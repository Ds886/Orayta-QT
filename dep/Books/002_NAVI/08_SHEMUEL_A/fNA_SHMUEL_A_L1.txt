&UniqueId=1464&LastLevelIndex=2&TextSource=ר' פנחס ראובן שליט''א&ForcedBookName=מצודת דוד&CosmeticsType==726&GroupId=b8&PutNewLinesAsIs=0&SearchInTitles=0&Comments=
// C:\Dev\BhOCR\Runtime files\Projects\_NA_SHMUEL_A Layer 2 - 0 pages


$ שמואל א - מצודת דוד



~ שמואל א פרק-א

! {א}
<b>מן הרמתים צופים .</b> הוא שם מקום , על שם שהיו בה שתי גבעות רמות , צופים ומקבילים זה מול זה : <b>אפרתי .</b> על צוף יאמר , שהיה גם הוא מהר אפרים , ולא מבני אפרים , כי לוי היה ומבני קרח : 
! {ג}
<b>ועלה האיש ההוא .</b> מעולם היה מנהגו לעלות אל שילה בכל שנה ושנה , להשתחות ולזבוח לה' : <b>כהנים .</b> רוצה לומר : סגני הכהונה , כי עלי אביהם שימש בכהונה גדולה : 
! {ד}
<b>ויהי היום .</b> רוצה לומר ; וכאשר בא היום של הבאת קרבנותיו , היה אלקנה זובח שלמים , והיה נותן לפנינה וכו' מנות מזבח השלמים : 
! {ה}
<b>מנה אחת .</b> רוצה לומר : מיוחדת ביופי , ולתוספת ביאור אמר 'אפים' , רוצה לומר : הראויה לקבל אותה בסבר פנים יפות : וה' סגר רחמה , ולא ילדה , והיתה מצירה ולזה הראה לה חיבה יתירה להפיג צערה : 
! {ו}
<b>וכעסתה צרתה .</b> פנינה צרתה , היתה מכעסת אותה , בדברים : <b>גם כעס .</b> רוצה לומר : וחוזרת ומכעסת פעמים רבות : <b>בעבור הרעימה .</b> בכדי שתהיה חנה זעופה וקצופה : <b>כי ה' סגר רחמה .</b> רוצה לומר : ובזה היה מקום לפנינה להכעיסה , וכמו שאמרו רבותינו ז''ל ( ילקוט שמעוני רמז עז ) : שאמרה לה בדרך לעג , כלום קנית מעפורת לבנך הגדול , או חלוק לבנך הקטן .</b> והיא גם היא נפשה מרה לה בעבור עקרותה , ונוח הדבר להכעיסה : 
! {ז}
<b>וכן יעשה .</b> כן עשה אלקנה בכל שנה , לתת לחנה מנה אחת אפים : <b>כן תכעיסנה .</b> כמו וכן תכעיסנה , ורוצה לומר : הוא עשה את שלו להראות לה חיבה , וכן פנינה עשתה את שלה : <b>ותבכה .</b> בכל עת בואה אל שילה , בכתה מרוב התוגה , ובעבור זה נמנע ממנה תאות האכילה : 
! {ח}
<b>ולמה ירע לבבך .</b> למה יהיה לבבך נשבר מתוגיון חסרון בנים : <b>הלא אנכי .</b> תרגם יונתן : <b>הלא רעותי .</b> רצה לומר : הלא רצוני אליך ואהבתי לך , טובה היא לך מאלו ילדת עשרה בנים : 
! {ט}
<b>ותקם חנה .</b> ללכת אל בית ה' : <b>אחרי אכלה .</b> עם שנאמר למעלה ותבכה ולא תאכל , מכל מקום אכלה מעט להחיות את הנפש : 
! {י}
<b>והיא מרת נפש .</b> בבואה להתפלל , היתה נפשה מרה לה במאוד : 
! {יא}
<b>בעני .</b> במה שאני מעונה בצער ותוגיון : <b>וזכרתני ולא תשכח .</b> כפל הדבר במלות שונות לתוספת ביאור , וכדרך המתפללים : <b>זרע אנשים .</b> רוצה לומר : בנים זכרים : <b>ונתתיו לה' .</b> רוצה לומר : אקבל עלי בנדר , שאתן אותו לה' : <b>כל ימי חייו .</b> רוצה לומר : תמיד יתבודד בעבודת ה' : <b>ומורה וכו' .</b> יהיה נזיר עד עולם , לבל יתגלח וכדין הנזיר : 
! {יב}
<b>שומר את פיה .</b> רוצה לומר : היה מסתכל לשמור מוצא שפתיה , לשמוע מדבריה : 
! {יג}
<b>וחנה .</b> אבל חנה היתה מדברת על לבה , רוצה לומר : בלחש , כאלו מדברת אל לבה , ולא היה נשמע לעלי : <b>ויחשבה עלי לשכורה .</b> כי כן דרך השכור לנענע בשפתיו , ואין אומר ואין דברים : 
! {יד}
<b>תשתכרין .</b> תראי בעצמך את השכרות זה זמן מרובה , ועד מתי : <b>הסירי את יינך .</b> אם שתית יין הרבה , עסקי להסיר שכרות היין בשינה וכדומה : 
! {טו}
<b>לא אדני .</b> רוצה לומר : אתה אדוני , לא כן הדבר , אבל אני אשה קשת רוח , רוצה לומר : מצרה ודאגה , ומדעת באתי הנה להתפלל , ולא מבלי דעת כשכור , כי יין ושכר לא שתיתי : <b>ואשפוך וכו' .</b> רוצה לומר : ואל תתמה על מה זה שפתי נעות וקולי לא ישמע , כי הלא לפני ה' אשפוך נפשי , ומה לי להרים קול להשמיע לזולת : 
! {טז}
<b>אל תתן .</b> אל תחשבני לבת בליעל לבוא שכורה לבית ה' , כלומר , אם האמת כדבריך , מה לי להאריך בתפלה כל כך : <b>כי מרוב שיכי וכעסי .</b> כי בעבור רוב ספור התלאות והכעס אשר פנינה מכעסת אותי , דברתי לפני ה' עד הנה , היות רבים הם : 
! {יז}
<b>יתן את שלתך .</b> ימלא את בקשתך , ובדרך תפלה אמר : 
! {יח}
<b>תמצא .</b> רוצה לומר : הנה מצאתי חן בעיניך , כי מה שבקשת עלי רחמים , יחשב לי למציאות חן , והחזיקה לו טובה בדבריה : <b>ותאכל .</b> מעתה אכלה כל צרכה , ולא היה לה עוד הזעם שהיה לה מאז , כי בטחה בתפלת עלי : 
! {יט}
<b>ויזכרה ה' .</b> עלתה זכרונה לפניו לטובה : 
! {כ}
<b>לתקופות הימים ותהר חנה .</b> רוצה לומר : לעת הקיף תשלום ימי ההריון , מעת אשר הרתה חנה : <b>ותלד בן .</b> בתשלום ההיקף : <b>כי מה' שאלתיו .</b> והוא לשון נופל על הלשון : 
! {כא}
<b>ויעל .</b> כשבא עת עליתו , עלה לזבוח : <b>את זבח הימים .</b> מה שהיה רגיל לזבוח בכל שנה : <b>ואת נדרו .</b> מה שנדר כל השנה והוא בביתו , הביאם לזבוח בעת עלותו : 
! {כב}
<b>לא עלתה .</b> בהשנה ההיא : <b>עד יגמל הנער .</b> רוצה לומר : לא אזוז מביתי עד יגמל הנער , ואחרי הגמלו , אביא גם אותו אל בית ה' , ונראה את פני ה' להשתחוות לפניו ולהודות לו על הנער היולד : <b>וישב שם .</b> הנער ישב שם עד עולם , רוצה לומר : כל ימי עלי , בכדי לשמש אותו : 
! {כג}
<b>הטוב בעיניך .</b> רוצה לומר : כפי חפצך עשי , ושבי עד גמלך אותו : <b>אך יקם ה' את דברו .</b> רצה לומר : מה שאמרת פה שתשבי עד גמלך , הנה הדבר הזה מסור בידך לעשות בעצמך כאשר תרצי , אך אשר דברת על הנער , שהוא ישב בבית ה' עד עולם , הנה דבר זה אין בידך להדירו , אך ה' יקם את הדבר אשר דברת על הנער , והוא יתן בלבו לשבת בביתו עד עולם ( ומלת דברו מוסב על הנער , רצה לומר : דבר הנאמר בו ועליו ) : <b>ותשב האשה .</b> בביתה , ולא עלתה : 
! {כד}
<b>בפרים שלשה .</b> עם שלשה פרים לזבוח לה' , והקמח למנחות , והיין לנסכים : <b>ותביאהו .</b> את הנער : <b>והנער נער .</b> רצה לומר : הנער היה עודנו נער קטן ורך , ועם כל זה לא נמנעה מלהביאו כאשר גמלתו : 
! {כה}
<b>וישחטו וכו' .</b> רוצה לומר : כאשר שחטו הפר הראשון , הביאו את הנער אל עלי , להראותו שנתקבלה תפלתו : 
! {כו}
<b>בי אדני .</b> בקשה מעלי והשביעתו בחיי נפשו , לשום עינו על הנער : <b>הנצבת .</b> אשר עמדתי פה בהיותך גם אתה יושב פה , כמו שכתוב למעלה : ועלי הכהן יושב וגו' : 
! {כז}
<b>אל הנער הזה התפללתי .</b> רוצה לומר : התפלה שהתפללתי אז , היתה לשאלת בן , והנה זהו אשר ילדתי : 
! {כח}
<b>וגם וכו' .</b> רוצה לומר : גם בעת התפלה נדרתי אז להשאילו לה' , להתבודד תמיד בעבודתו : <b>אשר היה .</b> כמו אשר יהיה , רוצה לומר : כל זמן אשר יהיה בזה העולם , הוא שאול לה' : <b>וישתחו שם לה' .</b> השתחוה להודות לה' , אשר שם חלקו מעובדי ה' : 

~ שמואל א פרק-ב

! {א}
<b>ותתפלל חנה .</b> עצם התפלה היא בסוף אמריה , ובתחלה סדרה שבחו של מקום , ולזה נאמר ותאמר : <b>עלץ לבי בה' .</b> בתשועת ה' שמח לבי : <b>רמה קרני .</b> לנגח בו אויבי , ועל פנינה ובניה אמרה , והוא ענין מליצה , לומר שמעתה לא יוכלו לצער אותה כמאז : <b>רחב פי .</b> כי עד הנה הייתי כשה נאלמה לא תפתח פיה , ועתה רחב פי על אויבי , להשיב אמרים : <b>כי שמחתי בישועתך .</b> שמחתי היא על אשר בא התשועה ממך , ויש די בזה להשיב אמרים : 
! {ב}
<b>כי אין בלתך .</b> רוצה לומר : אין בורא בלתך , ומי מהנבראים אשר ידמה קדושתו לקדושת הבורא : 
! {ג}
<b>אל תרבו וכו' .</b> אמרה נגד פנינה ובניה , אל תרבו לדבר דבר גבוהה , רוצה לומר : גאוה וגסות , וכפלה המלה , להורות על גאוה גדולה והתמדתה : <b>יצא עתק .</b> 'אל' שאמרה , משמשת במקום שנים , כאלו אמרה אל יצא עתק מפיכם : <b>כי אל דעות ה' .</b> ה' הוא אל היודע הכל , ולפניו נמנים מעשה הבריות : 
! {ד}
<b>קשת .</b> רוצה לומר : ועל שהוא יודע הכל , לזה משלם לאיש כמעשהו , ופתאום יושברו קשת וחוזק הגבורים , והנכשלים אזרו חיל : 
! {ה}
<b>שבעים .</b> אנשים שהיו שבעים נעשו רעבים , עד שישכרו עצמם לעבודה בעבור הלחם : <b>ורעבים .</b> ואשר היו משכירים עצמם בעבור הרעבון , חדלו מלהשכיר עצמן , כי מצאו די מחסורם : <b>עד עקרה ילדה שבעה .</b> רוצה לומר : כל כך רבה השגחתו , עד אשר מי שהיתה עקרה , ילדה שבעה בנים , ומי שהיתה בת רבת בנים , נכרתה באבדן כל בניה : 
! {ו}
<b>ה' ממית ומחיה .</b> רוצה לומר : לא במקרה בא , כי אם יד ה' עשתה זאת הוא ממית בני רבת הבנים , והוא מחיה בני העקרה , ולא תשכל מלידה ומבטן ומהריון : <b>מוריד שאול .</b> ובזה מוריד את בת רבת הבנים אל השאול , רוצה לומר : בשפל המצב ועומק הצרה , ואת העקרה מעלה מעומק שפל מצבה : 
! {ז}
<b>ה' מוריש .</b> את השבעים , עד אשר בלחם נשכרו : <b>ומעשיר .</b> את הרעבים , עד אשר חדלו : <b>משפיל .</b> בזה משפיל גאות השבעים , ואף מרומם עליהם את הרעבים , ולא די במה שחדלו מלהשכיר עצמם , כי אף ישכרו את השבעים וירומו עוד עליהם : 
! {ח}
<b>מקים מעפר דל .</b> מי שהיה דל ונבזה שחה עד לעפר , ה' מקימו מן העפר : <b>מאשפות וכו' .</b> כפל הדבר במלות שונות : <b>להושיב .</b> מרימו מן האשפות , ומגביהו עוד להושיב אותו עם נדיבים , להיות דומה להם : <b>ינחילם .</b> רוצה לומר : יכובדו בעיני הבריות , כאלו היו מלומדים בכבוד ובאה להם מנחלת אבותם : <b>כי לה' .</b> וזה בעבור שיסודות הארץ המה לה' , ועל היסודות ההם עשה הוא את העולם , לזה בידו לעשות בעולמו כרצונו : 
! {ט}
<b>רגלי חסידיו ישמור .</b> רוצה לומר : אולם הכל במשפט , כי רגלי חסידיו ישמור מלכד , והרשעים יוכרתו בבוא חושך הפורעניות , בעת נתמלא סאתם : <b>כי לא בכח .</b> אין התגברות האיש תלוי בכחו , כי אם היא ביד ה' , ועל פי כשרון מעשה האיש : 
! {י}
<b>ה' יחתו מריביו .</b> כחתימה לסדר שבחי המקום , חזרה להתפלל על שמואל בנה ואמרה , אתה ה' נא יחתו וישברו מריביו של בני ואנשי מלחמתו , כי ראתה ברוח הקדש שפלשתים ילחמו בו , והתפללה שהמה יחתו : <b>עליו בשמים ירעם .</b> בעבור בני , ירעם האל יתברך בשמים על פלשתים . ונתקיימה תפלתה כמו שכתבו ( לקמן ז י ) : וירעם ה' בקול גדול וגו' על פלשתים : <b>ה' ידין אפסי ארץ .</b> רוצה לומר : <b>אתה ה' , נא ידין בני אפסי ארץ , להיות שופט בישראל , ויסבב במקומות עריהם לשפטם .</b> וכן נתקיים כמו שכתוב ( שם שם טז ) : והלך וגו' וסבב וגו' ושפט את ישראל : <b>ויתן עוז למלכו .</b> ה' יתן עוז וגבורה להמלך אשר בני ימליך אותו , והוא שאול : <b>וירם קרן משיחו .</b> על דוד אמרה , כי שמואל בנה רק משחו למלך , אבל לא המליכו בחייו , כי שמואל מת ועודנו לא מלך עד לאחר זמן , והתפללה עליו חנה שירום קרן ממשלתו : 
! {יא}
<b>את פני .</b> רוצה לומר : לפניו , כי היה מלמדו איך ישרת את ה' : 
! {יב}
<b>לא ידעו את ה' .</b> ולחוסר הידיעה הרשיעו לעשות : 
! {יג}
<b>ומשפט הכהנים .</b> בני עלי עשו לעצמם מנהג קבוע עם העם הזובחים : <b>כל איש .</b> כאשר היה מי זובח שלמים , בא אליו משרת הכהן ובידו מזלג בעל שלש השינים , בכדי שירבה ליקח בו : 
! {יד}
<b>והכה .</b> בהמזלג ההוא הכה בכח בכיור וכו' , בכדי לתחבו בבשר , וכל אשר יעלה המזלג מן הבשר , היה לוקח לעצמו : <b>בו .</b> עם המזלג : <b>הבאים .</b> לזבוח : 
! {טו}
<b>גם בטרם .</b> גם לפעמים בא קודם הקטרת האימורין , בעוד שלא בשלו את הבשר , ושאל בשר חי חלופי המבושל : 
! {טז}
<b>קטר יקטירון .</b> יקטירו את החלב בתחלה כמו בכל עת , ואחרי זה תקח לך כאשר תרצה , או חי או מבושל : <b>כי עתה .</b> תן לי מיד , ואם היא קודם הקטרה : 
! {יז}
<b>הנערים .</b> משרתי הכהן : <b>כי נאצו .</b> כי בני עלי בזו מנחת ה' , ומהם למדו הנערים לחטוא עוד יותר בדבר בזיון הקדשים : 
! {יח}
<b>ושמואל משרת וכו' .</b> ולא למד ממעשיהם : <b>את פני ה' .</b> ולמעלה אמר את פני עלי , להגיד שלאחר שגדל , לא הוצרך עוד לעלי להורותו : <b>נער .</b> רוצה לומר עם שהיה עדיין נער , היה חגור אפוד בד , כדרך החשובים עובדי ה' : 
! {יט}
<b>מימים ימימה .</b> בכל שנה ושנה העלתה לו מעיל חדש , לפי צורך גופו שגדל בכל שנה ושנה : <b>זבח הימים .</b> מה שרגיל לזבוח בכל שנה : 
! {כ}
<b>וברך עלי .</b> בראותו את שמואל הולך וגדל בעבודת ה' , ברך את אלקנה אביו ואת אשתו , שישים ה' לו עוד זרע ממנה , ויהיה כשמואל : <b>תחת .</b> בעבור זכות השאלה אשר כל אחד מכם שאלו לה' , כמו שכתוב למעלה ( א כח ) : הוא שאול לה' , בשכר זה יהיה לכם עוד זרע : <b>והלכו למקומו .</b> מיד אחר ברכת עלי , ולא שהו שם עוד , שלא לבטל מפריה ורביה , כי אכסניא אסור בתשמיש המטה , ובטוחים היו בברכת עלי שיהיה להם עוד זרע : 
! {כא}
<b>כי פקד ה' .</b> רוצה לומר : וכאשר ברך כן היה , כי פקד ה' וכו' : <b>ויגדל הנער שמואל .</b> רוצה לומר : אולם לבד שמואל היה הלוך וגדל עם ה' ובביתו , ולא כן אחיו , כי גדלו עם אביהם ולא הגיעו למעלת שמואל : 
! {כב}
<b>ועלי זקן מאד .</b> אמר זה , להצדיק מעט את עלי על מה שלא היה מייסר את בניו , כי בעבור שהזקין ותש כחו , לא היה יכול לייסרם מעתה : <b>לכל ישראל .</b> לקחת מבשר הזבח בחזקה : <b>ואת אשר ישכבון וכו' .</b> רוצה לומר היו מתעצלים בהקרבת קני היולדות והזבות הבאות בצבא רב אל אהל מועד , והיו ממתינות על הקרבתן , ולא חזרו לשמש את ביתם , ושכבו במקום בואן , אם כן הם היו משכיבין אותן במקום בואן , ולחטא יחשב להם , על שבטלו בעליהן מפריה ורביה : 
! {כג}
<b>את דבריכם .</b> מה שמדברים עליכם דברים רעים : <b>מאת כל העם .</b> מוסב למעלה , לומר : אשר אנכי שומע מאת כל העם אלה , והם הבאים לזבוח : 
! {כד}
<b>אל בני .</b> אל תעשו מעתה כדברים האלה : <b>כי לא טובה וכו' .</b> השמועה שאני שומע מה שעם ה' מוציאים עליכם קול , הנה לא טובה היא , ולחטא יחשב , ולזה מנעו עצמכם מלעשותם עוד : 
! {כה}
<b>אם יחטא וכו' .</b> ורוצה לומר : ומה כשהאדם חוטא לחבירו , שקובל הוא לפני השופט ועושה משפט , ולא היה אם כן נספה בלא משפט , ועם כל זאת שופטו גם אלהים , אם הטעה את השופט ויצא המשפט מעוקל : <b>ואם לה' .</b> רוצה לומר : ומכל שכן כשהאדם חוטא לה' , וכי מי הוא אשר ישפוט את החוטא , הלא בודאי הוא בעצמו שופט משפטו , ואיך לא תיראו מפניו אם הוא הבעל דין והדיין : <b>כי חפץ ה' להמיתם .</b> על כי הרבו לפשוע , ולזה חיזק לבבם : 
! {כו}
<b>הולך וגדל .</b> בחכמה וביראת ה' : <b>וגם עם אנשים .</b> שהיתה דעתו מעורבת עם הבריות ומקובל להם , וסמכו כאן , לומר שהיה מקובל גם לבני עלי , ולא חשדוהו שהוא הוא המביא דבתם רעה אל אביהם : 
! {כז}
<b>איש אלהים .</b> אמרו רבותינו ז''ל ( ספרי וזאת הברכה ) , שהוא אלקנה אבי שמואל : <b>הנגלה נגליתי .</b> רוצה לומר : אם האמת הוא אשר נגלה נגליתי וכו' , רוצה לומר : הלא ידוע הוא לכל : <b>אל בית אביך .</b> זה אהרן , שניבא במצרים ( יחזקאל כ ז ) : ואומר להם : איש שקוצי עיניו וכו' ובגלולי מצרים וכו' ( שמות רבה ג טז ) : <b>לבית פרעה .</b> תרגם יונתן : ומשעבדין לבית פרעה : 
! {כח}
<b>ובחור אותו .</b> עוד היטבתי עמו שבחרתיו לכהן לי : 
! {כט}
<b>למה תבעטו .</b> רצה לומר : ואם אמנם כל הטובות האלה עשיתי עם בית אביך , למה תבעטו אתם בזבחי , וכי היא זו הגמול : <b>אשר צויתי מעון .</b> להקריב במעוני , וזהו המשכן : <b>ותכבד .</b> תעשה כבוד לבניך יותר ממני : <b>להבריאכם .</b> להשמין אתכם מראשית וכו' , ולא תמתינו עד יקטירו החלב , כמו שכתוב למעלה ( פסוק טו ) : <b>לעמי .</b> אשר הובא לצורך עמי לרצות להם , ולא להשמין אתכם [ ועל שלא הוכיח את בניו כראוי כללו עמהם ] : 
! {ל}
<b>ובית אביך .</b> הם בני איתמר : <b>יתהלכו לפני .</b> רצה לומר ישמשו בכהונה גדולה : <b>כי מכבדי .</b> מי שהיה מכבד אותי , אכבדו גם אני , רצה לומר : אחזיר שמוש הכהונה לבני פנחס בן אלעזר , שכיבד אותי בשטים בקנאו את קנאתי : <b>ובוזי .</b> הם בני עלי , שביזו את המקום , יקל כבודם . וכן היה בימי שלמה , כי גירש את אביתר מכהן לה' , שהיה מזרע עלי ( מלכים א ב כז ) , וכיהן צדוק תחתיו ( שם פסוק לה ) , שהיה מזרע פינחס : 
! {לא}
<b>וגדעתי .</b> אכרית חוזק ממשלתך : <b>מהיות זקן .</b> רצה לומר : מושל ושר , כי המושלים והשרים נקראו זקני העם : 
! {לב}
<b>והבטת צר מעון .</b> רצה לומר : זרעך יראה צרתו במעון , כי יהיה כהן גדול אחר , לא מהם ( ובלשון שאלה קראו צר עם כי לא יהיו בזמן אחד , כי אין כהן גדול כי אם אחד ) : <b>בכל אשר ייטיב .</b> בכל הימים אשר ייטיב ה' לישראל להיות המקדש על מכונו , יביט צר במעון : 
! {לג}
<b>ואיש לא אכרית .</b> מכל וכל מבלי לעבוד מי מהם על המזבח , אלא ישמשו במזבח ויראו ברעתם , להיות להם כליון עינים ודאבון נפש ( ועם שאמר לעלי בלשון נוכח ויחידי , על הזרע ידבר , היות כי זרע האדם יחשב כהוא עצמו ) : <b>וכל מרבית .</b> כל גדולי ביתך ימותו אנשים , לא זקנים ולא קטנים , כי אם בחורים , שאבלותם מרובה : 
! {לד}
<b>וזה לך האות .</b> שיתקיים כל דברי הנבואה : <b>אשר יבוא .</b> האות , הוא הדבר אשר יבוא אל שני בניך שימותו ביום אחד , ובזה תדע שיתקיים הכל : 
! {לה}
<b>כהן נאמן .</b> זה צדוק , והוא יעשה כאשר בלבבי , כתורה וכמצוה : <b>בית נאמן .</b> בית קבוע לו ולזרעו אחריו : <b>והתהלך .</b> יטייל לפני המלך לשעשע עמו , ועצת שלום תהיה ביניהם : 
! {לו}
<b>להשתחות לו .</b> להכהן הגדול אשר יועמד מזרע צדוק : <b>לאגורת כסף .</b> בעבור אגורת כסף וככר לחם אשר יקבל ממנו במתנה : <b>ואמר .</b> הנותר בביתך יאמר לו : בבקשה ממך אספני וחברני נא אל אחת ממשרות הכהנים , לאכול בזה פת לחם , כי יהיה חסר לחם בזולת זה : 

~ שמואל א פרק-ג

! {א}
<b>לפני עלי .</b> רוצה לומר שהיה זריז בעבודת ה' , לעשותה לפני עלי וקודם לו , כי מתחלה הורהו עלי עבודת ה' , ואחר זמן נתחזק מאליו , ולבסוף נתעלה יותר עד שזכה לנבואה : <b>ודבר ה' .</b> דברי הנבואה היה בימים ההם דבר יקר מאוד , יותר מבשאר הימים : <b>אין חזון נפרץ .</b> כאילו הנבואה גדורה לבל תצא , ולא נפרץ גדרה : 
! {ב}
<b>ביום ההוא .</b> ביום בא איש האלהים אל עלי : <b>במקומו .</b> במקום שהכהנים שוכבים , לפנים מן הלוים : <b>החלו כהות .</b> התחילו להיות כהות וחשוכות : <b>לא יוכל לראות .</b> כאשר מקודם , וכפל הדבר לתוספת ביאור : 
! {ג}
<b>טרם יכבה .</b> עדיין לא כבה אף נר אחד מנרות המנורה : <b>ושמואל שוכב .</b> במקום אשר הלוים שוכבים : <b>בהיכל ה' .</b> זה קדש הקדשים , כאשר מפרש : אשר שם ארון אלהים , ומוסב הוא למקרא שלאחריו , לומר שקול הקריאה היה בהיכל ה' וכו' : 
! {ה}
<b>כי קראת לי .</b> כי חשב שעלי קראו : 
! {ז}
<b>טרם ידע .</b> עדיין לא ידע חכמת אלהות בהיותו עודנו נער , כי אם ידע , היה אם כן מכיר קול נבואה : <b>וטרם יגלה .</b> עד הנה , עדיין לא נגלה אליו ה' לדבר בו : 
! {ח}
<b>בשלישית .</b> בפעם שלישית : 
! {ט}
<b>אם יקרא .</b> אם יוסיף לקרוא עוד : 
! {י}
<b>דבר .</b> ולא אמר דבר ה' כאשר הורהו עלי , כי חשב פן עם כל זאת לא ה' דבר בו : 
! {יא}
<b>תצלינה שתי אזניו .</b> ירעדו אזניו מגודל החרדה , והכונה היא על לקיחת הארון : 
! {יב}
<b>אקים .</b> אתחיל לקיים דברי איש האלהים אשר דבר בשם ה' : <b>החל וכלה .</b> אז בעת לקיחת הארון יתחיל הפורעניות , כי ימותו שני בניו במלחמה ההיא , וכן אכלה לקיים כל דברי הנבואה : 
! {יג}
<b>והגדתי לו .</b> רצה לומר : הלא מאז הגדתי לו על ידי איש אלהים שאשפוט את ביתו : <b>בעון .</b> בעבור העון אשר יודע הוא מה שבניו מקילים ובוזים כבודי , ולא מיחה בהם כראוי . ומלת 'להם' היא תקון סופרים , והרי הוא כאלו נאמר לי . או רצה לומר שאת עצמם מקללים ברוע מעשיהם , כי ענוש יענשו , והקללה תבא עליהם : <b>ולא כהה בם .</b> רצה לומר : אף בשמוע דברי איש האלהים , עם כל זאת לא חש ולא גער בבניו להכהות מראות פניהם לביישם ברבים : 
! {יד}
<b>בזבח ובמנחה .</b> כי אין קטיגור נעשה סניגור , על כי חטאם היה בדבר הקרבנות , אולם בתשובה יכופר עון : <b>עד עולם .</b> העון הזה שמור להם עד עולם לזרעם אחריהם , לקיים בהם ככל דברי הנבואה : 
! {טו}
<b>ויפתח .</b> פתח הדלתות כמנהגו , ולא הלך להגיד הנבואה לעלי , כי פחד ממנו לבשרו בשורה קשה : 
! {יז}
<b>מה הדבר .</b> רצה לומר אין ספק שה' קרא לך עוד , לזאת אשאלך מה דבר בך , ואל תמנע מלהגיד לי : <b>כה יעשה לך אלהים .</b> גזם ולא אמר , וכדומה לזה נמצא הרבה במקרא , והרי הוא כאומר , רעה כזאת וכזאת יעשה לך אלהים , ועוד כזאת יוסיף לך רעה , אם תכחד ממני אפילו דבר אחד מכל דבר ה' : 
! {יח}
<b>ולא כחד .</b> אפילו דבר אחד : <b>ה' הוא .</b> רצה לומר : הלא הוא ה' והכל שלו , ויעשה הטוב בעיניו , כי מי יוכל לומר לו מה תעשה : 
! {יט}
<b>ויגדל .</b> בחכמה ויראת ה' : <b>ולא הפיל וכו' .</b> רוצה לומר : אפילו דבריו שאמר בעצמו לא בנבואה , לא בטל אותם המקום להיות נופלים בארץ לבל יתקיימו [ ואמר במשל , מהזורק דבר מה , ולא יחטיא לנפול בארץ ] : 
! {כ}
<b>כי נאמן שמואל .</b> כי לפעמים אף אם באה הנבואה למי , היא חוזרת ונפסקת , אבל שמואל היה מוחזק לנביא המתקיים : 
! {כא}
<b>ויסף כו' .</b> רצה לומר : עם שלפני זה היה דבר ה' יקר , אבל לאחר זה הוסיף ה' להראה בשלה גם לשאר בני הנביאים : <b>כי נגלה .</b> והסבה היתה , על שנגלה ה' אל שמואל , ובעבורו בא לעולם שפע הנבואה , וחלה גם על יתר בני הנביאים . בדבר ה' . רצה לומר : לא שראה שום מראה , כי אם נגלה אליו בדבריו וקולו אשר שמע : 

~ שמואל א פרק-ד

! {א}
<b>ויהי דבר שמואל לכל ישראל .</b> רוצה לומר שהיה ונתקיימה נבואת שמואל לכל ישראל , והוא מה שנאמר לו : הנה אנכי עושה דבר בישראל וכו' , וחוזר ומפרש איך נתקיימה , ואמר : ויצא ישראל וכו' , ואז לא משלו פלשתים על ישראל , ועיין בקונטרס בחשבון הדורות : <b>אבן העזר .</b> הוא דברי כותב הספר , כי שם האבן העזר לא נקראה עד אחר המלחמה האחרת שעשה שמואל , וישראל נצחו אז ( לקמן ז יב ) : 
! {ב}
<b>ותטוש המלחמה .</b> אנשי המלחמה נתפשטו כדרך הנלחמים : 
! {ג}
<b>אל המחנה .</b> לאותן שלא הלכו במערכה : <b>למה נגפנו .</b> כי חשבו אשר המה מנוקים מעון : <b>את ארון .</b> כי אמרו : כאשר ישגיח ה' בארון בריתו , ישגיח גם בנו : 
! {ד}
<b>יושב הכרובים .</b> אשר שוכן על הכרובים אשר על הכפורת : <b>ושם וכו' .</b> רוצה לומר : הם נשאו הארון : 
! {ה}
<b>וירעו .</b> לכבוד ביאת הארון : <b>ותהום הארץ .</b> הוא מלשון גוזמא והפלגה , ורוצה לומר : קול התרועה נשמע למרחוק : 
! {ו}
<b>ויאמרו .</b> אלו לאלו : <b>וידעו .</b> אחר החקירה , נודע להם שבא הארון אליהם : 
! {ז}
<b>לא היתה כזאת .</b> להביא הארון אל המלחמה : 
! {ח}
<b>במדבר .</b> על ים סוף שהוא במדבר : 
! {ט}
<b>התחזקו .</b> אמרו אלו לאלו אתם פלשתים התחזקו : <b>והיו לאנשים .</b> רצה לומר לגבורים ואמיצי הלב : <b>והייתם .</b> רצה לומר : אבל אם תהיו לאנשים , אז תוכלו על כל פנים להלחם בהם , לבלי היות מנוצחים לעבוד אותם , ותהיו על כל פנים דומה להם בדבר הנצחון : 
! {יב}
<b>ומדיו קרועים .</b> דרך צער ואבלות : 
! {יג}
<b>ויבא .</b> רצה לומר : בעת בואו לשילה , ישב עלי על הכסא וכו' : <b>יד דרך מצפה .</b> אצל מקום דרך ההולך למקום המלחמה , והיה מצפה ומייחל לשמוע מה מהמלחמה , כי היה לבו חרד על הליכת הארון : <b>והאיש בא .</b> מדרך אחר בא להגיד בהעיר : <b>ותזעק .</b> זעקת שבר ויללה : 
! {טז}
<b>מה היה הדבר .</b> מה נעשה בהמלחמה : 
! {יז}
<b>וגם מגפה .</b> כי הפלשתים רדפו אחריהם והכום : 
! {יח}
<b>בעד יד השער .</b> נגד מקום השער : <b>כי זקן האיש וכבד .</b> רצה לומר : לפי שהיה זקן וכחו תש והיה בעל בשר , לזה לא היה יכול להתחזק בעת נפלו להטות עצמו על צדו : 
! {יט}
<b>הרה ללת .</b> רצה לומר : נשלם ימי הריונה ללדת : <b>כי נהפכו .</b> מחרדת השמועה , נהפכו ונתגלגלו עליה פתאום חבלי הלידה : 
! {כ}
<b>וכעת מותה .</b> וכאשר בא עת מותה על ידי הלידה הפתאומית : <b>אל תראי .</b> היות חשבו שמתפחדת שלא תמות גם היא בעבור רוע המזל , וכמו שאמרו רבותינו ז''ל ( שבת קה ב ) : אחד מן המשפחה שמת , ידאגו וכו' , ולזה אמרו לה , דעי כי בן ילדת , ושוב אין לך לפחד , כי אם נולד בן זכר , נתרפאת כל המשפחה , וכמו שאמרו רבותינו ז''ל ( ירושלמי מועד קטן ג ז ) : <b>ולא שתה לבה .</b> אל דבריהן : 
! {כא}
<b>לאמר .</b> רצה לומר : השם יורה , אשר בעת שנולד , גלה כבוד מישראל וכו' : 
! {כב}
<b>ותאמר .</b> וחזרה ואמרה , עיקר גלות הכבוד , הוא בעבור כי נלקח הארון : 

~ שמואל א פרק-ה

! {ג}
<b>לפניו ארצה .</b> על פניו , נפל לארץ לפני הארון : <b>וישיבו .</b> כי חשבו שבמקרה נפל : 
! {ד}
<b>כרותות אל המפתן .</b> היו כרותות ומונחות על המפתן : <b>רק דגון .</b> גוף העבודה זרה העשוי בדמות דג : 
! {ה}
<b>על כן .</b> על שמצאו על המפתן ראשו וכפות ידיו , החזיקו המפתן למקום קדוש , ולא דרכו עליו : <b>וכל הבאים .</b> מיתר העם : <b>מפתן דגון .</b> מפתן בית דגון : 
! {ו}
<b>וישמם .</b> במה שהכה אותם בעפולים , והיו בצורת טחורים : 
! {ז}
<b>כי כן .</b> אשר הארון עשה בהם שפטים ובאלהיהם : 
! {ט}
<b>יד ה' בעיר .</b> מכת יד ה' בעיר גת : <b>וישתרו .</b> העפולים , היו בהם נסתרים הרבה מבפנים , היותר מכאיבים : 
! {י}
<b>ואת עמי .</b> כי שרי העם היו הזועקים : 
! {יא}
<b>מהומת מות .</b> מלבד מכת העפולים , היתה בהם מגפת ה' : 
! {יב}
<b>אשר לא מתו .</b> בהמגפה : <b>השמים .</b> הוא מדרך גוזמא , ורצה לומר גדלה מאוד עד למעלה : 

~ שמואל א פרק-ו

! {ב}
<b>מה נעשה .</b> אם לשלחו למקומו : <b>הודיענו .</b> רצה לומר : ואם יהיה מההכרח לשלחו , הודיענו במה נשלחנו , אם להניחו בעגלה ולמשכו בבהמות , אם לשאתו בכתף : 
! {ג}
<b>אם משלחים .</b> רצה לומר : אם יצא הדבר לשלחו למקומו , אל תשלחנו ריקם מבלי מנחה ותשורה : <b>תשיבו לו אשם .</b> תשיבו לה' קרבן אשם , כדין המועל בהקדש : <b>אז תרפאו .</b> רצה לומר : כשתרפאו , אז יהיה נודע לכם בבירור , למה לא תסור ידו קודם ההשבה , רצה לומר : אז תדעו שיד ה' עשתה זאת : 
! {ד}
<b>מספר .</b> כפי מספר סרני פלשתים שהם חמשה , ככה תשיבו חמשה עפולים עשוים מזהב : <b>וחמשה עכברי .</b> כי העפולים היו דומים בצד מה לדמות עכברים , ולזה אמר להשיב גם חמשה עכברי זהב , לכפר על העם חמשת האומות שבארץ פלשתים : <b>לכולם .</b> לכל העם ולהסרנים , וכולכם צריכים כפרה : 
! {ה}
<b>צלמי וכו' המשחיתים וכו' .</b> רצה לומר : עשו צלמי דמות העפולים והעכברים , אשר הם משחיתים וכו' : <b>ונתתם וכו' כבוד .</b> רצה לומר : לא שהוא צריך לזה , אלא תנו לכבודו : <b>אולי יקל .</b> בעבור הכבוד אשר תעשו לו : <b>מעליכם .</b> על הסרנים יאמר : <b>ומעל ארצכם .</b> מעל יושבי ארצכם , מותר העם : 
! {ו}
<b>ולמה תכבדו .</b> על ששאלו מה נעשה לארון , כאלו היו מסופקים אם לשלחו אם להחזיקו , לזה אמרו ולמה תכבדו וכו' : <b>הלא כאשר התעלל בהם .</b> רצה לומר : הלא סוף הדבר יהיה כאשר היה במצרים , שהיה משחק ומהתל בהם , ואחרי זה בעל כרחם שלחו את בני ישראל והלכו להם , וכמו כן יהיה סופכם : 
! {ז}
<b>ועתה קחו .</b> רצה לומר : קחו עצים ועשו עגלה חדשה לכבוד הארון : <b>ושתי פרות עלות .</b> רצה לומר : <b>בחנו הדבר לדעת שהאמת אתנו , וזאת עשו .</b> קחו פרות מניקות אשר לא משכו מעולם בעול , ואסרו אתהן בעגלה , וקחו את בניהן מהן , והנה מדרך הנהוג לא יזוזו ממקומן ללכת מבניהן , ומכל שכן שגם לא הורגלו במשיכת העול : 
! {ח}
<b>והלך .</b> רצה לומר הניחו ללכת מעצמו , לבל ינהג מי את הפרות : 
! {ט}
<b>וראיתם .</b> ואז תראו , אם מעצמו יעלה הארון דרך גבול ארצו אל בית שמש , אז בודאי בעבורו באה הרעה , ואם לא יעלה מעצמו דרך גבולו , אז נודע שבמקרה באה הרעה : 
! {יא}
<b>טחוריהם .</b> הם העפולים שהיו דומים בצד מה לטחורים : 
! {יב}
<b>וישרנה הפרות .</b> הלכו בדרך הישר , לדרך העולה בית שמש : <b>במסלה אחת .</b> ולא הטו ימין ושמאול : <b>הלוך וגעו .</b> רצה לומר : עם כי הלכו וצעקו בעבור חסרון בניהן , מכל מקום לא סרו ימין ושמאול : 
! {יג}
<b>וישמחו לראות .</b> לפי שאחרי זה התאבלו בסבת הארון , אמר עתה בעת ראותם , שמחו : 
! {טו}
<b>העלו עולות .</b> לבד הפרות האמור למעלה : 
! {טז}
<b>ראו .</b> שנבחן הדבר ונמצא כן : 
! {יז}
<b>ואלה טחורי .</b> רצה לומר : באלו לא הוסיפו על מה שאמרו הקוסמים והכהנים : <b>לאשדוד אחד .</b> רצה לומר : בעבור שר אשדוד אחד , וכן כולם : 
! {יח}
<b>ועכברי וכו' .</b> אבל על עכברי הזהב הוסיפו , והביאו אחד מול כל עיר , ולא חמשה לבד כדברי הקוסמים : <b>לחמשת .</b> אשר הם לחמשת הסרנים ותחת ממשלתם : <b>מעיר מבצר .</b> בין מול עיר מבצר , בין מול כפר פרוז מבלי חומה סביב : <b>ועד אבל הגדולה .</b> היא האבן הגדולה האמור למעלה , וקראו 'אבל' , לפי שהעם התאבלו שם על אשר הכה ה' בהם כמו שכתוב למטה , ורצה לומר , אין זה סוף הדבר אשר נכר ונודע עד היום הזה שדה יהושע , כי אפילו האבן הגדולה וכו' נכר הוא עד היום הזה בשדה יהושע בית השמשי : 
! {יט}
<b>ויך .</b> ה' הכה בהם על שפתחו הארון וראו בו בפנים , ולזה הכה בעם שבעים איש מגדולי העיר , והיו שקולים כחמשים אלף איש ( סוטה לה ב ) : 
! {כ}
<b>מי יוכל לעמד וכו' .</b> רצה לומר : הלא הגדולים שבנו מתו , ומי הוא הנשאר אשר יוכל לעמוד לפני ארון ה' , לשמרו ולהזהר בקדושתו : 
! {כא}
<b>רדו העלו .</b> רדו אלינו והעלו אליכם : 

~ שמואל א פרק-ז

! {א}
<b>בגבעה .</b> אשר בגבעה , והוא שם מקום בקרית יערים : <b>קדשו .</b> הזמינו לשמור את הארון , לבל יבוא מי לראותו , ולכבד ולרבץ לפניו : 
! {ב}
<b>מיום .</b> רצה לומר : מהתחלת שבת הארון וכל הימים הרבים שהיו במספר עשרים שנה אשר ישב שם , בכל הזמן ההוא נהו ויללו ישראל להתחרט על מעשיהם אשר לא טובים ושבו , ללכת אחרי ה' : 
! {ג}
<b>הסירו .</b> מכל וכל : <b>לבדו .</b> בלא שתוף : 
! {ו}
<b>וישאבו מים .</b> רצה לומר : התעוררו לשאוב ולהזיל מי דמע , ושפכו בתפלה לפני ה' : <b>וישפוט .</b> בדברים שבין אדם לחבירו : 
! {ז}
<b>ויעלו .</b> להלחם בם , כי חשבו שנתקבצו ישראל לצאת למלחמה : 
! {ח}
<b>אל תחרש ממנו .</b> אל תשתוק מהדבר אשר היא טובה לנו , והוא מזעוק אל ה' להושיענו : 
! {ט}
<b>טלה חלב .</b> רצה לומר : עודו יונק החלב : <b>ויענהו ה' .</b> רצה לומר : ראה שנתקבלה ברצון , כי ירדה האש ושרפה את העולה , והיה בטוח בתשועה : 
! {י}
<b>וירעם ה' .</b> הביא עליהם רעם בקול גדול ויהם אותם , ועל ידי זה נגפו לפני בוא ישראל למלחמה : 
! {יא}
<b>ויצאו .</b> אחר זה יצאו מן המצפה ורדפו אחריהם : <b>עד מתחת .</b> הכום בכל הדרך אשר רדפום , עד בואם מתחת לבית כר : 
! {יב}
<b>בין המצפה וכו' .</b> שם עמדו מערכות פלשתים : <b>עד הנה עזרנו ה' .</b> רצה לומר : עד המקום הזה עזרנו ה' , במה שהממם בקול רעם ולא שלטה בהם יד ישראל עדיין , כי משם והלאה רדפו ישראל אחריהם ושלטה בהם ידם : 
! {יג}
<b>ולא יספו .</b> בימים שהנהיג שמואל עד לא נזדקן , לא הוסיפו לבוא בגבול ישראל : <b>ותהי יד ה' בפלשתים .</b> כאשר הלכו ישראל ללחום עמו בגבולו : 
! {יד}
<b>לישראל .</b> הערים ההם הוחזרו לישראל : <b>ואת גבולן .</b> הצילו גבול עצמן , לבלי תת לפלשתים לבוא לרשת עוד מה מגבולן : <b>ויהי שלום .</b> כי בעוד משלו פלשתים בישראל , נלחמו עמהם האמורי הנשארו בארץ ישראל , אבל כאשר חזקה יד ישראל , היה שלום ביניהם : 
! {טו}
<b>כל ימי חייו .</b> מעת שהועמד לשפוט עד שמת , ואף לאחר שמלך שאול , שפט הוא : 
! {טז}
<b>והלך .</b> בכל שנה הלך מביתו וסבב לבית אל וכו' , ושם שפטם : 
! {יז}
<b>ותשובתו .</b> אחר סבובו , שב לרמה , כי שם היה ביתו : <b>ושם שפט וכו' .</b> הבאים ממרחק : 

~ שמואל א פרק-ח

! {ב}
<b>שופטים בבאר שבע .</b> הועמדו לשופטים , וישבו בבאר שבע : 
! {ג}
<b>ויטו .</b> הטו עצמן לחשוק בממון , ובעבור זה לקחו שוחד והטו המשפט : 
! {ה}
<b>אתה זקנת .</b> ותש כחך לשפוט עוד : <b>ככל הגוים .</b> שמלכם שופטם : 
! {ו}
<b>כאשר אמרו וכו' לשפטנו .</b> כי המשפט מסור הוא לשופטים , לדון על פי התורה , ולא למלך , לדון על פי דעתו : <b>ויתפלל .</b> שיבוא אליו הדבור לדעת מה ישיב להם : 
! {ז}
<b>לכל אשר וכו' .</b> ואף להיות המשפט מסור ביד המלך : <b>כי לא אותך מאסו .</b> רצה לומר : ופן תאמר איך אזדקק עוד להם אם מאסו בי , כי הנה לא אותך מאסו , כי הלא לא עשו דבר בלתך , אבל בי מאסו , ולא חפצו במשפטי התורה : 
! {ח}
<b>ככל המעשים .</b> רצה לומר : אין זה דבר חדש אצלם , כי כמו כל המעשים וכו' ומאסו בי ובחרו בעבודה , כן המה עושים גם עתה במה שאמרו לך שימה לנו מלך לשפטנו , למאס במשפט התורה ולבחור במשפט המלך : 
! {ט}
<b>ועתה .</b> הואיל ולא בך מאסו , הזדקק להם ושמע בקולם : <b>אך כי העד .</b> אמור להם בהתראה , שלא טוב להם שלא יהיה המלך נכנע למשפט התורה : <b>והגדת להם .</b> הנבא ואומר להם משפט המלך העולה על רוחו מה היא , וידעו שהיא קשה להם : 
! {יא}
<b>משפט המלך .</b> העולה על רוחו מבלי פנות אל משפט התורה : <b>יקח ושם לו .</b> יקח אותם בחזקה , וישימם במוליכי מרכבתו וברוכבי הסוסים , ולרוץ רגלי לפני מרכבתו : 
! {יב}
<b>ולשום לו וכו' .</b> והנה רבים ימאסו לשום עליהם עול משא הנהגות העם : <b>ולחרוש חרישו .</b> של המלך : 
! {טו}
<b>יעשור .</b> יקח מהם המעשר : 
! {טז}
<b>ועשה .</b> יעשה עמהם את הצריך לו למלאכתו : 
! {יז}
<b>ואתם .</b> אף אתם עצמכם לא תהיו בני חורין מלעבוד עבודתו : 
! {יח}
<b>וזעקתם .</b> בעבור קושי השעבוד מן המלכים , תזעקו לה' ולא יענה אתכם , כי כבר התרה בכם , ועם כל זאת חפצתם במלך : 
! {יט}
<b>בקול שמואל .</b> אשר היה ממאס להם דבר המלך השופט לפי דעתו : <b>ויאמרו לא .</b> רצה לומר : לא נשמע אליך : 
! {כ}
<b>והיינו וכו' .</b> רצה לומר : ואם נהיה נעשקים מן המלך , נהיה אם כן ככל הגוים , לא נופלים מהם : <b>ושפטנו .</b> רצה לומר : עם העושק יבוא גם התועלת , כי ישפוט בינינו וילחם מלחמותינו : 
! {כב}
<b>לכו איש לעירו .</b> אתם לכו עתה איש אל עירו , ואנכי אעשה כדבריכם : 

~ שמואל א פרק-ט

! {א}
<b>בן איש ימיני .</b> רצה לומר : בן אדם גדול מבני בנימן : 
! {ב}
<b>בחור וטוב .</b> נבחר במעשיו ויפה מראה : <b>גבוה .</b> והיה גבוה מכל העם מן כתפו ולמעלה : 
! {ה}
<b>פן יחדל .</b> רצה לומר : פן מעתה לא ישים עוד לב לדאגת אבדן האתונות , בעבור דאגתו עלינו , כי יחשוב שאנחנו נבוכים בארץ : 
! {ו}
<b>בעיר הזאת .</b> אשר לפנינו : <b>והאיש נכבד .</b> גדול הוא בדבר הנבואה , וכל אשר יאמר יתקיים : <b>את דרכנו .</b> את דבר דרכנו אשר הלכנו בעבורה : 
! {ז}
<b>והנה נלך .</b> רצה לומר : והנה אם נלך , מה נביא לו למנחה , כי חשבו שמקבל מתנות , כי לא ידעוהו מאז : <b>כי הלחם אזל .</b> כי אם עודנו היה , היינו מביאים לו לחם למנה , וזולת הלחם אין לנו תשורה להביא , כי מה אתנו בלעדו : 
! {ח}
<b>נמצא בידי .</b> רצה לומר משלי : 
! {ט}
<b>לפניס בישראל .</b> אלה דברי כותב הספר שאמר : בימים הקדמונים היה מנהג הלשון בישראל , כשהלך מי לדרוש דבר ה' מן הנביא , היה אומר נלך עד הרואה : <b>כי לנביא היום .</b> מה שהיום נקרא נביא , היה נקרא לפנים רואה : 
! {יא}
<b>במעלה העיר .</b> בהמסלה העולה אל העיר : <b>היש בזה .</b> בה''א השאלה , ורצה לומר : האם יש פה הרואה : 
! {יב}
<b>הנה לפניך .</b> הראו לו מקום ביתו , שהיה לפניו וממולו : <b>זבח היום .</b> זבח הקבוע ליום זה : 
! {יג}
<b>כן תמצאון .</b> רצה לומר : עדיין יהיה בביתו ולא עלה הבמה , ותמצאון אותו בביתו : <b>כי לא יאכל העם .</b> רצה לומר : לזה מהר ולך , כי לא הרבה יתעכב בביתו , כי לא יאכל העם עד בואו , וימהר לבוא שמה , שלא יתאחרו הקרואים בעבורו : <b>יברך הזבח .</b> יברך על הזבח הברכה הראויה לה , והוא : אשר קדשנו במצותיו וצונו לאכול הזבח : <b>כהיום .</b> כהעת הזאת תמצאון אותו . ואמרו רבותינו ז''ל ( ברכות מח ב ) : שהנערות האריכו בדבריהן , להסתכל ביפיו של שאול : 
! {טז}
<b>כעת מחר .</b> כעת הזאת ביום מחר : <b>כי ראיתי את עמי .</b> משגיח אני בצרות עמי : <b>צעקתו .</b> על מה שפלשתים עושים להם [ אחר שנזדקן שמואל ] : 
! {יח}
<b>ויגש .</b> נתקרב אל שמואל ושאלו על בית הרואה : 
! {יט}
<b>וכל אשר בלבבך .</b> כל אשר תחפוץ לדעת אגיד לך : 
! {כ}
<b>אל תשם את לבך .</b> לדאוג עליהם : <b>ולמי כל חמדת ישראל .</b> כאומר ועוד מה יש לך לדאוג על האתונות , הלא למי כל חמדת ישראל וכו' , ובזה רמז לו המלוכה : 
! {כא}
<b>מקטני .</b> מהקטן שבין השבטים , ומשפחתי הלא היא הצעירה וכו' : <b>ולמה דברת וכו' .</b> כאומר אין אני ראוי למלוכה : 
! {כב}
<b>לשכתה .</b> אל הלשכה , מקום אשר יאכלו שם , ונתן להם מקום לשבת בראש כולם , במקום המעולה : <b>והמה .</b> הקרואים : 
! {כג}
<b>אשר אמרתי .</b> אז אמרתי לך הצנע אותה : 
! {כד}
<b>וירם הטבח .</b> הביא בהרמת הידים , כאשר הדרך להביא לפני החשובים : <b>הנה הנשאר .</b> רצה לומר לא תחשוב שזהו חלקי הנשאר למאכלי , ובדברו עמו הראה לו הנשאר למאכלי ואמר , הנה זה הנשאר למאכלו : <b>שים לפניך .</b> לזה שים את המנה ההיא לפניך ואכול : <b>כי למועד .</b> כי המנה ההיא שמורה לך על מועד ביאתך : <b>לאמר .</b> כי אמר המזמן את הקרואים ; והוא שמואל : <b>העם קראתי .</b> הלא אני קראתי את העם על הזבח , ועלי ליתן לכל אחד מנה הראויה לו , לזאת שמור המנה ההיא לשאול , כי היא ראויה לו : 
! {כה}
<b>על הגג .</b> שעל ביתו אשר בעיר : 
! {כז}
<b>ויעבור לפנינו .</b> יתרחק מאתנו ללכת לפנינו , שלא ישמע מה אדבר בך : <b>ויעבור .</b> כשמוע הנער דברי שמואל , עבר מעצמו לפניהם : <b>ואתה עמוד .</b> זהו גמר דברי שמואל , שאמר לו אמור לנער ויעבור ואתה עמוד כעת הזאת , ולפי שהנער עבר לפניהם מיד בשומעו תחלת דבריו , הפסיק בו : 

~ שמואל א פרק-י

! {א}
<b>הלא .</b> באמת הדבר אשר משחך ה' על ידי : 
! {ב}
<b>בלכתך .</b> לאמת בלבבו דבר המלוכה , אמר לו אותות , האחת היא , שאמר לו בלכתך וכו' : <b>עם קבורת רחל .</b> רצה לומר : אשר הם עתה סמוך לקבורת רחל , ואתה הולך והם באים , ותמצאם בגבול בנימין בצלצח : <b>והנה נטש .</b> כאומר הנה בהמצאם עזב דאגה קטנה , ובא לו על ידם דאגה גדולה , ואומר מה אעשה למצוא את בני : 
! {ג}
<b>וחלפת .</b> והאות השני הוא , כאשר תעבור משם והלאה וכו' : <b>בית אל .</b> זה שילה שעמד בה בית אלהים : 
! {ה}
<b>אחר כן .</b> והאות השלישי , כאשר תבוא אל גבעת האלהים והיא קרית יערים , שעמד הארון שם בגבעה כמו שכתוב למעלה ( ז א ) : <b>נבל וכו' .</b> בכדי לשמחם להשרות הנבואה עליהם , כי אין השכינה שורה אלא מתוך שמחה , ( שבת ל ב ) וכן נאמר באלישע ( מלכים ב טו ג ) : והיה כנגן המנגן ותהי עליו יד ה' : 
! {ו}
<b>וצלחה .</b> תעבור עליך רוח ה' ותנבא עמם , ותהיה נהפך לאיש אחר , כי עתה אינך נביא : 
! {ז}
<b>עשה לך .</b> התקן לך כלי מלכות כפי יכולתך , כי האלהים עמך ומלוך תמלוך : 
! {ח}
<b>וירדת לפני הגלגל .</b> הזהירו ואמר לו , לאחר שתמלוך כאשר תרד הגלגל בעת המלחמה עם פלשתים , והנה תרד שם קודם שארד אני , ותמתין אז שבעת ימים עד בואי , כי אני אעלה העולות לה' , ושם אודיע לך את אשר תעשה בדבר המלוכה [ ולפי שלא המתין , כעס עליו ולא אמר לו גם אז ] : 
! {ט}
<b>לב אחר .</b> רצה לומר : גודל לבב כאשר ראוי למלך : 
! {יא}
<b>מה זה היה .</b> רצה לומר : מה זה הסיבה לבן קיש להתנבאות , וכי אביו נביא , להתנבאות גם הוא , וכי גם שאול יהיה בין הנביאים ודומה להם , וכי מאין באה לו הנבואה : 
! {יב}
<b>משם .</b> מן הגבעה : <b>ומי אביהם .</b> רצה לומר : מה תתמהו , וכי מי אביהם של כל חבל הנביאים , הלא גם אביהם של אלו לא נביאים היו : <b>היתה למשל .</b> בבוא אדם למעלה שלא הורגל בה , אמרו עליו במשל , הגם שאול בנביאים : 
! {יד}
<b>ויאמר דוד שאול .</b> בבואו אל הבמה , מצאו דודו ושאל להם , אן הלכתם : <b>כי אין .</b> לא מצאנו אותם , ובאנו אל שמואל לשאלו עליהם : 
! {יז}
<b>ויצעק .</b> אסף את העם : <b>אל ה' .</b> במקום שנאספים רוב צבור , שם השכינה שורה : 
! {יט}
<b>לשבטיכם .</b> כל שבט לבד , להטיל הגורל מי ימלוך : <b>ולאלפיכם .</b> הם המשפחות החלוקות לאלפים : 
! {כ}
<b>ויקרב .</b> רצה לומר : הקריב שמות כל השבטים לפני האורים ותומים , להטיל הגורל : <b>וילכד .</b> רצה לומר : עלה הגורל לבני בנימן , ונלכד פתקו ביד המעלה מן הקלפי : 
! {כא}
<b>וילכד שאול .</b> אחר שהטילו הגורל על הגברים , נלכד פתקו של שאול ביד המעלה : 
! {כב}
<b>וישאלו עוד בה' .</b> אחר שבקשוהו , הוסיפו לשאול עוד באורים ותומים , האם בא לפה עוד איש מלבד הנמצאים שם והידועים : <b>נחבא .</b> הסתיר עצמו בין כלי העם , והיה להם מקום מיוחד להעמיד שם כלי תשמישם , והיה שאול מטמין עצמו שם , כי היה בורח מן השררה : 
! {כד}
<b>הראיתם .</b> אם נותנים אתם לב לראות ולהתבונן בהמלך אשר בחר ה' , כי אין כמוהו וכו' , והגון הוא למלוכה : <b>ויריעו .</b> תרועת מלוכה : 
! {כה}
<b>את משפט המלוכה .</b> חק המלוכה הראוי על פי התורה והמצוה , שיהא מוראו על העם ולא ימרו פיו : <b>לפני ה' .</b> לפני הארון : 
! {כו}
<b>אשר נגע אלהים .</b> אשר נגע יראת אלהים בלבם , לכבד את המלך אשר נמשח על פי הדבור : 
! {כז}
<b>מה יושיענו זה .</b> על כי היות משפחתו הצעירה , ומי אם כן יחזיק בידו : <b>ולא הביאו לו מנחה .</b> כאשר הדרך להביא למלך ביום המלכו : <b>ויהי כמחריש .</b> עשה עצמו כחרש לא ישמע או כאלם לא יפתח פיו : 

~ שמואל א פרק-יא

! {א}
<b>כרת לנו ברית .</b> לבל המית אותנו : 
! {ב}
<b>בזאת .</b> בזה התנאי והאופן , שאנקר מכל איש עין ימינו : <b>ושמתיה חרפה .</b> הדבר הזה יהי חרפה לכל ישראל , על שלא יוכלו להושיע אתכם מבזיון גדול כזה : 
! {ג}
<b>הרף לנו .</b> התרפה מאתנו והמתן שבעת ימים , ורצה לומר : אם הכוונה בזה לחרף כל ישראל , הנה ראוי להודיעם , ואם לא יושיעונו אז יחשב לחרפה : 
! {ה}
<b>אחרי הבקד .</b> על כי ראה שבזוהו , לא נהג גם הוא עדיין בעצמו כבוד מלוכה , והלך אחרי הבקר להנהיגם כדרך ההדיוט : 
! {ו}
<b>ותצלח .</b> עבר עליו רוח גודל לבב וגבורה מה' כשמעו וכו' , וחרה אפו על נחש העמוני : 
! {ז}
<b>ביד המלאכים .</b> אשר באו מיבש גלעד : <b>לאמר .</b> צום לאמר להם : מי שלא יצא למלחמה ינותח בקרו כזה : <b>פחד ה' .</b> לא פחד נתיחת הבקר , כי אם פחדו מה' להמרות פי משיחו : <b>כאיש אחד .</b> רצה לומר : במהירות רב ובהסכמה אחת : 
! {י}
<b>ויאמרו אנשי יביש .</b> אמרו לאנשי נחש העמוני : מחר נצא וכו' ועשו בנו כאשר תרצו , ולהטעותם אמרו , שלא יהיו נשמרים : 
! {יא}
<b>בתוך המחנה .</b> של נחש העמוני : <b>באשמורת הבקר .</b> הוא המשמר השלישי הסמוך לבוקר : <b>ויפוצו .</b> נתפזרו אלו מאלו : 
! {יב}
<b>מי האומר .</b> מי האיש האומר בלעג ובתמיה , שאול ימלוך עלינו וכי הגון הוא למלוכה , את האנשים האלה תנו בידינו ונמיתם , ואמרו זה על כי ראו שה' עמו והתשועה באה על ידו : 
! {יג}
<b>כי היום וכו' .</b> ואין ראוי להמית איש ביום תשועה : 
! {יד}
<b>ונחדש שם המלוכה .</b> על כי בראשונה לא קבלוהו כולם ברצון : 
! {טו}
<b>וימליכו שם .</b> המליכוהו שנית , בהסכמת כולם וברצון טוב : <b>לפני ה' .</b> כי השכינה שורה במקום שרוב צבור נאספים : 

~ שמואל א פרק-יב

! {א}
<b>הנה שמעתי וכו' .</b> רצה לומר : עד לא המלכתי מלך , לא יכולתי להוכיח אתכם , כי פן תחשבו שתכלית דברי המה למנוע המלכת מלך , ולזה שמעתי בתחלה לקולכם והמלכתי מלך : 
! {ב}
<b>ועתה .</b> אבל עתה הואיל והמלך מתהלך לפניכם והוחזק במלוכה , ואם כן מי הוא אשר יערב לבו להעבירו ממלכותו וגם אני זקנתי וכחי תש להחזיק עוד בממשלה , ובגי הלא המה אתכם נכונים לעבודת המלך וחפצים בו כמותכם , ואם כן שוב אין מקום לומר שרוח אחרת אתי , ולזה אדבר עתה דברי : <b>ואני התהלכתי .</b> רצה לומר : ועוד הלא הייתי מתהלך לפניכם מעיר לעיר לשפוט אתכם , ולא יום ולא יומים , כי אם מנעורי עד היום הזה , ואם כן כולכם מכירים ויודעים אותי , אשר לא כן אנכי הולך בתחבולות וערמומית : 
! {ג}
<b>הנני .</b> רצה לומר : בעוד שאני פה , ענו בי נגד ה' ונגד המלך הנמשח מה' : <b>לקחתי כופר .</b> פדיון על פשעו : <b>ואעלים עיני בו .</b> ובעבור הכופר העלמתי עיני מבלי לענשו עונש הראוי : <b>ואשיב לכם .</b> רצה לומר : וכאשר תענו בי דבר מה בעודי פה , הנה אשיב לכם על דבריכם : 
! {ד}
<b>מאומה .</b> שום דבר מה : 
! {ה}
<b>עד ה' .</b> ה' יהיה לעד , וגם משיחו יהיה לעד , אשר לא מצאתם בידי שום דבר שאינו הגון : <b>ויאמר עד .</b> רצה לומר : כל אחד אמר : <b>בן הדבר , ה' יהיה עד , וכן משיחו יהיה עד .</b> או שאול לבד אמר : אני אהיה עד : 
! {ו}
<b>ויאמר שמואל .</b> אחר שאמרו שלא מצאו בידו מאומה , חזר לדבר דבריו להוכיחם : <b>ה' אשר עשה .</b> רצה לומר הלא כולכם ידעתם מעשה ה' אשר עשה עם משה ועם אהרן , רצה לומר : הנפלאות שעשה על ידם ועמהם : <b>ואשר העלה .</b> וכו' על ידי הנפלאות ההם העלה ממצרים : 
! {ז}
<b>ועתה .</b> רצה לומר : הואיל וידעתם , עמדו ואתוכח עמכם על כל צדקות ה' וכו' , רצה לומר : נצחון הויכוח יהיה עם הצדקות : 
! {ח}
<b>כאשר בא .</b> רצה לומר : וזה הויכוח שעם הצדקות , שהנה כאשר בא יעקב למצרים , היה סוף הדבר שזעקו אבותיכם אל ה' מקושי השעבוד , ושלח את משה וכו' , ולא היה להם אז מלך ללחום מלחמתם : 
! {ט}
<b>וישכחו .</b> ובבואם לארץ שכחו את ה' , ומסרם ביד הגוים : <b>וילחמו בם .</b> רצה לומר : כי מתחלה לחמו בישראל , ולאחר זמן מסרם ה' בידם : 
! {י}
<b>ויזעקו .</b> התפללו לה' , אבל לא שאלו להם מלך ללחום מלחמתם : 
! {יא}
<b>וישלח ה' את ירובעל וכו' .</b> עם כי לא היו מולכים בישראל , הציל ה' אתכם על ידיהם , מיד אויביכם היושבים מסביב : 
! {יב}
<b>ותראו .</b> רצה לומר : אבל אתם כאשר ראיתם שבא עליכם מלחמה , אמרתם לי לא נהיה כאבותינו אשר היה השופט יוצא לפניהם במלחמה , כי אם מלך ימלוך עלינו והוא ילחום מלחמתנו : <b>וה' וכו' .</b> אבל ה' הוא מלככם , והוא הלוחם מלחמותיכם עם השופט אשר יהיה , ואם כן הסכלתם עשו בשאלת המלך כי הלא אמרתם שלא מצאתם בידי מאומה , והלא ראיתם שאין מעצור לה' להושיע ביד השופט , ומבלי מלך : 
! {יג}
<b>ועתה הנה המלך .</b> אבל עתה מה שעבר אין , כי הלא המלך הנה הוא מולך ועומד : <b>אשר בחרתם .</b> רצה לומר : הלא זהו המלך אשר בעבור התשועה שעשה בחרתם בו , אחר אשר שאלתם על המלך והקב''ה הסכים על ידכם והמליכו , חזרתם ובחרתם בו מעצמיכם , ואם כן אחר כל זאת שוב אין להשיב , ומלוך ימלוך : 
! {יד}
<b>אם תיראו .</b> רצה לומר : אך אם תיראו את ה' וכו' , אז כולכם תהיו אחר ה' , כי הוא ילך לפניכם למלחמה , ואתם תלכו אחריו : 
! {טו}
<b>יד ה' .</b> מכת יד ה' : <b>ובאבותיכם .</b> ובמלכיכם , כי כל שר ומושל נקרא בלשון אב , וכן ( בראשית מה ח ) וישימני לאב לפרעה : 
! {טז}
<b>גם עתה .</b> רצה לומר : ואם תשיבו לומר , אם שאלת המלך רעה היתה בעיני ה' , למה הסכים על ידינו , על זה אשיב לכם , גם עתה אחר שהסכים , התיצבו וראו וכו' , ומזה תשכילו לדעת דרכי ה' , אשר ימלא שאלת השואל אף אם היא רעה בעיני ה' , וגם אם לשואלה לא לטובה יחשב : 
! {יז}
<b>הלא קציר חטים היום .</b> ואם כן עתה המטר לקללה תחשב , ואף רעה היא בעיני ה' , להביא הקללה בעולם על לא דבר : <b>אקרא וכו' .</b> ועם כל זאת כאשר אקרא אל ה' על המטר , ישמע קולי ויתן קולות רעמים ומטר , כי כן ימלא שאלת המבקש , הטובה היא אם רעה : <b>ודעו .</b> ובזה דעו שרבה רעתכם וכאשר אמרתי , ואף שהסכים המקום עמכם , כי כן מעשה ה' , אבל האמת הוא שעשיתם הרע לעצמכם , וגם רעה בעיני ה' : 
! {יח}
<b>ויקרא שמואל .</b> על המטר כאשר אמר : <b>את ה' .</b> בעבור חטא שאלת המלך : <b>ואת שמואל .</b> על שהמליכו מלך בחייו , וכאלו מאסו בו : 
! {יט}
<b>על כל חטאתינו .</b> על החטאים אשר עשינו מאז , הוספנו עוד לעשות הרע בשאלת המלך : 
! {כ}
<b>אתם עשיתם .</b> רצה לומר : הלא אתם כבר עשיתם ואין להשיב , אך אל תסורו מה' , ויכופר העון : 
! {כא}
<b>ולא תסורו וכו' .</b> לא תסורו מה' ללכת אחרי עבודה זרה , כי ההליכה ההיא היא ההליכה אחרי התוהו וכו' שאין בהם ממש : 
! {כב}
<b>כי לא יטוש ה' .</b> נתן טעם למה לא ייראו ממה שעשו , ואמר : כי לא יטוש ה' את עמו בעבור שמו הגדול שלא יחולל : <b>כי הואיל .</b> רצה לומר : כבר נשמע אשר רצה בכם להיות לו לעם סגולה , ואם יטוש אתכם אף כשתטיבו דרככם מהיום ומהלאה , יאמרו אז מבלי יכולת עזבם : 
! {כג}
<b>גם אנכי .</b> רצה לומר : כמו שהמקום יכפר העון הזה , כן גם אנכי אמחול על עלבוני , כי חלילה לי מחטוא לה' להיות אכזרי מלמחול ולחדול מלהתפלל בעדכם , כי באמת אתפלל כאשר אמרתם , אף אלמד אתכם בדרך הטובה : 
! {כד}
<b>אך יראו וכו' .</b> כי אז תועיל תפלתי : <b>אשר הגדיל עמכם .</b> אשר הגדיל חסדו עמכם , למחול העון הזה : 
! {כה}
<b>גם אתם וכו' .</b> רצה לומר : לא תועיל תפלתי , והמלך לא יושיעכם , ואתם לא תעזרוהו , וכולכם תספו : 

~ שמואל א פרק-יג

! {א}
<b>בן שנה .</b> דצה לומר : <b>כשנמלך , כלתה שנה מזמן משיחתו .</b> או מוסב למקרא שלאחריו , לומר : בשנה הראשונה בחר לו שלשת אלפים וכו' : 
! {ב}
<b>ויהיו עם שאול .</b> להיות נכונים לשמשו בעת הצורך : <b>במכמש וכו' .</b> מהם ישבו במכמש , ומהם בהר בית אל : 
! {ג}
<b>ישמעו העברים .</b> רצה לומר : בכדי שישאלו מה זה קול השופר , ידעו על ידי זה להיות נשמרים מן הפלשתים : 
! {ד}
<b>הכה שאול .</b> אף שיונתן הכהו , יחשב לשאול , כי הוא המלך וכל דבר יקרא על שמו : <b>נבאש ישראל .</b> נמאס ישראל בעיני פלשתים , כדרך שממאסין בדבר הנבאש : <b>ויצעקו .</b> נאספו אחרי שאול ללכת הגלגל : 
! {ה}
<b>קדמת .</b> למזרחה של בית און : 
! {ו}
<b>כי נגש העם .</b> נלחצו מפלשתים : <b>ויתחבאו .</b> החביאו את עצמן : 
! {ז}
<b>ועברים עברו .</b> אמר בלשון הנופל על הלשון , והוא מדרך צחות , ורצה לומר : קצתם מישראל עברו הירדן וברחו לארץ גד וגלעד : <b>עודנו בגלגל .</b> ולא ירד עדיין לקראת המלחמה : <b>וכל העם .</b> אשר לא נתחבאו ולא ברחו , חרדו ללכת אחריו למלחמה : 
! {ח}
<b>ויוחל .</b> המתין שבעת ימים מעת בואו אל הגלגל : <b>למועד אשר שמואל .</b> כמו למועד אשר אמר שמואל , רצה לומר : להזמן שקבע לו שמואל מאז משחו למלך כמו שכתוב למעלה ( י ח ) : <b>ויפץ העם .</b> נתפזרו והלכו ממנו : 
! {י}
<b>לברכו .</b> לתת לו שלום , כן תרגם יונתן : 
! {יא}
<b>מה עשית .</b> כי הלא אמרתי לך שתוחיל עד בואי , ואני אעלה העולה : <b>למועד הימים .</b> לזמן הימים שקבעת : 
! {יב}
<b>עתה ירדו .</b> הואיל ונאספו , בודאי ירדו ובעל כרחי אלחם עמהם עד לא חליתי פני ה' בעת הבאת הקרבן : <b>ואתאפק .</b> לזה התחזקתי לעבור על רצוני ולבל המתן עוד , ואעלה העולה לחלות את פני ה' בעת העלותי , עד לא ירדו פלשתים : 
! {יג}
<b>נסכלת .</b> עשית סכלות במה שלא המתנת כל היום עד בואי : <b>את מצות ה' .</b> כי דבר ה' היא , ולא מאלי אמרתי : <b>כי עתה .</b> אם משמר היית מצות ה' , אז עתה בזה הזכות היה ה' מכין מלכותך עד עולם : 
! {יד}
<b>ועתה .</b> הואיל ולא שמרת , לא תתקיים ממלכתך : <b>בקש ה' לו .</b> בעשותך זאת , בקש ה' לו איש העושה כלבבו ושומר מצותיו : <b>ויצוהו ה' .</b> גזר עליו שהוא יהיה לנגיד : 
! {טו}
<b>ויקם שמואל .</b> ושאול היה נמשך אחריו : <b>הנמצאים עמו .</b> מאותן שלא נפוצו מעליו : 
! {טז}
<b>יושבים .</b> היו מתעכבים בגבע : 
! {יז}
<b>המשחית .</b> הם אחוזי חרב מלומדי מלחמה המשחיתים בעם : 
! {יח}
<b>הנשקף .</b> גבול ההוא היה נראה להעומד על גי הצבועים : <b>המדברה .</b> מוסב על הדרך , לומר שהדרך יפנה המדברה : 
! {יט}
<b>פן יעשו וכו' .</b> ולזה לא הניחו להיות בהם חרש ברזל : 
! {כ}
<b>וירדו .</b> רצה לומר : ומאז כשהיו צריכים ללטוש דבר מה , היו יורדים אל ארץ פלשתים , ללטוש שם אצל החרש : 
! {כא}
<b>והיתה וכו' .</b> רצה לומר : ומי שלא רצה לרדת לפלשתים , היה לוטש בעצמו את המחרשות וכו' , עם הכלי הקרויה 'פצירה פים' , העשויה בהרבה פיות וחריצים , ונוח ללטוש בה : 
! {כב}
<b>והיה ביום מלחמת .</b> בעת שנלחמו עם פלשתים : <b>לא נמצא חרב .</b> כי לא היה בישראל חרש ברזל לעשותם : <b>ותמצא .</b> אבל לשאול וליונתן , להם לבדם נמצא חרב וחנית : 
! {כג}
<b>אל מעבר מכמש .</b> מהעבר מזה , להתקרב אל הגבעה מקום שאול ויונתן : 

~ שמואל א פרק-יד

! {א}
<b>נושא כליו .</b> כלי מלחמתו : <b>ונעברה .</b> נתקדב אל המצב העומד בהעבר הפונה אלינו : 
! {ב}
<b>אשר במגרון .</b> שם מקום בקצה הגבעה : <b>והעם .</b> רצה לומר : העם אשר היו כשש מאות איש , גם המה שמה ישבו עמו : 
! {ג}
<b>אחי איכבוד .</b> אחיטוב היה אחי איכבוד : <b>כהן ה' בשלה .</b> חוזר על עלי , שהיה כהן גדול בהיות שם המשכן : <b>נושא אפוד .</b> הוא כולל גם לחושן עם האורים ותומים , ועל אחיה חוזר : 
! {ד}
<b>ובין המעברות .</b> כי פלשתים חנו במכמש בהר , וישראל חנו למולם בגבעה , והגי שביניהם קרוי בין המעברות , שהוא בין מעבר וצד מחנה פלשתים , ובין מעבר מחנה ישראל , ואמר 'ובין המעברות' , רצה לומר : הגיא אשר בקש יונתן לעבור בו להתקרב למחנה פלשתים , היה בו שן הסלע מעבר גבעה , ושן הסלע מעבר וצד מכמש : 
! {ה}
<b>מצוק מצפון .</b> מקום מצבו היה מצפון הגיא מול מכמש : <b>מנגב .</b> מקום מצבו מנגב : 
! {ו}
<b>ויאמר וכו' .</b> היא האמירה הנאמר למעלה , ולפי שהפסיק הענין , נאמר שוב , כאומר נחזור לענין הראשון : <b>אולי יעשה וכו' .</b> קצר ולא אמר מה הדבר אשר יעשה , ומאליו יובן שרצה לומר דבר הצריך , והיא התשועה : <b>ברב .</b> הן ברב עם הן במעט , כי הכל שוה אצלו : 
! {ז}
<b>נטה לך .</b> לעבור אליהם : <b>הנני עמך .</b> מוכן אני ללכת עמך כרצונך : 
! {ח}
<b>ונגלינו .</b> נגלה את עצמנו אליהם , ואז נעשה בחינה : 
! {ט}
<b>דומו .</b> המתינו במקומכם עד נבוא אליכם : <b>ועמדנו .</b> אז נעמוד במקומנו , ולא נעלה להלחם : 
! {י}
<b>עלו עלינו .</b> שהלשון הזה מורה שיהיה לנו עליה והתגברות : <b>ועלינו .</b> אז נעלה להלחם , כי בודאי נתנם ה' בידנו , ופיהם הכשילם לדבר כן : 
! {יא}
<b>מן החורים .</b> כי חשבו שהמה מן הנחבאים בהמערות : 
! {יב}
<b>אנשי המצבה .</b> אנשי המושל המצב : <b>ונודיעה אתכם דבר .</b> אמרו בדרך לעג והלצה כדרך שהבריות אומרים : 
! {יג}
<b>על ידיו .</b> על כי המקום היה משופע , לזה החזיק עצמו בידיו : <b>ויפלו .</b> אנשי המצבה נפלו חללים ולא מתו , עד כי נושא כליו השלים מיתתן : 
! {יד}
<b>המכה הראשונה .</b> כי לאחר זה כאשר רדפו ישראל אחריהם , הוסיפו עוד להכות בהם : <b>כבחצי מענה וכו' .</b> רצה לומר : עם שהעשרים האלו היו קרובים זה לזה , כי עמדו בשיעור מרחק חצי מענה אשר יחרוש האדם בצמד בקר בהשדה , עם כל זאת לא עזרו אלו לאלו : 
! {טו}
<b>המצב והמשחית .</b> המושל ואנשי המשחית , גם המה חרדו , עם כי מדרכם להיות אמיצי לבב : <b>ותרגז הארץ .</b> אמר בלשון גוזמא והפלגה : <b>ותהי לחרדת אלהים .</b> המחנה היתה לחרדה גדולה כי כאשר ירצה להגדיל דבר מה , סומכו למלת 'אל' כמו [ תהלים פ י ] : וענפיה ארזי אל : 
! {טז}
<b>הצופים לשאול .</b> הצופים שהיו לשאול בגבעת בנימן : <b>ההמון .</b> של פלשתים , המה נמוגים והולכים ומוכים בכל פעם יותר : 
! {יז}
<b>פקדו .</b> ראו בהשגחה : 
! {יח}
<b>הגישה ארון האלהים .</b> לשאול לפניו באורים ותומים , אם נעלה עליהם : <b>ובני ישראל .</b> רצה לומר : הארון היה עם בני ישראל ובתוכם : 
! {יט}
<b>עד דבר .</b> בעוד שדבר אל הכהן לשאול באורים ותומים , היה ההמון הולך ומתרבה בדבר הנמיגה וההכאה : <b>אסוף ידך .</b> הכנס ידך אל עצמך להמנע מלפתוח האורים ותומים , כי אין עוד זמן לשאול בהם : 
! {כא}
<b>והעברים וכו' .</b> כי רבים מישראל גרו בארץ פלשתים , והיו משועבדים להם , ועלו עמהם בעל כרחם להלחם בישראל , ואמר : העברים אשר היו לעזרת פלשתים בעת אתמול שלשום אשר עלו במחנה פלשתים , גם המה חזרו להיות עם ישראל , בראותם שיד ה' היתה בהם : 
! {כב}
<b>המתחבאים .</b> מפחד הפלשתים , כמו שכתוב למעלה ( יג ו ) : <b>וידבקו .</b> יצאו ממקום מחבואם , וידבקו וכו' : 
! {כג}
<b>והמלחמה .</b> עם המלחמה , עברה מבית און והלאה , לרדוף אחרי פלשתים : 
! {כד}
<b>נגש ביום ההוא .</b> עם כי מתחלה נחבאו , עתה קרבו להלחם בהם : <b>ויואל .</b> השביע את העם לבל יאכלו מאומה עד הערב , למען לא יהיו טרודים במאכלם , להנקם מפלשתים : <b>לחם .</b> הוא כולל כל דבר מאכל : 
! {כה}
<b>וכל הארץ .</b> כל אנשי הארץ , הם בני ישראל : <b>ויהי דבש .</b> הקנים אשר הדבש גדל בהם : 
! {כו}
<b>הלך דבש .</b> הדבש היה זב מהקנים : <b>ואין משיג ידו .</b> עם הדבש : 
! {כז}
<b>וישב ידו .</b> עם המטה : <b>ותארנה עיניו .</b> כי חשכו בעבור הרעבון : 
! {כח}
<b>ויעף העם .</b> רצה לומר : והנה בעבור זה נעשה העם עייף ויגע : 
! {ל}
<b>אף כי .</b> רצה לומר : ומה מטעימה לבד אורו עיני , כל שכן אם אכלו אכילה גמורה , וכי עתה לא רבתה מכה בפלשתים , כי הלא על ידי האכילה היה עוד כחם מתחזק : 
! {לא}
<b>ממכמש .</b> ממקום מעמד פלשתים רודפים עד אילון , והכו בהם : 
! {לב}
<b>על הדם .</b> אמרו רבותינו ז''ל ( זבחים קכא ) שהקדישו שלמים , ואכלו הבשר קודם זריקת הדם , והתורה אסרתה , שנאמר ( ויקרא יט כ ) : לא תאכלו על הדם : 
! {לג}
<b>אבן גדולה .</b> לעשותה במה , לזרוק עליה את הדם : 
! {לד}
<b>פוצו .</b> התפזרו בין העם : <b>הגישו אלי .</b> אל מקום הבמה , בכדי לזרוק את הדם מיד על הבמה , ואחר תאכלו : 
! {לה}
<b>אותו החל .</b> רצה לומר : עם האבן האמור למעלה , התחיל בנין המזבח , וגמרה בשאר אבנים : 
! {לח}
<b>כל פנות העם .</b> כי כל שבט עמד בפנה בפני עצמה , ואמר שכולם מכל הפנות יגשו הלום , בכדי שכולכם תראו ותדעו , בדבר מה היתה החטאת הזאת אשר בעבורה לא ענני ה' : <b>היום .</b> רצה לומר : בודאי זה מקרוב נעשתה , כי הלא ביום הצליחו במלחמה : 
! {לט}
<b>כי חי ה' .</b> הריני נשבע חי ה' וכו' : <b>אם ישנו .</b> החטא ההוא : 
! {מ}
<b>לעבר אחד .</b> רצה לומר : נחלק את עצמנו לשני חלקים , אתם כולכם לצד אחד , ואני ובני וכו' , ונפיל הגורל בין שני החלקים : 
! {מא}
<b>הבה תמים .</b> שיפול הגורל בהשגחה ולא במקרה : 
! {מג}
<b>מה עשית .</b> מה העון שעשית : <b>הנני אמות .</b> מוכן אני למות ולא אתרעם : 
! {מד}
<b>כה יעשה אלהים .</b> הוא ענין שבועה , וגזם ולא פירש , והרי הוא כאלו אמר , כזאת וכזאת רעה יעשה לי אלהים וכו' : 
! {מה}
<b>היונתן ימות .</b> וכי מן הראוי שימות יונתן , אשר באה על ידו תשועה גדולה : <b>חלילה .</b> חולין וגנאי הוא להמיתו : <b>אם יפול משערת וכו' .</b> הוא ענין גוזמא ומליצה , כדרך שהבריות אומרים , ורצה לומר : שלא יעשה לו מאומה רע : <b>כי עם אלהים .</b> רצה לומר : היום הזה עשה טובה עם אלהים להושיע לעמו בסכנת נפשו , ואיך אם כן יהיה עובר על השבועה במזיד בשאט נפש , ובודאי שוגג היה ולא ידע מהשבועה : <b>ויפדו העם .</b> בהדברים האלה פדאוהו מן המיתה , ולא הומת : 
! {מו}
<b>מאחרי פלשתים .</b> שב למקומו ולא רדפם עוד : 
! {מז}
<b>לכד המלוכה .</b> רצה לומר : התחזק בה להיות בידו מבלי פקפוק , כי נלחם באויביו והצליח , והחריד האויב : 
! {מח}
<b>ויצל וכו' .</b> רק את ישראל הציל מידו , אבל לא החרימו , עד שאמר לו שמואל בדבר ה' להחרימו : 
! {מט}
<b>וישוי .</b> הוא איש בושת , כי בדברי הימים ( א ח לג ) לא זכר ישוי , וזכר במקומו אשבעל , והוא איש בושת , וכן ירובעל נקרא גם ירובשת ( שמואל ב יא כא ) ואף בעת נהרגו בני שאול במלחמה ( לקמן לא ב ) , לא חשב ישוי , וזהו כי הוא איש בושת , ונשאר חי ומלך , ומה שלא זכר פה את אבינדב הנחשב בבני שאול אשר מתו במלחמה , וגם בדברי הימים , אולי לא נולד עדיין בעת ההיא : 
! {נ}
<b>דוד שאול .</b> נר היה דוד שאול : 
! {נא}
<b>בן אביאל .</b> קיש ונר , כל אחד מהם היה בן אביאל : 
! {נב}
<b>וראה .</b> כאשר ראה שאול איש גבור וכו' , היה מאספו אליו : 

~ שמואל א פרק-טו

! {א}
<b>אותי שלח וכו' .</b> רצה לומר , והנך רואה שנתקיים הדבר ודבר ה' בפי אמת , ולזה שמע לקול דברי ה' אשר אומר לך , ולא תפקפק בדבריו על היותו דבר זר להחרים את כל הנמצא לעמלק : 
! {ב}
<b>פקדתי .</b> זוכר אני את אשר עשה עמלק לישראל : <b>אשר שם לו .</b> כפל הדבר במלות שונות לתוספת ביאור : 
! {ג}
<b>עתה וכו' .</b> רצה לומר : מאז הכיתם ולא החרמתם , עתה לך והחרימם מכל ומכל : 
! {ו}
<b>לכו סורו .</b> הפרדו מעם עמלק , כי פן אוסיפך עמו בעת אחרימם , היות בעת כזאת אי אפשר להבחין ולהזהר : <b>עשיתה חסד .</b> על יתרו יאמר , והחסד הוא מה שיעץ להעמיד שופטים , שהיה טובה לכל ישראל , להקל עליהם מלעמוד על משה מבקר עד ערב : 
! {ז}
<b>בואך .</b> עד אשר תבוא לשור , וכאלו מדבר מול האדם המכיר המקום : 
! {ט}
<b>ויחמול .</b> חסים היו על אגג ועל מבחר הצאן וכו' ועל כל דבר טוב שמצאו שם , ולא רצו להחרימם , ולא החרימו כי אם המקנה הבזויה : 
! {יא}
<b>כי שב מאחרי ואת דברי לא הקים .</b> כפל הדבר במלות שונות : <b>ויחד לשמואל .</b> דרך הדואג לכעוס על עצמו : <b>ויזעק .</b> להתפלל על שאול : 
! {יב}
<b>לקראת שאול .</b> ללכת לקראת שאול : <b>בבקר .</b> מוסב על וישכם : <b>מציב לו יד .</b> עושה שם לעצמו מקום לחלק הבזה , ומשם יסוב וירד הגלגל , רצה לומר , כל זה הוגד לשמואל : 
! {יג}
<b>אל שאול .</b> כשבא שאול אל הגלגל : <b>ברוך אתה לה' וכו' .</b> רצה לומר : ה' יברך אותך , לפי שקיימתי דבר ה' אשר צויתני , והזכות הזה באה על ידך : 
! {יד}
<b>ומה קול .</b> רצה לומר : ואם קיימת דבר ה' , מה הוא קול הצאן וכו' , האם המה מעמלק : 
! {טו}
<b>מעמלקי הביאום .</b> רצה לומר : הן אמת מעמלק הובא , ועם כל זה אין רע , כי מה שחסו על מבחר הצאן , היה למען יזבחום לה' , ולא להחזיק לעצמן , ולזה לא יכולתי למחות בידם , כי אמרו שעוד למצוה יחשב : <b>ואת היותר .</b> הדברים שאינם ראוים לזבוח , החרמנו : 
! {טז}
<b>הרף .</b> רצה לומר : עזוב דבריך וחדל מהם , ואגידה לך וכו' : 
! {יז}
<b>אם קטן אתה בעינך .</b> אף אם בעיני עצמך נחשב אתה לקטן , מכל מקום הלא אתה הראש המולך על כל שבטי ישראל , ולא זו בלבד שהם המליכו אותך , אלא שגם ה' משחך למלך , ואם כן ידך תקיפה עליהם , ומדוע אם כן לא מחית בידם : 
! {יח}
<b>וישלחך .</b> הלא ה' שלחך בדרך הזה , וציוך להחרימם : 
! {יט}
<b>ולמה לא שמעת .</b> להחרימם מכל וכל , ורצה לומר , היתכן בעבור דברי העם לא שמעת בקול ה' : <b>ותעט אל השלל .</b> כי על שלא מחית בהעם , הרי הוא כאלו אתה בעצמך מהרת לקחת השלל וכו' : 
! {כ}
<b>אשר שמעתי .</b> רצה לומר : לא כאשר תאמר אתה , כי אשר שמעתי בקול וכו' : <b>ואביא .</b> רצה לומר : עם שלא הרגתיו , מכל מקום לא שלחתיו לנפשו , רק הביאותיו , והנה בידי להרגו בכל עת : 
! {כא}
<b>ויקח העם .</b> ואף מהשלל לא לקחתי אני מאומה , כי אם העם לקחו , וזה לכונה טובה לזבוח לה' : 
! {כב}
<b>החפץ לה' .</b> וכי רצון ה' בעולות , דומה היא כרצונו לשמוע בקולו , הלא לא כן הדבר , כי הנה לשמוע בקולו , טוב בעיניו יותר מזבח , ולהקשיב דברו , טובה לפניו מחלב אילים , וכפל הדבר במלות שונות : 
! {כג}
<b>כי חטאת קסם מרי .</b> החטא שיש במעשה הקסם , הוא החטא בעצמו שיש בהממרה בדברי ה' , כי כמו השואל בקסם , הסיר בטחונו מה' , כן הממרה בדברו בעבור הסתת או יראת אדם , מסיר בזה בטחונו מה' : <b>ואון ותרפים הפצר .</b> רצה לומר : דבר התוהו והשקר שיש בתרפים , דבר התוהו ההיא בעצמה יש בהמרבה דברים , כי כמו שאף הרבה מן התרפים תוהו המה ואת כולם ישא הרוח , כן מרבית דברים לא צודקים , לתוהו נחשבו עם רבוים , ולפי שנאמר בשאול ( לקמן כח ג ) שהסיר את האובות ואת הידעונים , אמר לו : הנה נכשלת בדומה לקוסם ולעושה התרפים , כי המרי בדבר ה' מיראת העם , ידמה לקוסם , וההפצר בדברים לא יועיל בם , ידמה לעושה התרפים : <b>יען .</b> לזאת יען מאסת וכו' : 
! {כד}
<b>ואת דבריך .</b> במה שאני מרבה דברים לסתור מאמריך ולומר אשר שמעתי וכו' : <b>כי יראתי .</b> ועל ידי זה חטאתי להמרות פי ה' , ונמשך מזה לסתור גם דבריך : 
! {כה}
<b>ועתה .</b> הואיל ואני מודה שחטאתי גם לך , לזה מחול חטאתי ושוב עמי וכו' : 
! {כו}
<b>וימאסך ה' .</b> ואם ה' מאס בך , איך אשוב עמך : 
! {כז}
<b>ללכת .</b> מעם שאול : <b>ויחזק .</b> שאול אחז בכנף מעיל שמואל למנעו מללכת מעמו , ובהאחזו בו , נקרע הכנף : 
! {כח}
<b>קרע ה' .</b> הקריעה ההיא , היא לסימן שכבר קרע ה' וכו' : <b>לרעך .</b> זהו דוד : 
! {כט}
<b>וגם נצח ישראל .</b> רצה לומר : כבר אבדת המלוכה כי כבר נתנה לאחר , וגם לא ישקר בהבטחתו , וגם לא ינחם לאחר זמן , כי לא אדם הוא להנחם ( ורצה לומר : מפאת עצמו אין בו שינוי להנחם , אבל השינוי בא מפאת המקבל , ולזה נאמר בשאול נחמתי כי המלכתי וכו' ) : 
! {ל}
<b>ויאמר חטאתי .</b> רצה לומר : אף כי חטאתי , עם כל זאת מהראוי הוא שעתה בהיותך פה תכבדני נגד כו' : 
! {לב}
<b>מעדנות .</b> קשור בשלשלאות : <b>אכן .</b> באמת סר אלי מרירות המות : 
! {לג}
<b>כאשר שכלה .</b> כשהרגת האנשים עם בניהם , היו הנשים שכולות מבעליהן ומבניהן : <b>מנשים .</b> מעין הנשים ההן , ודומה להן תהיה אמך , שכולה ממך : 
! {לה}
<b>כי התאבל .</b> רצה לומר : לפי שעם שהיה מתאבל על שאול , עם כל זאת נחם ה' וכו' ולא חש על אבלותו , לזה נעצב מאוד ולא בא עוד לפני שאול [ אבל שאול בא לפני שמואל , כמו שנאמר לקמן יט ] : 

~ שמואל א פרק-טז

! {א}
<b>ואני מאסתיו .</b> ואין מהראוי להתאבל עליו זמן מרובה : <b>לי מלך .</b> רצה לומר : שהוא יהיה מלך לי , לשמור מצותי : 
! {ב}
<b>ואמרת .</b> לבני העיר : 
! {ד}
<b>ויאמר .</b> הגדול שבהם אמר לו , אם בואו הוא בהיות עמו השלום , או הוא בעבור העדר השלום : 
! {ה}
<b>ויאמר שלום .</b> הנה השלום עמי ואין רע , ובאתי הנה לזבוח לה' וכו' : 
! {ו}
<b>אך נגד ה' .</b> רצה לומר למלכות הוא הגון , אך שיהיה משיחו נגד ה' , רצה לומר : שיהיה ה' עמו : 
! {ז}
<b>כי לא .</b> רצה לומר : איני רואה לתלות בדבר אשר רואה האדם : <b>יראה לעינים .</b> אם הנראה הוא יפה עינים , שהוא הדבר אשר יראה האדם , ואין לתלות המלוכה בדבר זה : <b>וה' .</b> אבל ה' יראה ללבב , הטובה היא , ובזה הדבר תלוי : 
! {י}
<b>שבעת בניו .</b> בדברי הימים ( א ב טו ) לא חשב כי אם שבעה עם דוד , שנאמר : <b>דוד השביעי .</b> ובמדרש יש שהיה לישי עוד בן , ושמו אליהו המוזכר בין הנגידים , שנאמר ( שם א כז יח ) : ליהודה אליהו מאחי דוד , וכן נאמר ( לקמן יז יב ) : <b>ולו שמנה בנים [ ומה שלא חשבו בדברי הימים , יראה שהיה מאשה אחרת .</b> וצרויה ואביגיל היו אחיות לשבעת האחים רק מן האם ולא מן האב , וכמו שנאמר ( שמואל ב יז כה ) : <b>אשר בא אל אביגיל בת נחש .</b> ומזה יראה שהיתה בת נחש , ולא בת ישי , ובהיות כן לא היו אחיות לאליהו , לא מן האב ולא מן האם . והנה בדברי הימים ( א ב טז ) נאמר : ואחיותיהם צרויה ואביגיל , ולזה לא חשב אליהו עמהם , כי לאליהו לא היו אחיות כאמור , אולם חז''ל לא קבלו כן , כי אמרו ( בבא בתרא יז א ) : שנחש הוא ישי ] : 
! {יא}
<b>התמו .</b> האם נשלמו : <b>הנערים .</b> בניך : <b>כי לא נסוב .</b> על השלחן לאכול , עד בואו פה : 
! {יב}
<b>כי זה הוא .</b> אשר בחרתי בו : 
! {יד}
<b>מאת ה' .</b> ולא באה לו במקרה : 
! {טו}
<b>רוח אלהים .</b> רצה לומר : <b>רוח גדול וחזק , כי כשרוצה להגדיל דבר מה , סומכו למלת אלהים .</b> וכן ( לעיל יד טו ) ותהי לחרדת אלהים . או רצה לומר : רוח רעה הבאה מאלהים : 
! {טז}
<b>עבדיך לפניך .</b> רצה לומר : אתה תצוה , והלא עבדיך המה לפניך , ונכונים המה לעשות אשר תצוה , ואמור להם אשר יבקשו איש יודע חכמת הנגון ומנגן בכנור : <b>וטוב לך .</b> כי בעבור שמחת קול הזמר , תלך הרעדה : 
! {יז}
<b>מטיב לנגן .</b> מנגן טוב ויפה : 
! {יח}
<b>וגבור חיל וכו' .</b> המה הדברים הראוים לעומד בהיכל המלך : <b>וה' עמו .</b> שהוא איש מוצלח , ובהצלחתו יועיל לך : 
! {יט}
<b>אשר בצאן .</b> אשר רועה בצאן : 
! {כ}
<b>חמור לחם .</b> חמור אחד טעון לחם : 
! {כא}
<b>נושא כלים .</b> כלי מלחמתו : 
! {כג}
<b>ורוח לשאול .</b> באה לו ההרוחה , וסרה ממנו החרדה : 

~ שמואל א פרק-יז

! {ד}
<b>איש הבנים .</b> על שערב לבו לגשת בין שתי המערכות , קראו איש הבנים , מלשון בין : 
! {ה}
<b>שקלים נחשת .</b> כמו שקלי נחושת , ואינם דומים לשאר שקלים : 
! {ו}
<b>ומצחת .</b> הוא מכלי מלחמה , ונעשה לכסות בו הרגלים : <b>וכידון .</b> מן הכובע יצא למטה כעין כידון , להגן צוארו ממכת חרב : 
! {ז}
<b>ועץ חניתו .</b> הוא הבית יד , שהיתה עבה כמנור אורגים : <b>ולהבת .</b> ברזל החנית , היה משקלו שש מאות שקלי ברזל , ומשונה הוא משקלי נחושת : <b>הולך לפניו .</b> להגן בו עליו ממכת חרב וחנית : 
! {ח}
<b>אל מערכות .</b> אל החיל המסודר למלחמה : <b>למה תצאו .</b> רצה לומר : למה תצאו כולכם למלחמה : <b>הלא אנכי הפלשתי .</b> רצה לומר : אנכי הוא המיוחד שבהם , אחד מהשרים , ואתם הלא עבדים , ועם שאין מהדרך אשר שר וגדול ילחם מול עבד נקלה , עם כל זה ברו לכם איש , וילחם בי : 
! {ט}
<b>להלחם אתי .</b> רצה לומר : להתגבר בהלחמו אתי : <b>והיינו .</b> כולנו נהיה לכם לעבדים , בעבור הנצחון האחד לאחד : <b>ועבדתם אותנו .</b> כאומר הלא אתם עבדים לשאול , וכשאנצח תהיו עבדים לנו , ואין לכם בזה נפקא מינה גדולה כל כך : 
! {י}
<b>אני חרפתי .</b> כאומר איך לא תבושו , הלא אני מחרף את ישראל לומר שאין עמכם גבורה , ואתם תחרישון , ועד מתי , תנו לי איש וכו' : 
! {יב}
<b>אפרתי .</b> בית לחם יושבת בארץ אפרת : <b>הזה .</b> רצה לומר : הניכר והידוע לכל : <b>בא באנשים .</b> לרוב זקנותו לא בא בעצמו במלחמה , רק בא בשלחו במקומו אנשים , ורבותינו ז''ל אמרו ( ברכות נח א ) שהיה בא במחברת אנשים אשר הלכו אחריו לגודל חשיבותו : 
! {יג}
<b>הלכו אחרי שאול .</b> לרוב חשיבותם הלכו ליד המלך : 
! {יד}
<b>ודוד הוא הקטן .</b> ולזה לא הלך הוא , והגדולים הלכו : 
! {טו}
<b>הולך ושב .</b> לא ישב בקבע בבית שאול , כי אם היה הולך ושב וכו' : 
! {טז}
<b>ויתיצב .</b> עמד בין המערכות , ודבר דבריו בבוקר ובערב , עד נשלמו ארבעים יום טרם בוא דוד : 
! {יח}
<b>לשר האלף .</b> מה שאחיו היו נמנים בו : <b>תפקוד לשלום .</b> תשגיח לדעת שלומם : <b>ואת ערובתם .</b> את משכונם אשר משכנו לצורך פרנסתם , תפדם מיד הממשכן , ותקחם עמך : 
! {יט}
<b>והמה .</b> שלשת בני ישי : <b>נלחמים .</b> מוכנים המה להלחם : 
! {כ}
<b>ויטוש .</b> עזב הצאן על שומר אחד , לשמרם עד בואו : <b>וישא .</b> את איפת הקליא וכו' : <b>המעגלה .</b> היא המחנה , שדרכה לחנות בעגול , כי טוב הוא להיות נשמר מהאויב מסביב : <b>והחיל היוצא .</b> ואז החיל היה יוצא אל המערכה , הוא מקום המלחמה , ובעת יצאם הריעו : 
! {כא}
<b>ותערוך .</b> סדרו וערכו מערכתם ישראל ופלשתים , זה מול זה : 
! {כב}
<b>ויטוש .</b> עזב והניח הכלים אשר עמו , ביד שומר הכלים של הבאים למלחמה : <b>וירץ המערכה .</b> אל אחיו שהלכו כבר אל המערכה : 
! {כג}
<b>ממערכות פלשתים .</b> חוזר על מלת עולה : 
! {כה}
<b>הראיתם .</b> בראותם עולה , אמרו אלו לאלו בלשון שאלה , האם אתם נותנים לב להתבונן מעשה האיש העולה הזה , כי עולה לחרף וכו' : <b>יעשה חפשי .</b> מבלי לעבוד עבודת המלך : 
! {כו}
<b>מה יעשה לאיש .</b> אף שכבר שמע , חזר ושאל , להכנס בדברים ולומר שהוא ילך : <b>כי מי .</b> במה נחשב הוא לחרף מערכות עם ה' : 
! {כז}
<b>כדבר הזה .</b> האמור למעלה : 
! {כח}
<b>למה זה ירדת .</b> עדיין לא הגיד לו שאביו שלחו הנה : <b>במדבר .</b> במקום גדודי חיות ולסטים : <b>למען ראות .</b> להתענג בראיית המלחמה : 
! {כט}
<b>מה עשיתי עתה .</b> כאומר אם דרכך לכעוס עלי בעשותי דבר רע בעיניך , מה זה כעסת עתה , הלא עתה לא עשיתי מאומה , ורק דברים בעלמא דברתי : 
! {ל}
<b>כדבר הזה .</b> מה יעשה לאיש וכו' : 
! {לא}
<b>אשר דבר דוד .</b> לבזות גבורת הפלשתי באמרו מי הפלשתי וכו' , והרי הוא כאומר שהוא ילחם בו : 
! {לב}
<b>אל יפול .</b> לא יחרד לב אדם בעבור הפלשתי : 
! {לג}
<b>כי נער אתה .</b> ועדיין אינך יודע טכסיסי מלחמה , והוא רגיל במלחמה מנעוריו : 
! {לד}
<b>ואת הדוב .</b> ועם הדוב , שניהם יחד : 
! {לו}
<b>גם הדוב .</b> הבא עם הארי : <b>והיה הפלשתי .</b> כאומר אבטח בה' שיהיה סוף הפלשתי כאחד מהם , על אשר חרף וכו' : 
! {לז}
<b>הוא יצילני .</b> אם לא אוכל להמית אותו : 
! {לט}
<b>ויואל ללכת .</b> רצה ללכת בכלי מלחמה : <b>כי לא נסה .</b> אלא שלא נסה , רצה לומר : לא בחן מעולם ללכת בכלי מלחמה , ולזה אמר לא אוכל וכו' : 
! {מ}
<b>ויקח מקלו .</b> להטעות את הפלשתי , לחשוב שיגש אליו להכותו עם המקל , ולא יהיה נשמר מן הקלע : <b>ויבחר לו .</b> הטובים והנאותים לקלעותם : <b>ובילקוט .</b> הכלי שם בהילקוט , למען לא ירגיש בהאבנים : 
! {מב}
<b>כי היה נער וכו' .</b> המורה אשר לא נסה במלחמה , לפי מעט השנים ומהתענג : 
! {מג}
<b>הכלב אנכי .</b> וכי כלב אנכי : <b>באלהיו .</b> באמרו אלהי פלשתים יהרגך , וכדומה : 
! {מה}
<b>בא אלי בחרב .</b> רצה לומר : כל בטחונך בחרב וכו' : <b>בשם ה' .</b> במבטח שם ה' : <b>אשר חרפת .</b> חוזר הוא על מערכות ישראל : 
! {מו}
<b>ונתתי פגד .</b> כי כשאמיתן : , ינוסו כולם ויפלו חללים : 
! {מז}
<b>כי לא בחרב .</b> כי הלא אינם בידי : <b>כי לה' המלחמה .</b> על ה' להלחם על שחרפת עמו , ובידו לתת אתכם בידנו מבלי חרב : 
! {מח}
<b>וירץ המערכה .</b> כלפי מערכת פלשתים : 
! {מט}
<b>אל הכלי .</b> כלי הרועים אשר שם האבנים בה : <b>במצחו .</b> נכנסה בכובע הנחושת ונקבה ונטבעה במצחו : 
! {נ}
<b>ויחזק .</b> נתגבר על הפלשתי המזוין ולא היה בידו כי אם הקלע והאבן : <b>וחרב אין ביד דוד .</b> לכרות בה ראש הפלשתי : 
! {נא}
<b>אל הפלשתי .</b> סמוך לו , כי בעת קלעו באבן , עמד ממרחק : <b>את חרבו .</b> של הפלשתי : <b>וימותתהו .</b> וכבר המיתו בהקלע , ועתה כרת ראשו בחרבו : 
! {נב}
<b>ויריעו .</b> תרועת שמחה ונצחון : 
! {נג}
<b>וישסו .</b> רמסו ובזזו כל אשר היה במקום שעמד שם מחנה פלשתים : 
! {נד}
<b>ויביאהו ירושלים .</b> לבשר את העם : 
! {נה}
<b>וכראות שאול .</b> מאז בא להלחם עם הפלשתי : <b>בן מי זה הנער .</b> מפני הרוח הרעה שכח שם אביו : <b>חי נפשך .</b> הריני נשבע בחי נפשך אם ידעתי : 

~ שמואל א פרק-יח

! {א}
<b>לדבר .</b> הוא הדבר שאמר שהוא בן ישי : <b>ונפש .</b> רצה לומר : ואז בשמוע יהונתן שגם הוא בן אדם גדול , נקשרה נפשו בנפש דוד : 
! {ב}
<b>ולא נתנו לשוב .</b> כאשר היה דרכו מאז שהיה הולך ושב : 
! {ג}
<b>באהבתו .</b> בעבור שהיה אוהב אותו כנפשו : 
! {ה}
<b>ויצא דוד .</b> מאז והלאה יצא במלחמה : <b>על אנשי המלחמה .</b> לראש ולשר על אנשי המלחמה : <b>עבדי שאול .</b> הם שרי המלחמה , ועם שהיה מאומנותם , לא נתקנאו בו : 
! {ו}
<b>בבואם .</b> כשבאו אנשי המלחמה אל ארצם : <b>והמחולות .</b> רצה לומר : והמחולות בידם : <b>בתופים .</b> כמו ובתופים : 
! {ז}
<b>באלפיו .</b> בהרבה אלפים של פלשתים : 
! {ח}
<b>נתנו לדוד .</b> רצה לומר : בהשיר אמרו על דוד שהכה רבבות וכו' , ועוד מה נשאר לתת לו , ואך המלוכה לבדה נשארה , כאומר הנה על פי הדברים האלה קרוב הוא למלוך : 
! {י}
<b>כיום ביום .</b> כמו שרגיל בכל יום ויום , כאשר באה עליו רוח רעה : 
! {יא}
<b>אכה בדוד ובקיר .</b> רצה לומר : הכאה חזקה , עד אשר תחלוף גוף דוד ותכנס עוד בהקיר : <b>פעמים .</b> שתי פעמים הטיל החנית , ונזדמן הדבר שהיה דוד מסבב ונוטה מפניו , ולא הכהו : 
! {יב}
<b>כי היה ה' עמו .</b> שהסב מפניו פעמים מבלי כוונה : 
! {יג}
<b>שר אלף .</b> למען יתמיד במלחמה , ואולי יהרג : <b>ויצא ויבא .</b> רצה לומר : הוא היה מנהיגם : 
! {יז}
<b>ושאול אמר וכו' .</b> רצה לומר : לא לאהבתו אמר לתת לו בתו , רק חשב שעל ידי זה יפול ביד פלשתים , וידו אל תהי בו : 
! {יח}
<b>מי אנכי .</b> כאומר הלא אני שפל אנשים : <b>ומי חיי .</b> רצה לומר : מה חיי חשובים , כי הנכבד , חייו חשובים ויקרים , אבל הנבזה אין חייו חשובים כלום : <b>משפחת .</b> ו'מי' שאמר עומדת במקום שנים , וכאלו אמר : ומי משפחת אבי , הלא היא דלה וצעירה : <b>כי אהיה .</b> שאהיה ראוי והגון להיות חתן המלך , וכאומר הלא בודאי דבר גדול הוא אלי , וכל אשר תאמר אעשה בעבור זה : 
! {יט}
<b>ויהי בעת תת .</b> כאשר הגיעה העת שקבע לתת את מרב לדוד , והיא נתנה על ידי עצמה לעדריאל , וקבלה ממנו קדושין בלא דעת אביה : 
! {כ}
<b>וישר הדבר בעיניו .</b> בחשבו שעל ידי זה תהי בו יד פלשתים : 
! {כא}
<b>ויאמר שאול וכו' .</b> כן אמר בלבו : <b>ותהי לו למוקש .</b> כי על ידי כן ילחם בפלשתים : <b>בשתים תתחתן בי .</b> רצה לומר : באחת משתי בנותי , או אתן לך את מרב בעל כרחה , או את מיכל ברצונה : 
! {כב}
<b>דברו אל דוד .</b> על כי דוד לא ענהו , בחשבו כי מהתל בו כאשר התל בו עם מרב , בחשבו שמדעת אביה קבלה קדושין מאחר , ולזה צוה שאול את עבדיו לדבר בו : <b>הנה המלך חפץ בך .</b> רצה לומר : <b>במה שמרב נשאת לאחר , לא תחשוב שהיה מדעת המלך , לא כן הוא , כי הוא חפץ בך .</b> אף לא תחשוב שעבדי המלך מתקנאים בך , והם אשר מאסו אותך בעיני מרב , ותחוש פן ימאסוך גם בעיני מיכל , גם זה לא הוא , כי כל עבדי המלך אהבוך , ומירב מאסה בך מעצמה , אבל הואיל ומיכל אוהבת אותך , התחתן במלך : 
! {כג}
<b>הנקלה .</b> דבר קל הוא בעיניכם להתחתן במלך , הלא אין להתחתן בו כי אם אחד מנכבדי העם , ובהרבות מוהר , אבל אנכי איש רש ואין כל , ואף נקלה ולא מכובד , ומדוע יחפוץ בי המלך , אין זאת : 
! {כה}
<b>במאה ערלות .</b> חפצו במאה ערלות פלשתים , לבזותם להנקם מאויביו : <b>ושאול חשב .</b> רצה לומר : אבל האמת , לבבו לא כן יחשוב , כי אם חשב להפילו ביד פלשתים : 
! {כו}
<b>וישר הדבר .</b> להביא הערלות ולהתחתן במלך : <b>ולא מלאו הימים .</b> היות נתן לו זמן להביאם , ודוד מהר להביאם עד לא נשלם הימים : 
! {כז}
<b>וימלאום .</b> השלים את כל המאתים , עם שלא אמר כי אם מאה : 
! {כח}
<b>וירא שאול .</b> טוב הצלחתו : <b>אהבתהו .</b> ותגלה אליו משטמת אביה לו , ויהיה נשמר : 
! {כט}
<b>ויאסף .</b> ובעבור זה הוסיף לפחד מפני דוד : 
! {ל}
<b>ויצאו .</b> לפשוט בארץ ישראל לשלול שלל , ובכל עת צאתם , הצליח דוד להכות בהם יותר מכל עבדי שאול , ונעשה בזה מכובד בעיני כל : 

~ שמואל א פרק-יט

! {א}
<b>להמית את דוד .</b> בערמה ובשגגה היוצאת מבלי דעת שבדבר המלך נעשה : <b>חפץ בדוד .</b> בהצלחתו ובטובתו : 
! {ב}
<b>השמר נא בבקר .</b> רצה לומר : זכור אמרי למחר בבקר , ותשב בסתר ותחביא עצמך : 
! {ג}
<b>ליד אבי .</b> למקום אבי , בסמוך לו : <b>בשדה וכו' .</b> היות דרכו היה לטייל בבקר , בהשדה ההוא אשר צוה יונתן את דוד להחביא עצמו שם : <b>בך .</b> בעבורך : <b>וראיתי מה .</b> רצה לומר : מה ישיב לי , ואגיד לך מיד בהיותך קרוב אלי נחבא בהשדה ההוא : 
! {ד}
<b>בדוד טוב .</b> בעבור דוד דבר טוב , ללמד עליו זכות : <b>אל יחטא .</b> במיתת דוד : <b>וכי מעשיו .</b> לא די שלא חטא לך , כי אפילו מעשיו טוב לך : 
! {ה}
<b>בכפו .</b> הוא ענין משל , ורצה לומר : כמו המשים דבר מה בכפו , קרוב לאבדו מיד בפתוח הכף , כן הוא סכן נפשו להיות קרוב להאבד , ועל ידו עשה ה' תשועה לישראל : 
! {י}
<b>בדוד ובקיר .</b> זרק החנית בכח , עד אשר תחלוף גוף דוד ותנעץ עוד בקיר , וכשנפטר מפניו , נעצה החנית בהקיר , כי נפטר מפניו אחר שיצאה החנית מתחת יד שאול : <b>בלילה הוא .</b> לא נס מיד מבית המלך , רק חזר לביתו , ונס משם בלילה קודם הבקר : 
! {יא}
<b>לשמרו .</b> לבל יברח בלילה , ולהביאו אליו בבוקר לעמוד לפניו כמאז , בכדי להמיתו בתחבולה בהטלת חנית וכדומה , כי היה בוש בדבר להמיתו לעיני העם על לא חמס בכפו , ולזה ערום יערים כאלו עושה שלא מדעת : 
! {יב}
<b>בעד החלון .</b> והשומרים שמרו בהפתח שמצד האחר : 
! {יג}
<b>שמה מראשותיו .</b> עם כי כסתה הראש , חששה פן ימששו ממעל וידעו כי תרפים הם כי אין בהם שער , ולזה שמה מראשותיו נאד מעור העזים והשער ממעל , להטעות את הבאים למשש , ועשתה עוד התחבולות ההם , למען לא ירדפו אחריו , ובהתמהמהם יתרחק למלט נפשו : <b>ותכס .</b> כסתה את הראש ממעל , כאלו עשתה לשמרו מן הצנה וכדומה , ולמען לא יראו שתרפים הוא : 
! {יד}
<b>וישלח .</b> בבקר שלח אחריו לעמוד לפניו כמאז : 
! {טו}
<b>לראות את דוד לאמר .</b> רצה לומר : שיאמרו שהולכים לבקרו ולראותו , כי שאול חשב שעושה עצמו כחולה לבל יבוא אליו , ולזה אמר העלו וכו' , כאומר הלא תראו שאיננו חולה , ולזה העלו אותו להמיתו לעיני העם , כי מעתה הוא חייב מיתה על שהתל בי : 
! {יז}
<b>למה ככה רמיתני .</b> וחוזר ומפרש כי שלחת את אויבי , ואמרת חולה הוא , למען ימלט בעוד התמהמהנו , ולמה הרבית לרמות אותי כל כך : <b>הוא אמר אלי .</b> ולא מעצמי שלחתיו , כי הוא אמר אלי שלחני למה אמיתך בעבור זה , והייתי אם כן אנוסה בדבר , וכדי שלא יחרה לך אמרתי חולה הוא , להסתיר הדבר ובהאריך הזמן תנוח החמה : 
! {יח}
<b>בניות. </b> שם מקום ברמה , הוכן למושב בני הנביאים : 
! {כ}
וירא .</b> כל אחד מן המלאכים : <b>ושמואל עומד .</b> ובאה עליהם שפע הנבואה באמצעות שמואל : <b>ותהי .</b> באמצעות הנביאים כלם , באה שפע הנבואה גם על המלאכים , ולא חששו מעתה לדברי שאול : 
! {כג}
<b>ותהי עליו .</b> עודו בדרך : 
! {כד}
<b>ויפשט .</b> פשט בגדי מלכות , להתדמות להנביאים במלבושיהם ובל יתגאה עליהם : <b>ויפול .</b> נפל על פניו ארצה , וכמו שנאמר בדניאל [ י ט ] : ואני הייתי נרדם על פני ופני ארצה : <b>ערום .</b> רצה לומר : מן בגדי מלכות : <b>על כן יאמרו וכו' .</b> כי בפעם הראשון שניבא בעת המלכו , לא נתחזק עדיין המשל בפי הבריות לומר הגם שאול בנביאים , וכשניבא שנית אז התחזק המשל לומר על כל הבא למעלה שלא הורגל בה , הגם שאול בנביאים : 

~ שמואל א פרק-כ

! {א}
<b>ויברח .</b> בעוד שאול מתנבא , ברח ובא לביתו : 
! {ב}
<b>חלילה .</b> חולין הוא לאבי לעבור על השבועה אשר נשבע לבל ימיתך , וחשב יונתן שכל מה שעשה אביו לא היתה מדעת שלימה , כי אם מרוח רעה הבאה עליו : <b>ומדוע יסתיר .</b> אם דרכו לגלות לפני מצפון לבו , מדוע יסתיר הדבר הזה , אם כן בודאי אין זאת אמת : 
! {ג}
<b>וישבע עוד דוד ויאמר .</b> רצה לומר : מתחלה אמר הנה מה שלא גלה לך , הוא בעבור שיודע הוא אשר מצאתי חן בעיניך , ולזה מסתיר ממך לבל תעצב , וחזר ונשבע ואולם חי ה' וכו' , כי כשיעור פסיעה אחת היה ביני ובין המות , כי לולא נטיתי מפניו בעת שהטיל החנית , היה ממית אותי , וכאומר יהיה איך שיהיה , אם בדעת אם מבלי דעת , מכל מקום אני תמיד בסכנה : 
! {ד}
<b>מה תאמר נפשך .</b> לפי שהחכמה נתונה בנפש המשכלת , אמר לו מה תאמר נפשך : 
! {ה}
<b>חדש מחר .</b> רצה לומר : ראש חדש , והיה מדרך כל אוכלי שלחן המלך , לבוא בו אל השולחן ולא יעדרו , אבל בשאר הימים היה מי מהם לפעמים נמנע מלבוא : <b>ואנכי וכו' .</b> דרכי לשבת עם המלך לאכול על שולחנו : <b>ושלחתני .</b> רצה לומר : לזאת העצה היעוצה , שהיום תשלחני להסתר היום ומחר , ומחרתו עד הערב עד עת תוכל להודיעני אחר הסעודה : 
! {ו}
<b>אם פקוד .</b> אם יזכור בי לשאול עלי , אז תשיב לומר שנשאל ממני ללכת לעירו על הזבח הקבוע לבני משפחתו בכל שנה [ וחשב כי בזולת ראש חדש לא ישאל עליו , כי אין הדבר קבע לבוא בכל יום , ואף בראש חדש לבד , לא ישאל , בחשבו שמקרה הוא , וכאשר היה באמת שחדל לשאול בראש חדש , אולם כשלא יבוא בראש חודש וגם ביום שלאחריו , אז קרוב הדבר שישאל עליו ] : 
! {ז}
<b>טוב .</b> רצה לומר : טוב עשית מה שנתת לו רשות ללכת : <b>שלום לעבדך .</b> אז תדע כי שלום לי , ואיננו רוצה להמיתני : <b>דע כי כלתה .</b> רצה לומר : סוף דעתו להמיתני , ולזה חרה לו על מה שלא אהיה מצוי אצלו לשלוח בי יד : 
! {ח}
<b>ועשית חסד .</b> לגלות אזני מה נהיה : <b>כי בברית .</b> לזאת מהראוי שתעשה עמדי חסד : <b>ואם יש בי עון .</b> רצה לומר : ואם לאחר זמן מצאת בי עון , ובעבורו תפר הברית : <b>תביאני .</b> כי אם לא תגלה אזני , אבוא שוב לפני אביך , ותהיה אתה הגורם : 
! {ט}
<b>חלילה לך .</b> חולין היא לך מלהיות נמצא בך עון שבעבורו יופר הברית : <b>עד אשר אם אדע וכו' .</b> רצה לומר לא נמצא בך עון שבעבורה אעלים ממך דברי אבי : 
! {י}
<b>מי יגיד לך .</b> רצה לומר : על ידי מי תגיד לי : <b>או מה .</b> רצה לומר : מה יענך טוב , או מה יענך קשה , ומסוף המקרא למדנו חסרון ראשיתו : 
! {יא}
<b>השדה .</b> כי אין להמתיק סוד כי אם בשדה , בכדי שלא יהיה נשמע למי : 
! {יב}
<b>ה' אלהי ישראל .</b> רצה לומר : הריני נשבע בה' וכו' : <b>כעת מחר .</b> כעת הזאת ביום מחר השלישית , והוא יום שאחר ראש חדש : <b>והנה טוב .</b> כשתהיה ההודעה טובה : <b>ולא אז וכו' .</b> וכי לא אז אשלח אליך לבשרך טובה , בתמיה : 
! {יג}
<b>כה יעשה וכו' .</b> הוא ענין שבועה , וגזם ולא אמר , והרי הוא כאלו אמר , טובה כזאת יעשה לי וכן יוסיף וכו' : <b>כי ייטיב .</b> כאשר יהיה ישרו טוב בעיני אבי להרע לך , עם כי יקשה בעיני לבשרך רעה , עם כל זה אגלה אזנך , כי ההליכה מפה , לטובה תחשב , כי תלך בשלום מבלי פחד , וסוף הדבר יהיה כי מלוך תמלוך , וזהו ויהי ה' עמך וכו' : 
! {יד}
<b>ולא אם עודני חי .</b> רצה לומר : לא אשאל ממך דבר אם אהיה עדיין חי כשתמלוך , ולתוספת ביאור אמר ולא תעשה וכו' , ורצה לומר : ולא אשאל אשר תעשה עמדי חסד בעבור ברית ה' אשר בינינו בעוד שלא אמות , והרי הוא כאומר מובטחני שתקיים הברית מבלי שאלה ובקשה : 
! {טו}
<b>ולא תכרית .</b> אף לא אשאל שלא תכרית למנוע ולבטל חסדך מעם ביתי : <b>ולא בהכרית .</b> אף לא אשאל שתשמור הברית בעת יכרית ה' את אויביו , והם בית שאול שיוכרתו כלם בסבת הגבעונים , ואמר גם לא אשאל לפרט שתחמול אז על זרעי , כי הברית כולל הכל , וידעתי כי שמור תשמור : 
! {טז}
<b>עם בית דוד .</b> לעשות חסד עם ביתו , בעוד היותו נרדף משאול : <b>ובקש .</b> זה מדברי יונתן שאמר ה' יבקש מאויבי דוד לשלם גמול , ואף ממני , אם אהיה לו לאויב למנוע החסד מביתו : 
! {יז}
<b>באהבתו אותו .</b> רצה לומר : לא הוסיף להשביעו , בעבור כי חשש פן לא יקיים דוד את הברית שמאז , אולם מה שהוסיף להשביעו , הוא על כי אהב אותו כנפשו , והיה מתענג בהזכיר כי מלוך ימלוך ויהיה לאל ידו לעשות חסד : 
! {יח}
<b>ויאמר לו יהונתן .</b> עתה חזר להשיב כל מה ששאלו דוד מי יגיד לו , ואמר לו מחר ראש חדש , ותהיה נזכר כאשר יחסר מקום מושבך מאין יושב בה , ורצה לומר : על ידי שמחר ראש חדש תהיה בודאי נזכר , אם למחר אם למחרתו , וכמו שכתוב למעלה : 
! {יט}
<b>ושלשת .</b> כל שלשת הימים , והם היום ומחר ומחרתו , תרד מאד להיות נסתר בהעמק , במקום שנסתרת שם ביום המעשה , והוא היום שהיה בו מעשה השבועה , אשר נשבע שאול ליהונתן לבל המית את דוד , כי גם אז היה נסתר במקום ההוא : 
! {כ}
<b>שלשת החצים .</b> האחד לירות ראשון , והשני אחריו , אם להרחיקו אם להקריבו כפי הסימן האמור בענין , ואולי לא יכוין בהשני , לקח עוד אחד , ובו יכוין לפי הסימן הנרצה : <b>צדה אורה .</b> אשליך לצד האבן ההוא , כאלו אני מורה למטרה : 
! {כא}
<b>והנה אשלח .</b> לאחר זה אשלח הנעד אשר עמד למצוא החצים : <b>אם אמור אומר .</b> רצה לומר : הסימן הזה יהיה בידך , אם אומר לנער הנה החצים ממך והנה , רצה לומר קרובים אלי ממך , ועברת מהם ולהלאה , כי כשירצה לעשות זה הסימן , יזרוק שוב חץ להיות קרוב אליו מן הנער : <b>קחנו .</b> אז אתה קח החץ ובוא : <b>חי ה' .</b> נשבע לו שבאם יאמר כזאת , בודאי שלום לו ואין דבר רע , ועם כל זה לא רצה לקרות לו , שלא יודע שבעצתו נסתר : 
! {כב}
<b>ממך והלאה .</b> להלן ממקום עמדך , כי כשירצה לעשות זה הסימן , יזרוק שוב חץ להיות רחוק מהראשון , וכאשר עשה באמת : <b>לך .</b> אז לך לדרכך וברח לך : <b>כי שלחך ה' .</b> רצה לומר : ההליכה תהיה לך לטובה , ומה' היא : 
! {כג}
<b>והדבר .</b> כאומר ואם תלך לך , זכור תזכור הדבר אשר דברנו , והוא דברי הברית שכרתנו : <b>הנה ה' .</b> רצה לומר : אין בינינו עד , ואך הנה העד יהיה ה' וכו' : 
! {כה}
<b>על מושבו .</b> על המקום המיוחד לו לשבת בה , והוא במקום המושב שאצל הקיר : <b>ויקם יהונתן .</b> כי סדר הישיבה היה , אשר ישב דוד סמוך להמלך , ואחריו יהונתן , ואחריו אבנר , וישב עתה המלך במקומו , ויהונתן במקומו , ואבנר במקומו , וכשלא בא דוד , נשאר יהונתן יושב סמוך לאביו מבלי אמצעי , ואין מדרך הבן להסב אצל אביו , לזה קם יהונתן ממקומו לשבת במקום אבנר , והוא ישב במקום יהונתן מצד שאול , להיות הוא אמצעי בין שאול ליהונתן בנו . ( ולא ישב אבנר במקום דוד ונשאר יונתן במקומו , כי חשב פן יבוא עוד דוד וישב במקומו , ואף כי יהונתן ידע שלא יבוא , מכל מקום עשה עצמו בתחילה כלא יודע , עם שאמר בסוף שנשאל ממנו וכו' , ומטעם זה ישב מתחילה במקומו , כאלו לא ידע ) : <b>ויפקד .</b> נחסר היה המקום מן היושב : 
! {כו}
<b>ולא דבר .</b> לא שאל מדוע לא בא דוד , כי חשב מקרה קרה לו שלא בא , ואותו מקרה בלתי טהור הוא , רצה לומר : שראה קרי ולזה לא בא , כי לא טהור הוא עדיין , כי לא טבל לקריו , ואין מהראוי לאכול בשלחן המלך הטמא והטהור יחדו : 
! {כז}
<b>ממחרת החדש השני .</b> רצה לומר : ממחרת ראש חדש , שהוא שני לחדש : <b>גם תמול .</b> כי חשב , אם היה מקרה , היה לו לבוא היום חלופו , עם שאין הדבר קבוע בכל יום מימות החול : 
! {כח}
<b>נשאול נשאל .</b> ממני שאל רשות ללכת עד בית לחם : 
! {כט}
<b>שלחני .</b> תן לי רשות ללכת : <b>זבח משפחה .</b> אותו היום היו בני משפחתו זובחים בעירו זבחי שלמים : <b>והוא צוה לי .</b> לבוא על הזבח , וחוזר ומפרש מי היה המצוה , ואמר . אחי אליאב הבכור הוא היה המצוה : <b>אמלטה נא .</b> מעבודת המלך , ואראה את אחי בשמחת הזבח : <b>על כן לא בא .</b> כי נתתי לו רשות ללכת , והלך לו : 
! {ל}
<b>בן נעות המרדות .</b> רצה לומר : כאשר אמך היא נפשעת בדבר המרידה למרוד בי , כן אתה בנה דומה לה לפשוע בדבר המרד : <b>הלא ידעתי .</b> מאז ידעתי שאתה בוחר בבן ישי להיות מולך , וזה לבשתך ולבושת הגלות דופי אמך , כי הלא יאמרו הבריות , אין זה כי אם זנתה אמו והוא אינו בן שאול , ולזה יאהב לשונאי שאול : 
! {לא}
<b>כי כל הימים .</b> רצה לומר : כי אם לא בחרת בו שימלוך הוא , לא היית מצילו מידי , כי כל ימי חייו לא תתקיים , לא אתה ולא המלכות : <b>ועתה שלח .</b> הואיל ואתה נתת לו רשות ללכת , עליך להשיבו , כי הוא בן מות , ואמיתנו : 
! {לב}
<b>מה עשה .</b> אם ה' המליכו , מה עשה הוא : 
! {לג}
<b>כי כלה היא .</b> רצה לומר : סוף גמר דעת אביו הוא להמיתו : 
! {לד}
<b>ביום החדש השני .</b> רצה לומר : ביום השני להחדש : <b>אל דוד .</b> בראותו כי כלתה אליו הרעה : <b>כי הכלימו .</b> ובעבור כי הכלימו אביו שקראו בן נעות המרדות , והטיל עליו החנית : 
! {לה}
<b>ויהי בבוקר .</b> ביום השלישי מהחדש , ולא ביום השני כאשר קבעו , כי חשב פן ירגיש מי בדבר , ולזה הלך בבוקר שאז הדרך לעשות טיול ולירות בחצים , ובעל כרחו ישב שם דוד עד בואו : <b>למועד דוד .</b> אל המקום המיועד , אשר דוד נועד להסתר בה : 
! {לו}
<b>הנער דץ .</b> אחר שירה החץ הראשון , רץ הנער אחריו , ובעודו רץ ירה השני להעביר אותו להלאה מהחץ הראשון : 
! {לז}
<b>עד מקום החצי .</b> אשר ירה בראשונה : <b>הלא החצי .</b> אשר יריתי באחרונה , הלא היא ממך והלאה : 
! {לח}
<b>מהרה חושה .</b> רוץ מהר אחר השניה , ולא תעמוד במקום הראשונה : <b>את החצים .</b> הראשונה והשניה : 
! {לט}
<b>לא ידע מאומה .</b> מהסימן הנעשה ביריית אלו החצים : 
! {מ}
<b>את כליו .</b> הקשת והחצים : 
! {מא}
<b>הנער בא .</b> רצה לומר : הלך לבוא העירה : <b>ודוד קם .</b> היות מתחלה היו שם אנשים , ולא היה יכול לדבר עם דוד פנים אל פנים וכאשר חשש מזה מאז , ולכך עשה הסימן עם החצים , וכאשר גמר הסימן , הלכו להם האנשים , ושלח גם הוא את הנער , וכאשר שמע דוד בשלחו את הנער , הבין בדבר שאין שם איש , וקם ממקומו והלך אליו : <b>מאצל הנגב .</b> מצד הדרומי של אבן האזל , ויהונתן ירה החצים מול צד הצפוני : <b>לאפיו .</b> על פניו : <b>את רעהו .</b> עם רעהו , על כי היה קשה להם הפרידה : <b>עד דוד הגדיל .</b> הרבה לבכות יותר מיהונתן : 
! {מב}
<b>אשר נשבענו .</b> כאומר זכור תזכור אשר נשבענו ואמרנו : ה' יהיה לעד ביני ובינך וכו' : 

~ שמואל א פרק-כא

! {א}
<b>ויקם וילך .</b> על דוד יאמר : 
! {ב}
<b>ויחרד .</b> מיהר בחרדה לקראתו : <b>מדוע אתה לבדך .</b> שאין מהראוי לשר וגדול ללכת יחידי : 
! {ג}
<b>אשר וכו' .</b> רצה לומר : לא מה שהמלך שלחני , ולא מדבר השליחות אשר צוני , ולזה באתי הנה יחידי : <b>ואת הנערים .</b> המשרתים שלי , הודעתי אותם ללכת אל מקום פלוני אלמוני , רצה לומר : הנסתר והמכוסה ואין לגלותה , ושמה ימתינו עד בואי : 
! {ד}
<b>ועתה .</b> הואיל ומהלכי היא בסוד , אין להמציא לי לחם מזולת , לזאת מה יש מהלחם תחת ידך , אם חמשה תנה בידי : <b>או הנמצא .</b> רצה לומר : ואם אין חמשה בידך , תן הנמצא ואם פחות מחמשה : 
! {ה}
<b>לחם קדש .</b> לחם הפנים היו , וכבר נסתלקו מהשלחן והוקטרו הבזיכין : <b>אם נשמרו הנערים .</b> הם הנערים שאמר דוד ששלחם אל מקום פלוני אלמוני וחשב שהאמת אתו ולהם יביא הלחם : <b>אך מאשה .</b> כאלו אמר אך אם נשמרו הנערים מאשה , רצה לומר : מטומאת קרי , ואף שהלחם ההוא אסור לזרים , מכל מקום רצה להאכילם מחמת גודל הרעבון , אולם דוקא לטהורים : 
! {ו}
<b>כי אם אשה עצורה לנו .</b> רצה לומר : לא כמו שתחשוב אתה שאין אנו נשמרים מאשה , לא כן היא , כי אם אשה מנועה מאתנו מן כעת תמול השלישי בזמן צאתי מביתי , ואף בגדי הנערים המה טהורים וראוים לקודש , כי טהרו אותם : <b>והוא דרך חל .</b> והלחם ההוא משנסתלק מעל השלחן וקרבו הבזיכין , קרוב הוא להיות חולין , כי יצא מידי מעילה משיש בו היתר לכהנים : <b>ואף כי היום וכו' .</b> רצה לומר : ואפילו אם היום היתה תחילת קדושתו על השלחן , ועדיין יש בו מעילה , עם כל זאת מותר לי לאכלם , כי אחזו בולמוס , והוא חולי הרעבון והכל מותר משום פקוח נפש , כן פירשו רבותינו במנחות ( צה ב ) : 
! {ז}
<b>ויתן וכו' קדש וכו' .</b> נתן לו לחם הפנים , כי לא היה לו לחם אחר כי אם אלו : <b>המוסרים .</b> אשר נסתלקו מן השלחן , לשום במקומם לחם חם , בעת הלקח את אלו שהיו מונחים על השלחן כל השבוע [ ואף שהלחם המסודר בשבת היה נאפה מערב שבת , מכל מקום היה מונח במקום שישמור חומו ] : 
! {ח}
<b>נעצר .</b> מעוכב שם , להתבודד בעבודת ה' : <b>אביר הרועים .</b> גדול וממונה על רועי מקנה המלך : 
! {ט}
<b>ואין .</b> בלשון שאלה אמר לו , האם אין יש פה חרב לתתה לי : <b>כי היה וכו' נחוץ .</b> ובעבור המהירות לא לקחתי מה עמדי : 
! {י}
<b>אחרי האפוד .</b> מונחת אחרי האפוד ויונתן תרגם : <b>בתר דשאיל ליה באפודא .</b> רצה לומר : מתחלה שאל לו באורים ותומים , ואחרי זה אמר לו הדברים האלה : <b>אם אותה .</b> אם תרצה לקחתה , קח אותה : <b>אין כמוה .</b> רצה לומר : טובה היא לי מכל החרבות : 
! {יא}
<b>ביום ההוא .</b> כי בעוד היותו בארץ ישראל , עדיין היה ברשות שאול , וכאלו לא ברח : <b>מלך הארץ .</b> רצה לומר : חשוב כמלך , על היותו יוצא ובא במלחמה לפני העם : <b>הלא לזה יענו .</b> רצה לומר הלא עליו היה השבח לזמר במחולות לאמר , הכה וכו' ודוד ברבבותיו : 
! {יד}
<b>וישנו את טעמו .</b> שינה את דבריו לפניהם , ועשה מעשה סכלות בהיותו בידם , ועשה סימנים ושריטות על הדלתות והוריד וכו' , וכל זה עשה למען יחשבו שאין זה דוד : 
! {טו}
<b>הנה תראו .</b> הלא ראיתם שהוא איש משוגע , ודוד הלא הוא משכיל , אם כן אין זה דוד , ולמה תביאון אלי : 
! {טז}
<b>חסר משוגעים .</b> אמרו במדרש ( ילקוט שמעוני כאן רמז קלא ) : שהיתה אשתו ובתו משוגעות , ולזה אמר וכי חסר וכו' , רצה לומר וכי אין די לי במשוגעים אשר בביתי , עד שהבאתם גם את זה להשתגע אצלי : <b>הזה וכו' .</b> ועוד , האם זה שהוא בתכלית השגעון , וכי ראוי הוא לבוא אל ביתי , עם כי לפעמים יתענגו השרים בשמוע דברי משוגע , אולם לא מדברי מי שהוא בתכלית השגעון : 

~ שמואל א פרק-כב

! {א}
<b>וישמעו אחיו .</b> כי ברח דוד , פחדו לנפשם פן יתנקם בהם שאול , ולזה ירדו אל דוד : 
! {ב}
<b>כל איש מצוק וכו' .</b> ולא היה יכול לשבת בארצו ובמקומו : 
! {ג}
<b>יצא נא .</b> מן המערה לשבת אתכם : <b>מה יעשה לי אלהים .</b> באיזה מקום אמצא מנוח , כי אז ישבו עמדי : 
! {ד}
<b>וינחם .</b> דוד הביאם לפני המלך : <b>במצודה .</b> שהיה סמוך אל מואב : 
! {ו}
<b>כי נודע דוד .</b> כי עד הנה היה נחבא ולא ראהו איש : <b>תחת האשל ברמה .</b> מקום גבוה היה בגבעה , ובה עמד אשל : 
! {ז}
<b>בני ימיני .</b> כי רוב עבדיו היו מבני שבטו : <b>גם לכלכם .</b> רצה לומר : וכי אפשר שיתן שדות לכולכם , וכי מאין לו כל כך שדות , ומאין לו רבוי עם כל כך שיעשה את כולכם לשרים : 
! {ח}
<b>כי קשרתם .</b> כולכם עשיתם עלי קשר , כאלו הבטיח טובה לכולכם : <b>בכרת בני .</b> בעת שכרת בני ברית עמו , כי אם גליתם אזני מאז , הייתי נשמר שלא יבוא לכל זה : <b>ואין חולה .</b> אין אחד מכם שיחלה ויכאב לבו בעבורי : <b>וגלה .</b> כפל דבריו , וכדרך המדבר מכאב לב : <b>כי הקים .</b> רוצה לומר : על ידי שלא גליתם אזני , נגמר הדבר והקימו לאורב : <b>כיום הזה .</b> שנראה עתה בחוש שאורב עלי ומאסף אליו אנשים : 
! {ט}
<b>והוא נצב .</b> עמד סמוך לעבדי שאול , בעת שאמר להם הדברים האלה : 
! {י}
<b>בה' .</b> באורים ותומים : 
! {יג}
<b>בתתך .</b> במה שנתת לו לחם וכו' , נראה שקשרתם עלי להקימו לאורב : 
! {יד}
<b>ומי בכל עבדיך .</b> רצה לומר : לא במרד עשיתי זאת , כי אמרתי שהולך הוא בדבר המלך , כי מי מכל עבדיך עבד נאמן כדוד : <b>וסר .</b> ומאז היה סר להיות נשמע לך , לכל אשר תצונו : 
! {טו}
<b>היום החלותי .</b> וכי היום היה ההתחלה לשאל לו באלהים , הלא מאז שאלתי לו , בהיות כי הוא היה המוציא והמביא : <b>חלילה לי .</b> לעשות זאת במרד ובמעל : <b>דבר .</b> רצה לומר : דבר אשמה : <b>בכל .</b> כמו ובכל בית אבי : <b>בכל זאת .</b> במה שמרד דוד בך : 
! {יז}
<b>גם ידם .</b> רצה לומר : גם עצתם : 
! {יח}
<b>נושא אפוד .</b> כל אחד מהם היה נושא אפוד , והוא מלבוש מכובד , ילבשו אותו עובדי ה' , וכמו שנאמר בשמואל ( לעיל ב יח ) : נער חגור אפוד בד : 
! {כב}
<b>ביום ההוא .</b> בהיותי בנוב , ידעתי אז שדואג שם והוא יגיד לשאול : <b>אנכי סבותי .</b> היה מתאונן ואומר , אני סבבתי המיתה לכולם , ועל ידי באה התקלה : 
! {כג}
<b>כי אשר יבקש .</b> הלא שאול המבקש נפשי לספותה , הוא מבקש נפשך לזה אל תפרד מעלי ותהיה שמור עמדי : 

~ שמואל א פרק-כג

! {ג}
<b>ביהודה .</b> עם שאנו בין אנשי שבטך , אנו מתפחדים , ומכל שכן כאשר נלך קעילה : 
! {ד}
<b>ויוסף וכו' .</b> בכדי לאמץ לב אנשיו שאל שוב : 
! {ה}
<b>וינהג .</b> נהג לעצמו , להיות לו לשלל : 
! {ו}
<b>קעילה .</b> כשבא אל דוד היה בגבול קעילה : <b>אפוד ירד .</b> לפי שנאמר למעלה ( פסוק ב ) : וישאל דוד בה' , לזה אמר שאביתר הביא עמו האפוד ובו שאל : 
! {ז}
<b>נכר .</b> מסר אותו אלהים בידי אחרי , , שסגר בעדו לשבת בעיר דלתים ובריה , ובוטח הוא בחוזק העיר ולא יתחבא עוד , ואני אצור על העיר עד רדתה : 
! {ט}
<b>וידע דוד .</b> הבין מדעתו שעליו לבד מחריש הרעה ולזה פחד פן ימסרוהו בידו : 
! {י}
<b>בעבורי .</b> בכדי , לתפוש אותי : 
! {יא}
<b>היסגרני .</b> האם דעתם למסור אותי בידו : <b>הירד .</b> האם דעתו לרדת הנה : <b>ירד .</b> דעתו לרדת , ועל כי אין אורים ותומים משיבים על שני דברים כאחד , לזה השיבו לו על דבר שהיה מהראוי לשאול ראשון עליו , כי הירידה היא ראשון בזמן : 
! {יב}
<b>יסגירו .</b> דעתם להסגיר אותך בידו : 
! {יג}
<b>באשר יתהלכו .</b> רצה לומר : לא הלכו אל המקום אשר חשבו מתחילה לילך אליו וכדרך כל הארץ , כי המה לא חשבו מתחילה ללכת אל מקום ידוע , כי אם כאשר יזדמן : 
! {יד}
<b>וישב וכו' .</b> פעם ישב במצדות , פעם בהר וכו' : 
! {טו}
<b>וירא דוד .</b> כשראה אשר שאול יוצא לבקשו , אז ישב במדבר זיף במקום שיוכל להמלט : 
! {טז}
<b>ויחזק .</b> חזק , כמו ואמץ לבבו במשענת אלהים , באמרו ; אלהים עמך , מה יעשה בשר לך : 
! {יח}
<b>לפני ה' .</b> לפני האורים והתומים , כי הברית שמאז לא היה לפני ה' : 
! {יט}
<b>מסתתר .</b> מתחבא אצלינו בהמצדות העומדות בחורשה , שהיא בגבעת החכילה אשר היא מימין הישימון : 
! {כ}
<b>לכל אות וכו' .</b> רצה לומר : באיזה אופן שתרצה לרדת אלינו רד , ועלינו למסרו בידך : 
! {כא}
<b>ברוכים .</b> ה' יברך אתכם בעבור ההודעה : 
! {כב}
<b>הכינו עוד .</b> היו נכונים לראות מקום מהלכו , כי מי ראהו שם , הלא דבריכם מאומד ומשמועה : <b>כי אמר אלי .</b> עודו סר למשמעתי , אמר לי שבערמה ובתחבולות יעשה מלחמה , ולזאת מאוד מהצורך לחקור ולחפש אחריו : 
! {כג}
<b>אם ישנו בארץ .</b> כאשר לא נמצא אותו בכל מחבואיו , אם כן ודאי יהיה בארץ בין אנשי שבטו , ואז אחפש אותו בכל אלפי יהודה , רצה לומר : אכריח את כל אלפי יהודה , שכל אחד יחפש אחריו בין אנשיו : 
! {כד}
<b>ויקומו וילכו .</b> לחקור ולחפש טרם בוא שאול : <b>בערבה .</b> במישור אשר מימין הישימון : 
! {כה}
<b>וילך שאול .</b> אחר שחזרו הזיפים והגידו לו מכל מחבואיו : <b>וירד הסלע .</b> ירד מהסלע אשר ישב בה , לשבת במדבר , מקום נוח להשמט אנה ואנה : 
! {כו}
<b>נחפז ללכת .</b> היה ממהר לברוח , ושאול ואנשיו סבבום לתפשם : 
! {כז}
<b>ומלאך בא .</b> ועד שלא תפשם , בא שליח אליו ללכת מול פלשתים : 
! {כח}
<b>סלע המחלקות .</b> על שם כי בהסלע ההוא ( הוא ההר שהלך שאול מצד ההר מזה וכו' האמור למעלה ) נחלקו ונפרדו שאול ואנשיו , מעם דוד ואנשיו : 

~ שמואל א פרק-כד

! {ג}
<b>צורי היעלים .</b> סלעים גבוהים אשר היעלים מקננים בהן . וכן נאמר [ איוב לט א ] : הידעת עת לדת יעלי סלע : 
! {ה}
<b>הנה היום .</b> אולי נאמר לו על ידי נביא שימסור ה' אויביו בידו , וחשבו אנשיו שעל היום הזה נאמר , ולזה אמרו הנה זהו היום וכו' , ולזה לך ועשית לו וכו' : <b>ויך וכו' .</b> לבו היתה מתנענעת ומכה בקרבו , כדרך החרד ומצטער , וזה בחשבו שלא עשה הטוב , והוא כמרים יד במשיח ה' : 
! {ז}
<b>ויאמר לאנשיו .</b> האומרים אליו להרוג את שאול : <b>חלילה לי מה' .</b> הדבר הזה הוא חולין לי מחמת מצות ה' , וחוזר ומפרש הדבר ואמר ; אם אעשה וכו' לשלוח ידי בו : <b>כי משיח .</b> והתורה הזהירה עליו : 
! {ח}
<b>וישסע דוד .</b> כי אנשיו עשו אגודה אחת להמית את שאול , ובא דוד ובקע להבדיל את האגודה באמרי פיו : 
! {י}
<b>את דברי אדם .</b> המדבר רכיל : <b>מבקש רעתך .</b> מבקש להרע לך : 
! {יא}
<b>ואמר להרגך .</b> כל אחד מאנשי , אמר להרגך , וחסה נפשי עליך , והוא מקרא קצר : 
! {יב}
<b>ראה גם ראה .</b> רצה לומר : ראה בראיה ברורה ומוחשת , אשר כנף מעילך בידי , ומזה תראה שהאמת אתי : <b>כי בכרתי .</b> במה שכרתי כנף המעיל שהיא לראיה שהיית בידי , ועם כל זה לא הרגתיך , מזה דע וראה כי מעולם לא חטאתי לך לבקש רעתך : 
! {יג}
<b>ונקמני ה' .</b> ינקום נקמתי ממך : 
! {יד}
<b>כאשר יאמר .</b> רצה לומר : יקוים בך דברי המשל הקדום , אשר יאמר : מרשעים יצא רשע , רצה לומר : כל דבר תקלה ורשע , באה על ידי רשעים , וכן תומת אתה ביד רשעים , וידי לא תהיה בך : 
! {טו}
<b>אחרי מי .</b> רצה לומר : וכי לא די לך בשלוח אחרי מלאכים מחבלים , עד שבעצמך תרדוף אחרי , הלא אין זה כבודך שמלך ישראל ירדוף אחר ההדיוט שנחשב למולך ככלב מת , וכפרעוש הקופץ ממקום למקום : 
! {יט}
<b>הגדת .</b> רצה לומר : הראית לכל בראיה ברורה : 
! {כ}
<b>וכי ימצא .</b> רצה לומר : וכי נעשה מעולם כזאת , שימצא איש אויבו וכו' : <b>וה' .</b> אבל ה' ישלם לך גמול , ולא לחנם עשית מה שעשית : 
! {כא}
<b>הנה ידעתי .</b> בראותי הצלחתך : <b>וקמה בידך .</b> בעבור כשרון מעשיך : 
! {כב}
<b>אם תכרית וכו' .</b> אז יהיה עליך עונש שבועה : <b>ואם תשמיד .</b> כפל הדבר במלות שונות , כי אם יוכרת זרעו , אם כן ממילא יושכח שמו : 

~ שמואל א פרק-כה

! {א}
<b>בביתו ברמה .</b> בהבית שהיה לו ברמה : <b>וירד וכו' .</b> אולי דרך מדבר עין גדי היו האנשים הולכים ושבים לספוד את שמואל , ופחד פן ימצאוהו מי מאנשי שאול , ולזה הלך משם למדבר פארן , ולכך סמכו למיתת שמואל : 
! {ב}
<b>ומעשהו .</b> מקנהו , וכמו כן יקראו מלאכה , וכמו שכתבו ( בראשית לג יד ) : לרגל המלאכה , על שם שהעוסק במקנה , כל מלאכתו ומעשהו בהם , וכן ( ירמיהו מח ז ) : יען בטחך במעשיך : <b>גדול מאד .</b> בעושר רב : <b>בגזוז .</b> בעת גזזו צאנו , היה בכרמל : 
! {ג}
<b>טובת שכל .</b> בעלת שכל טוב : <b>קשה ורע מעללים .</b> אמיץ לב ופועל רע : <b>כלבי .</b> מבני כלב בן יפונה , והיה קרוב לדוד : 
! {ו}
<b>כה לחי .</b> רצה לומר : כן יהיה לזמן חייך , ואתה תהיה בשלום וגם ביתך וכו' : 
! {ז}
<b>עתה וכו' .</b> רצה לומר : עתה אודיע לך , שרועיך אשר היו עמנו , לא הכלמנו אותם בדברי ריב ומצה , אף לא נחסר להם מאומה , כי לא שלחנו יד בכל אשר להם : 
! {ח}
<b>ויגידו לך .</b> שאמת הדבר : <b>וימצאו הנערים .</b> על עצמם אמרו , בעבור דוד , שימצאו חן לקבלם בסבר פנים יפות : <b>כי על יום טוב .</b> דרכם היה לעשות יום טוב ומשתה ושמחה בעת גזיזת הצאן , וכן נאמר באבשלום ( שמואל ב יג כג ) : <b>ויהי גוזזים וכו' ויקרא וכו' .</b> וצוה דוד לאמר לו : הלא על יום טוב באנו , ומהראוי לקבל אז את כל הבא בסבר פנים יפות : <b>תנה נא .</b> עתה תנה את אשר תמצא ידך , אם מעט ואם הרבה : <b>לעבדיך .</b> על עצמם אמרו : 
! {ט}
<b>וינוחו .</b> שבתו ונחו מדבריהם , ולא דברו עוד מאומה : 
! {י}
<b>מי דוד .</b> רצה לומר : וכי חשוב הוא כל כך ליתן לו מתן : <b>היום רבו .</b> בעת ההיא נתרבו עבדים המתחזקים כל איש מול פני אדוניו , לומר לאדונו אני גדול ממך , וכן דוד חושב עצמו לגדול ממני , עד שאתן לו מתן : 
! {יא}
<b>ולקחתי וכו' .</b> ועל מה ששאלו לעצמם , אמר : וכי אתן לאנשים אשר לא ידעתי איה המקום אשר מזה המה , ואם כן כל שכן הוא שלא אתן לכם מאומה : 
! {יג}
<b>על הכלים .</b> אצל הכלים לשמרם : 
! {יד}
<b>ויעט בהם .</b> בגערה הפריחם ללכת לדרכם : 
! {טו}
<b>והאנשים .</b> אנשי דוד היו טובים לנו מאד : <b>ולא הכלמנו .</b> לא היינו נכלמים על ידיהם , ולא חסרנו מאומה וכו' : 
! {טז}
<b>חומה .</b> עוד היו שומרים אותנו מאחרים , כחומה הזו : 
! {יז}
<b>מה תעשי .</b> לתקן הדבר ולפייס את דוד : <b>כי כלתה הרעה .</b> נגמרה הרעה לבוא אליו : <b>והוא .</b> ונבל עצמו , הוא בן בליעל מלדבר אליו ולהוכיחו על פניו , כי יגער בי : 
! {יט}
<b>לנעריה .</b> מוליכי המנחה : 
! {כ}
<b>בסתר ההר .</b> בעמק שבין שני ההרים : 
! {כא}
<b>ודוד אמר .</b> בעת שפגשה בו , אמר דוד לאנשיו : אך לחנם שמרתי וכו' : <b>רעה .</b> במה שחרפו לומר מי דוד וכו' : 
! {כב}
<b>כה יעשה .</b> הוא ענין שבועה , וגזם ולא אמר , כאלו אמר כהרעה הזאת יעשה לי המקום אם אשאיר וכו' , ולפי שבסוף חזר בו , לזה כינה הכתוב ואמר לאויבי דוד : <b>משתין בקיר .</b> כן יקרא הזכר , כי עושה קלוח למרחוק , ויוכל להשתין בקיר : 
! {כג}
<b>לאפי דוד .</b> לפני דוד : 
! {כד}
<b>בי אני וגו' .</b> כי דוד לא היה מכירה , ולזה אמרה מה ששמעתי אשר אדוני מדבר אל עבדיו בדבר מה שקרה לו , דע אדוני העון הזה הוא בי , רוצה לומר : בביתי נעשה הדבר : <b>ותדבר .</b> ולזה תדבר אמתך , לבקש ולהתחנן על הדבר : 
! {כה}
<b>אל איש .</b> רוצה לומר : אל דברי חירופו : <b>ונבלה עמו .</b> מחזיק בנבלה , לדבר קשות וחירופים : <b>לא ראיתי .</b> בכדי לתקן הדבר ולפייסם : 
! {כו}
<b>חי ה' וגו' .</b> נשבעה בה' ובנפשו , ואמרה : הנה רצון ה' למנעך מבוא בעון שפיכת דם , ושידך תושיע לך לריב ריבך , כי אם היה רצון המקום שידך תושיע לך לנקום נקמתך ולשפוך דם , לא היה הדבר נגלה אלי ללכת לפייסך , ואף המהירה והפגישה והשמיעה בדבריך לאנשיך , המה מה' בהשגחה : <b>ועתה .</b> הואיל וה' מנעך מבוא בדמים , בודאי הוא יריב ריבך ויומת בידי שמים , וכל אויביך יהיו כנבל , שיומתו בידי שמים , וכאשר אמר דוד בעצמו אל שאול ( לעיל כד יב ) ישפוט ה' וכו' וידי לא תהיה בך : 
! {כז}
<b>ועתה הברכה .</b> התפייס נא בעבור הברכה הזאת וכו' : <b>ונתנה וכו' .</b> מפני הכבוד לא אמרה ונתנה לך , כי למעלתו למעט יחשב ואמרה ונתנה להנערים וכו' : 
! {כח}
<b>שא נא וכו' .</b> הקדימה לשאול מחילה אם תכשל בלשונה , , לדבר מה מול כבודו : <b>כי עשה יעשה .</b> זה ראשית אמריה תאמר , הן ידעתי שה' יעשה לאדוני בית נאמן ומתקיים , ועד עולם לא תוסר המלוכה מביתו , לא כשאול שיוסר המלוכה מזרעו : <b>כי מלחמות ה' .</b> כל מלחמתך המה מלחמות ה' , לעשות נקמה בפלשתים , אבל לא תמצא בך רעה מימיך ללחום ולהרוג אנשים מישראל כאשר עשה שאול שהרג כהני נוב , ולזה סרה משאול , ולא תוסר ממך : 
! {כט}
<b>ויקם אדם .</b> רוצה לומר : עם שקם שאול לרדפך וכו' ויכול היית להרגו במערה , עם כל זה לא שלחת בו יד , ורעה לא נמצא בך מימיך : <b>והיתה נפש אדוני .</b> ובעבור זה תהיה נפש אדוני צרורה בצרור החיים הנצחיים הרוחניים , אחר הפרדה מן הגוף : <b>את ה' .</b> להיות חוזרת למקום אשר ממנה חוצבה : <b>יקלענה .</b> תהיה משוטטת נעה ונדה , כהאבן הקלוע בכף הקלע , ואמרה זאת להחניפו , ולבל ישפוך דמי ישראל כמו שאול : 
! {ל}
<b>את הטובה וכו' .</b> וחוזרת ומפרשת וצוך לנגיד וכו' : 
! {לא}
<b>ולא תהיה זאת לך לפוקה .</b> רוצה לומר : <b>כשתמלוך , לא יזיק לך כלל דברי חרפת נבל להיות מבוזה בעבור זה בעיני העם , ואפילו למכשול לב אדוני לא יהיה , כי לא תחוש אז לדברי נבל כזה , וכאשר לא תמיתהו , תוסר מן הקלון כי לא יאמר אז עליך שדרכך לשפוך דם חנם ולהושיע לעצמך בכח זרועך , וכאלו אמרה הן עתה עוד היותך נרדף בהרים מפני שאול , חושש אתה לחרפת נבל , אבל לא תחוש במה שיאמרו שאתה שופך דם חנם ומושיע לעצמך בכח זרועך , היות עכשיו אין מעלתך גדולה כל כך לחוש לדברים כאלה , אבל לאחר שתמלוך , נהפוך הוא .</b> ( והנה באמת בהבנת הדברים האלה , אליה וקוץ ( בה ) , בהקטין עתה מעלתו , ולזה שאלה בראשית אמריה : שא נא לפשע אמתך ) : <b>והיטב ה' לאדוני .</b> רוצה לומר : הן ידעתי כאשר ייטיב ה' לאדוני וימלוך כאות נפשו , זכור תזכור את אמתך , להחזיק לי טובה על העצה היעוצה , למנעך מבוא בדמים : 
! {לג}
<b>מבוא בדמים .</b> מבוא בעון שפיכת דם , ובתשועת ידי לעצמי : 
! {לד}
<b>חי ה' .</b> הריני נשבע חי ה' וכו' שמנע אותי מהרע לך , רצה לומר : לביתך ולכל אשר לך : <b>כי אם נותר וכו' .</b> אז יחול עלי עונש שבועה : 
! {לז}
<b>בצאת היין .</b> רצה לומר : בעת סרה השכרות : <b>וימת לבו .</b> אמר על דרך גוזמא והפלגה , על גודל החרדה מפחד דוד , כי חשב פן עם כל זה יבוא עליו : <b>והוא היה לאבן .</b> שבטלו הרגשותיו מרוב החרדה : 
! {לט}
<b>חשך מרעה .</b> לבל המיתו בידי : <b>ואת רעת .</b> את גמול רעת : 
! {מא}
<b>לשפחה וגו' .</b> כאלו אמרה אינני ראויה לו לאשה , כי אם לשפחה , לרחוץ רגלי עבדיו : 
! {מב}
<b>וחמש נערותיה .</b> היא רכבה , וגם חמש נערותיה וגו' : 
! {מג}
<b>גם שתיהן .</b> נוסף על מיכל בת שאול שקדשה מאז : 
! {מד}
<b>נתן את מיכל בתו .</b> כי חשב קדושי דוד לקדושי טעות , ורבותינו ז''ל ( סנהדרין יט ב ) נחלקו בו : 

~ שמואל א פרק-כו

! {א}
<b>ויבאו הזפים .</b> באו עוד הפעם : 
! {ב}
<b>אל מדבר זיף .</b> ובמדבר ההוא , היתה גבעת החכילה : 
! {ג}
<b>וירא .</b> היה נראה לו שבא , ולא ידע עדיין בבירור : 
! {ד}
<b>אל נכון .</b> כמו בנכון , רצה לומר : ידע בבירור : 
! {ה}
<b>ויבא .</b> בתחילה הלך לרגל : <b>סביבתיו .</b> סביבות שאול : 
! {ו}
<b>ויען דוד .</b> אחרי שובו אליהם : 
! {ח}
<b>ובארץ .</b> עד שתנעץ החנית גם בארץ : <b>פעם אחת .</b> את זה אעשה בפעם אחת , ולא אצטרך להכותו מכה שניה : 
! {ט}
<b>ונקה .</b> ויהיה נקי מעונש , בתמיה : 
! {י}
<b>חי ה' .</b> חזר לישבע ואמר : חי ה' שלא יאריך עוד ימים רבים , כי או ה' יגפנו בלא יומו , או מהר יבוא יומו וימות במיתה טבעית , או ימות במלחמה : 
! {יא}
<b>חלילה לי .</b> עם שגם אני משיח ה' כמותו , מכל מקום חלילה גם לי מחמת מצות ה' , משלוח ידי וכו' : 
! {יב}
<b>ויקח דוד .</b> חזר דוד לקחתו בעצמו , כי לא האמין לאבישי פן יכה עמו נפש שאול : <b>ואין רואה וכו' .</b> בעבור השינה לא היה מי רואה אותם , ואף לא ידעו בהרגשת השמע מקול ההולך והדבור , ולא היה מי מהם מקיץ מן השינה במשך הזמן ההוא , כי מה' נפלה עליהם תרדמה , ולא היה הדבר בדרך הטבע : 
! {יג}
<b>העבר .</b> מעבר המים שהיה שם : <b>על ראש ההר .</b> להשמיע קולו למרחוק : <b>רב המקום .</b> כי פחד לנפשו שלא יתפשוהו : 
! {יד}
<b>הלא תענה אבנר .</b> רצה לומר : עליך להשיב על דבדי : <b>מי אתה .</b> רצה לומר : איך מלאך לבך לקרא בקול על המלך , להקיצו משנתו : 
! {טו}
<b>הלא איש אתה .</b> רצה לומר . הלא אתה גדול וחשוב , ומי כמוך בחשיבות , ולפי גודל המעלה תגדל האשמה : <b>כי בא .</b> פן יבוא , וכאשר באמת בא אבישי ורצה להשחיתו : 
! {טז}
<b>כי בני מות אתם .</b> בעבור כבוד אבנר , חזר לדבר אל כולם ולפסוק עליהם המיתה : <b>ראה אי חנית .</b> רצה לומר : ואם תאמר שמרתם , איה החנית' מי לקחו : <b>אשר מראשתיו .</b> אשר היו מראשותיו : 
! {יט}
<b>אם ה' וגו' .</b> אם הדבר מה' ומצד העונש , אקריב מנחה לה' , ויהי רצון שיקבל לריח ניחוח , וירף ממני : <b>ואם בני האדם .</b> הם הסיתו אותך עלי , כי הבחירה חפשית באדם באין מעצור : <b>ארורים הם .</b> בני האדם האלו : <b>מהסתפח .</b> מלהיות מאוסף בארץ ישראל' היות עד הנה חשבתי , כאשר ראה המלך שנמסר בידי במערה ולא הרגתיו , יחדול עוד מדלוק אחרי' אבל עתה שעם כל זה רודף אחרי , בעל כרחי ארחיק נדוד מארץ ישראל : <b>לאמר .</b> כאלו יאמרו אלי לך עבוד וכו' , כי גורשים אותי מבין ישראל , ללכת בין פלשתים . ויונתן תרגם : איזל דוד ביני עממיא פלחי טעותא : 
! {כ}
<b>אל יפל דמי .</b> רצה לומר : מה שאני תמיד בסכנה וכאלו דמי נשפך , הדם ההוא לא יפול ארצה מנגד פני ה' , כנגדו תעמוד לבקש נקם : <b>כאשר ירדוף .</b> רצה לומר : המלך מתמיד ומתענג לבקש פרעוש הקופץ ממקום למקום , כאשר מלך מהמלכים מתענג לרדוף בהרים אחר הקורא , והוא שם עוף אשר יתענגו המלכים לרדוף אחריו ולצודו , ורצה לומר : רודף הוא אחר הדיוט , כאלו אחר שר גדול וחשוב : 
! {כא}
<b>שוב .</b> חזור לביתי , כי לא אעשה לך עוד רעה , בעבור כי חשובה ויקרה נפשי בעיניך : <b>הנה הסכלתי .</b> במה שאני רודפך עשיתי סכלות , על כי ראיתי שה' עמך , ואף הרביתי לשגות לרדפך על לא דבר : 
! {כב}
<b>ויעבר .</b> כי עם כל זה , לא האמין לשאול ולהשיב בעצמו : 
! {כג}
<b>איש .</b> לכל איש ישיב צדקתו , וכלל עצמו בתפלתו על הרבים : 
! {כד}
<b>גדלה נפשך .</b> יקרה נפשך : 
! {כה}
<b>ברוך אתה .</b> רצה לומר : רואה אנכי שאתה ברוך , וגם עשה תעשה מעשים נפלאים , וגם תצליח בהם : 

~ שמואל א פרק-כז

! {א}
<b>עתה אספה .</b> כי אחר שכרת כנף המעיל , חשב שלא יוסיף עוד לרדוף אחריו כאשר בתחלה , אבל אחר שראה שעם כל זה רודפו , וחשש עוד כי פן בעבור שרואה טוב הצלחתו , ישכיל עוד לבוא פתאום ויהיה נספה ביום אחד , רצה לומר : מבלי דעת טרם בואו : <b>לבקשני עוד .</b> כאשר בקשני עד הנה בכל גבול ישראל : 
! {ב}
<b>אל אכיש .</b> אף שמבראשונה פחד ממנו והתהולל בידם ונמלט , אבל כאשר בא ושש מאות איש עמו , ואף נודע שנבאש בשאול , השלים עמו אכיש לשבת אצלו , ולהיות סר למשמעתו : 
! {ה}
<b>ערי השדה .</b> מבלי חומה סביב , כי חשב פן לא יאמין בו אכיש לתת לו עיר בצורה , כי פן ישגב בחוזק העיר וימרוד בו : <b>בעיר הממלכה עמך .</b> כי אהיה למשא לך , כי יתייקרו המזונות בעבור אנשי : 
! {ו}
<b>ויתן לו וכו' את צקלג .</b> אף שבספר יהושע ( טו לא ) נאמר שהיתה מנחלת יהודה , אולי לאחר זה לקחוה הפלשתים מידם : <b>למלכי יהודה .</b> כי אכיש נתנה לדוד , ולא החזירה לכל בני השבט : 
! {ח}
<b>כי הנה וכו' .</b> רצה לומד : לפי שהיו מעולם מיושבי הארץ ההיא , ולא באה עליהם מלחמה לטרדם ממנה , לזה לא היו נשמרים , ועשה בהם דוד כרצונו : 
! {י}
<b>ויאמר אכיש .</b> וכשהיה אכיש אומר לו : וכי לא פשטתם היום ולא עשיתם מאומה מלחמה : <b>ויאמר דוד .</b> והיה דוד משיב : כן פשטנו גם היום , פעם אמר לו על נגב יהודה , ופעם אמר לו על נגב הירחמאלי וכו' , למען יחשוב שהבאיש בעמו : 
! {יא}
<b>ואיש וכו' .</b> מאנשי הגשורי וכו' : <b>לאמר .</b> כי אמר ; פן יגידו לאמר שעליהם פושטים , לא על בני עמו : 
! {יב}
<b>ויאמן .</b> חשב שהאמת עם דוד , שהבאיש בעמו : 

~ שמואל א פרק-כח

! {ב}
<b>לכן .</b> הואיל והאמנת בי , תדע מהגבורות אשר אעשה : <b>לכן .</b> בעבור הגבורות אשר תעשה , אשימך שומר לראשי , ולכבוד יחשב הדבר : 
! {ג}
<b>ושמואל מת .</b> לפי שבא לומר בענין שבקש שאול בעלת אוב , לזה אמר ושמואל מת , כי אם היה חי , היה שואל בו : <b>ובעירו .</b> בתוך העיר ולא חוצה לה , וכמו שכתוב למעלה ( כה א ) : בביתו ברמה : <b>ושאול הסיר .</b> כי אם לא הסיר , לא היה צריך לחפש אחר בעלת אוב , כי רבות היו : 
! {ה}
<b>וירא ויחרד .</b> לפי שהיו פלשתים עם רב : 
! {ו}
<b>בה' .</b> רצה לומר : בנביאים ואורים ותומים , וביודעים שאלת חלום : <b>ולא ענהו .</b> בכל מה ששאל , גם בחלומות גם באורים וכו' [ ואף שהאורים היו עם אביתר שהלך עם דוד , אפשר לומר ששלח אליו אנשים לשאול בו ] : 
! {ז}
<b>אשת בעלת אוב .</b> לפי שמצויה יותר בנשים , וכן נאמר בתורה ( שמות כב יז ) : מכשפה לא תחיה : 
! {ח}
<b>קסמי נא לי .</b> עשי בעבורי קסם במעשה אוב , והוא העליית המת , ונשאלין בו : 
! {ט}
<b>מתנקש בנפשי .</b> להיות מתה על ידי שאול : 
! {י}
<b>חי ה' .</b> הריני נשבע : חי ה' אם יקרה לך עונש בדבר זה : 
! {יב}
<b>ותרא האשה .</b> אמרו רבותינו ז''ל ( מדרש תנחומא אמור ב ) : המעלה , רואהו ואינו שומע קולו , והנשאל , שומע קולו ואינו רואהו : <b>למה רמיתני .</b> מבלי הגיד לי שאתה שאול , ובעבור כי דרך העולים לעלות ברגליהם כלפי מעלה , וזה עלה בראשו כלפי מעלה , ידעה בזה שהוא שאול , ובעבור כבוד המלכות עלה בראשו כלפי מעלה ( שם ) : 
! {יג}
<b>אל תיראי .</b> מכל מקום אל תיראי ואם אני שאול : <b>כי מה ראית .</b> כי אם אמרי מה ראית : <b>אלהים .</b> רוצה לומר : אדם גדול , וכן ( שמות כב כז ) : אלהים לא תקלל : <b>עולים .</b> לפי שאמרה אלהים בלשון רבים כי כן יאמר בדרך לשון כבוד על ענין אדנות , לזה אמרה גם 'עולים' בלשון רבים , וכן ( לעיל ד ח ) : האלהים האדירים האלה וכו' המכים : 
! {יד}
<b>מה תארו .</b> לשתדע אשר הוא אדם גדול : <b>והוא עוטה מעיל .</b> והוא מלבוש המיוחד לאדם גדול וחשוב : 
! {טו}
<b>הרגזתני .</b> החרדתני ממקום מנוחתי , להעלות אותי פה : <b>גם ביד הנביאים .</b> אמרו רבותינו ז''ל ( ברכות יב ב ) שלא אמר גם באורים , לפי שנתבייש להזכיר האורים לפני שמואל , על שהרג כהני נוב השואלים באורים : 
! {טז}
<b>ולמה תשאלני וכו' .</b> רצה לומר : מה היא השאלה , הלא בעצמך תאמר שה' סר ממך : <b>ויהי ערך .</b> ומעתה הוא בעזר שונאך , והוא דוד : 
! {יז}
<b>לו .</b> לערך שזכר , והוא דוד : 
! {יח}
<b>כאשר וכו' .</b> רצה לומר : כאשר עשית אתה לבלי שמוע בקול ה' , על כן וכו' עשה לך ה' וכו' : <b>הדבר הזה .</b> שבאו עליך פלשתים , וה' לא ענך : 
! {יט}
<b>עמי .</b> בקבר כמוני . ורבותינו ז''ל ( שם ) אמרו ; עמי במחיצתי : <b>מחנה ישראל .</b> רצה לומר : ערי תחנותם , כמו שכתוב בענין שעזבו את הערים , ובאו פלשתים וישבו בהן : 
! {כ}
<b>ויפול וכו' .</b> להשתחוות לשמואל : <b>גם כח .</b> מלבד מה שהיה מתבהל מדברי שמואל , עוד הלך ממנו כחו גם בעבור מניעת האכילה : 
! {כא}
<b>הנה שמעה וכו' .</b> לקסום באוב : <b>ואשים נפשי בכפי .</b> רצה לומר : כמו האוחז דבר מה בכפו , נוחה היא לפול כאשר יפתח כפו , כן הפקרתי נפשי וסכנתי בעצמי לעבור אזהרת המלך , כי בעת הקסם לא ידעה עדיין שהוא שאול : 
! {כב}
<b>כי תלך בדרך .</b> אם כן מהצורך לחזור אחר הכח : 
! {כד}
<b>ותופהו מצות .</b> לבל יתעכב עד החימוץ : 

~ שמואל א פרק-כט

! {ב}
<b>וסרני וכו' .</b> הסרנים עם מחניהם מאה מאה לבד , עד תשלום האלף , וכן כל אלף בפני עצמו : 
! {ג}
<b>מה העברים האלה .</b> רצה לומר : מה המה עושים פה : <b>זה ימים .</b> שישב עמי בגת : <b>או זה שנים .</b> שישב בערי השדה : <b>ולא מצאתי וכו' .</b> רצה לומר : מיום שכנו אצלינו , הן בהיותו בגת , הן בהיותו בערי השדה , לא מצאתי בו מאומה רע : 
! {ד}
<b>עליו .</b> על אכיש : <b>אשר הפקדתו .</b> אשר הנחתו לשבת שם : <b>ולא יהיה וכו' .</b> כי פן יהיה נוסף על שונאינו ונלחם בנו : <b>ובמה .</b> רצה לומר : וכי באיזה דבר יכול הוא לרצות עצמו לאדוניו שאול , למחול לו על מה שמרד בו , הלא בהבאת ראשינו אליו יתרצה אליו , ועל הכוונה ההיא הולך אתנו : 
! {ה}
<b>אשר יענו לו .</b> אשר הרימו קול בעבורו על המחולות לאמר הכה וכו' , ואם כן מעולם הוא שונא לפלשתים ומכה בהם , ואין לבטוח בו : 
! {ו}
<b>כי ישר אתה וכו' .</b> אני מחזיק אותך לאיש ישר ונאמן , וטוב בעיני בואך עמי במלחמה : <b>ובעיני .</b> אבל בעיני וכו' : 
! {ז}
<b>ולא תעשה רע .</b> דבר הרע בעיני הסרנים : 
! {ח}
<b>כי מה .</b> מדוע אשוב , כי מה עשיתי דבר רע : 
! {ט}
<b>ידעתי .</b> הן ידעתי שלא נמצא בך רעה , כי טוב וכו' : 
! {י}
<b>ועבדי אדוניך .</b> רצה לומר : אנשיך שהיו מאז עבדי שאול אדוניך , והבאישו בו כמוך , וכאומר ; בעבור זה נחשדים גם המה בעיני הסרנים כמוך , ולזה ישובו עמך : <b>ואור לכם .</b> כשיאיר לכם היום , לכו לדרככם : 

~ שמואל א פרק-ל

! {א}
<b>ביום השלישי .</b> מעת הלוכם מצקלג עם אכיש למלחמה : <b>אל נגב .</b> בו יוכלל נגב כלב ונגב הכרתי האמורים בענין : <b>ויכו .</b> רצה לומר : הרסו העיר : 
! {ו}
<b>ותצר לדוד מאד .</b> רצה לומר : מלבד הצרה שנשבו נשיו , כי עוד אמרו העם לסקלו באבנים , על שהיה מסבב לרדת למלחמה עם אכיש , והיה זה סיבה לשיבואו עמלק ועשו מה שעשו : <b>ויתחזק .</b> עם כל זה היה דוד מתחזק עצמו להשען בה' : 
! {ט}
<b>והנותרים עמדו .</b> רצה לומר : הנותרים מאותם שש מאות עצמם , והם שתי המאות האמור במקרא שלאחריו , שנותרו ולא רדפו , הם עמדו אצל הנחל מהעבר הזה , ולא חזרו למקומם : 
! {י}
<b>אשר פגרו .</b> מאתים האיש אשר נחלשו מלעבור את הנחל , עמדו ולא רדפו : 
! {יא}
<b>איש מצרי .</b> על שם סופו אמר , כי בעת המצאו לא ידעו שהוא מצרי : 
! {יב}
<b>ושני צמוקים .</b> שני אשכלות צמוקים : <b>ותשב רוחו אליו .</b> אמר דרך הפלגה וגוזמא , כאלו יצאה רוחו מחולשת הרעבון , ושבה אליו כשהאכילו : 
! {יג}
<b>למי אתה .</b> עבד של מי אתה , ומאיזה עם אתה : <b>כי חליתי .</b> ולא יכולתי לילך בשוה לו . ולזה עזב אותי בדרך : <b>היום שלשה .</b> היום מלאו שלשה ימים : 
! {יד}
<b>ועל אשר ליהודה .</b> הנגב אשר ליהודה , כי כרתי היתה משל פלשתים , כמו שכתוב ( צפניה ב ה ) : גוי כרתים : <b>ועל נגב כלב .</b> עם שגם היא היתה מיהודה , מכל מקום היה לה שם ידוע לבד : 
! {טו}
<b>התורידני .</b> להראות דרך מהלכם : <b>ואם תסגרני .</b> או אם תסגרני וכו' , יהי עליך עונש שבועת שקר : 
! {טז}
<b>כל הארץ .</b> אשר הם עליה : <b>בכל השלל .</b> רצה לומר : שמחתם היה בעבור כל השלל הגדול אשר לקחו : 
! {יז}
<b>מהנשף .</b> רצה לומר : מנשף יום זה עד ערב יום השני , וכל אותה הערב עד הבוקר אשר הוא למחרתם של שני הנשפים שעברו ומלת 'ועד' עומדת במקום שתים , כאלו אמר ועד הערב ועד למחרתם : <b>לא נמלט מהם איש .</b> מאנשי רגלי : 
! {יט}
<b>ועד כל אשר לקחו .</b> אפילו מה שלקחו מפלשתים מנגב יהודה וכלב , הכל השיב דוד לעצמו : 
! {כ}
<b>ויקח דוד .</b> לקח לעצמו כל הצאן ובקר , אף מאשר שללו עמלק מבני פלשתים ויהודה : <b>נהגו לפני המקנה .</b> רצה לומר : מנהיגים לפנות הדרך , הלכו לפני המקנה ההוא , ובבוא מי מפלשתים ומיהודה לקחת מקנהו , אמרו זה שלל דוד , רצה לומר : אין לכם חלק בזה , כי דוד לעצמו שללו , ולא בעבור להחזיר לבעליו : 
! {כא}
<b>אל מאתים וכו' .</b> רצה לומר : סמוך להם : <b>ויושיבום .</b> ודוד ואנשיו הושיבום בעבר נחל הבשור לשמור הכלים : <b>ויצאו .</b> ממקום מושבם : 
! {כב}
<b>איש וכו' .</b> לכל איש את אשתו ובניו , וינהגו לעצמם וילכו להם , אבל לא יחלקו עמנו בשלל , אף של עצמם לא יקחו : 
! {כג}
<b>את אשר נתן .</b> רצה לומר : וכי בכח ידינו לקחנו , הלא הוא את אשר נתן ה' לנו , ושמר אותם כי לא נפקד ממנו איש , והוא מסר את הגדוד בידינו , ואם מה' נעשית , הלא כולנו עם ה' אנחנו : 
! {כד}
<b>ומי ישמע .</b> רצה לומר : ואף אם נעשתה בעוצם ידינו , מכל מקום מי ישמע לכם לדבר הזה , כי הלא על כל פנים ישבו לשמור הכלים , אם כן מהראוי לחלוק עמהם שוה בשוה , כי כן הוא הנהוג מאז , שיהיה כחלק היורד וכו' , ויחדיו יחלוקו מבלי קדימה כלל ליורדי המלחמה , כי אם לא ישמרו הם הכלים , לא היה מהאפשר להלוחמים להלחם : 
! {כה}
<b>ויהי וכו' .</b> רצה לומר : כן הנהיג דוד לעולם , ועשה הדבר הזה לחוק ומשפט לישראל : <b>עד היום הזה .</b> רצה לומר : עד הזמן שגלו ישראל , ולא נתעסקו עוד במלחמה : 
! {כו}
<b>לאשר וכו' .</b> לזקני יהודה רעיו , אשר הם בבית אל וכו' : 
! {לא}
<b>אשר התהלך שם .</b> בעת ברחו מפני שאול : 

~ שמואל א פרק-לא

! {א}
<b>ופלשתים נלחמים .</b> כאומר נחזור לענין הראשון : 
! {ג}
<b>את שאול .</b> כי בניו כבר הרגו , והיתה כל פני המלחמה אליו לבד : <b>המורים אנשים בקשת .</b> כמו אנשים המורים בקשת , ורצה לומר : שמצאו מקומו אשר נטמן בה , ופחד מהם שלא יתעללו בו : 
! {ד}
<b>ודקרני בה .</b> רצה לומר : דקירת מות : <b>ודקרוני והתעללו בי .</b> רצה לומר : דקירות מכאיבות , ולהשאר חי ויתעללו בי : <b>כי ירא .</b> פחד מה' , לשלוח יד במשיחו : <b>ויפול עליה .</b> להמית את עצמו : 
! {ה}
<b>כי מת .</b> רצה לומר : קרוב למות , כי בן איש גר העמלקי השלים מיתתו , כמו שכתוב בשמואל ב' ( א י ) : 
! {ו}
<b>אנשיו .</b> עבדיו עושי רצונו : 
! {ז}
<b>בעבר העמק .</b> הוא עמק יזרעאל , שהיה סמוך למקום המלחמה : 
! {יא}
<b>וישמעו אליו .</b> כמו עליו , וחוזר ומפרש את אשר עשו פלשתים לשאול , לתקוע גויתו בחומה : 
! {יב}
<b>וישרפו .</b> על הבשר יאמר , על כי נסרחו ורמה עלתה בהם , לזה שרפו אותם . או על כלי תשמישו יאמר , כי כן הדרך לשרוף כלי תשמישי המלך , לבל ישתמש בהם אחר , וכן אמרו רבותינו ז''ל שורפין על המלכים : 
! {יג}
<b>ויצומו .</b> מחמת צער ואבל , על כי עזרם במלחמה מול בני עמון , כמו שכתוב למעלה ( פרק יא ) : 
