&UniqueId=1675&TextSource=ר פנחס ראובן שליט''א&LastLevelIndex=1&CosmeticsType=#nik=1#is2=17#bs2=32#pr2=<HR><BR>
$ ארחות חיים
רבינו הרא"ש זצלה''ה
<BR>וְאֵלֶּה הַדְּבָרִים שֶׁיִּזָּהֵר בָּהֶם לָסוּר מִמּוֹקְשֵׁי מָוֶת וְלֵאוֹר בְּאוֹר הַחַיִּים<BR><BR>

~ ליום א

<b>א.</b> לְהִתְרַחֵק מִן הַגַּאֲוָה בְּתַכְלִית הָרִיחוּק:   ב. וְכֵן מִן הַחֲנִיפוּת:

<b>ג.</b> וְכֵן מִן הַשֶּׁקֶר וְהַכָּזָב:

<b>ד.</b> וְכֵן מִן הַלֵּיצָנוּת:

<b>ה.</b> וְכֵן מִן הָרְכִילוּת:

<b>ו.</b> וְכֵן מִן הַכַּעַס:

<b>ז.</b> ח. שֶּׁיִּזָּהֵר מִמִּכְשּׁוֹל הַנְּדָרִים, וּמֵאוֹנָאוֹת הַבְּרִיּוֹת, הֵן בְּמָמוֹן הֵן בִּדְבָרִים.  וּמִקִּנְאָתָם וּמִשִּׂנְאָתָם:

<b>ט.</b> שֶּׁלֹּא יְכַנֶּה שֵּׁם לַחֲבֵרוֹ, שֶּׁלֹּא יִקְרָאֶנּוּ בְּכִנּוּי שֶּׁכִּנּוּהוּ אֲחֵרִים, אִם לֹא יִהְיֶה  נִזְכָּר וְנִכְבָּד בִּשְּׁמוֹ:

<b>י.</b> שֶּׁלֹּא יְסַפֵּר לְשּׁוֹן הָרָע וְשֶּׁלֹּא יְקַבְּלוֹ:

<b>יא.</b> שֶּׁלֹּא יֵשֵּׁב עִם יוֹשְּׁבֵי קְרָנוֹת, וְלֹא בִּישִּׁיבַת בָּתֵּי כְּנֵסִיּוֹת שֶּׁל עַמֵּי הָאָרֶץ:

<b>יב.</b> שֶּׁלֹּא יִסְתַּכֵּל בְּאִשָּׁה שֶּׁהִיא אֲסוּרָה לוֹ:

<b>יג.</b> שֶּׁלֹּא יָשִׂיחַ עַל כּוֹס שֶּׁל בְּרָכָה:

<b>יד.</b> שֶּׁלֹּא יְסַפֵּר מִשֶּׁיַּתְחִיל בָּרוּךְ שֶּׁאָמַר עַד שֶּׁיְּסַיִּיִם תְּפִלּוֹת לַחַשּׁ, וְלֹא בְּעוֹד  שֶּׁשְּׁלִיחַ צִבּוּר חוֹזֵר וּמִתְפַּלֵּל הַתְּפִלָּה, אֶלָּא אִם כֵּן בְּדִבְרֵי תּוֹרָה, אוֹ בִּדְבַר  מִצְוָה אוֹ לָתֵת שָּׁלוֹם וּלְהַחֲזִיר שָּׁלוֹם:

<b>טו.</b> שֶּׁלֹּא יְדַבֵּר בִּקְרִיאַת הַהַלֵּל, וְלֹא בְּעוֹד שֶּׁשְּׁלִיחַ צִבּוּר קוֹרֵא בַּתּוֹרָה:

<b>טז.</b> שֶּׁלֹּא יֹאכַל פַּת בַּעֲלֵי בָּתִּים שֶּׁל כּוּתִים וְלֹא שֶּׁל פַּלְטָר, אֶלָּא אִם כֵּן לֹא  יִזְדַּמֵּן לוֹ שֶּׁל יִשְׂרָאֵל:

<b>יז.</b> שֶּׁלֹּא יִסְעוֹד בִּסְעוּדַת הָרְשּׁוּת. (וכפי מה שכתוב עוד להלן בסי' קכא):

<b>יח.</b> שֶּׁלֹּא יָשִׂיחַ שִׂיחָה בְּטֵלָה. וְיִזָּהֵר לִלְמוֹד בַּלַּיְלָה עַד שֶּׁיִּשַּׁן מִתּוֹךְ דִּבְרֵי תּוֹרָה,  וְלֹא מִתּוֹךְ שִׂיחָה בְּטֵלָה:

<b>יט.</b> שֶּׁלֹּא יַכְנִיס עַצְמוֹ בְּסָפֵק חֲשֵּׁכָה. וְיַזְהִיר בְּנֵי בֵּיתוֹ עַל שְּׁמִירַת שַּׁבָּת, וְיַקְדִּים  לְהִתְפַּלֵּל עֶרֶב שַּׁבָּת תְּפִלַּת מִנְחָה כְּדֵי שֶּׁיְּקַבֵּל עָלָיו הַשַּׁבָּת מִבְּעוֹד יוֹם:

<b>כ.</b> כְּשֶּׁיַּגִּיעַ עֵת תְּפִלָּה מִשָּׁלשּׁ תְּפִלּוֹת שֶּׁבַּיּוֹם, יַנִּיחַ כָּל עֲסָקָיו וְיִתְפַּלֵּל. וְרֹאשּׁ  כָּל הַדְּבָרִים שֶּׁיִּשְּׁמוֹר אֶת עֵינָיו מִכָּל דָּבָר שֶּׁאֵינוֹ שֶּׁלּוֹ:

<b>כא.</b> אַל יְדַבֵּר בֵּין נְטִילַת יָדַיִם לְבִרְכַּת הַמּוֹצִיא. וְיַקְדִּים שָּׁלוֹם לְכָל אָדָם:

<b>כב.</b> לְבָרֵךְ אֶת בּוֹרְאוֹ שֶּׁהִשְׂבִּיעַ נֶפֶשּׁ שּׁוֹקֵקָה. וְאִם יְקַלְּלוּהוּ בְּנֵי אָדָם אוֹ  יְחָרְפוּהוּ, אַל יָשִּׁיב לָהֶם דָּבָר אֶלָּא יְהֵא מִן הַנֶּעֱלָבִים:

<b>כג.</b> וְאַל יֵצֵא לָרִיב מַהֵר, וְיִתְרַחֵק מִן הַשְּׁבוּעוֹת. וּמִן הַנְּדָרִים, כִּי בַּעֲוֹן הַנְּדָרִים  בָּנִים מֵתִים:

<b>כד.</b> וְיִתְרַחֵק מִן הַשְּׂחוֹק, וּמִן הַכַּעַס, כִּי מְבַלְבֵּל רוּחוֹ וְדַעְתּוֹ שֶּׁל אָדָם. וְשֶּׁיַּעֲבוֹד  תָּמִיד לְיוֹצְרוֹ בְּאַהֲבָה. וְשֶּׁלֹּא יַנִּיחַ דָּבָר לַעֲשׂוֹת מֵעִנְיַן זֹאת הַתַּקָּנָה:  כה. לֶאֱהוֹב אֶת ה' בְּכָל לְבָבְךָ וּבְכָל נַפְשְּׁךָ וּבְכָל מְאֹדֶךָ. וְהַסְכֵּם בְּאָמְרְךָ אֶת ה'  אֱלֹהֶיךָ בְּכָל לְבָבְךָ וְגוֹ' לִמְסוֹר גּוּפְךָ וּמָמוֹנְךָ עַל קְדֻשָּׁתוֹ. וּבָזֶה תְּקַיֵּם בְּעַצְמְךָ  דִּבְרֵי הַמְּשּׁוֹרֵר כִּי עָלֶיךָ הוֹרַגְנוּ כָּל הַיּוֹם:

<b>כו.</b> לִבְטוֹחַ בַּה' בְּכָל לְבָבְךָ וּלְהַאֲמִין בְּהַשְּׁגָּחָתוֹ הַפְּרָטִית. וּבָזֶה תְּקַיֵּם בִּלְבָבְךָ  הַיִּחוּד הַשָּׁלֵם, בְּהַאֲמִין בּוֹ כִּי עֵינָיו מְשּׁוֹטְטוֹת בְּכָל הָאָרֶץ, וְעֵינָיו עַל כָּל  דַּרְכֵי אִישּׁ, וּבוֹחֵן לֵב וְחוֹקֵר כְּלָיוֹת, כִּי מִי שֶּׁאֵינוֹ מַאֲמִין ''אֲשֶּׁר הוֹצֵאתִיךָ  מֵאֶרֶץ מִצְרַיִם'' אַף ''בְּאָנֹכִי ה' אֱלֹהֶיךָ'' אֵינוֹ מַאֲמִין. וְאֵין זֶה יִיחוּד שָּׁלֵם.  כִּי זֶה הָיָה [נ''א הוּא] סְגֻלַּת יִשְׂרָאֵל עַל כָּל הָעַמִּים וְזֶה יְסוֹד כָּל הַתּוֹרָה כֻּלָּה:

~ ליום שני

<b>כז.</b> לְהַרְחִיק גַּאֲוָה וָכַעַס, וּגְעַר בְּיֵצֶר הָרָע הַמַּשִּׂיאֲךָ לָלֶכֶת בְּדַרְכֵי לִבְּךָ. וְאַל  יֵשְׂט, כִּי דְרָכָיו [נ''א ואל תשט אל דרכיו כי דרכיך] זַךְ וְיָשָּׁר:

<b>כח.</b> מִדְּבַר שֶּׁקֶר תִּרְחָק. וְאַל תּוֹצִיא שֵּׁם שָּׁמַיִם לְבַטָּלָה וְלֹא בְּמָקוֹם מְטֻנָּף:

<b>כט.</b> הָסֵר מִמְּךָ [נ''א משענת הקנה הרצוץ] מִשְּׁעֶנֶת בְּנֵי אָדָם, וְהַצְנֵעַ לֶכֶת עִם בּוֹרְאֶךָ.  וְאַל תָּשִׂים זָהָב כִּסְלֶךָ, כִּי זֹאת תְּחִלַּת עֲבוֹדַת כּוֹכָבִים וּמַזָּלוֹת, וּפַזֵּר מָמוֹנְךָ  כַּאֲשֶּׁר הוּא רְצוֹנוֹ. כִּי בְּיָדוֹ לְמַלְּאוֹת חֶסְרוֹנְךָ וְלָתֵת טֶרֶף בְּנֵי בֵּיתֶךָ:

<b>ל.</b> דַּע אֶת אֱלֹהֵי אָבִיךָ. וּדְבָרֶיךָ בְּמֹאזְנֵי צֶדֶק תִּשְּׁקֹל, וְהִין צֶדֶק יִהְיֶה לְךָ. וְיֵקַל  בְּעֵינְיִךָ הוֹצָאַת מָמוֹנְךָ מֵהוֹצָאַת דְּבָרֶיךָ. וּפִיךָ אַל יְמַהֵר לְהוֹצִיא דָּבָר רָע עַד  אֲשֶּׁר תִּשְּׁקְלֵהוּ בְּמֹאזְנֵי שִׂכְלֶךָ:

<b>לא.</b> וִידּוּי עַל עֲוֹנוֹתֶיךָ עֶרֶב וָבֹקֶר אַל יֶחְסַר. וְזִכְרוֹן צִיּוֹן וִירוּשָּׁלַיִם בְּשִּׁבְרוֹן לֵב  וּבִדְאָגָה וּבַאֲנָחָה וּבְדִמְעָה:

<b>לב.</b> זְכֹר יוֹם הַמָּוֶת תָּמִיד. וְצֵידָה לַדֶּרֶךְ הָכֵן. וְשִׂים בֵּין עֵינֶיךָ שְּׁנֵי אֵלֶּה תָּמִיד.  וְיִהְיוּ מְזֻמָּנִים לְךָ לְיוֹם הַפֵּירוּד, וּמִטָּתְךָ בְּדִמְעָה תַּמְסֶה. וִיבַהֲלוּךָ רַעְיוֹנֶיךָ  מִדֵּי זָכְרְךָ חֶרְדַּת רַבָּן יוֹחָנָן זִכְרוֹנוֹ לִבְרָכָה:

<b>לג.</b> חָבֵר טוֹב הֱיֵה לְיִרְאֵי ה'. הִתְחַבֵּר בְּחֶבְרָתָם. וּמֵחֶבְרַת פּוֹעֲלֵי אָוֶן הַרְחֵק,  וֶאֱהוֹב הַמּוֹכִיחִים:

<b>לד.</b> טוֹב וְיָשָּׁר לְךָ לְהַמְעִיט בְּעֵינֶיךָ פְּעֻלּוֹתֶיךָ הַטּוֹבִים וְהַגְדֵּל פְּשָּׁעֶיךָ. [נ''א ולהגדיל  בעיניך פשעיך] וּלְהַרְבּוֹת חַסְדֵי בּוֹרַאֲךָ, וְיוֹצֶרְךָ מִבֶּטֶן, וְנוֹתֵן אָכְלְךָ בְּעִתּוֹ. וְלֹא  תִּהְיֶה מְשַּׁמֵּשּׁ עַל מְנַת לְקַבֵּל פְּרָס בַּעֲשׂוֹתְךָ מִצְוֹתָיו:  לה. יוֹמָם וָלַיְלָה זִכְרוֹ מִפִּיךָ אַל יָמוּשּׁ. בְּשָּׁכְבְּךָ תִּשְּׁגֶּה בְּאַהֲבָתוֹ, וּבְקוּמֶךָ  וּבְהִלּוּכֶךָ תִּמְצָאֶנּוּ, וַהֲקִיצוֹתָ בּוֹ תְּשַּׁעֲשָּׁע, וְהוּא יְיַשֵּׁר אוֹרְחוֹתֶיךָ:

<b>לו.</b> כַּוֵּן בִּתְפִלָּתְךָ, כִּי הַתְּפִלָּה הִיא עֲבוֹדַת הַלֵּב. וְאִם בִּנְךָ יְדַבֵּר לְךָ וְלֹא מִלִּבּוֹ,  הֲלֹא יִחַר לְךָ, וּמַה תַּעֲשֶׂה טִפָּה סְרוּחָה לִפְנֵי מַלְכּוֹ שֶּׁל עוֹלָם. וְלֹא תִּהְיֶה  כְּעֶבֶד שֶּׁמָּסְרוּ לוֹ מְלָאכָה נִכְבֶּדֶת לְטוֹבָתוֹ, וְחִבְּלָהּ. וְאֵיךְ יַעֲמֹד לִפְנֵי הַמֶּלֶךְ.  וּמַה טּוֹב לְבַקִּשּׁ סְלִיחָה, עַל אָמְרְךָ סְלַח לָנוּ, בְּלֹא כַּוָּנָה. וְאִם אִי אֶפְשָּׁר  בְּכָל הַתְּפִלּוֹת, בְּרָכָה רִאשּׁוֹנָה שֶּׁל שְּׁמוֹנֶה עֶשְׂרֶה, וּפָסוּק רִאשּׁוֹן שֶּׁל קְרִיאַת  שְּׁמַע אַל יֶחְסַר. כִּי לֹא יָצָא חוֹבַת הַתְּפִלָּה מִי שֶּׁלֹּא כִּוֵּן בָּהֶם:

<b>לז.</b> לְמֹד פָּרָשִּׁיּוֹתֶיךָ עִם הַצִבּוּר, שְּׁנַיִם מִקְרָא וְאֶחָד תַּרְגּוּם וּפֵרוּשּׁ רַשִּׁ''י ז''ל,  וּתְדַקְדֵּק בּוֹ כַּאֲשֶּׁר תּוּכַל, וְכֵן יִהְיֶה לְךָ בַּגְּמָרָא, כִּי הָעוֹסֵק בַּגְּמָרָא מִדָּה  טוֹבָה, וְנוֹתְנִין עָלֶיהָ שָׂכָר. וְאֵין לְךָ מִדָּה טוֹבָה הֵימֶנָּה, וּתְנַן תַּלְמוּד תּוֹרָה  כְּנֶגֶד כֻּלָּם:

~ ליום שלישי

<b>לח.</b> מִכָּל מַאֲכָל אֲשֶּׁר יֵאָכֵל וּמִכָּל מַשְּׁקֶה אֲשֶּׁר יִשָּׁתֶה, אַל תִּהְיֶה בְּלֹא בְּרָכָה  תְּחִלָּה וָסוֹף. וְכַוֵּן בָּהּ כַּאֲשֶּׁר תּוּכַל. וְכַסֵּה רֹאשְּׁךָ כְּשֶּׁתַּזְכִּיר אֶת ה', וְיָזְמוּ  [נ''א ותסגור] עֵינֶיךָ. כִּי מִדֵּי דַּבְּרוֹ בוֹ, אַל תְּהִי כָּאָמוּר: ''בְּפִיו וּבִשְׂפָתָיו כִּבְּדוּנִי  וְלִבּוֹ רִחַק מִמֶּנִּי'':

<b>לט.</b> נְטוֹל יָדֶיךָ לַתְּפִלָּה וְלַאֲכִילָה, וּבְעֵת צֵאתְךָ מִצְרָכֶיךָ בָּרֵךְ אֲשֶּׁר יָצַר, וְעַל  נְטִילַת יָדַיִם לֹא תְּבָרֵךְ, אִם לֹא קִנַּחְתָּ אוֹ שִּׁפְשַּׁפְתָּ, וְתִרְצֶה לְהִתְפַּלֵּל מִיָּד אָז  תִּתְפַּלֵּל [נ''א תברך] אֲשֶּׁר יָצַר וְעַל נְטִילַת יָדָיִם:

<b>מ.</b> גְּדִילִים תַּעֲשֶׂה לָךְ, עַל אַרְבַּע כַּנְפוֹת כְּסוּתְךָ. לְמַעַן תִּזְכּוֹר וְקַדֵּשּׁ עַצְמְךָ בְּכָל  דְּבָרֶיךָ. וֶהֱוֵי צָנוּעַ בְּבֵית הַכִּסֵּא. וְעִם בֵּיתְךָ, כִּי אֲפִלּוּ שִׂיחָה קַלָּה שֶּׁבֵּין אִישּׁ  לְאִשְּׁתּוֹ, עָתִיד לִיתֵּן עָלֶיהָ אֶת הַדִּין, וְאַל תִּנְהַג עַצְמְךָ בְּקַלּוּת רֹאשּׁ. וִיהִי  מוֹרָא שָּׁמַיִם עָלֶיךָ, וְהִשָּׁמֵר מִלְּהִסְתַּכֵּל בְּאִשָּׁה וַאֲפִלּוּ פְּנוּיָה. וּמְזוּזוֹת עַל  פִּתְחֵי בֵיתְךָ אַל יֶחְסָרוּ:

<b>מא.</b> סוֹד אַחֵר אַל תְּגַל. גַּם אֶת הַדְּבָרִים אֲשֶּׁר יְדַבְּרוּ לְפָנֶיךָ שֶּׁלֹּא עַל דֶּרֶךְ סוֹד,  טוֹמְנֵהוּ בְּקִירוֹת לִבֶּךָ. [נ''א טמנם בקרב לבך] גַּם אִם תִּשְּׁמְעֶנּוּ מֵאַחֵר, אַל תֹּאמַר  כְּבָר שָּׁמַעְתִּי זֶה. וּמִשּׁוֹכֶבֶת חֵקֶיךָ שְּׁמוֹר פִּתְחֵי פִּיךָ:

<b>מב.</b> עֶרֶב וָבֹקֶר וְצָהֳרַיִם שְּׁמוֹר הָעִתִּים הַקְּבוּעִים לַתְּפִלָּה, וּפְתַח לִבְּךָ שָּׁעָה אַחַת  קוֹדֶם תְּפִלָּה. וֶהֱוֵי זָהִיר שֶּׁתִּהְיֶה מֵעֲשָׂרָה הָרִאשּׁוֹנִים. וְאַל תְּדַבֵּר שִׂיחָה  בְּטֵלָה בְּבֵית הַכְּנֶסֶת. וּתְפִלִּין עַל רֹאשְּׁךָ וְעַל זְרֹעֲךָ אַל יֶחְסָרוּ:

<b>מג.</b> פַּלֵּס מַעְגַּל רַגְלֶיךָ, לְיַשֵּׁר עַצְמְךָ בְּדֶרֶךְ בֵּינוֹנִי בְּמַאֲכָל וּבְמִשְּׁתֶּה, וּבְכָל  מִדּוֹתֶיךָ. וְאַל תֵּט יָמִין וּשְׂמֹאל. וּבְדִבּוּרֶיךָ וּבְהַסְבָּרַת פָּנִים, עִם הָאֱמוּנָה.  וּרְדוֹף אַחַר הַשָּׁלוֹם:

<b>מד.</b> קְבַע עִתִּים לַתּוֹרָה, קוֹדֶם אֲכִילָה וּשְּׁכִיבָה, וְדִבַּרְתָּ בָּם עַל שֻּׁלְחָנֶךָ. וְהִזְהַרְתָּ  בָּם אַנְשֵּׁי בֵּיתְךָ לְהַדְרִיכָם עַל פִּי הַתּוֹרָה, בְּכָל הַדְּבָרִים הַצְרִיכִים אַזְהָרָה.  לִשְּׁמוֹר פִּיהֶם מִלְּהִתְהַלֵּל, [נ''א מלהתחלל] כִּי תְּחִלַּת דִּינוֹ שֶּׁל אָדָם קָבַעְתָּ עִתִּים  לַתּוֹרָה:

<b>מה.</b> שְׂמַח בְּשָּׁמְעֲךָ תּוֹכַחַת, כְּמוֹצֵא שָּׁלָל רָב. וְהוֹכַח לְחָכָם וְיֶאֱהָבֶךָ. כִּי טוֹבָה  תּוֹכַחַת מְגֻלָּה מֵאַהֲבָה מְסוּתָּרֶת, וְלַמּוֹכִיחִים יִנְעָם:

<b>מו.</b> תְּחִלַּת מַעֲשֶׂיךָ הַבֵּט סוֹפָם, וֶהֱוֵי מְחַשֵּׁב הֶפְסֵד מִצְוָה כְּנֶגֶד שְׂכָרָהּ, וּשְׂכַר  עֲבֵרָה כְּנֶגֶד הֶפְסֵדָה. כִּי הֶחָכָם עֵינָיו בְּרֹאשּׁוֹ:

<b>מז.</b> הִזָּהֵר שֶּׁלֹּא תִּסְמוֹךְ בִּלְבָבְךָ, וּשְּׁמַע עֵצָה וְקַבֵּל מוּסָר, וְתִּהְיֶה זָרִיז לַעֲשׂוֹת  כָּל מַה שֶּׁמֻּטָּל עָלֶיךָ לַעֲשׂוֹת, וּמִכָּל מִשְּׁמָר נְצוֹר לִבֶּךָ:

<b>מח.</b> אַל תָּקוּם מִמִּטָּתְךָ כְּאִישּׁ עָצֵל, כִּי אִם בִּזְרִיזוּת כְּדֵי לַעֲבוֹד לְיוֹצְרֶךָ:

<b>מט.</b> אַל תְּאַחֵר לָרוּץ אֶל בֵּית הַתְּפִלָּה. וְשָּׁמַרְתָּ רַגְלֶיךָ פֶּן יִהְיוּ מְטֻנָּפוֹת. אַל תָּשִׂים  לִבְּךָ אֲחוֹרַנִּית בִּשְּׁעַת הַתְּפִלָּה, וְהִתְכַּוֵּין לְבָרֵךְ לְיוֹצְרֶךָ:

<b>נ.</b> אַל תְּדַבֵּר בְּלַעֲגֵי שָׂפָה וּבְלָשּׁוֹן אֲחֶרֶת, כָּל עֵת שֶּׁהַחַזָּן מִתְפַּלֵּל, וְתַעֲנֶה אָמֵן:

<b>נא.</b> אַל תִּנְשֶּׁה פְּגִיעַת הַמָּוֶת שֶּׁתָּבוֹא פִּתְאוֹם, וְתִזְכּוֹר מַעֲמַד הַדִּין:

<b>נב.</b> אַל תִּתְעַסֵּק בְּמִצְוָה כְּדֵי לְקַבֵּל פְּרָס, וְאַל תִּרְחַק מִן הָעֲבֵרוֹת מִפְּנֵי הָעוֹנֶשּׁ,  רַק עֲבוֹד מֵאַהֲבָה:

~ ליום רביעי

<b>נג.</b> אַל תִּתְרַשֵּׁל בְּמִצְוָה אִם בָּאָה לְיָדְךָ וְתַעֲשֶׂנָּה לְשֵּׁם שָּׁמַיִם בְּלֹא אִיחוּר:

<b>נד.</b> אַל תִּתְעַצֵל בְּבִרְכַּת הַלְּבָנָה שֶּׁאִם לֹא זָכוּ יִשְׂרָאֵל אֶלָּא לְהַקְבִּיל פְּנֵי שְּׁכִינָה  בְּכָל חוֹדֶשּׁ דַּיָּם:

<b>נה.</b> אַל תַּעֲשֶׂה דָּבָר שֶּׁיַּלְעִיגוּ הַבְּרִיּוֹת, שֶּׁדַּרְכָּם לְהַעֲלִים הַטּוֹבוֹת וּלְגַלּוֹת הָרָעוֹת:

<b>נו.</b> אַל תַּקְלֶה אָבִיךָ וְאִמְּךָ, וְאַל תְּצַעֵר אוֹתָם, וְכַבְּדֵם כְּפִי יְכָלְתְּךָ כָּל יְמֵיהֶם:

<b>נז.</b> אַל יִהְיוּ פָנֶיךָ זְעוּמוֹת נֶגֶד עוֹבְרִים וְשָּׁבִים, וְקַבֵּל אוֹתָם בְּפָנִים מְאִירִים:

<b>נח.</b> אַל תִּשְּׁכַּח לְהַעֲנִיק לָהֶם צֵדָה וְלָעֲשׂוֹת לְוָיָה לָהֶם, וּתְנַחֲמֵם בִּדְבָרִים:

<b>נט.</b> אַל תָּשִׂים עֵינְךָ לְמִי שֶּׁעָלָה לְעוֹשֶּׁר יוֹתֵר מִמְּךָ, אֶלָּא לְמִי שֶּׁהוּא תַּחְתֶּיךָ:

<b>מ.</b> אַל תְּבַהֵל לִקְצוֹף מִשּׁוּם דָּבָר. וְהַאֲרֵךְ אַפֶּךָ, פֶּן תְּאַבֵּד אֶת חָכְמָתֶךָ:

<b>מא.</b> אַל תּוֹצֵא מִמְּךָ עִקְּשּׁוּת פֶּה וְנִבּוּל פֶּה כִּי עַל כָּל דְּבָרֶיךָ תָּבֹא בְּמִשְּׁפָּט:

<b>מב.</b> אַל תַּחֲזִיק כַּעַסְךָ עִם חֲבֵירְךָ יוֹם אֶחָד, וְתִכָּנַע לְפָנָיו לְבַקֵּשּׁ מִמֶּנּוּ מְחִילָה  קוֹדֶם:

<b>מג.</b> אַל תְּדַבֵּר בְּצַוָּאר עָתָק וְאַל תָּעִיז מֶצַח שֶּׁלֹּא לְקַבֵּל עָלֶיךָ יִרְאַת שָּׁמַיִם:

<b>מד.</b> אַל תָּשִּׁיב לִמְחָרְפֶיךָ וְלִמְכַזְּבֶיךָ, [נ''א ולמבזיך] וְתָשִׂים יָד לַפֶּה וּשְּׁתוֹק, פֶּן יֵחַם  לְבָבְךָ:

<b>מה.</b> אַל תִּתְעַבֵּר עַל רִיב לֹא לָךְ, כִּי לְסוֹף הֵם יַשְּׁלִימוּ בֵּינֵיהֶם וְאַתָּה תִּשָּׁאֵר  בְּכַעַס:

<b>מו.</b> אַל תִּתְגָּאֶה עַל הַבְּרִיּוֹת, וְתִהְיֶה שְּׁפַל רוּחַ, וְכֶעָפָר שֶּׁהַכֹּל דָּשִּׁין בּוֹ:

<b>מז.</b> אַל תְּהִי בָּז לְכָל אָדָם וּלְכָל דָּבָר, שֶּׁאֵין לְךָ אָדָם שֶּׁאֵין לוֹ שָּׁעָה וְאֵין לְךָ  דָּבָר שֶּׁאֵין לוֹ מָקוֹם:

<b>מח.</b> צֶדֶק צֶדֶק תִּרְדּוֹף, כִּי רוֹדֵף צְדָקָה וָחֶסֶד יִמְצָא חַיִּים צְדָקָה וְכָבוֹד. וְאַל יֶחְסַר  מִמַּחֲצִית הַשֶּׁקֶל בְּכָל שָּׁנָה בְּפַעַם אֶחָד, וּבְכָל חֹדֶשּׁ וּבְכָל שָּׁבוּעַ כְּפִי מִסַּת  יָדְךָ. וּבְכָל יוֹם לֹא תֶּחְסַר מַתָּנָה מוּעֶטֶת לְכָל הַפָּחוֹת קוֹדֶם תְּפִלָּה. וְאִם  הִגִּיעַ לְמַעֲשֵׂר תִּתֵּן. וִיהִי טֶרֶף בְּבֵיתְךָ. בְּכָל אֲשֶּׁר תִּמְצָא יָדְךָ לִגְמוֹל, הֵן  לַחַיִּים הֵן לַמֵּתִים הֵן לַעֲנִיִּים הֵן לַעֲשִּׁירִים:

<b>מט.</b> רְצֵה בַּאֲשֶּׁר יִרְצֶה יוֹצֶרְךָ, שְׂמַח בְּחֶלְקְךָ אִם מְעַט וְאִם הַרְבֵּה. וְהִתְחַנֵּן לְפָנָיו  תָּמִיד לְהַטּוֹת לְבָבְךָ לְעֵדוֹתָיו. וּבִשְּׁאָר דְּרָכֶיךָ הַשְּׁלֵךְ עַל ה' יְהָבְךָ. וְאַל יִקְשֶּׁה  בְּעֵינְיִךָ לְהוֹצִיא לִכְבוֹד הַשַּׁבָּת וְיוֹם טוֹב בְּכָל הַצָרִיךְ. וְהִשְּׁתַּדֵּל לְכַבְּדָם,

וּלְקַבְּלָם מִבְּעוֹד יוֹם. וּלְהִתְעַנֵּג בָּהֶם בַּאֲכִילָה וּשְּׁתִיָּה, וְחֶצְיוֹ לְבֵית הַמִּדְרָשּׁ.  וְכַבְּדֵהוּ בִּכְנִיסָתוֹ וּבִיצִיאָתוֹ, לַעֲרוֹךְ שֻּׁלְחָן בְּמוֹצָאֵי שַּׁבָּת:

<b>ע.</b> אַל תִּישַּׁן כְּעָצֵל שֵּׁנָה רַבָּה, וְתַרְגִּיל אֶת עַצְמְךָ לְהָקִיץ בְּהָנֵץ הַחַמָּה, וּלְקוֹל  הַצִפּוֹר קוּם מִמִּטָּתְךָ:

<b>עא.</b> אַל תִּתְפַּלֵּל בְּלֹא נְקִיּוּת כַּפַּיִם וּבְלֹא טָהֳרָה, כִּי תְּפִלָּתְךָ לֹא תְּהֵא נִשְּׁמַעַת:

<b>עב.</b> אַל תִּתְפַּלֵּל כִּי אִם בְּכַוָּנַת הַלֵּב וּבְנַחַת, כְּדֵי שֶּׁיִּשְּׁמַע הָאוֹזֶן:

<b>עג.</b> אַל תִּשְּׁכַּח צוּר יְלָדְךָ וּמְחוֹלְלֶךָ, וּבְכָל דְּרָכֶיךָ דָּעֵהוּ וּתְבִיאֵהוּ [נ''א ותשווהו]  לְנֶגְדְּךָ תָּמִיד:

~ ליום חמישי

<b>עד.</b> אַל תַּרְבֶּה לִשְׂמוֹחַ. וּזְכוֹר כִּי רוּחַ חַיְּיִךָ. אַתָּה נוֹצָר מֵעָפָר, וְאַחֲרִיתְךָ רִמָּה:

<b>עה.</b> אַל תֹּאמַר עַל שּׁוּם מִצְוָה אֶעֱשֶׂה אוֹתָהּ לְמָחָר, שֶּׁמֶּא לֹא תִּפָּנֶה לַעֲשׂוֹת:

<b>עו.</b> אַל תִּפָּרֵד מֵהֶגְיַית [נ''א מהגיון] חָכְמָה וּמוּסָר, וְתִתְאַבֵּק בַּעֲפַר רַגְלֵי חֲכָמִים  וְהִתְחַכֵּם:

<b>עז.</b> אַל תַּנִּיחַ דֶּרֶךְ חֲסִידוּת, אַף עַל פִּי שֶּׁמַּלְעִיגִין עָלֶיךָ, וְאַל תֵּבוֹשּׁ לִדְבַר מִצְוָה:

<b>עח.</b> אַל תִּקְפֹּץ יָדְךָ מִלִּתֵּן תָּמִיד אֶל הָעֲנִיִּים וְלָאֶבְיוֹנִים, וּמִבְּשָׂרְךָ אַל תִּתְעַלָּם:

<b>עט.</b> אַל תְּאַחֵר לָרוּץ וּלְמַהֵר וּלְהָכִין לִפְנֵיהֶם שֻּׁלְחָן וָלֶחֶם, כִּי שֶּׁמֶּא הֵם רְעֵבִים:

<b>פ.</b> אַל תִּתְעַצֵל לְהָבִיא מַעֲשֵׂר אֶל בֵּית הָאוֹצָר, כִּי מַתָּן בַּסֵּתֶר יִכְפֶּה אָף:

<b>פא.</b> אַל תַּבִּיט לְמִי שֶּׁהוּא קָטָן מִמְּךָ בַּעֲבוֹדָה וּבְיִרְאָה, כִּי אִם לְגָדוֹל מִמְּךָ:

<b>פב.</b> אַל תָּרִים יָדְךָ עַל חֲבֵרְךָ, וְאַף אִם הוּא מְקַלֵּל אֶת אָבִיךָ וְאֶת אִמְּךָ בְּפָנֶיךָ:

<b>פג.</b> אַל תּוֹצִיא דִּבָּה וּלְשּׁוֹן הָרָע עַל שּׁוּם בְּרִיָּה, וְלֹא לְזוּת וּרְכִילוּת:

<b>פד.</b> אַל תְּהִי נִבְהָל לְהָשִּׁיב בְּעַזּוּת לְמִי שֶּׁאָמַר דְּבָרִים אֲשֶּׁר לֹא טוֹבִים:

<b>פה.</b> אַל תַּשְּׁמִיעַ בַּחוּץ קוֹלֶךָ, וְאַל תִּהְיֶה צוֹוֵחַ כַּבְּהֵמָה. וּדְבָרֶיךָ יִהְיוּ בְּנַחַת:

<b>פו.</b> אַל תַּלְבִּין פְּנֵי חֲבֵרְךָ בָּרַבִּים, כִּי הָעוֹשֶׂה כֵּן אֵין לוֹ חֵלֶק לָעוֹלָם הַבָּא:

<b>פז.</b> אַל תַּרְאֶה יְכוֹלֶת נֶגֶד שּׁוּם אָדָם אִם יָדְךָ גָּבְרָה, כִּי לֹא תֵדַע אִם תַּחֲלוֹשּׁ:

<b>פח.</b> אַל תִּרְדּוֹף אַחַר הַכָּבוֹד, וְלֹא תַּעֲלֶה בְּמַעֲלָה שֶּׁאֵינָה רְאוּיָה לָךְ:

<b>פט.</b> אַל יְכַבְּדוּךָ בְּנֵי אָדָם פֶּן יְבַעֵט וְיַשְּׁפִּילְךָ:

<b>צ.</b> אַל תֶּרֶף יָדְךָ מִלְּבַקִּשּׁ רֵעִים וְאוֹהֲבִים. וְאַל יִמְעַט לְפָנְיִךָ שׂוֹנֵא אֶחָד:

<b>צא.</b> אַל תְּגַנֶּה מֶקַּח חֲבֵרְךָ, וְאַל תַּחֲלִישּׁ דַּעְתּוֹ כִּי זֶה מִנְהָג לַחֲסֵירֵי דַּעַת:

<b>צב.</b> אַל תֹּאמַר בְּצִדְקָתִי [נ''א בצדקתי העשרתי], וְתִירָא שֶּׁלֹּא תְּקַבֵּל שְׂכָרְךָ בָּעוֹלָם  הַזֶּה:

<b>צג.</b> אַל תַּטֶּה אֶת חֲבֵרְךָ מִדֶּרֶךְ טוֹבָה אֶל דֶּרֶךְ רָעָה, כְּגוֹן מֵסִית וּמַדִּיחַ וְכַיּוֹצֵא  בָּזֶה:

<b>צד.</b> אַל תֹּאכַל אֲכִילָה גַּסָּה עַד שֶּׁתְּמַלֵּא כְּרֵסְךָ, כִּי הַרְבֵּה חֳלָאִים בָּאִים עַל רוֹב  אֲכִילָה:

<b>צה.</b> אַל תְּהִי בְּסוֹבְאֵי יַיִן בְּזוֹלְלֵי בָּשָׂר, פֶּן תִּשְּׁכַּח אֶת בּוֹרַאֲךָ וְתַחְלִיא. [נ''א  ותחטא]:

<b>צו.</b> אַל תַּטִּיל אֵימָה יְתֵירָה בְּתוֹךְ בֵּיתְךָ כִּי הַרְבֵּה קִלְקוּלִים בָּאִים עַל רוֹב מוֹרָא:

<b>צז.</b> אַל תִּתְיַחֵד עִם שּׁוּם אִשָּׁה חוּץ מֵאִשְּׁתְּךָ וְאִמְּךָ וּבִתְּךָ, וַאֲפִלּוּ עִם שְּׁתֵּי נָשִּׁים:

<b>צח.</b> אַל תְּשַּׁבֵּחַ אִשָּׁה בְּיָפְיָהּ וּבְטוּב מַעֲשֶׂיהָ, פֶּן יְאַשְּׁרוּהָ הַשּׁוֹמְעִים:

<b>צט.</b> אַל תִּתֵּן תִּפְאֶרֶת לְעַצְמְךָ וְאַל תְּיַקִּר גּוּפְךָ בְּעֵינֶיךָ, וְתַקְטִין אֶת עַצְמֶךָ:

<b>ק.</b> אַל תְּבַהֵל מַעֲשֶׂיךָ:

<b>קא.</b> אַל תַּרְבֶּה לְדַבֵּר בִּדְבָרִים הַמּוֹעִילִים, וּבְלֹא נֶזֶק, כִּי אִם בְּקוֹצֶר לָשּׁוֹן:

<b>קב.</b> אַל תֶּרֶף יָדְךָ לִקְנוֹת לְךָ חָבֵר נֶאֱמָן וּשְּׁמוֹר אוֹתוֹ, וְאַל תְּאַבְּדֵהוּ כִּי טוֹב:

~ ליום השישי

<b>קג.</b> אַל תְּפַתֶּה אֶת חֲבֵרְךָ בְּשִׂפְתֵי חֲלָקוֹת וּבַחֲנִיפוּת, וְאַל תְּדַבֵּר בְּלֵב וָלֵב:

<b>קד.</b> אַל תַּכְעִיס [נ''א תונה] לְשּׁוּם נָכְרִי כִי אֵין נָכְרִי שֶּׁאֵין לוֹ שָּׁעָה וְעֶבְרָתָם שְּׁמוּרָה  נֶצַח:

<b>קה.</b> אַל תִּתְחַבֵּר לְאָדָם רָע וְחוֹטֵא וְכַעֲסָן וּכְסִיל פֶּן תָּבִיא כְּלִמּוֹת עָלֶיךָ:

<b>קו.</b> אַל תַּעֲלֶה בְּדַעְתְּךָ לְנַצֵחַ אֶת הֶחָכָם, כִּי לֹא תַּרְבֶּה עַל חָכְמָתְךָ חָכְמָה:

<b>קז.</b> אַל תְּהִי קַפְּדָן לְדָבָר מוּעָט נֶגֶד שּׁוּם אָדָם, פֶּן תְּלַקֵּט שׂוֹנְאִים עַל חִנָּם:

<b>קח.</b> אַל תְּהִי לָהוּט לָדַעַת הַסְּתָרִים שֶּׁבֵּין אָדָם לַחֲבֵרוֹ וְדָבָר הַמְּכֻסֶּה מִמְּךָ:

<b>קט.</b> אַל תַּעַשׂ בַּסֵּתֶר מַה שֶּׁתִּתְבַּיֵּשּׁ בְּגָלוּי, וְאַל תֹּאמַר מִי רוֹאֵנִי:

<b>קי.</b> אַל תַּחְשּׁוֹב עָוֹן לְמִי שֶּׁיָּבוֹא לְהִתְנַצֵל לְפָנֶיךָ אִם אֱמֶת וְאִם שֶּׁקֶר:

<b>קיא.</b> אַל תִּסְמוֹךְ לְיַד מַתְּנַת בָּשָׂר וָדָם, וְתַעֲבוֹד לְבַקִּשּׁ מְזוֹנוֹתֶיךָ:

<b>קיב.</b> אַל יְהִי מָמוֹן שֶּׁלְּךָ חָבִיב עָלֶיךָ יוֹתֵר מִגּוּפְךָ, כְּמוֹ לַעֲבוֹר עַל הַמֶּכֶס וְלָלֶכֶת  יְחִידִי:

<b>קיג.</b> אַל תִּתֵּן בִּלְבָבְךָ קִנְאָה שֶּׁזּוֹ הִיא חוֹלָה רָעָה שֶּׁאֵין לָהּ רְפוּאָה:  במהדורת התוי''ט אין תקנה קי''ד כלל. הוספנו התקנה עפ''י כת''י:

<b>קיד.</b> אַל תְּהִי רָגִיל לֹא בִּשְּׁבוּעָה וְלֹא בִּנְדָרִים כִּי בַּעֲוֹן נְדָרִים בָּנִים מֵתִים:

<b>קטו.</b> אַל תַּרְגִּיל לִשָּׁבַע עַל גּוּפְךָ וַאֲפִלּוּ עַל דְּבַר אֱמֶת:

<b>קטז.</b> אַל תְּאַחֵר לַעֲשׂוֹת תְּשּׁוּבָה שְּׁלֵמָה, וּלְבַקֵּשּׁ רְפוּאָה לְחוֹלִי נַפְשֶּׁךָ:

<b>קיז.</b> אַל תַּעֲמוֹל לָרוּחַ, וְאַל תִּשְּׁמַע דְּבָרִים בְּטֵלִים:

<b>קיח.</b> אַל תְּכַנֶּה שֵּׁם רָע [נ''א לחברך] כִּי הַמְכַנֶּה שֵּׁם [נ''א רע] לַחֲבֵרוֹ אֵין לוֹ חֵלֶק  לָעוֹלָם הַבָּא:

<b>קיט.</b> אַל תִּבְטַח בְּעָשְּׁרְךָ, כִּי הַבּוֹטֵחַ בְּעָשְּׁרוֹ מְלַקִּט שׂוֹנְאִים, וְיִכָּשֵּׁל תַּחַת שׂוֹנְאָיו:

<b>קכ.</b> אַל תְּהִי סַרְבָּן אֶל אַנְשֵּׁי עִירְךָ, לְבַטֵּל רְצוֹנְךָ מִפְּנֵי רְצוֹן אֲחֵרִים:

<b>קכא.</b> אַל תַּרְגִּיל עַצְמְךָ לֶאֱכוֹל חוּץ מִבֵּיתְךָ, עִם קִבּוּץ הַרְבֵּה שֶּׁלֹּא לִסְעוּדַת מִצְוָה:

<b>קכב.</b> אַל תְּשַּׁבֵּר [נ''א תשכר] גּוּפְךָ לְהִשְּׁתַּכֵּר מִיַּיִן, פֶּן תִּהְיֶה מְגֻנֶּה וּתְנַבֵּל אֶת פִּיךָ  וְתִתְחָרֵט:

<b>קכג.</b> אַל תִּכְעֹס בְּאִשְּׁתְּךָ, וְאִם רִחַקְתָּ אוֹתָהּ בִּשְׂמאֹל קָרֵב אוֹתָהּ בְּיָמִין בְּלֹא  אִיחוּר:

<b>קכד.</b> אַל תְּבַזֶּה אֶת אִשְּׁתְּךָ וְכַבֵּד אוֹתָהּ, וּתְסִירֶנָּה מִן הַחֵטְא:

<b>קכה.</b> אַל תְּהִי רָגִיל לֵישֵּׁב עִם הַלֵּצִים פְּחוּתֵי הַנֶּפֶשּׁ פֶּן יַחֲטִיאוּךָ:

<b>קכו.</b> אַל תִּתְעַצֵל לְבַקֵּשּׁ חָכְמָה, וּלְיַסֵּר אֶת חֲבֵרְךָ בְּסֵתֶר וְדֶרֶךְ כָּבוֹד:

<b>קכז.</b> אַל תְּדַבֵּר בְּלֹא עִתּוֹ וּבְדָבָר שֶּׁאֵין בּוֹ תּוֹעֶלֶת, וּשְּׁמוֹר פִּתְחֵי פִיךָ:

<b>קכח.</b> אַל תְּדַבֵּר עִם מְהוֹלָל וּמְשֻּׁגָּע, שֶּׁלֹּא יְקַבֵּל דְּבָרֶיךָ וִיבַזֶּה אוֹתָם:

<b>קכט.</b> אַל תְּהִי כְּפוּי טוֹבָה, וְכַבֵּד כָּל מִי שֶּׁפָּתַח לְךָ פֶּתַח לְבַקִּשּׁ דֵּי סִפּוּקְךָ:

<b>קל.</b> אַל תּוֹצִיא מִפִּיךָ דְּבַר שֶּׁקֶר וְכָזָב, וְנֶאֱמָן לְכָל אָדָם וַאֲפִלּוּ לְנָכְרִי:

<b>קלא.</b> אַל תִּתְעַצֵל לְהַקְדִּים שָּׁלוֹם לְכָל אָדָם, וַאֲפִלּוּ לְנָכְרִי מִפְּנֵי דַרְכֵי שָּׁלוֹם:

<b>קלב.</b> אַל תַּרְגִּיל עַצְמְךָ לַעֲמוֹד, כִּי אִם אֵצֶל חָכָם, וּשְּׁמַע וְהַאֲזִין דְּבָרָיו:

~ ליום השבת

אוֹרַח חַיִּים לְמַעְלָה לְמַשְׂכִּיל לְמַעַן סוּר מִשְּׁאוֹל מָטָה:

<b>א.</b> שֶּׁיַּפְרִישּׁ מַעֲשֵׂר מִכָּל רֶוַח שֶּׁיָּבִיא ה' יִתְעַלֶּה לְיָדוֹ:

<b>ב.</b> שֶּׁיִּתֵּן מִיָּד לִצְדָקָה אֲשֶּׁר תַּשִּׂיג יָדוֹ, וְלִבְסוֹף כָּל חֹדֶשּׁ וּלְסוֹף כָּל שָּׁנָה זָהָב  וָחֵצִי:

<b>ג.</b> שֶּׁיִּתְפַּלֵּל עֶרֶב וָבֹקֶר בְּכָל יוֹם עִם הַצִבּוּר:

<b>ד.</b> שֶּׁיָּנִיחַ תְּפִלִּין בְּכָל יוֹם:

<b>ה.</b> שֶּׁיִּקְבַּע מְזוּזָה בְּכָל שַּׁעֲרֵי בֵּיתוֹ הַמְחֻיָּבִים בִּמְזוּזָה:

<b>ו.</b> שֶּׁיִּקְבַּע עִתִּים לַתּוֹרָה:

<b>ז.</b> שֶּׁיִּהְיֶה נֶאֱמָן בְּמַשָּׂאוֹ וּבְמַתָּנוֹ וּבְדִבּוּרוֹ:

<b>ח.</b> שֶּׁיְּכַבֵּד לוֹמְדֵי תּוֹרָה בְּכָל יְכָלְתּוֹ:

<b>ט.</b> שֶּׁיּוֹכִיחַ אֶת עֲמִיתוֹ וְלֹא יִשָּׂא עָלָיו חֵטְא:

<b>י.</b> שֶּׁיָּדִין אֶת חֲבֵרוֹ לְכַף זְכוּת:

<b>יא.</b> שֶּׁיִּמְחוֹל בְּכָל לַיְלָה קוֹדֶם שֶּׁיָּלִין לְכָל מִי שֶּׁחָטָא לוֹ בִּדְבָרִים:

<b>יב.</b> שֶּׁיִּשְּׁתַּדֵּל לְהַכְנִיס שָּׁלוֹם בֵּין אִישּׁ לְאִשְּׁתּוֹ וּבֵין אָדָם לַחֲבֵרוֹ:

<b>יג.</b> שֶּׁיַּזְהִיר אֶת בְּנֵי בֵּיתוֹ עַל הַתְּפִלָּה וְעַל נְטִילַת יָדַיִם וְעַל בִּרְכַּת הַנֶּהֱנִין:

<b>יד.</b> שֶּׁיִּפְרַע הַתָּמִיד בְּכָל שִּׁשִּׁי:

<b>טו.</b> שֶּׁיִּלְמוֹד הַפָּרָשָּׁה בְּכָל שָּׁבוּע שְּׁנַיִם מִקְרָא וְאֶחָד תַּרְגּוּם, וּפֵרוּשּׁ רַשִּׁ''י ז''ל:

<b>טז.</b> שֶּׁיִּקְרָא אִגֶּרֶת הַתְּשּׁוּבָה שֶּׁחִבֵּר רַבֵּינוּ יוֹנָה ז''ל בַּשָּׁבוּע שֶּׁיָּחוּל רֹאשּׁ הַשָּׁנָה  לִהְיוֹת בְּתוֹכָהּ:

<b>יז.</b> שֶּׁיִּקְבַּע סְעוּדָה שְּׁלִישִּׁית בְּכָל שַּׁבָּת אַחַר מִנְחָה:

<b>יח.</b> שֶּׁיְּכַבֵּד אֶת הַשַּׁבָּת כְּבִרְכַּת ה' אֱלֹהָיו אֲשֶּׁר נָתַן לוֹ:

<b>יט.</b> שֶּׁיַּעֲרוֹךְ שֻּׁלְחָן בְּכָל מוֹצָאֵי שַּׁבָּת וְיֹאכַל אֲפִלּוּ דָּבָר מוּעָט:

<b>כ.</b> שֶּׁיְּסַיֵּעַ לַחֲבֵרוֹ בְּכָל מַה שֶּׁיִּצְטָרֵךְ בְּגוּפוֹ וּבִדְבָרָיו:

<b>כא.</b> שֶּׁיִּתְוַדֶּה בְּכָל לַיְלָה קוֹדֶם שֶּׁיִּשַּׁן, מִלְּבַד הַלֵּילוֹת שֶּׁהֵן אֲסוּרוֹת בְּהֶסְפֵּד  וּבְתַעֲנִית. וְיִתְאַבֵּל עַל עֲוֹנוֹתָיו וְעַל אֹרֶךְ גָּלוּתֵנוּ וְעַל חֻרְבַּן בֵּית מִקְדָּשֵּׁנוּ  וְתִפְאַרְתֵּנוּ. שֶּׁיִּבָּנֶה בִּמְהֵרָה בְּיָמֵינוּ:

<b>כב.</b> שֶּׁיַּעֲשֶׂה יוֹם אֶחָד תַּעֲנִית בְּכָל חֹדֶשּׁ בְּיוֹם שֶּׁקּוֹרִין בַּתּוֹרָה, וְאִם לֹא יָכוֹל  לְהִתְעַנּוֹת שֶּׁיִּתֵּן שְּׁנֵי פְשִּׁיטִין לִצְדָקָה:

<b>כג.</b> שֶּׁיְּקַיֵּם בְּהַצְנֵעַ לְכַלְכֵּל מַעֲשָׂיו הַטּוֹבִים כִּי הוּא עֲבוֹדַת ה' יִתְבָּרַךְ הַנִּבְחֶרֶת  וְהָרְצוּיָה לְפָנָיו:

סליק 
