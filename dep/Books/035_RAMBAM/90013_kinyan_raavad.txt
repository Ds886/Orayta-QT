&HiddenFromIndex=1&TextSource=ר' פנחס ראובן שליט''א&UniqueId=2042
$ השגות הראבד - קנין




# הלכות מכירה

~ הלכות מכירה - פרק ראשון

! טו 
* [[ היתה הקרקע צחיח וכו'.]] א''א הא מילתא לא מיחוורא דהא חזקה אכילת פירות היא ואכילת פירות לא מהני אלא כנגד טענה אבל למיקנא בה ארעא לא קני אלא מידי דמהניא לארעא כעין נעל וגדר עכ''ל: 

! טז 
* [[ יכול לחזור בו וכו'.]] א''א כל זה הולך על הדרך שכתב עכ''ל: 

~ הלכות מכירה - פרק שני

! ב 
* [[ וכן אם הגביה וכו'.]] א''א נראה מדבריו דלא גריס בה פלוגת' אלא הכיגריס הגביהו הוא לרבו קנאו הגביהו רבו א''ר שמעון לא תהא חזקה גדולה מהגבהה כו' והכי גריס לה הרב ז''ל עכ''ל: 

! ח 
* [[ משוך ותקנה או חזק וכו'.]] א''א זהו דבר תימה שהרי מצינו אחת מכם תתקדש לי שהקדושין מקויימים בלשון זה וכן עקוץ תאנה מתאנתי ותקנה לי גנבתך וכן מצינו יטול ויזכה ויחזיק ויקנה כלן לשון הקנאה הן עכ''ל: 

! ט 
* [[ ביום שלשים וכו'.]] א''א נ''ל אם הפרה עומדת ברשות הלוקח ביום ל''א שהיא קנויה לו מידי דהוה אהרי את מקודשת לי לאחר שלשים יום דחיילי קדושין בההוא יומא עכ''ל: 

~ הלכות מכירה - פרק שלישי

! ב 
* [[ כיצד המקבץ עצים או וכו'.]] א''א זהו שאמרו הלוקח פשתן לא קנה עד שיטלטלנו ממקום למקום ומפרש לה בהגבהה וכן עיקר מיהו לא צריך להתירו ולהגביהו עץ עץ כמו שאמר אלא אע''פ שהוא טורח עליו להגביהו שלם ותאמר אין דרכו בהגבהה אפילו הכי ניחא ליה בהגבהה טפי ממשיכה משום דמישמט עכ''ל: 

! ט 
* [[ אגב קרקע לא קנה.]] א''א זה ההפרש שכתב בין צבורין לשאינן צבורין אינו מחוור דשמעתא לא מיחזיא אלא לעולם אגב וקני בעינן אפילו בצבורין בה דאי לא היכי פסקה למילתיה ואמר והלכתא אגב וקני בעינן צבורין לא בעינן והא זמנין דצבורין בעינן ואגב לא בעינן עכ''ל: 

! יא 
* [[ מהלך לדעת עצמו וכו'.]] א''א ולמה בעי שיהיו בתוכה והרי אמר לו אגב וקני וכבר אמרו דהיכא דא''ל אגב לא בעינן צבורין בה. ומה שכתב שהעבד מהלך לדעת עצמו מה בכך הא לא בעינן צבורין בה אלא כי איתא להא מילתא בדלא א''ל אגב ואיכא דקאי כוותיה דמטלטלי דניידי לא מהני ליה אגב אלא בעינן צבורין בה ושמעתא דבבא קמא העבדים וקרקעות הכא נמי משמע אלא דקשיא עלה שמעתא דבבא בתרא מכר לו פרה מכר לו טלית מעיד לו עליה ושמעתא דמאה צאן ומאה חביות דמהני בהו אגב אפילו במטלטלין דניידי ואע''פ שאינן צבורין בה עכ''ל: 

~ הלכות מכירה - פרק רביעי

! ג 
* [[ מסירה אינה קונה כו'.]] א''א נ''ל שאין זה הדין בחפץ דהא קי''ל בספינה כשמואל דאמר עד שימשוך את כולה אבל בבהמה ודאי סגי לה ביד ורגל כת''ק עכ''ל: 

! ז 
* [[ היו הפירות בסימטא וכו'.]] א''א ערבוב דברים אני רואה בכאן שלא פירש לאיזה כלי עירה והוא עוסק ובא לתוך כליו של מוכר כמ''ש בתחלת דבריו וא''כ אפילו מדד כל הכור לא קנה ואפילו בסימטא ולא אפילו הכניסן לרשות לוקח באותו כלי אבל לא היה לו לכתוב למעלה לתוך כליו של מוכר אלא אפילו לתוך כליו של לוקח הואיל ואמר לו כור בשלשים לא קנה ראשון ראשון אבל אם אמר לו כור בשלשים סאה בסלע והוא בסימטא ומערה לכליו של לוקח ראשון ראשון קנו לו כליו עכ''ל: 

! ח 
* [[ וכן המוכר יין וכו'.]] א''א ברשות לוקח לא דייק: 

! ט 
* [[ והמדה אינה וכו'.]] א''א והמדה של לוקח עכ''ל: 

! י 
* [[ כיון שהגיע לרושם וכו'.]] א''א קנה ראשון ראשון ואפילו בסימטא עכ''ל: 

~ הלכות מכירה - פרק חמישי

! ד 
* [[ וכן ראובן שמכר וכו'.]] א''א דבר זה אין לו שורש לענין קניה אלא לגבי מי שפרע ואע''פ שהרב ז''ל מפרש כך בקידושין על משנת החליף שור בפרה אנו לא שמענו אלא דמי שור שאינן ידועים למוכר את הפרה שגם זה מילתא דלא שכיחא עכ''ל: * [[ אבל אם היה חוב וכו'.]] א''א ואפילו למי שפרע עכ''ל: 

! ח 
* [[ כליו של מוכר וכו'.]] א''א ביה למעוטי מטבע עכ''ל: 

! ט 
* [[ שאין שם עדים וכו'.]] א''א אין הכל מודים בקניין עכ''ל: 

! יד 
* [[ הדברים שאין בהם וכו'.]] א''א אבל השתוף עצמו נקנה בקנין. עכ''ל: 

~ הלכות מכירה - פרק ששי

! יא 
* [[ ואינו צריך עדים.]] א''א יש שהקשה על זה והא קי''ל כרבא דאמר אינו צריך למסירה. וי''ל דלא פליגי אביי ורבא אלא אליבא דמ''ד אותיות נקנות במסירה אבל למאן דבעי כתיבה היכא דליכא כתיבה כגון שכיב מרע ראיה מיהת בעי ועוד אני אומר דכי אמר רבא אינו צריך ראיה ה''מ להדי מוכר אבל לגבי לוה כי אתא למיגבי מיניה מצי א''ל אייתי ראיה היכי מטא שטרא לידך עכ''ל: 

! יב 
* [[ קנין השטרות וכו'.]] א''א לא מן השם הוא זה אלא מפני שהלוה אומר ללוקח אני לא שעבדתי לך את עצמי לפיכך אם כתב לו בשטר חובו הריני משועבד לך ולכל הבאים מכחך אינו יכול למחול משמכר שטר חובו. עכ''ל: 

! יד 
* [[ כיון שהחזיק הלוקח וכו'.]] א''א והוא דא''ל אגב וקני. עכ''ל: 

~ הלכות מכירה - פרק שביעי

! ג 
* [[ הנותן דמי מטלטלין וכו'.]] א''א אני לא ידעתי מאין לו זה ההפרש בין שחזר בו הלוקח שהוא ש''ח לחזר בו המוכר שהוא חייב בגניבה ואבידה והגאון לא הפריש בזה ומשמע בשניהם חייב באחריותה עד שיקבל עליו מי שפרע וחיי ראשי יותר נ''ל כשהלוקח חוזר בו דהמוכר רצה המכר שיהא חייב באחריות שהרי המעות בעל כרחו יוצאות מידו וכל זמן שהלוקח קיבל מי שפרע המעות עומדות באחריותו עכ''ל: 

! ד 
* [[ מי שהיה לו חוב וכו'.]] א''א לא ידעתי זה למה שהרי הושוו הגאונים כלם מלוה להוצאה ניתנה ואינה כנתינת מעות כלל והכי אמרינן בקדושין ושוים במכר שזה קונה ואי מלוה להוצאה ניתנה במכר במאי קנה ואולי הטעהו הא דאמרינן מעמידין מלוה על הפירות והוא שיש לו וההיא לאו לענין קנייה מיירי אלא לאיסור רבית עכ''ל: 

~ הלכות מכירה - פרק תשיעי

! ב 
* [[ הגזבר שקנה וכו'.]] א''א א''כ אם רצה חוזר ואם רצה ממשכן ונוטל ממנו כשער הזול זהו היא ששנינו מי שקבל לספק סלתות משלשה ועמדו מארבעה מספק מארבעה שיד הקדש על העליונה. עכ''ל: 

~ הלכות מכירה - פרק עשירי

! א 
* [[ אע''פ שלא לקח וכו'.]] א''א טעה בזה בדברי הרב ז''ל שהוא לא אמר אלא אע''ג דבשעת התלייה והמכירה לא ארצי ליה זוזי אלא לבסוף מכירה היא ולעולם צריך שיתן בפני עדים דאי לא מצי א''ל לא יהבת לי מידי עכ''ל: 

~ הלכות מכירה - פרק אחד עשר

! ד 
* [[ ואם חזר בו המוכר וכו'.]] א''א אין הכל מודים בזה שהרי הצריכו הגאון שיהא מבטל זכותו שהיא מחילה ושלא יהא אנוס והוא דקנו מיניה בב''ד חשוב אבל אם יאמר לו המוכר המעות שנתת לי לא יצאו מתחת ידי ואתה אם תרצה קח את מקחך או תניח אותו לעולם הדין עמו ובענין זה יכול להיות מ''ש עכ''ל: 

! טז 
* [[ בדבר שאינו וכו'.]] א''א רבותיו הורו ולא ידעתי מאין הורו שהרי בגמ' הקשו מאותה משנה לריש לקיש וסייעו לרבי יוחנן והיו סבורין שאינם כשטרי פסיקאתא ור''ל הוא שמעמיד אותה בכך וכשתעיין יפה הכל דרך אחד עכ''ל: 

~ הלכות מכירה - פרק שלשה עשר

! א 
* [[ המחליף כלים בכלים וכו'.]] א''א דבר זה לא ידעתי מאין לו ואולי טעה בירושלמי דפרק הזהב תמן תנינן כל הנעשה דמים באחר כיון שזכה זה כו' אמר ר''י לא שנו אלא שור בפרה וכו' הא צבור בצבור לא קנה ונראה לו כמו שחילקו בין חמור לפרה לצבור פירות בצבור פירות לענין קנייה כך חילקו לענין אונאה. ואין זה מחוור דלענין קנייה אילו בתורת חליפין נתן לא קנה דסבירא לן פירות לא עבדי חליפין ואם לא קנה אונאה היכן היא ואם בתורת מכר ומקפיד על דמיהן אפי' סוס בפרה קנו ומחזירין אונאה דהא מכור לי קאמר. עכ''ל: 

! יא 
* [[ נראה לי וכו' אין הלוקח יכול לחזור בהן.]] א''א לפי ענין דבריו הלוקח אינו יכול לחזור ולא לתבוע האונאה. וכשתעיין יפה אין הדבר כן שהרי מה ששנינו שום הדיינין וכו' העמידו אותו בגמרא בדברים שמכריזין עליהם והכריזו [כגון קרקעות] ואפ''ה הותירו שתות מכרן בטל או יחזירו ההונאה כפי דבריו. והטעם כל מי שקונה בשומת בית דין לא עלה בדעתו שיתאנה ויהיה שם שום טעות הילכך אפילו בקרקעות קפיד אינש: 

~ הלכות מכירה - פרק חמשה עשר

! ב 
* [[ ואפילו לאחר כמה שנים וכו'.]] א''א אינו מחוור פעמים שאין המקח נקנה שאם רצה לחזור עד שלא השלים חוזר כגון שהיה תופס לפניו שק של אגוזים ואמר לו הילך שק זה שיש בו סאה של אגוזים בדינר ונטלו והלך לו ומדדו ולא מצא מדתו הרי זה חוזר ואע''פ שרצה זה להשלים אבל אם היה לפניו שק של אגוזים וזה יודע שאין בו אלא כדי שיעור מדה ואמר לו הנה שק של אגוזים לפניך ונטל השק ומדד ולא מצא בו מדתו ה''ז קנה וישלים שהרי היה מכיר שלא היה בו סאה ועל דעת השלמה נטל ושורש דבר זה בקדושין. עכ''ל: * [[ המעות חסר וכו'.]] א''א אף בזה אי עייל ונפיק אזוזי כל כמה דמדחי ליה ולא יהיב ליה מצי האיך למהדר ביה מההוא זבינא עכ''ל: 

! יג 
* [[ אלא א''כ פירש.]] א''א והלא אמרו פ''ק דקדושין בגמ' הנהו קלא אית להו ומה שאמרה התוספתא פ' המוכר פירות נמצא גנב או קוביוסטוס הגיעו ליסטים מזויין או מוכתב למלכות אומר לו הרי שלך לפניך לא שיאמר לוקח אל המוכר אלא המוכר אומר ללוקח כמו ברישא דאמר הגיעו המוכר ללוקח וה''ק הרי שלך לפניך שאתה היית יודע. אך יש לפרש הנהו קלא אית להו כלומר אין לחוש בעבד שלקחו כהן מישראל שמא ליסטים מזויין ומקח טעות שאם היה כן הקול יצא עליו וכיון שלא יצא הקול מסתמא אין לו לחוש לזה הטעות. מיהו אם יודע הדבר שהוא כן מקח טעות הוא וחוזר בו ואומר טול את שלך והחזר לי מעותי ועל דרך זה הלך המחבר. ועכשיו שיש בזה שני דרכים הללו הנה הדין הזה ספק אם נתן הדמים לא יטול ואם לא נתן לא יתן עכ''ל: 

~ הלכות מכירה - פרק ששה עשר

! ג 
* [[ מכאן אתה למד וכו'.]] א''א דין אמת הוא זה אלא שאין מכאן ראיה לפי שהזרע כשאינו ראוי לצמוח דבר ידוע הוא שהוא נרקב בעמידתו בקרקע ואינו בר השבה משא''כ בשאר מקחות אלא שהדין דין אמת ולמ''ד שמשלם דמי ההוצאה אף זה יכול לתבעו הוצאת ההובלה בהולכתה לאותו מקום וכ''ש שאין זה יכול לומר לו החזר לי ממכרי לכאן. עכ''ל: 

! יב 
* [[ ויחזיר להם הדמים וכו'.]] א''א המשנה אמרה הבשר יקבר ויחזיר לו את הדמים וכן עיקר. ונ''ל שחסר מכאן השוחט את הבהמה ומכרה ונודע שהיא טרפה מה שאכלו אכלו ויחזיר להם את הדמים ומה שלא אכלו יחזיר הבשר לטבח. עכ''ל: 

~ הלכות מכירה - פרק עשרים

! ד 
* [[ חצי המקח וחצי הדמים וכו'.]] א''א אין דבריו מתחוורים משמע מכלל דבריו דרישא שהוא מעיד אין שם שבועה לשניהם בנקיטת חפץ ולא ידעתי למה וכי מפני הכרעת עד אחד יטול זה בלא שבועה אין דין זה ברור אצלנו. עכ''ל: 

~ הלכות מכירה - פרק אחד ועשרים

! ו 
* [[ נמצא בין כל קבר וכו'.]] א''א כל זה שיבוש היה ראוי לומר שתי אמות ובין השנים האמצעיים אמה מכאן ואמה מכאן לאגפיים של קרנות שהם זויות עכ''ל (כך מצאתי כתוב במקצת ההשגות מבפנים ומקצתן מבחוץ): 

! י 
* [[ שאין מינו ידוע וכו'.]] א''א ואין דברו ידוע. ואני אומר שנוטל ממנו המלך כל מה שיצטרך לו עכ''ל: 

~ הלכות מכירה - פרק שנים ועשרים

! טו 
* [[ דין ההקדש וכו'.]] א''א רואה אני כי הוא מוסיף אפילו על דברי הרב ז''ל כי הרב כתב במעשה דההוא גברא דתקע ליה חבריה משום דלא היה סלע ברשותו לא מצי מקני ליה אלא במעמד שלשתן וזה החכם אומר שאפילו לא בא לעולם קנו עניים. ואני אומר שאם חייב עצמו בכך שאמר אתן לעניים כך וכך כלומר מן הפירות שיצאו בכרם שלי וכן כל כיוצא בזה הרי זה חייב עצמו ויתן אבל אם אמר ינתן לעניים כך וכך מפירות שלא באו לעולם לא קנו עניים לדברי הרב. עכ''ל: 

~ הלכות מכירה - פרק שלשה ועשרים

! ו 
* [[ ומה הפרש וכו'.]] א''א איני מוצא מוכר לזמן קצוב שיבנה ושיהרוס אלא באומר נכסי לך ואחריך לפלוני ודבר זה אינו מיושב עלי במכר שאם אמר נכסי מכורין לך במאה דינרין ואחריך לפלוני בעשרים דינרין שנאמר בזה אין לשני אלא מה ששייר ראשון ויפסיד השני מה שנתן לו בדמים, ואפשר שיהיה כן כי לפי הספק נתן השני דמים. עוד אפשר מוכר שדהו לששים שנה או לחמשים שנה או לארבעים שנה שיעשה בו כל חפצו כל ימי המכר מפני שהוא כמוכר בזמן היובל, עכ''ל: 

! ט 
* [[ המוכר פירות שובך וכו'.]] א''א דוקא שאמר לו כך. עכ''ל: 

~ הלכות מכירה - פרק ארבעה ועשרים

! ח 
* [[ המוכר קרקע וכו'.]] א''א זה דבר לא ידעתי מאין לו זה ואין לזה שורש מן הגמרא שלא נאמר דין זה בגמרא אלא כשמכר קרקע ואילנות בבת אחת לשנים שאמר להם זכו בשדה זו ואילניה וכל מי שיחזיק יזכה במה שיחזיק זה החזיק בקרקע וזה החזיק באילנות שהרי בשניהם אמר זכו בשדה זו ויש בכלל אילנות שדה שאי אפשר להם בלי שדה אבל אין לבעל הקרקע באילנות שאפשר לו זולתן. ואני אומר אפילו בשני אילנות דין זה וחצי הקרקע ממש ולא כמ''ש זה החכם אבל מכר קרקע ושייר אילנות לפניו אין לאילנות קרקע אלא תחתיהן וביניהן וחוצה להם כמלא אורה וסלו עכ''ל: 

! יב 
* [[ בעין יפה וכו'.]] א''א הטעם שפירש לזה אינו כלום אלא שלשון בני אדם קורין לאלו אילנות סתם ולא לאלו וטעה בטעם שלו שהרי גופני קנו דקלי ודקלי לא קנו גופני עכ''ל: 

! יג 
* [[ קרקע ודקלים וכו'.]] א''א הרב חייב לקנות שני דקלים ועיקר עכ''ל: 

! טו 
* [[ המוכר בית וכו'.]] א''א זה שיבוש שאפילו בנין חדש בונה אם הוא רוצה עכ''ל: 

~ הלכות מכירה - פרק שבעה ועשרים

! ג 
* [[ מכר את העגלה וכו'.]] א''א אע''פ שהוא כן בתוספתא אין סומכין עליה שאין הטעם שלה ברור והרב ז''ל לא הביא אותה עכ''ל: 

! ח 
* [[ ראש עבד זה וכו'.]] א''א דבר זה מצא אותו במסכת ערכין ראש עבד זה הקדש ראש חמור זה הקדש הוא וההקדש שותפין בו ראשו של עבד זה ראשו של חמור זה מכור לך משמנים ביניהם והעמידה שם בקדשי מזבח ושאמר יהא קדוש לדמיו וע''ש פרק (האומר משקלי עלי) [הכל מעריכין] עכ''ל: 

~ הלכות מכירה - פרק שמונה ועשרים

! יא 
* [[ האומר לחבירו בית כור עפר אני מוכר לך וכו' הלך אחר הפחות שבלשונות ואין לו אלא כדין אם חסר אם יתר.]] א''א לא ידעתי מהו זה כי הפחות שבלשונות קולא היא לנתבע ואם נתן מעות הלוקח הוא התובע ואם לא נתן והלוקח מחזיק והמוכר תובע מעות יתרים הוא התובע ופעמים שחסר קולא או חומרא לנתבע וכן היתר עכ''ל: 

~ הלכות מכירה - פרק תשעה ועשרים

! ב 
* [[ אבל לא בקרקע וכו'.]] א''א זה לא ידעתי למה עכ''ל: 

! ח 
* [[ קטן היודע וכו' כמו שביארנו.]] א''א אני אומר שהקטן אין לו מחילה כדאמרינן יתמי לאו בני מחילה נינהו וכן אני אומר שאם הקנו בקניין קנו שהקניין לא גרע מהכסף והוא כסף עצמו מההוא מעשה דגיטין דההוא דשדא לה מרה כומתא ואמר קני הא וקני נפשך וכו' ונמצא כסף גומר דעדיף משאר כסף וקונה לגמרי וכן אם קנה הוא בקניין קנה שהמקנה מקנה לו כל קניינו ואינו חוזר בו אבל אם השכיר הוא מקום פירות לא קנו ממנו דשכירות כמכר הוא עכ''ל: 

! יא 
* [[ ואין חבין וכו'.]] א''א מעתה לפי דבריו אם קנה המטלטלין ושכר את מקומן למה אמר למעלה שלא קנה והלא המוכר זכה לו המטלטלין ע''י שכירות ובכל מיני זכייה זכין לו לאדם שלא בפניו הילכך זכה בשכירות מקומם וכשאמרו אין לו חצר ואין לו ארבע אמות לענין מציאה בלבד אמרו עכ''ל: 

# הלכות זכיה ומתנה

~ הלכות זכיה ומתנה - פרק ראשון

! א 
* [[ המדברות וכו'.]] א''א דוקא לאותו השבט עכ''ל: 

! ג 
* [[ הרי זה גזלן.]] א''א להוציאו בדיינין. עכ''ל: 

! ד 
* [[ ואין לבעל המצודה.]] א''א ואיך לא חילק בין צבי רץ כדרכו וגוזלין מפריחים לשאינן כן והלא המשנה חילקה בהן עכ''ל: 

! יא 
* [[ ברשות שבת וכו'.]] א''א יש כאן ערבובי דברים שאין הגמרא הולכת ע''ז הדרך ואין בגמרא שיהא פיסלא חולק בנכסי הגר אלא בפאה ובשבת ובטומאה ובגיטין כי כן דרך הגמרא ומפרש בגמרא מה טיבן של הפסקות עכ''ל: 

! יג 
* [[ בקעה גדולה כו'.]] א''א אינו כן שכבר אמרו בגמרא כל שנקראת על שמו ה''ד דאמרי בי גרגותא דפלניא פר''ח ז''ל שדה בית השלחין ששותה מגרגותא חדא עכ''ל: 

~ הלכות זכיה ומתנה - פרק שני

! ב 
* [[ כמו שביארנו וכו'.]] א''א כל זה הולך על דרך שכתב למעלה בהל' מכירה פ''א ואינו נכון בעיני עכ''ל: 

~ הלכות זכיה ומתנה - פרק שלישי

! ה 
* [[ אמר לו חלק כך וכו'.]] א''א זה הדרך הולך על דרך פירוש הרב ז''ל שפירש במסכת גיטין וקשיא לן מה שאמרו במנחות בית בביתי אני מוכר לך מראהו עלייה הגרועה ואם נפלה נפלה ללוקח וכן שור בשורי אמאי והא לא סיים והא לא קנה כלום. ואולי נאמר כיון שהדין ידוע שיד בעל השטר על התחתונה כאילו פירש הגרוע או הנפול או המת ודין זה כשאין שם אלא גרוע אחד או מת אחד שהוא כמסויים אבל אם היו שנים גרועים או שנים מתים לדעת הרב ז''ל לא קנה כלום עכ''ל: 

! ח 
* [[ ואין לדבר זה ראיה וכו'.]] א''א אע''פ שאין ראיה לדבר זכר לדבר וטעם גדול יש לדבר ואיך יתכן דזה מוכר קרקע או נותנו ואומר איני נותנו או מוכרו אא''כ יעשה לי כך וכך ונוציא אותו מידו ולא עשה בו מה שהתנה עליו אבל גיטין וקדושין אומדן דעתא הוא מכיון שנתן דעתו לגרש או לקדש אינו אלא כמפליג בדברים וקירוב הדעת וריחוק הדעת אין תנאי מועיל בו לרחק ולקרב אא''כ חזקו בכפילו ובכל העניינים שנתפרשו בו כי כולם חזוק התנאי הם ובין תבין ונחלת בני גד ובני ראובן לא היתה מוחזקת ביד ישראל ואינו דומה לקרקע המוחזק לו לאדם מירושתו או ממקחו עכ''ל: 

~ הלכות זכיה ומתנה - פרק רביעי

! א 
* [[ לא אמר כלום וכו'.]] א''א דוקא אמר הרי היא בטילה אבל אמר בטילה היא אינה מתנה והכין איתא בגיטין ובכריתות עכ''ל: 

! ד 
* [[ ראובן שרצה ליתן וכו'.]] א''א דוקא מתנה אבל פריעת חוב אינו יכול לחזור בו וכן בפקדון אם הוחזק הנפקד כפרן עכ''ל: 

! ט 
* [[ וקטנה תזכה וכו'.]] א''א אין דבר זה מחוור במתנה אלא במציאה עכ''ל: 

! י 
* [[ לא קנה וכו'.]] א''א הוא הדין אם אמר להם תנו צריכין הם לכותבו עכ''ל: 

! יג 
* [[ ותחזור לבעליה וכו'.]] א''א רעיון רוח ונשבע שבועת היסת עכ''ל: 

~ הלכות זכיה ומתנה - פרק חמישי

! א 
* [[ ממון אחרים וכו'.]] א''א פירוש הטובה שקבל מזה עכ''ל: 

! ד 
* [[ מודעה לה וכו'.]] א''א כגון המעשה שהוא מביא עכ''ל: 

~ הלכות זכיה ומתנה - פרק ששי

! יז 
* [[ ודברים אלו וכו' עד שיטרוף בהן.]] א''א דבריו מעורבים כי נראה מדבריו שהוא מפרש ניתנו להכתב או לא ניתנו אם צריכין ליכתב לגבות ממשועבדין או אין צריכין ליכתב ואח''כ אמר לפיכך אינו כשטר שיטרוף בהן וכיון שפשט שלא ניתנו ליכתב הרי הוא טורף בהם. ואולי הוא מפרש ניתנו ליכתב ולא נתן אם יש להם דין שט''ח או לא ואין דעות כל המפרשים שוות בזה עכ''ל: 

! כא 
* [[ השולח וכו' עד חוץ מן המאכל וכו'.]] א''א תמה אני מועטין ואכל למה הדרי בב''ד ואי בשהן קיימין היא בעיא ולא איפשיטא הלכך אין נגבין בב''ד אלא אם תפס לא מפקינן מיניה חוץ מייבא וסבתכא ואם אכלתו לא הדרי ואפילו תפס מפקינן מיניה: 

! כד 
* [[ הורו רבותי שאם היה מנהג וכו' עד נשבע ונוטל.]] א''א איני משוה עם רבותיו בזה וזאת הגרמה דומה לזרעוני גנה ולא צמחו שאינו משלם לו (אלא) ההוצאה. וכללו של דבר אבוד ממון שבעל הממון עושה אותו אע''פ שגרם לו זה פטור עכ''ל: 

~ הלכות זכיה ומתנה - פרק שביעי

! ז 
* [[ וכמה מנכין וכו' עד ומשלם לו השאר.]] א''א לא ראיתי חשיבות עם צרות עין: 

! ט 
* [[ מת שמעון קודם שנשא אשה עד אין היורשים משלמים כלום.]] א''א מעולם לא ראיתי בגמרא מנהג לשושבינות אלא לסבלונות: 

! יד 
* [[ השולח תשורה לחבירו עד שיפרש שהוא מלוה וכן השולח לחבירו כדי יין וכדי שמן וכו' עד אלא במעות בלבד.]] א''א דבר זה אינו מחוור: 

~ הלכות זכיה ומתנה - פרק שמיני

! יב 
* [[ שכ''מ שאמר כתבו ותנו לפלוני מנה עד כותבין ונותנין לאחר מיתה וכו'.]] א''א אני וחבירי אומרים ואפילו כתבו מחיים [לפי שהעדים] שלוחים הם וכיון שהשולח מת מעשה השליחות בטל שהרי לא נתקיים מעשה השליח אפי' שעה אחת מחיים: 

! יד 
* [[ שכ''מ שכתב כל נכסיו מתנה סתם וכו' עד במתנת בריא וכו'.]] א''א ואם שייר צריכה קנין כי בלא קנין אינה כלום. עכ''ל: 

! יז 
* [[ אבל אם נתן לו המקצת בפירוש במתנת שכ''מ וכו' עד קנה זה המקצת.]] א''א זהו המצוה מחמת מיתה. עכ''ל: 

! כא 
* [[ שכיב מרע שכתב כל נכסיו וכו' עד ואם כנמלך אחר ששייר וכו' מת קנו כולן וכו' עד כל נכסיו הנשארים.]] א''א האחרון צריך שיהא קניינו לייפות כחו: 

~ הלכות זכיה ומתנה - פרק תשיעי

! ו 
* [[ מי שאמרו לו בשעת מיתתו וכו' עד משום מתנה.]] א''א פירושה וירושה אין לה הפסק ואפילו אמר בלשון מתנה כרבי יוחנן בן ברוקא עכ''ל: 

! ז 
* [[ גר שיש לו בן וכו' עד מתנתו קיימת.]] א''א כן אמר הגאון ואין הדעת נוחה הימנו ויש לומר דעת אחרת טובה מזו עכ''ל: 

~ הלכות זכיה ומתנה - פרק עשירי

! ב 
* [[ לפיכך היורש עדיין שטר זה וכו' ומתנת שכיב מרע וכו' עד ולפיכך אינו מוחל.]] א''א יש כאן שיבושים והגהתי אותם מדעתי וכבר פירש הרב ז''ל הטעם פ' הכותב שדברי שכ''מ ככתובים וכמסורין דמו שחכמים עשאוה כשל תורה כמי שקבל המתנה והטעם שכתוב כאן הוא יותר טוב ומספיק ממ''ש הרב ז''ל. עכ''ל: 

! י 
* [[ אמר מנה לפלוני בידי וכו' עד שחייבין ליתן.]] א''א בחיי ראשי טעות גדול טעה בזה ובשביל שראה בגמרא אדרבא איפכא מסתברא כתב את כל זה וחס ושלום שלא נתכוונו לכך אלא כמי שאומר אם שמעת חילוק בזה א''א כך אלא כך ולעולם בין בזה ובין בזה נאמנים שאם הודה כמערים שלא להשביע את בניו הרי שאין חייבין ליתן ואם כמודה איך נאמר מנין היו יודעין שהן חייבים ליתן הרי יודעין ומצווים וכשאמרו עשינו מצות אבינו נאמנין ותו לא מידי. ועוד י''ל כי מה שהקשו בגמרא אדרבא איפכא מסתברא על דין אמת הקשו דמנה לפלוני בידי הודאה היא וכדברי בריא הוא ואם נכתב כמלוה בשטר הוא ויש בה פנים שלא יהו נאמנים לומר פרענו אבל תנו שהוא לשון מתנה אם לא אמר כתובו אע''פ שכתבו העדים ונתנו לו יכולין לומר פרענו וזהו איפכא מסתברא. מיהו כל זמן שלא נכתבה ונמסרה שטר ההודאה נאמנים לומר פרענו ואף בחיוב ב''ד כן. עכ''ל: 

~ הלכות זכיה ומתנה - פרק אחד עשר

! ו 
* [[ אמר לפלוני ופלוני ובני פלוני עד מחצה.]] א''א לא נתברר לי דבר זה אם יאמר יהיה נכסי לראובן ושמעון ובני לוי למה לא יהיו בני לוי בשליש הנכסים כאילו אמר לראובן שמעון ולוי ואם אמר לראובן ולשמעון ולבני לוי כמו כן בשליש. אבל אם אמר לראובן ושמעון ולבני לוי אפשר שיהיה כדבריו לפי שנתן ראובן ושמעון בכלל אחד ובני לוי בכלל אחד: 

! ז 
* [[ שכיב מרע שאמר יחלוק פלוני בנכסי כו'.]] א''א הרב ז''ל כתב כן ועיקר: 

~ הלכות זכיה ומתנה - פרק שנים עשר

! ו 
* [[ שכ''מ שאמר נכסי וכו' עד מספיק להן.]] א''א כל מ''ש בכאן לא כתב אלא להזהר מן הקושיא ממה ששלח רב אחא עם ברייתא זו של תנו שקל לבני בכל שבת כו' ולא היה צריך לזה וגם זה הטעם אינו מוטעם ויש לנו טעם יפה. עכ''ל: 

! ז 
* [[ נכסי לפלוני ואחריו לפלוני וכו' עד לא עשה ולא כלום.]] א''א זה אינו מחוור המעשה דרב ביבי בר אביי דאקנייה לבנו הקטן ולא תפסו עליו אלא משום דאחריו דרב ביבי היא עצמה היתה אבל משום שהקנה לבנו לא תפסו עליו. ועוד כי הדרך שכתב אינו אלא כדברי ר''י בן ברוקא והוא כתב שאינו בבריא. ואני סבור שהוא מפרש אותו ענין דרב ביבי כדרך שכתב בכאן אימר דאמר רשב''ג שנתן לאחר אבל לעצמו כגון שנתן לבנו קטן שהוא אוכל הפירות מי אמר ואם כך הוא מפרש נותן לבנו גדול מנין לו שלא הועיל כי אם לדעת ר''י בן ברוקא והוא אמר שלא אמר ר''י בן ברוקא בבריא עכ''ל: 

# הלכות שכנים

~ הלכות שכנים - פרק ראשון

! ב 
* [[ אם חצר הוא עד להשתמש בו וכו'.]] א''א כמה זה הדין רחוק מדעתי ולמה יכריח את חבירו לפנות שנה בשנה ויאמר לו מאחר שאין אתה רוצה למכור וגם אני איני רוצה למכור או תסבול היזק ראיה או תחלוק כי לעולם לא אטרח להיות גולה שנה בשנה ועוד אם אין לו להיכן יפנה מה תהא עליו: 

! ג 
* [[ אחד השוכר מחבירו מקצת חצר וכו' עד חולקין.]] א''א וגם זה הדין נפשו אותה ויעש ממנו לשכירות שע''מ כן שכרו וקרוב אני לומר אף במקח כן ולא אמרו גוד או איגוד אלא בירושה ומתנה עכ''ל: 

~ הלכות שכנים - פרק שני

! ב 
* [[ בית שיש לו פתחים וכו' עד כנגד פתחו.]] א''א לא אמרו בגמ' יחוד מפקיע שאר הרוחות אלא בחפירה דסופלי והיחוד הוא תיקון כניסה ויציאה אבל בית שיש לו פתחים הרבה מארבע רוחות מה תיקון הם צריכין: 

! ח 
* [[ בית שאין בו ד' על ד' כו' עד פתח הבית הזה חולקין.]] א''א נראה מדבריו שאין לו חלק בחצר כלל וזה העני שלא הורישו אביו אלא זה הבית הפסיד כניסה ויציאה מן החצר וכל משא שישא יפרק אותה משם על זה נאמר בתר עניא אזלא עניותא ואם הוציאוהו מדין ארבע אמות בחצר כנגד פתחו שלא תהא חצירו גדולה מביתו מדין כל תשמישו וחלקו בחצר לא הוציאוהו. ואם תאמר שלא אמר אלא על ארבע אמות שכנגד פתחו א''כ היה לו לומר אא''כ יש בכל החצר ח' אמות לזה וארבע אמות לזה עד הפתח הזה חולקין ואולי שדיבר בשנים שבחצר שיש להם בתים קטנים הללו ואין להם שותף עוד בחצר עכ''ל: 

! יא 
* [[ האחין שחלקו ועשו ביניהם גורל וכו' עד ומקנה לחבירו.]] א''א לא נתחוורו דבריו עכ''ל: 

! טז 
* [[ כמה גובה וכו' עד י' טפחים.]] א''א זה שיבוש גדול אלא כותל ארבע אמות עכ''ל: 

! יז 
* [[ המוכר גינה לחבירו וכו' עד הכותל ביניהן.]] א''א וכן המוכר עכ''ל: * [[ ואפילו וכו' עד במקום שנהגו.]] א''א זה שיבוש: 

~ הלכות שכנים - פרק שלישי

! ד 
* [[ אבל אם היה הכותל של זה שבנה וכו' עד בכותלים.]] א''א זה המשפט מעוקל שאם הרויח לו המקום וגדר אותו שיפחות לו ההוצאה ומה שאמר שאינו יכול להשתמש בכותלים כן ישתמש אלא המקום לו יהיה ויהיה לו שטר על זה שאם יפול הכותל האבנים והעפר לשניהם והמקום שלו עכ''ל: 

! ו 
* [[ גג הסמוך לחצר חבירו עד אם נכנס לרשותו.]] א''א משאר הגגין פי' שאין ראויין לתשמיש עכ''ל: 

! ז 
* [[ שתי חצירות זו למעלה מזו עד אין העליון זקוק לתחתון כלל.]] א''א אין דבריו ברורין כלל עכ''ל: 

! י 
* [[ בני הנהר וכו' ובור הקרוב לאמה עד מפני דרכי שלום.]] א''א בגמ' מעמיד אותה באמה המהלכת ע''פ בורו אבל הרב ז''ל לא כתב בזה ואפשר לפי שחזר הדין לכל דאלים גבר טוב הוא שנחוש לדרכי שלום ומי שקרוב לה הוא דאלים עכ''ל: 

~ הלכות שכנים - פרק רביעי

! י 
* [[ שטף נהר זיתיו ושתלם בתוך שדה חבירו וכו' ואם עקרן הנהר וכו' עד לבעל הקרקע מיד.]] א''א אומר אני בעל הזיתים נוטל ממנו דמי זיתיו ליטע כלומר אומדין כמה אדם קונה זיתים כאלו ליטע אותם בתוך שדהו עכ''ל: 

~ הלכות שכנים - פרק חמישי

! ה 
* [[ אחד מן השותפין וכו' בד''א וכו' עד מקום לחבירו.]] א''א הירושלמי חולק עליו א''ר אלעזר המגדל תרנגולין בחצר שאינה שלו הרי זה חזקה א''ר יוסי ויאות מה נפשך אם יש לו לגדל הרי זה גדל ואם אין לו לגדל הרי החזיק ואומר אני כל אלו המחילות שאמרו שאין עמהם טענת מכירה או מתנה אין מפסידין ממנו קרקע מתורת מחילה ואם רצה לבנות בית בחצירו בונה וחזקתו בטלה מאליה אלא כ''ז שהחצר כך החזיק זה בתשמישו ועל דרך זה יתקיימו דבריו. עכ''ל: 

! ט 
* [[ וכן המשכיר בית לבעל בית וכו' עד מעכב עליו.]] א''א בחיי ראשי נ''ל דבריו סותרים זה את זה שאמר תחלה שבונה עלייה על ביתו ופותחה לביתו ואע''פ שהם מרבים שכנים בדירות חלוקות ואיך ימנע ממנו שלא יכניס לביתו כל מי שירצה ואם ירצה לקבל אכסנאין לת''ת נמנע ממנו עכ''ל: 

~ הלכות שכנים - פרק שביעי

! ו 
* [[ וכיצד דינה של חלון זה וכו' או שהיתה למטה וכו' כמו שביארנו.]] א''א אין אנו משוים לא עמו ולא עם רבו בדרך זה שלא חילקו בגמ' בארבע אמות ולמטה מד' אמות שיהא חזקה אלא בחלון הצורי אבל בחלון המצרי לעולם אין לו חזקה וכן הסכימו כל רבותי: 

! ז 
* [[ וכן מי שהיתה לו חלון וכו' עד אא''כ מחל לו.]] א''א לפי דעתי יש הפרש בין סותם למאפיל שהסותם לאלתר והמאפיל ל' יום עכ''ל: 

~ הלכות שכנים - פרק שמיני

! ג 
* [[ היה הזיז שהוציא רחבו וכו' ואם רצה להרחיב וכו' שישתמש בזיז.]] א''א איני מודה לו בזה אלא א''כ בא מחמת טענה עכ''ל: 

! ה 
* [[ רצה בעל הגג לעקור וכו' עד לקלוח המים.]] א''א זה הדרך אינו מחוור ואיך יבא על זו המזחילה יש לו חזקה ובעל החצר למה יעכב על בעל המזחילה מלקצר ואם הוא רוצה להתריע כתלו מה לו לבעל החצר ועוד כי המשנה מעולם לא הזכירה קניית הגג לבעל החצר ודברי אמורא הם: 

~ הלכות שכנים - פרק תשיעי

! ט 
* [[ ראובן שהיה כותלו סמוך לכותל שמעון עד ותתחזק הארץ.]] א''א לא מחוור לענין הגמרא שאם ראובן סמך לשמעון כמין גם דהיינו מן הצד אמאי אקשי בגמ' וקמא היכי סמך והלא מן הצד ליכא משום דוושא כדאיתא בשמעתא עכ''ל: * [[ במה דברים אמורים בכותל גינה וכו' עד חיזוק הארץ.]] א''א סברא יפה היא עכ''ל: 

~ הלכות שכנים - פרק אחד עשר

! ד 
* [[ כל ההרחקות האמורות בפרקים וכו' והוא שיראה ממנו שמחל וכו' עד כמו שביארנו.]] א''א תמה אני ראה ושתק למה מיד הלא אף מושיט לו צרורות אומרים לו לך יגע וסתום עכ''ל: * [[ במה דברים אמורים בשהחזיק בשאר נזקין וכו' וכן היזק ראייה וכו' כמו שביארנו.]] א''א צריך להביא ראיה לכל אלו מחיצת החצר שאין חזקה מבטלה מפני שזה מזיק לזה וזה מזיק לזה יכול כל אחד לומר מפני כך לא מחיתי ועוד מפני ההוצאה שמגעת לחלקי ויתרתי הקרקע. עכ''ל: * [[ וחזקתו שאינו מוחל שהיזקו היזק קבוע.]] א''א והלא החופר בורות בנכסי אשתו שהם היזק קבוע ויש להם חזקה עכ''ל: 

~ הלכות שכנים - פרק שנים עשר

! ד 
* [[ אחד מן האחין או וכו' עד שמכרו ב''ד יש בו דין בן המצר.]] א''א חוץ ממה שמכרו בית דין למזונות עכ''ל: 

# הלכות שלוחין ושותפין

~ הלכות שלוחין ושותפין - פרק ראשון

! ג 
* [[ נתן מעות לשלוחו וכו'.]] א''א באמת כך הוא דרך הגמרא אלא שקשה לי כיון שאנו אומרים כל שינוי שהשליח משנה לעיוות מקחו וממכרו בטל בכל שהוא למה חייבו ר''נ לאותו שליח לקנותו לעצמו שלא באחריות ולחזור הוא למכרו למשלח באחריות יהיה מקחו בטל הואיל וטעה בשליחותו ונ''ל כל מה דאמרינן דעיות משהו בשליח מבטל המעשה ה''מ בזמן שהמשלח רוצה לבטל המעשה אבל המשלח ההוא רוצה היה המקח ורוצה שיתקן לו השליח את העוות וחייבו ר''נ וכן הדין לכל שליחות ובעל החיבור הזה חילק בין שליח שהודיע שהוא שליח לשליח שעושה סתם ולדבריו מעשה דר''נ אפשר סתם היה עכ''ל: 

~ הלכות שלוחין ושותפין - פרק שני

! ג 
* [[ וכן שנים שהתנו ביניהן שכל מי וכו' הרי המשלח פטור.]] א''א ובשבועת היסת עכ''ל: 

! ו 
* [[ ראובן אומר במאה וכו' עד הרי הודה במקצת.]] א''א אין כאן שבועת התורה לפי שראובן אינו תובע אלא בגדו ואינו יודע שנמכר אלא מפי שמעון ואינו טוען לא במנה ולא בשום דבר מסויים אלא בגדו ומאן דלא סבר כן לא סבר כלום הילכך ישבע הסרסור שבועת היסת ויפטר: * [[ ואם ידע הלוקח שחפץ זה של ראובן הוא וכו'.]] א''א וגם זה אינו כלום שלא יחזור ולא עוד אלא שאפילו הסרסור מודה יאמר הלוקח קנוניא אתם עושים עלי עכ''ל: 

! ז 
* [[ כל סרסור שהודיע ללוקח וכו' עד שהרי לא פסק לו דמים וכו'.]] א''א כשהפקידו לו לא אמר לו כלום ואם אמר לו מכור לי חפץ זה בכמה שתמצא והרי מצא איך יחזור ויאמר איני רוצה דמים הללו עכ''ל: 

~ הלכות שלוחין ושותפין - פרק שלישי

! ב 
* [[ הקנה לזה שהרשה שליש או רביע וכו'.]] א''א דוקא שליש או רביע אבל אם אמר לו מאה דינרי ממה שיש לי ביד פלוני יהיו שלך לא ידון אלא על המאה: 

! ה 
* [[ וכל הבא בהרשאה וכו'.]] א''א דוקא כשהוא עם בעל דינו בעיר אחת ומרשה לאחר לתבוע את חובו אבל אם היה בעל דינו בעיר אחרת מציל ממון חבירו הוי עכ''ל: 

! ז 
* [[ היתה לו מלוה ביד אחר וכו' עד החוב בשטר.]] א''א אם לא מסר לו שטר חוב: 

! יא 
* [[ ראובן שבא בהרשאת שמעון ותבע וכו' עד שיבא שמעון וישבע ויטול.]] א''א דומה שסותרין דבריו זה את זה שהרי אמר למעלה דהיכא דכפריה לא כתבינן הרשאה ואפשר שהוא מחלק בין שכפר קודם הרשאה לכופר אחר הרשאה וצריך אריכות בזה עכ''ל: 

~ הלכות שלוחין ושותפין - פרק רביעי

! ב 
* [[ האומנין שנשתתפו באומנות וכו' שאין אדם מקנה דבר שלא בא לעולם.]] א''א ורבותי הורו שאדם יכול להקנות את עצמו לחבירו בקניין כדין עבדים וכשם שמצינו באומרת יקדשו ידי לעושיהן עכ''ל: 

! ג 
* [[ השותפין שהטילו לכיס וכו' עד אם מכרוהו חי והותירו או פחתו השכר או הפחת לאמצע.]] א''א לא נתחוורו דברים הללו כשמכרוהו חי אלא בריוח שהרויחו בו כשהוא חי במלאכתו מפני שהחלק הקטן צריך לגדול: 

~ הלכות שלוחין ושותפין - פרק חמישי

! ג 
* [[ הנותן מעות לחבירו וכו'.]] א''א זו התוספתא אינה מחוורת ואין למדין ממנה: 

~ הלכות שלוחין ושותפין - פרק ששי

! ב 
* [[ תקנו חכמים שכל הנותן מעות לחבירו וכו' עד אין המתעסק חייב לשלם.]] א''א ולמה לא יהיה כשומר שכר על הפקדון והלא נוטל עליו שכר כפועל בטל: 

! ג 
* [[ לפיכך אם הרויחו וכו' עד מפני שחצי המעות מלוה.]] א''א נראה לי שהוא שיבוש שכך אמרו חכמים תרי תלתי באגר פלגא בהפסד עכ''ל: 

! ד 
* [[ וכן אם התנו שאם יהיה שם שכר וכו' עד ולא יראה לי זה.]] א''א ולי נראה שהוא מותר עם התנאי עכ''ל: 

! ה 
* [[ נמצאת למד לפי מדה זו וכו' עד חייב לשלם השכר.]] א''א שיבוש סופר יש כאן ולא הבנתי אותו ונראה לי שכך הוא הדרך שלו נמצאת למד לפי מדה זו שאם התנו שיטול המתעסק רביע השכר אם פחתו לא יפחות למתעסק כלום שרביע ההפסד שהוא חייב לשלם מפני המלוה יש לו כנגדו שליש מה שיטול בעל המעות שהוא רביע הכל ונמצא זה כנגד זה עכ''ל: * [[ ואע''פ שהדברים האלו שהורו דברי טעם הם וכו' עד אפשר שיפחות ויטול שכר.]] א''א הוסיף עתה תימה ואמר לא די על דרך זה שכל ההפסד יהיה על בעל המעות אלא פעמים שנמצא משלם למתעסק יותר על כל ההפסד עכ''ל: 

~ הלכות שלוחין ושותפין - פרק שביעי

! א 
* [[ וכן אם התנו שיטול המתעסק רביע השכר וכו' עד הרי זה משלם שתות בלבד מן הטעם שכבר ביארנו.]] א''א בזה לא כיון שמועותיו שהרי פירש טעמו למה נשבע וגובה מחצה ואין פוחתין לו כנגד שכרו שנתעסק בפקדון שהרי אבד כל החצי של פקדון וכו' מעתה כל מה שישאר וזה מתעסק בו והעסק לשניהם ראוי הוא שיטול בו שכר עמלו לחשבון שהיה נוטל בתחלה ולא כמו שהיה נוטל ממש שאינו דומה עמל חמשה דינרין לעמל מאה דינרין עכ''ל: 

~ הלכות שלוחין ושותפין - פרק שמיני

! א 
* [[ וכן השם בהמה על המפטם וכו' עד יתר על מחצית השכר מותר.]] א''א דבר זה אינו מחוור שהרי אמרו דהיכא דאית ליה בהמה לדידיה סגי ליה בריש עגלא דהיינו דבר מועט ואי לא לא סגי ליה לא במותר שליש ולא בריש עגלא אלא שיש לפרש הא דאמרינן אי אית ליה בהמה לדידיה אמותר שליש קאי אבל ריש עגלא הואיל וראוי הוא לכל אדם סגי ליה בהכי ודבר מועט דקאמר היינו מותר שליש אע''פ שהוא ספק: 

! ד 
* [[ מקום שנהגו להעלות וכו'.]] א''א האי פירושא לא נהיר אלא לבהמה כמו למעות כלומר שכר כתף לבהמה כגון עגלים שצריכים לפעמים להוליכן על כתף והוא דבר מועט שאינו מצוי אם נהגו שיטול אותו המתעסק חוץ משכר עמלו שטורח בגידול הבהמות מעלין עכ''ל: 

! ז 
* [[ האחין או היורשין וכו' עד הרי הן כשותפין לכל דבר.]] א''א לא האירו דבריו שאם יש להם ממון מבית אמותם אינן שותפין בו וכן בכל ריוח שהרויחו שלא מכח ירושת אביהן עכ''ל: * [[ אחד מן האחין וכו'.]] א''א גם בזה קיצר מאד עכ''ל: 

~ הלכות שלוחין ושותפין - פרק עשירי

! ה 
* [[ ראובן שהטיל לכיס וכו' עד אלא ישבע ראובן שבועת השותפין שפחתו וילך במנה שבידו וכו'.]] א''א מי שאמר שישלם שמעון חמשים הולך על דרך שאמר הוא למעלה הטיל לכיס זה מנה וזה מאתים השכר או הפחת לאמצע ונמצא ראובן מפסיד מאתים וחמשים ושמעון כמו כן מאתים וחמשים אלא שאיני מודה שישלם שמעון כלום בכל גרעון שיהיה שם שלא קיבל זה אחריות לזה אלא זה מפסיד ממה שהיה לו וזה מפסיד ממה שהיה לו לפי מעותיהן והשכר לעולם לאמצע והטעם מפורש בירושלמי עד דאת אזיל מזבן חדא זימנא אנא אזיל ומזבין י' זימני ולזה הטעם אין דין הפחת כדין השכר ומ''ש בסוף שאם היה המנה הנשאר ביד שמעון שיטול ממנה ראובן החמשים אינו דין אמת שההפסד לפי מעות שני חלקים לראובן והשליש של שמעון נמצא לראובן בהפסד חמש מאות שלש מאות ול''ג דינר בקירוב ולשמעון מאה וששים ושבעה נשארו לשמעון באותו המנה ל''ג והשאר לראובן וזה דין אמת: 

! ו 
* [[ וכן אם יצא וכו' עד וכן כל כיוצא בזה.]] א''א ומאחר שהשטר שעל לוי במאה דינר מפורש שהוא מן השותפות של ראובן אם השטר ביד ראובן לא יפטר לוי מן הכל בהודאת שמעון כי אם המחצה שלו אלא אם יכול להוציא משמעון יוציא ואם לאו יתבע מן לוי אבל אם השטר ביד שמעון נאמן הוא לומר נפרעתי עכ''ל: 

# הלכות עבדים

~ הלכות עבדים - פרק ראשון

! ו 
* [[ מכאן אמרו חכמים שלא יאמר לו עדור וכו' עד מקום פלוני.]] א''א הסברא שלו היא זו אבל חכמים לא פירשו בו טעם קצבה ולא אמרו אלא שלא יאמר לו עד שאבוא והוא מתעכב לבא עד שיצטער והוא הדבר המסור לשם שיכול לומר לא היה לי פנאי לבא והשם יודע בו וע''ז נאמר ויראת מאלהיך אבל בין קצבה ללא קצבה מאי ויראת איכא ועוד העבד לא יהיה אלא כפועל שיצא לעבודת השדה בשעת יציאת הפועלים ויכנס בשעת כניסתם ויאכל בשעת אכילתם ויעבוד בשדה כעין עבודתם ומה קצב יתן אדם לפועליו אבל המחבר הזה מופלג הוא ומפליג הדברים למה שירצה עכ''ל: 

! ח 
* [[ מלך שגזר שכל מי שלא יתן המס וכו' עד הרי זה מותר להשתמש בו יותר מדאי.]] א''א בחיי ראשי לא נאמרו דברים הללו בגמרא לענין זה אלא שהיו אנשים פורעים מס המלך בשביל חבריהם והיה המס עשרה דינר והיו עושים להם מלאכה שוה חמשה עשר דינר ושאל אם היא הלואה ויש בה משום רבית או לא ופשט ליה דלאו הלואה היא אלא זביני דמלכא הוא דאית ליה רשות לזבוני להו כעבדי עד דפרעי עכ''ל: 

~ הלכות עבדים - פרק חמישי

! ג 
* [[ אמר לו שלא בכתב הרי את בן חורין וכו' עד או בראשי איברים.]] א''א דבר זה אינו מחוור שהקניין הרי הוא ככסף מההוא מעשה דכומתא [שאין] הלכה כר''ש שהכסף גומר בו. עכ''ל: 

! יד 
* [[ המפיל שן עבדו וכו' עד וכן כל כיוצא בזה.]] א''א דבריו סותרים זה את זה שכבר כתב בהלכות חובל ומזיק שאינו משלם לו דמי עינו אלא אם כן תפס עכ''ל: 

~ הלכות עבדים - פרק ששי

! ז 
* [[ כשם שהאשה עצמה מביאה גיטה וכו' עד אינו צריך לקיימו.]] א''א זה הדרך הולך על דרך לא טוב לפי דעתנו כי הוא מפרש מה שאומר בגמרא אשה מכי מטי גיטא לידה איגרשא לה שאינה צריכה לקיימו ואין זה הדרך נכון בעינינו וכי היכן מצינו שטר שקרא עליו ערער שיגבה בו בלא קיום ואם יאמר שאינו צריך קיום עד שיערער עליו מנא ליה דמתניתין לאו ה''ק דילמא ה''נ קאמר צריכה שתאמר בפני נכתב ובפני נחתם שלא תבא לידי ערער ולא תוכל לקיימו ואמאי אקשיה ליה מכי מטי גיטא לידה איגרשא לה והמתרגם הזה כמו כן איך סתם דבריו ואמר שאינן צריכין קיום בודאי אם יערער בעל ואדון צריכין קיום והשכל מורה שאף אם לא יערער אין להתיר אשת איש ואיסור עבד בלא קיום הגט אלא ודאי צריך לפרש בו דרך אחרת עכ''ל: 

~ הלכות עבדים - פרק שביעי

! ה 
* [[ הכותב לשפחתו מעוברת הרי את בת חורין וכו' עד שזה כמי ששחרר חציה.]] א''א קשיא רישא אסיפא סיפא קאמר דעובר ירך אמו הוא א''כ רישא אמאי דבריו קיימין אלא רישא דבריו קיימים דעובר לאו ירך אמו הוא וסיפא לא אמר כלום או משום דאינו בא לעולם או משום דאין העבד מקבל גט לחבירו מיד רבו שלו עכ''ל: 

! ו 
* [[ שפחה חרופה.]] [א''א] פירוש המאורסת לעבד עברי והיא חציה שפחה וחציה בת חורין: 

! ח 
* [[ מי שחציו עבד וחציו וכו' עד וכותב לו האפוטרופוס גט שיחרור.]] [א''א] נשתבש כאן שיבוש גדול וכי האפוטרופוס כותב גט שיחרור ואינו אדון אלא ב''ד מעמידין לו אפוטרופוס כדי לדקדק על חצי דמיו והכסף גומר בו ומקרקשין ליה בזוזי לינוקא כדי שיכתוב לו גט שיחרור בשמו ולא צריך שיחרור אלא כדי שלא יסתבך בו ויאמר לו עבדי אתה עכ''ל: 

~ הלכות עבדים - פרק שמיני

! ד 
* [[ מכרו לעכו''ם לשלשים יום וכו' עד אין מוציאין מידו.]] א''א אין בקנסות תפיסה מועלת אלא למי שחסרו ממון: 

! טו 
* [[ עבד שנשבה וכו'.]] א''א זהו כרשב''ג וכאביי עכ''ל: 

! יז 
* [[ ואם נדר נדר שכופין עליו את העבדים וכו' גילה דעתו שהפקיע שעבודו.]] א''א נ''ל שיבוש הוא נשתבש בלשון המשנה פ' הכותים אין להם נזירות הפר לאשתו הפר עולמית הפר לעבדו ויצא לחירות משלים נזירותו כך אני שונה בוא''ו והוא שונה יצא לחירו' ומשלים נזירותו וחיי ראשי לא אדע על אי זה דרך יוכל לפרש כי מאחר שהוא מפר איך גילה דעתו שהפקיע שעבודו אדרבה גילה דעתו שיש לו רשות עליו להפר נדרו: 

~ הלכות עבדים - פרק תשיעי

! א 
* [[ ישראל שבא על שפחה כנענית וכו' עד וכל אחד מאלו הרי הוא כעבד כנעני לכל דבר.]] א''א לא נהיר ומהו לכל דבר: 

! ג 
* [[ אחד מן האומות שבא על שפחה כנענית שלנו וכו'.]] א''א זהו בהיפך ממה שאמרו בגמרא שהרי אמרו באומות הלך אחר הזכר ולענין לא תחיה כל נשמה איתמר אם רשאי לקיימו בעבד או לא ואם הוא כנעני אינו רשאי לקיימו אבל הוא מהפך הלשונות ומבלבל העניינים. וכתב בכאן עבד כנעני לקיים העבד לעשות תורה חדשה. מעתה מה שאמר אבל עבד שלנו שבא על אחת מן האומות אין הבן עבד כנעני שנאמר אשר הולידו בארצכם ועבד אין לו יחס אם אינו עבד כנעני אינו רשאי לקיימו קאמר וזהו טעות גדולה אף לדבריו: 

! ז 
* [[ אבל עבדים שהכניסה לו אשתו וכו' עד שעל מנת כן הכניסן וכו'.]] א''א לא נתברר לי דבר זה שאם אמר הבעל איני עובד ואיני זן יכול הוא לעשות:
