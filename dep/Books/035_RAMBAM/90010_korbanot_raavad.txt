&HiddenFromIndex=1&UniqueId=2004&TextSource=ר' פנחס ראובן שליט''א
$ השגות הראבד - קרבנות



# הלכות קרבן פסח

~ הלכות קרבן פסח - פרק שני

! ו 
* [[ שחטו למולים וזרק הדם לשם מולים.]] א''א הא דלא כהלכתא דרב אשי דהוא בתרא קא פסיק מקצת ערלה לא פסלה ל''ש בשחיטה ל''ש בזריקה: 

! יג 
* [[ מי שחציו עבד עד משל עצמו.]] א''א הא דלא כהלכתא דמשנה אחרונה אוכל משל עצמו: 

~ הלכות קרבן פסח - פרק רביעי

! א 
* [[ הרי זה משובח ויביא פסח שני.]] א''א אין כאן שבח שאם היה פטור אינו יכול להביא פסחו נדבה על תנאי שלמים: 

! ו 
* [[ מי שאבד פסחו עד והשני יקרב.]] א''א זה שיבוש אלא ירעה עד שיסתאב ויביא בדמיו שלמים: 

~ הלכות קרבן פסח - פרק חמישי

! ב 
* [[ מי ששגג או נאנס ולא הקריב בראשון אם הזיד.]] א''א שנה זה במשנתו כרבי. ור' נתן ור' חנינא בן עקביא פליגי עליה: * [[ אע''פ שהזיד בשני.]] א''א עכשיו סותר את דבריו ומאי שנא טמא ודרך רחוקה והזיד בשני משוגג או נאנס בראשון והזיד בשני: 

! ה 
* [[ וכן טבילת אמהותיו.]] א''א בתוספתא דפסחים בדברים שבין פסח מצרים לפסח דורות: 

! ט 
* [[ הלך ולא הגיע.]] א''א אינו תופס דרך הגמרא: 

~ הלכות קרבן פסח - פרק ששי

! ב 
* [[ טמא מת שחל שביעי עד אלא נדחה לפסח שני.]] א''א אין דרך הלכה הולכת כן שהרי רב שאמר אין שוחטין וזורקין על טמא שרץ מכאן למד ואיהו ס''ל שוחטין וזורקין על טבול יום וא''כ זה טבול יום ורחמנא דחייה אלא האי קרא בשלא טבל ולא הזה דהיינו טמא שרץ ומעשה כי הוה הכי הוה ששחטו וזרקו עליהם קודם טבילה והזייה סברו שיעלה להן ולא שאלו אלא אחר זמן שחיטה ונדחו והכתוב מעיד כן שאמרו אנחנו טמאים לנפש אדם ואם לאחר טבילה והזייה מאי טומאה הויא בהו: * [[ שהנזיר מגלח עליהם.]] א''א לא מצאתי לזה שורש אף אם סברת עצמו הוא כיון שאילו אכל קדש בטומאה זו אין חייבין עליה כרת ולא קרבן אם הזה וטבל דין הוא שלא ידחה מפסחו: 

! ו 
* [[ ידחה ליום ארבעה עשר ומזין עליו.]] א''א כל זה שיבוש שאם בא שביעי שלו בשבת הכל הפסיד שאין מזין לעולם אלא שלישי ושביעי שיהא השביעי חמישי לשלישי אלא שאין קפידא שיהיה שלישי ושביעי לפרישתו מן המת. ומה שאמר שאין שוחטין עליו אפילו לאחר טבילה והזייה כבר כתבנו מה שנראה לנו: * [[ והלא איסור הזייה וכו' עד אינו זמן הקרבן.]] א''א זה המפרש שפירש טעם להזאה וערל למה העמידו דבריהם במקום כרת לא עמד טעמו בו כי יום ארבעה עשר הוא זמן שחיטת הפסח וזריקתו והם לעונש הכרת עצמו והערל אם יטבול ביומו מה בכך ולמה נמנע אותו מלאכול ועוד דב''ה אמרי אפילו ערל שמל ששה ימים קודם הפסח קאמרינן שלא יטבול ומצריכין אותו הזייה ג' וז' והרי נרפא מן המכה אם לא הזה ושנה וטבל והזה לא יאכל. ועוד לדבריו מצורע למה לא העמידו דבריהם והרי הוא בהזייה אבל הטעם לכולן שהשבות שיכול לבא לידי איסור כרת בו העמידו דבריהם במקום כרת דהאי כרת והאי כרת והיינו ערל עכו''ם כמו שאמרו גזירה שמא יטמא במת לשנה הבאה וכו' והזאה נמי שמא יטלנה בידו וכו' וכן איזמל אבל אונן ובית הפרס שנידש ומצורע לבהונות אין כאן גזירה לפיכך לא העמידו: 

! ז 
* [[ ביום הקרבן שהוא יום י''ד.]] א''א כאן סותר מ''ש למעלה שהוא עושה בכאן יום י''ד זמן הקרבן ולפי דבריו היה לו לומר כאן ליל ט''ו שהוא זמן אכילתו: 

! יג 
* [[ אבל אם נטמא בטומאת התהום.]] א''א לא נראה מן הגמרא דנזיר אלא אפילו בשביעי עד שלא טבל והזה סותר אבל משטבל והזה שמשא ממילא ערבא ונזיר עד שלא גילח נמי סותר הואיל ומחוסר מעשה: 

~ הלכות קרבן פסח - פרק שמיני

! ט 
* [[ אין צולין את הפסח וכו'.]] א''א והוא שלא יגע בכלי שהרי אמרו נגע בחרסו של תנור יקלוף את מקומו: 

~ הלכות קרבן פסח - פרק תשיעי

! ו 
* [[ בני חבורה שנכנסו.]] א''א סבב פני כל השמועה לענין אחר שאין הדעת מתיישב עליו ואין השכל מסכים עמו שאין זה הענין מתפרש אלא בחבורה שעושין סבולת ושוכרין להם שמש להשקותם ולסדר להם שולחנם ומאכלם ובא רב הונא לומר שאם שלשה מהם רוצים להתחיל יכנס השמש עמהם ויסדר לפניהם וישמש אותם ולא יאמר לא אזקק להכנס עד שתהיו כלכם אלא כיון שהוא זמן הסעודה והוא הרגיש בהם שאינן ממתינין עד שיהיו כולם אבל יש שממהר יותר מחבירו הילכך יש לו להכנס עם השלשה הראשונים ולשמשם אבל פחות משלשה לא שאינם ראויים לזימון ובטלה דעתם אצל כל אדם אבל אחר אכילה אם ימשך אחד או שנים באכילה ושתייה יותר משאר החבורה יש לו להמתין להם ולשמשם שהמנהג כן הוא יש מאריך ויש מקצר וזו החבורה בין שהן אוכלין מן האמצע בין שהם אוכלין בפ''ע אמר רבינא ואלו המתאחרים אם הם פחות משלשה נותנין לו יותר על שכרו ולית הלכתא כוותיה וזה הענין הפשוט בשמועה זו ולא לענין פסח שיראה כשתי חבורות שלש וארבע גם כל מ''ש בסוף אין בו טעם: 

! ז 
* [[ המאכיל כזית מן הפסח וגו' עד תושב ושכיר לא יאכל בו.]] א''א ואפילו לישראל שאינו ממונה עמו אע''פ שהוא תושבו או שכירו ולכך בא מדרשו ואין צורך לגר תושב שהוא ערל: 

~ הלכות קרבן פסח - פרק עשירי

! ו 
* [[ פסח שהוא נא וכו' עד שבר עצם האליה.]] א''א בכלן תפס כרבנן ובאליה תפס כרבי: 

! ח 
* [[ הסחוסים וכו' עד שעצמותיו רכין לא יאכל אותן.]] א''א מה נשתנו סברותיו בכמה מקומות ומעולם לא עלה על דעת מפרש שבאה זו המשנה על איסור שבירת העצם שאם כן היה לו לומר כל שאינו נאכל בשור הגדול לא יאכל בגדי הרך אבל באה על חיוב אכילה שהוא בבל תותירו: 

! יא 
* [[ כשאדם אוכל את הפסח וכו' עד העצמות והקרומות.]] א''א בחיי ראשי אין איסור גדול מזה שיצלה הפסח עם גיד הנשה ועם שמנו ועם תרבא דתותי מתנא ועם קרומות שבראש ואם אזכה ואוכל פסח ויביא לפני כזה הייתי חובטו בקרקע לפניו: 

# הלכות חגיגה

~ הלכות חגיגה - פרק ראשון

! א 
* [[ ונשים חייבות במצוה זו.]] א''א לא בקרבן אלא בשמחה שתשמח עם בעלה שתעלה עמו והוא ישמח אותה: 

~ הלכות חגיגה - פרק שני

! א 
* [[ מי שחציו עבד וחציוב''ח.]] א''א הא דלא כהלכתא דהיא כמשנה ראשונה: 

! ח 
* [[ עולת ראייה אינה כו' עד מפני ששלמי חגיגה.]] א''א זה הכל שיבוש דשלמי חגיגה נמי אינה באה אלא מן החולין או בטופל בהמה מעשר שני עם החולין ולמ''ד טופלין בהמה לבהמה אפשר שטופלין בהמת מעשר עם בהמת חולין ומביא חגיגה אבל לא ביו''ט חוששין שמא יעשר ביום טוב אבל למ''ד אין טופלין בהמה לבהמה לא משכחת לה: 

! י 
* [[ כבר ביארנו בפסחים שחגיגת י''ד רשות לפיכך.]] א''א איני יודע מאי לפיכך ואותה ברייתא בן תימא שונה אותה דסבר חגיגת י''ד חובה היא בפסח אבל לרבנן כיון דרשות היא יוצא בה אף משום חגיגה אם התנה עליה לצאת בה ושחטה בי''ד: 

! יד 
* [[ האומר הרי עלי תודה שאצא בה.]] א''א בספרים שלנו לא גרסינן שאצא בה אלא ואצא בה דלאו כל כמיניה לצאת בה אע''ג דמפרש אבל אמר שאצא בה יכול להתנות דאדעתא דהכי נדר: 

~ הלכות חגיגה - פרק שלישי

! ז 
* [[ שאינן דוחין את השבת.]] א''א ואפילו יו''ט אינו דוחה ופירשו בירושל' מפני הבימה שבעזרה ויעשו אותה מעיו''ט שלא לדחוק את העזרה שמענו מכאן שאינו מעכב את התקיעות כאשר כתב: 

# הלכות בכורות

~ הלכות בכורות - פרק ראשון

! ה 
* [[ מצות בכור בהמה טהורה וכו' עד אלא הרי הוא כחולין.]] א''א טעות היא זו ואפי' לר''ע דאית ליה האי סברא לא אמר אלא ליקרב אבל קדושת בכור יש בו ואינו נגזז ונעבד ואינו נאכל אלא במומו: 

~ הלכות בכורות - פרק שלישי

! ו 
* [[ מי שאינו מומחה וכו' עד מפני שקנסו את בעל הבהמה.]] א''א אין כאן קנס אלא לפי שאינו רשאי לגדלו בא''י והוה לכהן צער גידולו להוציאו לחורשים לפיכך לא יחשב לו כל דמיו אלא רביע ובגסה מחצה מפני שהרויח המזונות שהיה מוציא עליו: 

! יג 
* [[ גיזת בכור אפילו בעל מום.]] א''א אמת כך בגמרא דבכורות בעינן שער בכור בעל מום שנשר וקשיא לן בטווי וארוג בעינן מלא הסיט בגיזה לא כ''ש. ונ''ל דמשום קנסא קאמר ור''י קתני ליה ומשום דשהייה כדאיתא התם א''נ דוקא גיזה דעבד איסורא ומן הקדשים אוסר בכל שהוא בקדשים שיש להם מתירין שיש להם פדיון: 

~ הלכות בכורות - פרק רביעי

! יג 
* [[ שיצאה מליאה ובאתה ריקנית כו' עד שיעגילו.]] א''א דגרסינן בבכורות שמעתי שתי פיקות אחת של שתי ואחת של ערב של אשה בשל שתי ושל בהמה בשל ערב ועיקרא דמילתא על האי מתניתין דאהלות אין לנפלים פתיחת הקבר עד שיעגילו ראש כפיקה: 

~ הלכות בכורות - פרק חמישי

! ט 
* [[ הלוקח בהמה וכו' עד לפי שאינו רשאי.]] א''א בגמרא מפרש משום דלאכלה אמר רחמנא ולא לשריפה וקא בעי לאקטורי אימורין: 

# הלכות שגגות

~ הלכות שגגות - פרק שני

! ד 
* [[ חטא ונודע לו.]] א''א הא אפילו לר' יהושע: * [[ כשאר חטאות הנאכלות.]] א''א סיפא דתוספ' קשיא לי דקתני וחוזר ומביא חטאת על הידיעה ותשחט לשם מה שהיא ותאכל: 

~ הלכות שגגות - פרק שמיני

! ג 
* [[ האוכל חתיכה וכו' עד הואיל ונקבע האיסור.]] א''א לא ידעתי היאך נקבע האיסור בכאן אלא אם כן יאמר העד חתיכה של חלב שהיתה עם השומן אכלת והאחר יאמר לא אכל אלא השומן: 

~ הלכות שגגות - פרק תשיעי

! ג 
* [[ בן תשע שנים ויום אחד שבא על שפחה חרופה היא לוקה.]] א''א אומר אני שזה שיבוש שהרי שנינו בשפחה אחד גדול ואחד קטן גדול נמי פטור וכ''ש הקטן. ואם יאמר האיש נתלה באשה אבל לא האשה באיש מ''מ מהיכא תיתי לחייב את הקטן על ידי האשה הא ודאי טעותא הוא: 

~ הלכות שגגות - פרק עשירי

! ז 
* [[ מביאין קרבנן על שבועת העדות.]] א''א אין המלך חייב בשמיעת קול ולא המשיח בטומאת מקדש וקדשיו: 

~ הלכות שגגות - פרק אחד עשר

! ח 
* [[ היה טמא ואמרו שנים וכו' עד הרי אלו נאמנים.]] א''א זו הסוגיא שלנו באה לדעת חכמים דאתו לה משום מגו אבל לדעת ר''י דאתי לה משום דאדם נאמן על ידי עצמו יותר ממאה איש אפילו אמר לא נטמאתי מעולם דקא מכחיש להו במגע הטומאה הוא נאמן וקא פסק רב הלכה כר''י ואמר רב יוסף אפילו ר' יהודה אלא בינו לבין עצמו פירוש שלא יאכל קדש בפני העדים שמעידין עליו ולא יגע בטהרות של אחרים: 

~ הלכות שגגות - פרק שלשה עשר

! ד 
* [[ הורו בית דין בחלב מן החלבים עד הרי אלו מצטרפין.]] א''א בעיא ולא איפשיטא היא ולא בית דין מייתו ולא צבור מייתו: 

~ הלכות שגגות - פרק ארבעה עשר

! ה 
* [[ ועשה על פיהם מאחר שידעו הרי זה פטור.]] א''א דדוקא שעשה אחר שחטאו רוב הקהל על פיהם שכבר נתחייבו ב''ד אבל אם עשה עד שלא חטאו רוב הקהל מביא חטאת יחיד שהרי פסק למעלה יחיד שעשה בהוראת ב''ד חייב וכ''ש כשעשה אחר שחזרו שהוא חייב: 

# הלכות מחוסרי כפרה

~ הלכות מחוסרי כפרה - פרק ראשון

! ה 
* [[ ואם הביאה קרבנה בתוך מלאת וכו' עד בתוך מלאת של ולד.]] א''א זה תימה גדול אם שלחה קרבנותיה תוך מלאת למה לא יצאה ומאי שנא מחטאת חלב ודם שהטמא משלח אותה ומקריבין לה: 

! י 
* [[ היו עליה חמש לידות ודאות וכו'.]] א''א הא דלאו כהלכתא שהרי משנה אחרונה אמרו אין השאר עליה חובה ואולי יש הפרש בין משהה קרבנותיה מזידה למשהה אנוסה: 

~ הלכות מחוסרי כפרה - פרק שני

! ד 
* [[ עכו''ם שראה קרי ואחר כך נתגייר וכו'.]] א''א מפרש בתוספתא אימתי בזמן שנתגייר כשהוא מהול אבל מל ואחר כך ראה תולין לו כל זמן שמצטער: 

~ הלכות מחוסרי כפרה - פרק רביעי

! ב 
* [[ ואחר כך מביא את האשם.]] א''א אין כאן אח''כ אלא במקום שמניף שם היה סומך ותיכף התנופה היתה הסמיכה וכך היא שנויה בתוספתא כאשר הגהתי למעלה: 

# הלכות תמורה

~ הלכות תמורה - פרק ראשון

! ב 
* [[ אבל אם דימה שמותר להמיר והמיר וכו'.]] א''א בפירוש אמרו בגמרא כסבור שמותר להמיר והמיר גבי תמורה לקי גבי קדשים לא לקי ופירושו הגוזז והעובד באותה תמורה לוקה אבל בקדשים אינו לוקה מפני שהוא הקדש טעות וכן כל הענין שנתפרש בגמרא על אותה פסקא עשה שוגג כמזיד בתמורה וכו' על זה הדרך מתפרשים: * [[ ונכנס ושכח והמיר וכו'.]] א''א אין כאן שכחה לפי ענין הגמרא אלא טעה שטעה באותו בית סבר שהוא הבית שאמר אכנס בו ואקדיש ואמיר זהו הקדש טעות וגבי תמורה קדוש: 

! ו 
* [[ אין קדשי נכרים עושין תמורה מן התורה.]] א''א שבושין יש כאן שהנכרי אינו עושה תמורה כלל לא בשלו ולא בשל ישראל אבל ישראל שהמיר בקרבן שהקדיש נכרי להתכפר בו ישראל זהו ספק: 

~ הלכות תמורה - פרק שלישי

! ג 
* [[ אמר חצי בהמה זו וכו'.]] א''א לישנא דגמרא אמר אביי הכל מודים אמר חציה עולה וחציה מעשר דברי הכל עולה קריבה חציה תמורה וחציה מעשר ואפשר שבנוסחא שלו מצא חציה עולה וחציה תמורה דברי הכל קריבה עולה וכן חציה עולה וחציה מעשר ומשמע אפילו לרבי יוסי דאמר יבדק בהנך אין בודקין אלא מסתמא עולה קריבה מ''ט גבי תמורה כיון דאיכא איסורא לא איכוין מעיקרא לאיסורא ולבסוף הוא דטעה ואימליך והמיר וכן גבי מעשר כיון דליתיה לחצאין מעיקרא לא להכי איכוין אבל חציה תמורה וחציה מעשר דבתרווייהו איכא לספוקי להו מנייהו איכוון אסתפקא לה להי מנייהו עדיף דילמא להכי איכוון מעיקרא: 

! ו 
* [[ עולה שנתערבה בזבחים וכו'.]] א''א כל זה מועתק מן התוספתא בתמורה ולא ירדתי לעומקה ואיני סומך עליה שהיא בלא שיבוש ואיך אפשר שיחלל את התמורה עד שיפול בה מום וכשנפל בה מום איך אפשר להוציאה מן הספק אלא בשתי בהמות שאם היא תמורת עולה מתחלל על אחת והשנית תהיה שלמים נדבה ואם היא תהיה תמורת שלמים תתחלל על זו שעשה שלמים והשנית תהיה עולת נדבה ואחר המעשה הזה איך יהיו עולה ושלמים מעורבים זה בזה ובגוף התערובת אמרה התוספתא ירעו עד שיסתאבו ויפדו ויביא בדמי היפה שבהן ממין זה וכו'. ובחיי ראשי הוא משבש אותה יותר ממה שהיא משובשת כי לשון התוספתא והרי שתיהן כשני זבחים שנתערבו ולא כעולה ושלמים אלא כזבח תמורה מכ''מ העולה ידועה והשלמים ידועים אלא שאין ידוע אי זה גוף זבח אי זו תמורה לפיכך כשחזר והמיר באחת מהם ואינו ידוע באי זו מהן יש לומר שמא באותה שהיא תמורה המיר ואין תמורה עושה תמורה והרי היא חולין או שמא בזבח המיר והרי היא קדושה קדושת ספק ספק עולה ספק שלמים וצריך כמו כן שתי בהמות לחלל עליהן קדושת העולה וקדושת השלמים ואומר אם זו תמורה חולין היא ואינה צריכה פדיון ואם היא עולה תהא מחוללת על זו ואין כאן עוד ספק ולא שום עירוב. ויש שיבוש בתוספתא וכן בדבריו יש זה והחכם יראה ויבין: 

~ הלכות תמורה - פרק רביעי

! ד 
* [[ ואם ילדה זכר אחר שהקריב אשמו וכו'.]] א''א זה אין לו שורש מאי שנא ממפריש נקבה לעולה וילדה זכר שירעה ויביא בדמיו עולה אף זה אע''פ שדמי אמו עומדין ליקרב עולה הולד לא יקרב עולה: 

! יא 
* [[ כיצד אם הקדיש לבדק ההיכל וכו'.]] א''א זה לא ידעתי מנין לו שהרי כולן מקדשי בדק הבית הם באים כדתניא הקטרת וכל קרבנות הצבור מביאין מתרומת הלשכה מזבח הזהב לבונה וכלי שרת באין ממותר נסכים מזבח העולה לשכות ועזרות באין מקדשי בדק הבית חוץ לחומת העזרה באין משירי לשכה וכו' אלמא אין שינוי בין קדשי היכל לשאר עזרות ולא למזבח ואולי טעה במה שאמרו אחד קדשי מזבח ואחד קדשי בדק הבית אין משנין אותן מקדושה לקדושה והוא סבור כמו שאין משנין מקדשי הבית אפילו מקרבן לקרבן כך אין משנין בבדק הבית אפילו מבדק לבדק ואינו כן שקדשי מזבח אפילו מקדשים קלים לחמורים אין משנים ואין ממעטים באכילת קדשים אבל בדק הבית מה יש בין זה לזה והרי הוא מודה שמשנין בדק הבית. קדשי מזבח יש מהן נאכלין ויש שאינן נאכלין יש מהן ליום אחד ויש מהם לשני ימים והנאכלין ליום אחד לא שוו במתנותיהם אלא אלו מכפרין ואלו אין מכפרין דין הוא שלא ישתנו מזה לזה אבל בקדשי בדק הבית מה הפרש בין זה לזה:
