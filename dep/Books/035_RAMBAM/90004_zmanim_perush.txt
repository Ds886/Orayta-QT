&HiddenFromIndex=1&TextSource=ר' פנחס ראובן שליט''א&CosmeticsType=#rep3=[[=<b>^^]]=</b>&UniqueId=2057
$ פירוש - זמנים

# הלכות קידוש החודש

~ הלכות קידוש החודש - פרק ראשון


! א 
אמר הגאון [[ז''ל חדשי השנה הם חדשי הלבנה שנאמר עולת חדש בחודשו וכו'.]] פירוש כשיתחדש לכם ראיה בירח אחר שנסתר באור השמש ויראה לעינים אז הקריבו עולת ר''ח שהרי נאמר החדש הזה לכם ראש חדשים פי' על ניסן הוא אומר ועיין עליו הכתוב באמרו הזה רמז על מה שהעתיקו רז''ל שהקב''ה הראה למשה בסיני הלבנה בהתחדשותה ואמר לו כזה ראה וקדש, אבל רוב האומות חדשיהם חדשי החמה ואין להם דבר המתחדש, אבל השנים שלנו אנו צריכים שיהיו שני החמה כדי שלא יבוא הפסח פעמים בימות החמה ופעמים בימות הגשמים שהרי כתיב שמור את חדש האביב ועשית פסח לה' אלהיך לפיכך חייבים אנו לעשות הפסח בחדש האביב והוא זמן יציאת מצרים שנאמר כי בחדש האביב הוציאך ה' אלהיך ממצרים לילה. וכן צריכים אנו להשען על בית דין לעשות שאר המועדים בזמניהם חג השבועות בזמן הקציר וחג הסוכות בזמן האסיף, וזה לא יתכן עד שיהיה הפסח בזמן האביב: 


! ב 
[[וכמה יתירה שנת החמה וכו'.]] לפנינו יתבאר לך ששנת החמה יתירה על שנת הלבנה עשרה ימים וכ''א שעות ור''ד חלקים וסימנה י' כ''א ר''ד, לפי ששנת החמה מדתה על רוב הדעות שס''ה ורביע יום, סימנה שס''ה ו', ומדת שנת הלבנה שנ''ד יום ושמונה שעות ותתע''ו חלקים סימנה שנ''ד ח' תתע''ו, ומה שביניהם עשרה ימים וכ''א שעות ור''ד חלקים, סימנם י' כ''א ר''ד: [[לפיכך כשיתקבץ מן התוספת הזאת.]] וכן יתבאר לפנינו סידור השנים העוברות מן המחזור, שהרי שארית שנה ראשונה ושניה מן המחזור וחמשה חדשים משנה שלישית קרוב מכ''ז יום, נלוה תשלום חדש העבור והוא שלשים יום ונוסיף אותו בשנה שלישית והוא אדר ראשון, ואח''כ נקח שארית שנה שלישית ונוסיפנו על שנה רביעית וחמישית ונוסיף על הכל שארית ה' חדשים מן הששית יתקבץ עמנו מן הכל כמו שלשים ושלשה יום, נשלם המלוה שלוינו לתשלום אדר של שנה שלישית ישאר כמו חדש, נוסיף אדר ראשון בשנה שישית. אח''כ נקח שארית שבעה חדשים משנה ששית ושארית בשנה שביעית ושארית חמשה חדשים משנה שמינית, יעלה בידנו כמו עשרים ושנים יום, נוסיף אדר ראשון בשנה שמינית. ואח''כ נקח שארית שנה שמינית עם שארית שנה תשיעית ועשירית ושארית חמשה חדשים משנה י''א, יתקבץ מהם ל''ג יום בקירוב, נפרע מהם השמנה ימים שלוינו לשנה שמינית נשאר כמו כ''ה יום, נוסיף אדר ראשון על שנת י''א וכן הדין על שנת י''ד, יעלה בידנו ל''ג יום, נפרע ה' ימים נשאר כ''ח יום, נוסיף אדר בי''ד. וכן תעשה עד ט''ז יתקבץ ל''ג יום, נפרע שני ימים ישאר ל''א יום בקירוב, נוסיף בשבילו אדר ראשון בשנת י''ז וממנה סוף המחזור ישאר כמו כ''ז יום. נוסיף בשבילו אדר ראשון בשנת י''ט. ולמה נקראת שנה מעוברת כי היה השנה דמיון לאשה עוברה שיש במעיה תוספת והוא הבן. וכן זאת השנה יתירה חדש על השנה הפשוטה: 


! ג 
[[הלבנה נסתרת בכל חדש וכו'.]] צריך אתה לידע שאור הלבנה נאצל מאור השמש ותבנית כל אחד מהם כדור וגוף הירח קטן מגוף השמש הרבה. כבר נתבאר בספרי הקדמונים מבעלי חכמת התכונה שהירח חלק אחד מששת אלפים ושמונה מאות מגוף השמש לפיכך יהיה המאיר מכדור הירח יותר מחציו [ציור י''ב]. והוא מאור השמש כמו שביארוהו בעלי חכמת התשבורת. לפיכך אין זה המאור מן הירח נראה כלו לעינים אלא כשתהיה השמש כנגד הירח בשוה בליל י''ד או ט''ו [ציור י''ד]. אבל אם תהיה הלבנה במקום אחר מן הגלגל אע''פ שיתר מחציו מאיר אינו נראה כלו לעינים אלא כפי נליזת הירח מעל השמש ואם יהיו שניהם מכוונים [ציור י''ג] זה למטה מזה על קו אחד כאילו יהיו שניהם בחלק אחד מן הגלגל אחד למעלה ואחד למטה והוא עת קיבוצם אין נראה מאור הירח כלום לפי שפניה המאירים למעלה כלפי השמש ופניה האפלים למטה ואין בעין לראותם וכן אחר הקבוץ כיום אחד או קרוב לו לא תראה לעין. והעילה בשנוי זמן הסתירה שני ימים או פחות או יתר הוא שנוי תנועותיהם בכבדותם וקלותם שאם תהיה תנועת השמש כבידה במרחקה הרחוק ותנועת הירח במהירות והוא כשיהיה במרחקו הקרוב יהיה עת הסתירה קצר הרבה לפי שהירח ישיג אותה במהרה [ציור ט''ו]. ואם תהיה תנועת השמש במהירות ותנועת הירח בכבדות יהיה עת הסתירה ארוך הרבה לפי שאין הירח משיג אותה אלא לאחר זמן מרובה לפי שהיא ממהרת והוא תנועתו כבידה, ואם יהיו שניהם ממהרים בתנועותיהם יהיה זמן הסתרה קצר ואינו כמו קוצר החלק הא' שהיתה תנועת השמש בו כבידה והוא ממהר, ואם יהיו שניהם כבדים בתנועה יהיה זמן הסתירה ארוך ואינו כאורך החלק הב' שהיתה השמש בו ממהרת והירח יסוב בכבדות. וכשיהיה מרחק הירח מן השמש על קץ ידוע שיאות ממנו שיראה והוא הנקרא קשת הראיה מצפים העדים לראייתו במערב בעת שקיעת החמה בליל ל' וזה צורת שינוי ראייתו כפי קרבתו מן השמש ורחוקו ממנה [ציור י''ג]. וכשיהיה הירח בקשת א''כ נסתר מן העין ונקודה א' היא תחלת סתירתו קודם הקבוץ ונקודה ב' היא סוף קץ סתירתו ובה יראה ממנו מעט הוא תחלת ליל ראייתו: 


! ד 
[[שאין לך חדש לבנה יתר על שלשים יום.]] לפי שהחדש אם יהיה חסר יראה הירח בליל שלשים ואם לא יראה בליל שלשים יהיה החדש מעובר וכבר אמר רבן גמליאל ע''ה כך מקובל אני מבית אבי אבא שאין חדש הלבנה פחות מתשעה ועשרים יום ומחצה ושתי ידות שעה וע''ג חלקים ושתי ידות שעה הם שני שלישים והיא תש''כ חלקים יהיו כל החלקים תשצ''ג. וא''ת שצריך שיאמר ולא יותר מזה עד שיהיה זה הקצב ידוע נאמר שבזמן רבן גמליאל לא נחלקו ולפיכך לא נצרך לומר אלא אין פחות מכך וכך ולא נצרך לומר ולא יותר לפי שאין ביניהם בזה חלוקה. ולפי שאמרנו למעלה שיתר מחצי כדור הירח מאיר צריכין אנו לבאר זה הענין ולומר כל שני כדורים שוים שהיתה האחת מאירה והאחרת אינה מאירה יהיה החלק שמקבל האורה מן המאירה הוא חציו בשוה וכל שני כדורים שונים שהאחת גדולה מחברתה אם היתה הגדולה היא המאירה יאיר מן הקטנה יתר מחציה ואם יהיה בהפך יאיר מן הגדולה פחות מחציה. [ציור י''ב]: 


! ה 
[[אין ראיית הירח מסורה לכל אדם כמו שבת בראשית וכו'.]] שאם תהיה ראיית הירח מסורה לכל אדם ובכ''מ יצא לך מזה שיבוש והוא כל מי שרואה הירח עושה המועד על ראייתו בעצמו ואפשר שיראה זה ולא יראה זה או יראה זה במדינה זו ולא יראה זה במדינה אחרת לפיכך יהיה זה עושה היום הזה מקרא קודש וזה עושה למחר ויהיה כל אחד ואחד עושה לו מועד לעצמו: 


! ו 
[[בית דין מחשבין וכו'.]] ואם תשאל מפני מה כשידעו ב''ד שהירח יראה ולא באו עדים עושין החדש מלא ואע''פ שיאות מחשבונם שיראה הירח ואין משגיחין על החשבון עד שיעידו בבית דין העדים בראייתם ואם ידעו שאינו נראה אין משגיחין על העדים וסומכים על החשבון [והיה מן הדין אם נסמוך על החשבון] אם ידעו בחשבון שיראה ולא באו עדים עושין יום ל' ר''ח כמו שעשו כשנתברר להם שאינו נראה שהרי סומכים על החשבון. והתשובה שאין אנו סומכין אלא על שניהם כאחד הראייה והחשבון כדין העדות דכתיב ע''פ שנים עדים עד שיעידו שניהם כאחד לפיכך כשידעו בחשבון שהוא נראה ולא באו עדים והעידו שראוהו אין קובעין אותו. אבל אם ידעו בחשבון שאינו נראה ובאו עדים והעידו שנראה אפשר שיהיו עדי שקר לפיכך אין סומכין על דבריהם ואפשר שלא יהיו עדי שקר אלא שנזדמנה להם דמות לבנה מן העבים וגם לא נסמוך על דבריהם ועכ''פ א''א בלא שניהם כאחד ובסילוק אחד מהם תסתלק הקביעה: 


! ז 
[[מצות עשה וכו' שנאמר החדש הזה לכם וכו'.]] עדות זו מסורה לכם וכן מחוייבין ב''ד לדרוש העדות: [[וישלחו ויודיעו את שאר העם וכו'.]] שהרי כתיב אשר תקראו אותם אל תקרא אותם אלא אתם פירוש על ב''ד הוא אומר שעושין את המועדות ביום פלוני: 


! ח 
[[אין מחשבין וקובעין חדשים וכו'.]] זה הפסוק בספר ישעיה וגם כמותו בתרי עשר והלשון שבישעיה והלכו עמים רבים ואמרו לכו ונעלה אל הר ה' ואל בית אלהי יעקב ויורנו מדרכיו ונלכה באורחותיו כי מציון תצא תורה ודבר ה' מירושלם, פי' כל עם יאמר לחבירו לכו ונעלה וכו' אבל כי מציון תצא הוא דברי הנביא לא דברי העמים וכפל הענין במלות שונות כדרך המקרא שהרי ציון היא בירושלים ותורה היא דבר ה'. ואין אנו סומכין אלא על קביעות ב''ד שהן עמוד ההוראה והוא ב''ד שבירושלים שהרי כל בתי דינין שבארץ ישראל טפילה והם העיקר ואילן גדול לסמוך עליו. וא''ת זה הפסוק אינו מורה על הגבלת קביעת החדשים בלבד אלא הוא כולל כל התורה כולה שנאמר כי מציון תצא תורה וכו'. והתשובה אע''פ שהפשט מורה על זה יועיל זה הפסוק לנו בזה הענין שהרי הוא מכלל התורה והואיל והתורה כולה יוצאת מירושלים גם זה הענין יוצא מירושלים, וזה הנראה לי בתשובה: 

~ הלכות קידוש החודש - פרק שני




! א 
[[אין כשר לעדות החדש וכו'.]] ההלכה ברורה אבל י''ל מפני מה הוצרך לזכור זה הענין וכבר בארו בהלכות עדות. וי''ל שלא זכרו אלא לאפוקי מדר''ש שמכשיר עדות הקרובים בעדות החדש וכן מכשיר שאר פסולי עדות דתנן בראש השנה (דף כ''ב) אב ובנו שראו את החדש ילכו לא מפני שהן מצטרפין אלא שאם יפסל אחד מהם יצטרף השני עם אחר ר''ש אומר אב ובנו וכל הקרובים כשרים לעדות החדש וכו' ואמרי עלה בגמרא אמר ר' לוי מאי טעמא דר''ש דכתיב ויאמר ה' אל משה ואל אהרן וגו' החדש הזה לכם ראש חדשים עדות זו תהא כשרה לכם פי' אע''פ שהם אחים ורבנן סברי עדות זו תהא מסורה לכם פי' לחשובי הדור אני מוסר שיקבלו העדות ויקדשו החדש ולא להכשיר קרובים בה וסוף המימרא אמר מר עוקבא אמר שמואל אין הלכה כר''ש: 


! ב 
[[דין תורה אין מדקדקין בעדות החדש וכו'.]] פי' מאחר שאמרו ב''ד מקודש כבר נתקדש שהרי כתיב אשר תקראו אותם אל תקראו אותם אלא אתם ועוד כל מילתא דעבידא לאיגלויי לא משקרי בה אינשי: [[שכל ישראל בחזקת כשרות הן עד שיודע לך שזה פסול.]] ויש לתמוה מפני מה אמר שכל ישראל בחזקת כשרות כבר אמר בפרק י''א מהלכות עדות שכל עם הארץ פסול עד שיוחזק שהוא הולך בדרכי הכשרים. והתשובה שז''ש שכל ישראל בחזקת כשרות כלומר מן התורה ומ''ש בהלכות עדות הוא שיהיה פסול מדבריהם שהרי אמר הרי זה בחזקת רשע ופסול לעדות מדבריהם לפיכך כשקלקלו הבייתוסים לא היו החכמים מקבלים עדות החדש אלא ממי שהוחזק בכשרות דגרסינן בר''פ אם אינן מכירין אותו (ר''ה כ''ב:) ת''ר ומה קלקול קלקלו הבייתוסים פעם אחת בקשו בייתוסין להטעות את חכמים שכרו שני בני אדם בארבע מאות זוז אחד משלנו ואחד משלהם שלהם העיד עדותו ויצא ושלנו אמרו לו אמור כיצד ראית את הלבנה אמר להם עולה הייתי במעלה אדומים וראיתיו שהוא רובץ בין שני סלעים ראשו דומה לעגל ושתי אזניו דומות לגדי וקרניו דומות לצבי וזנבו מונח לו בין שני ירכותיו והציץ בי ונרתעתי ונפלתי לאחורי ואם אין אתם מאמינין אותי הרי מאתים זוז צרורים לי בסדיני. אמרו לו מי הזקיקך לכך אמר להם שמעתי שבקשו בייתוסין להטעות את החכמים ואמרתי מוטב שאלך אני ואודיע את החכמים שמא יבואו בני אדם שאינם הגונים ויטעו את החכמים. אמרו לו מאתים זוז נתונים לך במתנה וזה ששכרך יומתח על העמוד. באותה שעה התקינו שלא יהיו מקבלין עדות אלא מן המכירין: 


! ד 
[[בית דין מחשבין וכו'.]] דע שמהלך השמש מכוון תחת עגולת המזלות ואינו נוטה מעליה לא לצפון ולא לדרום ועגולת המזלות נוטה מעל עגולת משוה היום חציה נוטה לצפון וחציה נוטה לדרום ושתי הנקודות שבהן פוגעות זו בזו הם שתי נקודות השווי האחת תחילת מזל טלה והשנייה תחילת מזל מאזנים והירח סובב על גלגל נוטה מעל גלגל המזלות חציה לצפון וחציה לדרום לפיכך הגלגל יהיה על גלגל המזלות כשהיה בנקודת הפגיעה והיא הנקודה שנוגע בה גלגל הנוטה וגלגל המזלות והוא הראש או הזנב ופעם יהיה על גלגל משוה היום במקום שפוגעת עגולת הנוטה במשוה היום כגון זה [ציור ט''ז]. ופעם יהיה על שלשתם והוא כשהיה על שתי נקודות הפגיעות בין הנוטה והמזלות ומשוה היום כגון זה [ציור י''ז]. ופעם תהיה הלבנה נוטה מעל שניהם: [[ואם תהיה רחבה.]] פי' יהיה רחבה בראיית העין הרבה או יהיה זה מעט לצפון או לדרום: [[ולהיכן היו ראשי קרניה נוטות.]] פירוש כשיזוז הירח מעל קבוץ השמש מעט והוא הנקרא מולד נגלה ממנו כחוט אחד מן המאיר ממנו והוא שכנגד השמש ואע''פ שאין העין יכולה לראות הירח ולא המאיר ממנו לפי שהוא נסתר באור השמש אבל אנו יודעים שנגלה ממנו דבר מועט וכשיתרחק מן השמש כמו יום אחד ונראה מקצת המאיר ממנו לעינים ונקרא בלשון ערבי הלל יראה כאילו שתי קצוות כשני קרנים [ציור י''ח]. ואלו השני קרנים א''א שיהיו פונים לצד השמש אלא לרוח שכנגדה אבל אם אין לירח רוחב אלא יהיה מהלכיה על עגולת המזלות בשוה יהיו שני קרני הלבנה כנגד המזרח בשוה ואם תהיה הלבנה נוטה מעל גלגל המזלות בצפון יהיו קרניה פונים למזרח ויש להם נליזה אל הדרום. ואם היא נוטה לדרום יהיו קרניה פונים למזרח עם נליזה לצד צפון. לפיכך שואלין ב''ד העדים על נטיית ראשי קרניה ואם יעלה במחשבתם שהיה על אחת מאלו השלשה פנים והעידו העדים בחילוף הדברים או שיעידו שראשי קרניה נוטים לצד השמש וזה החלק א''א שיהיה לפי שראשי קרניה תמיד להפך פאת השמש כמו שיתבאר בפרק י''ט מזאת ההלכה במופת לפיכך אם העידו בדבר שלא יעלה בחשבון בידוע שהם עדי שקר ואין מקבלין אותם: 


! ה 
[[אמרו העדים ראינוהו במים.]] פירוש כשהסתכלנו במים ראינו בבואה של ירח על פני המים או שראינו הרקיע עבים דקים שאינם סותרים מה שאחריהם וראינו דמות ירח בתוכה: [[או שראינו אותה בעששית.]] פי' ראינו בבואה שלו בעששית. או שראינו וכו'. פי' ראו מקצתו ברקיע ומקצתו בעבים שנראה מאחרי העבים וכן אם ראינו מקצתו ברקיע ומקצתו במים וכן מקצתו ברקיע ומקצתו בעששית אין זו ראייה לפי שבכל אלו הפנים נדמה להם דמות לבנה ואינה הלבנה הודאית. וזה שאנו אומרים מקצתו ברקיע ומקצתו במים או בעבים או בעששית לאו למימרא שראו מקצת עגולו [ציור י''ט] שאלמלא ראו ברקיע מקצת עיגולו אמאי אין מקבלין אותן והלא אם נראה ממנו כחוט השערה מעידין ועוד א''א שיראה בלילה הראשונה חציה והלא אין נראה ממנו אלא כחוט אחד אלא כך פירוש הדבר מקצתו ברקיע כגון שזקפו עיניהם וראו חוטו והוא חצי החוט הנראה וכן החוט החצי במים ומש''ה אין מעידין מפני שבוביתא דעיבא היא שהרי א''א שיראה חצי החוט על זה הדרך שציירנו: 


! ו 
[[אמרו ראינוהו בלא כונה וכו'. אמרו עדים ראינוהו ביום כ''ט שחרית וכו'.]] פירוש א''א שיראה במזרח ביום כ''ט כי עד כאן לא נסתר באור השמש והוא קודם המולד בכמו יום אחד לפיכך צריך שיהיה בין ראייתה בשחרית קודם המולד ובין ראיתה במערב אחר המולד ב' ימים והיה מן הדין שאין מאמינין אותם בעדות זו אבל חכמים האמינו אותם לפי שהעידו שראוהו בזמנו אבל ראיית שחרית לא השגיחו עליה לפי שהרי העבים נתקשרו ונראית להם כלבנה. וא''ת ומפני מה השגיחו על ראיית ליל שלשים ולא השגיחו על ראיית יום כ''ט בשחרית שיש לנו לומר ג''כ שמא זו הראייה שראו בליל שלשים עבים שנתקשרו אבל ראיית יום תשעה ועשרים היא הראייה האמיתית ואין הירח נראה בליל שלשים. והתשובה אין אנו אחראין לראיית שחרית אם היא אמיתית או אינה אמיתית מאחר שהעידו בראיית ליל שלשים אין לשום לב לראיית יום כ''ט וכאילו לא העידו לפנינו בה כלל. ועוד אמרינן בגמרא (ר''ה כ''ה) רבי חייא חזא לסיהרא דקאי בעשרים ותשעה לירחא שקל קלא פתק ביה אמר לאורתא בעינן לקידושא ואת קימא הכא זיל איכסי למדנו מזה המעשה שאין חוששין לראיית כ''ט שחרית: 


! ז 
[[כיצד מקבלין וכו'.]] פירוש בפחי נפש בלשון ערבי מנסרין אלכאנוד מגזרת מפח נפש (איוב י''א): 


! ח 
[[ואח''כ ראש ב''ד אומר מקודש]] דכתיב וידבר משה את מועדי ה' וכו' מכאן שראש ב''ד אומר מקודש וכל העם עונין אחריו מקודש מקודש מנלן (ר''ה כ''ד) אמר ר''פ דאמר קרא אשר תקראו אותם קרי ביה אתם רב נחמן בר יצחק אמר אלה הם מועדי הם יאמרו מועדי: [[ואין מקדשין החדש אלא בשלשה.]] שהרי קדוש החודש אינו מסור לכל אדם אלא לבית דין ואין ב''ד פחות מג' ואמרינן בגמרא (ר''ה כ''ה:) סד''א הואיל ותנן דיני ממונות בשלשה ואם היה מומחה לרבים דן ואפילו ביחיד ה''נ לקדשיה יחיד קמ''ל שאין לך מומחה יותר ממשה רבינו ואמר ליה רחמנא עד דאיכא אהרן בהדך וכתיב ויאמר ה' אל משה ואל אהרן בארץ מצרים לאמר וכן אמר ובראשי חדשיכם ולא אמר ובראשי החדשים וזה לעד שזה החשבון מסור לכם לא החדשים הטבעיים והוא מן קבוץ הירח עם השמש עד קבוצם פעם שנייה. אבל בתמיד אומר וביום השבת שני כבשים בני שנה ולא אמר שבתכם לפי שהוא דבר טבעי ואינו ברצונכם לפיכך אינו תלוי בכם: [[וכן אין מחשבין וכו'.]] אם יראה או לא יראה ויהי' החדש מלא או חסר, אלא ב''ד שעל חשבונם אנו סומכים ומפני זה צריכין ב''ד לידע חשבון תקופות ומזלות וגימטריאות כדי שיחשבו וידעו באי זה יום יקבעו ר''ח: [[ואין מקדשין אלא חדש שנראה בזמנו.]] שהוא ליל שלשים אבל לא נראה בזמנו אין מקדשין אותו שכבר קדשוהו מן השמים: [[ואין מקדשין אלא ביום.]] דאמר קרא כי חק לישראל הוא משפט וכו' מה משפט ביום אף קדוש החדש ביום: [[אפילו ראוהו בית דין וכל ישראל וכו'.]] אמרינן בגמרא ל''ל למיתנא ראוהו ב''ד וכל ישראל איצטריך ס''ד אמינא הואיל וראוהו בית דין וכל ישראל איפרסמא לה מילתא ולא ליעברוה קמ''ל: [[או]] שנחקרו עדים וכו'. אמרינן בגמרא ל''ל למיתנא ס''ד אמינא חקירת העדים כתחלת דין ומקודש כגמר דין ולקדשוה בליליא מידי דהוה אדיני ממונות דתנן דיני ממונות דנין ביום וגומרין בלילה ה''נ ליקדשיה בליליא קמ''ל: 


! ט 
[[ראוהו ב''ד עצמן וכו' אם לא יצא כוכב בליל שלשים עדיין יום הוא ומקדשין אותו בסוף יום כ''ט ויהיה ר''ח יום שלשים.]] לפי שהראייה גדולה משמיעה כלומר ראיית ב''ד עצמן גדולה משמיעת דברי העדים (עצמן) שיעידו על הראייה בפניהם: [[ואם ראוהו בליל וכו'.]] שהרי יצא היום ואין מקדשין אלא ביום ואם תקשה על ההלכה שאמרה אפילו ראוהו ב''ד וכו' ותאמר למה מעברין זה החדש והרי אמר בפ''ג שאם לא באו העדים ביום שלשים ועברו ב''ד את החדש ואחר ד' או ה' ימים באו עדים רחוקים והעידו שראו את החדש בזמנו ונחקרו מקדשין אותו. והתשובה שיש הפרש בין שתי הצורות שהרי העדים העידו ביום שלשים ונאנסו ב''ד ולא קדשוהו בזמנו עד שחשכה ליל ל''א ולפיכך עברוהו אבל אם לא באו העדים כלל ביום ל' ולא באו אלא אחר ד' או ה' ימים אחר שעיברו החדש אפשר שמקדשין אותו שהרי לא באו העדים בזמן שמצפים להם ב''ד והואיל ובאו אח''כ מקבלין אותם מה יעשו והרי מקום שראו בו הירח רחוק הוא. וא''ת הלא אמר בתחלת פרק שלישי עדים שראו את החדש וכו' ואם היה ביניהם יתר על כן לא ילכו וכו'. התשובה שענין אותה העדות אינה מועלת בענין קרבן ראש חדש שכבר נתעבר החדש אבל מועלת בתיקון המועדות וכיוצא בו. ודע שהלכה שאחריה והיא ראוהו ב''ד עצמן יש עליה כמה קושיות, האחד שאמר אם עדיין לא יצא כוכב בליל שלשים וכו' שעדיין יום הוא והלא אפשר שיהיה זה העת בין השמשות שהרי אמר ז''ל בפ''ה מהלכות שבת משתשקע החמה עד שיראו ג' כוכבים בינוניים הוא הזמן הנקרא בין השמשות בכל מקום והוא ספק מן היום ספק מן הלילה ודנין בו להחמיר בכל מקום וכו' וממשמע דבריו ז''ל אפשר שתשקע החמה ולא יראה כוכב והוא הנקרא בין השמשות כמו שאמר בספר זמנים ואמר הנה עדיין יום הוא וצ''ע. הקושיא הב' שאמר אם ראוהו בליל שלשים אחר שיצאו שני כוכבים ולמדנו מדבריו ז''ל שזה העת מן הלילה ולפיכך דחה הקידוש למחר ומשמע דבריו בספר זמנים יהיה זה הזמן בין השמשות לא מן הלילה שהרי אמר עד שיראו ג' כוכבים. וא''ת אע''פ שזה הזמן הוא מבין השמשות דנין בו להחמיר ואין מקדשין אלא למחר נאמר שגם אנו צריכין להחמיר בזמן שהוא משקיעת החמה עד שיצא כוכב א' שהוא בין השמשות כמו שאמר בספר זמנים ואין מקדשין אלא למחר ומה הפרש יש בין תחלת בה''ש וסופו. ועוד היה צריך לזכור דין העת שהוא משקיעת החמה בזמן יציאת כוכב א' עד שיצאו שני כוכבים אם להקל ומקדשין בו אם להחמיר ואין מקדשין בו לפי שהוא ג''כ מבין השמשות ואין מקדשין אלא ביום לא יהיה חילוק בינו לזמן שמאחר שיראו שני כוכבים עד שיראו ג' כוכבים שהוא עת בין השמשות הנגלה בראיית הקידוש למחר הלא דין העת שלפניו מבה''ש כדינו ועכ''פ צ''ע. הקושיא השלישית מפני מה אם ראוהו ב''ד עצמן בסוף יום כ''ט ועדיין לא יצא כוכב ב''ד אומרים מקודש ואין מצריכים שנים מהם להעיד בפני ג' כמו שהצריך בסוף כשאמר ואם ראוהו ב''ד אחר שיצאו שני כוכבים למחר מושיבין שני דיינין וכו' ומה הפרש בין ראייתם בסוף יום כ''ט או בליל ל' עד שנשתנה דין הקידוש והיה די לב''ד שיראו בליל שלשים שיקדשוהו למחר מאחר שראו אותו כמו שעשו כשראו אותו ביום כ''ט וצ''ע: 


! י 
[[בית דין שקדשו וכו'.]] זו קולא בקדוש החדש שהרי נאמר אשר תקראו אותם כאילו אמר אשר תקראו אתם שהרי אין אנו סומכים אלא על אמירתם מקודש ואפילו בשגגה או זולתה: 

~ הלכות קידוש החודש - פרק שלישי




! א 
[[עדים שראו את החדש וכו' לא ילכו.]] לפי שאינם מגיעים למקום בית דין אלא אחר יום שלשים אחר שנתעבר החדש. וקשיא לי שהרי אמר בסוף פרק זה שאם לא באו עדים כל יום שלשים ועברו את החדש ואחר ד' או ה' ימים באו עדים רחוקין והעידו שראו הירח בזמנו ואפילו בסוף החדש מאיימין עליהם אם עמדו בדיבורן מקדשין אותו וחוזרין ומונין לאותו החדש מיום שלשים. הנה נתבאר מדבריו ז''ל שיש תועלת לעדות העדים אחר יום ל' הואיל ונראה בזמנו וזה נראה שאפילו שעברו אותו ב''ד יש להם לחזור ולקבעו בזמנו ואמר בתחלה שאין עדותן אחר ל' יום מועלת וכבר נתן טעם שכבר נתעבר החדש וזה מורה שאם עיברו בית דין את החדש אין להם לקבעו בזמנו וקשיא לן האי מימרא טובא. והתשובה שאין שני הדינין שוים שהרי ענין דברו הנה שאין עדותן מועלת בהקרבת קרבן ראש חדש ונסכיו שהרי עבר יום שלשים שהוא זמן הקרבן, אבל ענין דברו בסוף שאמר מקדשין אותו ויהיה לקדשו אחר ד' או ה' ימים אפילו בסוף החדש מועלת כדי לחזור ולמנות לאותו החדש מיום שלשים אבל לא יהיה שם תועלת לקרבן: 


! ב 
[[עדים שראו את החדש וכו' על ר''ח ניסן ותשרי מפני תקנת המועדות.]] כיון שפירש הכתוב בקריאת המועדים ואמר במועדם מחללין עליהן את השבת כשם שמחללין את השבת על התמיד ועל הפסח דכתיב בהם במועדם מדדרשינן על המועדים דכל היכא דכתיב ביה במועדו ואפילו בשבת ונאמר בתמיד ריח ניחוחי תשמרו להקריב לי במועדו וכתיב בפסח לבלתי הקריב את קרבן ה' במועדו וקריאת המועדים בעתם היא בשני החדשים הללו ובזמן שבהמ''ק קיים יוצאים על כל החדשים מפני מוסף ר''ח: 


! ג 
[[כשם שמחללין וכו'.]] לשון הגמרא (ר''ה כ''ב:) וחד לא מהימן והתניא מעשה ברבי נהוראי שהלך אצל העד לאושא בשבת להעיד עליו פירוש להעיד לבית דין על העדים שאין מכירין אותן אמרי רבי נהוראי סהדא אחרינא הוה בהדיה והאי דלא קא חשיב ליה משום כבודו דרבי נהוראי רב אשי אמר רבי נהוראי סהדא אחרינא הוה באושא ואזל ר' נהוראי לאיצטרופי בהדיה א''ה מאי למימרא מהו דתימא כיון דלא ידע אי משכח ליה אי לא משכח ליה מספיקא לא מחללין שבת קמ''ל עכ''ל הגמ'. וקשיא לי היאך מחללין השבת מספק שהרי אמר בהלכות מילה במי שנולד בין השמשות של ערב שבת שנימול יום א' שהוא יום ט' לפי שאין מחללין שבת מספק ואמרו ז''ל שמא ימצא אחר ויצטרף עמו וכן נאמר אנו שמא לא ימצא אחר שיצטרף עמו ולא יקבלו ב''ד עדי הראיה לפי שאין יודעין אותן ונמצאו שחללו את שבת ולא נתקיימה עדותן: 


! ד 
[[היה העד שראה את החדש כו' אפילו במטה.]] לפי שאסור להוציא משא על הבהמה בשבת ואדם חי שאינו כפות או שאינו חולה אינו משא ואם היה חולה הרי הוא משוי וכל שכן המטה שהוא משוי ואע''פ שהמוציא אדם חי שאינו כפות במטה פטור לפי שהמטה טפילה לו ה''מ כשנושאו אדם אבל לענין משוי בהמה הרי האדם והחולה והמטה משוי הם ואסור להוציאם על הבהמה בשבת אבל התירו ז''ל בעדות החדש שמרכיבין את החולה ואפילו במטה ואם יש להם אורב בדרך לוקחים העדים בידם כלי זיין ואע''פ שאינו דרך מלבוש כגון רומח וסייף וקשת ואלה ותריס וכיוצא בהן שהוא חייב על ההוצאה בהם מותר לעדים ליקח את אלו הכלים בידם וכ''ש כלים שהן דרך מלבוש שמותר כגון שריון וכובע וכיוצא בהן: 


! ה 
[[בראשונה היו מקבלין עדות וכו' ואי אפשר להקריב מוסף.]] פירוש לפי שאין מקריבין קרבן קודם תמיד של שחר ולא אחר תמיד של בין הערבים לפי שתמיד של בין הערבים היה נשחט בשמנה שעות ומחצה וקרב בתשע ומחצה חוץ מערב הפסח שמקדימים אותו שתי שעות בשביל שחיטת הפסחים כמו שיתבאר במקומו: 


! ו 
[[נוהגין אותו היום קדש.]] והוא יום שבאו העדים ולא העידו והוא יום שלשים ולמחר קדש והוא יום ל''א ומונין מיום שני עשרה ועושין הצום ולמה לא ימנו לצום מיום ראשון ולא מיום שני לפי שבראשון לא קדשוהו בית דין ואין הראיה קובעת אלא בית דין שאמרו מקודש הם שקובעים ועליהם אנו סומכים: [[משחרב בית המקדש וכו'.]] ומפני מה מקבלין עדות החדש כל היום לפי שנסתלק הקלקול ובטל התמיד ומקדשין החדש ואפילו בסוף היום: 


! ח 
[[בראשונה וכו' היו משיאין משואות.]] בסי''ן כמו ותעל משאת העיר השמימה פירוש שריפתה וכן וישאם דוד ואנשיו ומתרגמינן ואוקדינון ופירוש שרפום. לשון המשנה (ר''ה כ''ב:) וכיצד משיאין משואות מביאין כלונסאות של ארז ארוכים וקנים ועצי שמן ונעורות פשתן וכורכן במשיחה ועולה לראש ההר ומצית בהן את האור ומוליך ומביא ומעלה ומוריד עד שרואה את חבירו שהוא עושה כן בראש ההר השני וכן בראש ההר השלישי. ומאין היו משיאין משואות מהר המשחה לסרטבא ומסרטבא לגרופינא ומגרופינא לחיורן ומחיורן לבית בלתי ומבית בלתי לא זזו משם אלא מוליך ומביא מעלה ומוריד עד שרואה כל הגולה לפניו כמדורת אש, ע''כ: [[שאין מחללין את השבת לקיימו אלא לקדשו בלבד.]] לשון הגמרא (שם כ''א:) יכול כשם שמחללין עד שיתקדשו כך מחללין עליהן עד שיתקיימו ת''ל אשר תקראו אותם במועדם על קריאתם אתה מחלל ואי אתה מחלל על קיומן: 


! ט 
[[על ששה חדשים וכו'.]] לא זכר עצרת לפי שזמנה תלוי בספירת העומר והוא יום נ' מיו''ט שני של פסח לפיכך אין השלוחין יוצאין על סיון ואמרינן בגמ' (ר''ה י''ח:) וליפקו נמי אתמוז ואטבת פי' מפני הצומות שבהם. בזמן שיש שלום שהמקדש קיים. וסוף המימרא אין גזירה ואין שלום כגון עתה בזמן הזה שאם לא רצו להתענות אין חייבין עליהן אם רצו מתענין ואם לאו אין מתענין אי הכי ט' באב נמי אמר רב פפא שאני ט' באב הואיל והוכפלו בו הצרות דאמר מר בט' באב חרב הבית בראשונה ובשנייה ונלכדה ביתר ונחרשה העיר מכלל אלו הדברים נתברר שיוצאין השלוחין על אב לפי שהוכפלו בו הצרות יותר מתמוז וטבת. לשון רש''י ז''ל השלוחין יוצאין כשקדשו ב''ד את החדש על פי עדים שראו את החדש ומודיעין השלוחין לגולה יום שקדשו אותו אם ביום שלשים וחדש שעבר חסר או ביום ל''א וחדש שעבר מלא. מפני הפסח והולכין השלוחין עד הפסח חוץ מן השבתות. ועל אב מפני התענית והולכין השלוחין כל ח' ימים חוץ מן השבת. ועל אלול מפני ר''ה מודיעין מתי יתחיל אלול ועושין ר''ה ביום שלשים לאלול בגולה דרוב שנים אין אלול מעובר ואע''ג דספק הוא בידם שמא יעברוהו בית דין א''א להם לדעת ועל כרחן הולכין אחר רוב השנים ואם לא ידעו מתי התחיל אלול לא ידעו מתי הוא יום שלשים שלו. ועל תשרי מפני תקנת המועדות לאחר שקדשוהו ב''ד לתשרי השלוחין יוצאין ליום המחרת והולכין עד מקום שיכולין להגיע עד החג ומודיעין אם עברו בית דין לאלול ואם לאו כדי שלא יהא לבם נוקפם ביוה''כ וסוכות. פסח קטן הוא פסח שני לטמא ושהיה בדרך רחוקה בראשון ולפיכך קרי ליה פסח קטן דלא הוה אלא יום אחד: 


! י 
[[שלוחי ניסן וכו'.]] ברור שצריכין אנו באלו השני חדשים שיתאמת להן הדבר יותר משאר חדשים מפני המועדות שבהן, ובשאר מהששה חדשים אינם צריכין לכך שאע''פ שלא שמעו השלוחין מפי ב''ד מקודש יש להם לילך ולהודיע מאחר שנראה הירח: [[ומ''ש ז''ל אין יוצאין אלא ביום וכו'.]] זה לא יתכן אלא בשלוחי ניסן אבל שלוחי תשרי אינן יוצאין ביום ר''ה לפי שהוא יו''ט והיה לו לומר שלוחי ניסן אין יוצאין אלא ביום ר''ח וכו' אבל שלוחי תשרי אינן יוצאין אלא ביום שני לפי שיום ראשון יו''ט ולפיכך לא יתכן זה הדין אלא בר''ח ניסן בלבד. ונ''ל לפע''ד שיתכן לצאת ביום ר''ה אבל אין מגיעין אלא עד התחום וישבו לפנים מן התחום עד שתשקע החמה ואחר שתשקע החמה אם יכולין לילך ולא יהיה להן עכוב הולכין ואם יש להן עכוב בדרך יוצאין למחר והוא יום ב' של תשרי. [ומה] שאמרו יוצאין פירוש יוצאין מירושלים חוצה לה ואם רצו הולכין עד התחום: 


! יב 
[[יש מקומות וכו'.]] לפי שאין מתעכבין השלוחין בניסן כמו שמתעכבין בתשרי לפי שיש ביניהן שני ימים יום ראש השנה ויום כפור לפיכך שלוחי ניסן מגיעין למקום שאין מגיעין שלוחי תשרי וכדי שלא לחלוק במועדות שאם ינהגו לעשות פסח יום אחד יבאו לטעות ויעשו סוכות יום א' אע''פ שלא הגיעו אליהן השלוחין ואפילו יו''ט של עצרת שאינו תלוי בראיה ולא בשלוחין שהרי אינן עושין עצרת אלא על ספירת הימים של עומר הידועים מיו''ט שני של פסח, לפי שחששו חכמים שמא יטעו בתשרי אם יעשו עצרת יום אחד שמא יעשו סוכות יום אחד בזה המקום שאין שלוחי תשרי מגיעין אליו התקינו שיעשו באלה המקומות כל המועדים שני ימים מפני חשש הטעות, ושאר הפרק אינו צריך ביאור: 

~ הלכות קידוש החודש - פרק רביעי




! א 
[[שנה מעוברת וכו'.]] כבר בארנו למעלה שנקראת השנה שהיא מי''ג חדש מעוברת דמיון לאשה עוברה: [[ואין מוסיפין לעולם אלא אדר.]] לפי שהוא קרוב לזמן האביב לפי שאם יעברו חדש לפניו יתכן שיתבשל התבואה במהרה ולא תצטרך השנה לעיבור אבל אם יעשו חדש העיבור קרוב מזמן האביב הם יודעים אם הגיע בשול האביב אם לא הגיע. ומפני מה חדש העיבור ל' לפי שמדת החדש כ''ט י''ב תשצ''ג ואם יעשו אותו כ''ט בלבד ישאר ממנו י''ב תשצ''ג ואם יעשו במקצת השנים חדש העיבור כ''ט ובמקצתם ל' שמא יטעו מפני ריחוק הזמן ועי''כ ישאר לנו שארית אחרת לפיכך יעשו אותו בכל השנים של עיבור ל' יום והנשאר מתשלום החדש יבלע בחשבון סדור מרחשוון וכסליו ולולא תוספת החדש הזה היו חוזרין חדשי השנה חלילה על כל זמני השנה מפני תוספת שנת החמה על שנת הלבנה והיה הפסח בא פעמים בימות החמה ופעמים בימות הגשמים: 


! ב 
[[על שלשה סימנין מעברין וכו'.]] אם יתאחר התקופה עד ט''ז בניסן או אחר זמן זה יודע שיתאחר בישול התבואה ויתכן שלא ימצאו שעורים להקריב מהם מנחת העומר לפיכך תלו התקופה בזמן ט''ז בניסן זמן חיוב הקרבת העומר: 


! ג 
[[וכן אם ראו ב''ד וכו'.]] פי' אפל מאוחר ולא צמח מן האדמה ודומה כאילו הוא בבטן הארץ באפילה דכתיב והחטה והכוסמת לא נוכו כי אפילות הנה, פירוש לא הפסידם הברד מפני שלא צמחו ויצאו על הארץ עד שיגיע אליהן הברד וימית אותם לפי שהיו בבטן הארץ ולא יצאו לאויר. וענין וסומכין על שני סימנין לומר על שניהם ביחד לא על אחד מהם בלבד: 


! ד 
[[על ג' ארצות וכו'.]] אלו השלש ארצות מארץ ישראל (ממהרות התבואה להתבשל בהם קודם) [כוללות] כל עיירות א''י. ופירוש אם עדיין לא צמחו פירות האילן שהרי (לא) נשאר לנו סימן חזק שנסמוך עליו בעיבור השנה שהרי האביב לא הגיע אלא באחת משלש ארצות אלו שבשתי ארצות לא הגיע בהם וגם פירות האילן לא צמחו ואע''פ שלא הגיע התקופה עד ט''ז בניסן וכל שכן אם עברה שאין אנו צריכין לידיעת שני סימנין אלו שהרי אמר ועל סימן זה וכו'. נמצאת אומר שאם עברה התקופה ט''ז בניסן מעברין ואם לא הגיע לט''ז בניסן והגיע האביב וצמחו פירות האילן אין מעברין. ואם עברה התקופה רובו של חדש אע''פ שהגיע האביב וצמחו הפירות [מעברין] שהרי אמר ועל סימן זה סומכין ואין חוששין לסימן אחר. ואם לא הגיע התקופה לט''ז בניסן אם עדיין לא הגיע האביב או לא צמחו הפירות יראה לי שאין מעברין שהרי יש זמן לאביב להגיע ולפירות להצמיח מאחר שלא הגיע התקופה עד ט''ז בניסן. אבל בחלק הג' יש לתמוה שהרי אין אנו מעברין אם הגיע התקופה לט''ז בניסן אלא כדי שיבא הפסח בזמן האביב והרי הגיע האביב ולמה הוצרכנו בשנה זו לעבר וכיצד אמר ואין חוששין לסימן אחר וצ''ע: 

! ו
((ה-ו)) [[ויש שם דברים וכו' לא מפני השלג]] לפי שיכולים להתחמם בבגדים או בחמימות המדורות דכיון דעקר איניש רגליה למיזל באורחא לא שהי באורחא מפני הצנה, וגלויות ישראל שלא נעקרו ממקומן שעדיין לא נהיה להם טורח ואין אומרין נראה אם כשיעקרו ממקומן לא יהיו יכולין להגיע לירושלים אלא לאחר י''ד יום לעבר השנה מיד כדי שיגיעו לירושלים, וקרי להו גליות ישראל דבבית שני היו משועבדין תחת יד האומות: [[ולא מפני הטומאה.]] כגון שהיו רוב הקהל או רוב הכהנים טמאים במת שהרי יכולין לעשות הפסח בטומאה הטמאים עם הטהורים שנאמר ויהי אנשים אשר היו כו' כך למדו מפי השמועה יחידים נדחים ואין הצבור נדחים. ודבר זה בטומאת מת בלבד והפסח שהקריבוהו בטומאה נאכל (בטהור) [בטומאה] לטמא מת או לטמא במגע הטומאות כגון נוגע בשרץ ובנבלה. ואינו נאכל בטומאה אלא אם נטמא הציבור קודם זריקת הדם אבל אם נטמא לאחר זריקת הדם אינו נאכל. כתב הרב הגאון רמז''ל אם תשאל ה''ד טומאה זו שתשאר עליהן מחדש אדר שבו מעברין עד הפסח והא אין לנו טומאה יותר מז' ימים. ושמענו שפירש טעם זה רבנו האיי גאון ז''ל פירוש יפה ורבינו יהוסף הלוי לא עמד על מה שפירש רבינו האיי גאון ז''ל מיהו אמר שיתכן זה בשנה שלא מצאו בה אפר פרה אדומה כדי שיטהרו וכיון שלא מצאוה טמאים הם ולא הטהרו וס''ד מעברין אותה שמוסיפין חדש בה כדי לחפש בו פרה אדומה לטהר אותן קמ''ל דלא ואם עיברוה (אינה) מעוברת עכ''ל. ונ''ל לפי ענ''ד שיתכן זה כגון שיהיו מחוסרי כפרה ולא היתה כפרתם ראוייה ליקרב אלא לאחר הפסח מהו דתימא מעברין עד שיגיעו אילים של מחוסרי כפרתם ליקרב קמ''ל דלא. זה נוסח דבריו ז''ל בפירוש הגמרא שלו: [[ואם עיברו בית דין את השנה מפני הטומאה הרי זו מעוברת.]] פירוש בדיעבד שאין מעברין מפני הטומאה לכתחלה מאחר שהן יכולין לעשות הפסח בטומאה: 


! ז 
[[יש דברים וכו'.]] והגוזלות מצויין לראייה שהרי עולת ראייה באה בין מן העוף בין מן הבהמה שהראייה אין לה שיעור מן התורה שנאמר איש כמתנת ידו ומד''ס שלא תהיה ראייה פחות משוה מעה כסף: [[מפני הגדיים וטלאים.]] שלא גדלו שאין אומרים נעבר את השנה כדי שיגדלו לצורך פסחים דאכילת הפסח סגי לה בכזית ויכולין לימנות הרבה על גדי אחד אף על פי שהוא קטן: [[מפני הגוזלות שלא פרחו וכו'.]] פי' שלא גדלו לצורך קיני יולדת לפי שכל השנה משהין קיניהם עד הפסח לפי שטורח הוא להן לעלות בכל עת לירושלים וממתינין עד לפסח ועולין בעל כרחן שאף הן חייבות באכילת הפסח ראשון ובפסח עדיין הגוזלות קטנים אפ''ה אין מעברין השנה מפני הגוזלות שלא הצהיבו כדי שימצאו היולדות קינין לקנות: 


! ט 
[[אין מעברין את השנה אלא במזומנים וכו'.]] פי' קרויין לכך ואמרינן בגמרא (סנהדרין י''א) מעשה ברשב''ג שאמר השכימו לי לעלייה שבעה השכים ומצא שמנה אמר מי הוא שעלה שלא ברשות ירד עמד שמואל הקטן על רגליו ואמר אני הוא שעליתי שלא ברשות ולא לעבר השנה עליתי אלא ללמוד הלכה למעשה הוצרכתי אמר לו שב בני שב ראויין כל השנים כלם להתעבר על ידך אבל מה אעשה שהרי אמרו חכמים אין מעברין את השנה אלא במזומנים לה ולא שמואל הקטן הוה אלא איניש אחרינא הוה והאי דעבד שמואל הכי כי היכי דלא ליכסיף הוא דעבד, כי הא דיתיב רבי וקא דריש והריח ריח שום אמר מי הוא שאכל שום יצא עמד רבי חייא ויצא עמדו כלם ויצאו אחריו למחר מצאו ר''ש ברבי לרבי חייא אמר לו אתה הוא שציערת לאבא אמש אמר לו ח''ו לא תהא כזאת בישראל: [[היו מזומנים למקום פלוני.]] פי' כדי שיעיינו בינן לבין עצמן בדיני עיבור השנה קודם שיבאו ולא יטעו או ישגו ואותן שזימנו בלבד הן שמעברין אותה ואע''פ שעלו עמהם לעלייה אנשים אחרים שהרי אותן שעלו שלא ברשות אינן הם מן המעברין שהרי לא הוזמנו לכך כדאמרינן במעשה דרשב''ג שאמר לו שמואל הקטן לא לעבר השנה עליתי וכו' מכלל שאפשר להושיב מי שאינו מזומן לעבור לא להמנות מן המעברין אלא ללמוד הלכה למעשה: [[ובכמה מעברין אותה.]] פירוש שהיו ב''ד יושבין ורואין אם השנה צריכה עיבור מפני האביב או התקופה מתחילין בג' שאין ב''ד פחות מג' כדי שיהיה בהם רוב ומיעוט אם היה ביניהם מחלוקת בדין מן הדינים: [[אמרו שנים לא נשב.]] פירוש אין צריך להושיב ב''ד על כך שאין כאן ספק דודאי א''צ עיבור ואחד אומר נשב ונבדוק ונעיין אם צריכה שנה זו לעבר אותה מפני האביב או התקופה או פירות האילן בטל היחיד במיעוטו ולא ישבו ולא יעיינו בדבר דכתיב אחרי רבים להטות: [[אמרו השנים נשב ונראה ואחד אמר לא נשב מוסיפים שנים.]] שהרי משא ומתן של עיבור צריך ה': 


! י 
[[ובעיבור השנה מתחילין מן הצד.]] פירוש לא מן הגדול שבדיינין שמא יסמכו השאר על דעתו ולא יראו עצמן כדאי לחלוק על הגדול וימנע כל אחד לומר דבר הנראה לו בדעתו כמו שאמרנו בדיני נפשות. אבל בקידוש החדש מתחילין מן הגדול כמ''ש למעלה אחר שתתקיים העדות של קידוש החדש רב''ד אומר מקודש וכל העם עונים מקודש מקודש שאין כבוד לרב''ד להתחיל בקידוש לפניו מי שהוא פחות ממנו. ויש לשאול מפני מה אם שנים אומרים לא נשב ואחד אומר נשב בטל יחיד במיעוטו ואם אמרו שנים נשב ואחד אומר לא נשב מוסיפים שנים ולמה לא נאמר כמו שאמרנו בתחלה בטל יחיד במעוטו וכן הדין אם אמרו צריכה עיבור או אינה צריכה ולמה סמכנו על העיקר והוא אחרי רבים להטות במה שאומרים לא נשב או אינה צריכה עיבור ולא נסמוך על עיקר זה במה שאומרים נשב ונראה אם צריכה עיבור אלא מוסיפין שנים והיה ראוי שיהיו שני הדינים שוים או יבטל המיעוט במיעוטו או יוסיפו השנים או יחלוק המעט על הרוב. והתשובה שהאומר נשב ונראה הוא מוציא השנה ממנהגה והוי כמו המחייב בדיני נפשות שלא נלך בו אחר הרוב עד שירבו המחייבין יותר מן המזכין בשנים, גם לזה כשיאמרו שנים צריכה עיבור ואחד אומר אינה צריכה עיבור לא נחזור לדבריהם עד שירבו בשנים או עד שיגיעו שבעה שהם לגבי העיבור כע''א לגבי דיני נפשות: 


! יא 
[[אין מושיבין וכו' היה ראש בית דין וכו'.]] כדאמרינן בגמרא (סנהדרין י''א) מעשה ברשב''ג שהלך לסוריא ליטול רשות מהגמון אחד ושהא לבוא ועיברו את השנה על מנת שירצה רשב''ג וכשבא אמר להן רוצה אני ונמצאת השנה מעוברת: 


! יב 
[[ואין מעברין את השנה אלא בארץ יהודה.]] פירוש זו ירושלים. לשכנו תדרשו פירוש לשכנו של מקום והוא בית המקדש: [[ואין מעברין אלא ביום.]] שהרי הוקש עיבור השנה לקדוש החדש וכשם שאין קדוש החדש אלא ביום כך אין מעברין את השנה אלא ביום ומנין שאין מקדשין את החדש אלא ביום (שם י''א:) אמר ר' אבהו מאי קרא תקעו בחדש שופר וכו' אי זהו חג שראש החדש מתכסה בו הוי אומר זו ראש השנה וכתיב כי חק לישראל הוא משפט לאלהי יעקב כמשפט מה משפט ביום דכתיב והיה ביום הנחילו את בניו אף קידוש החדש ביום: 


! יג 
[[יש לבית דין לחשוב ולידע וכו'.]] פירוש יחשבו מהלך השמש ואימתי תהיה התקופה פירוש תקופת ניסן והוא עת היות השמש בתחלת מזל טלה בכל עת שירצו אפילו כמה שנים ויודעין זה הענין לעצמן אבל לא יודיעו זה לעם שמא לא יגיע האביב ולא פירות האילן או יגיעו וע''פ התקופה יעברו או לא יעברו לפיכך אם אמרו מעוברת שמא בשביל הסימן האחר לא תהיה מעוברת שהרי אין זה ידוע אלא באדר ויהיה לבית דין כיסוף לפיכך צריכין להמתין ולא יודיעו לעם שהשנה מעוברת אלא בזמנה שהוא אדר ואע''פ (כן) שיחשבו התקופה לפני זמן זה אינו אלא לאחר ראש השנה שאין מעברין משנה לחברתה. ודבר זה מפני הדוחק שאם היה חכם או נשיא ביהודה ורוצה לילך למקום רחוק וסבור שלא יבא קודם אדר אומר אחר ר''ה מיד שנה זו תהא מעוברת: 


! יד 
[[הגיע יום ל' באדר וכו'.]] דכתיב החדש הזה לכם ראש חדשים מאחר שבא יום שראוי לקבעו ניסן והוא יום ל' אי אתה רשאי לקבעו עיבור לעשות ניסן אחר סמוך לו לפי שזה ניסן ואין אחר ניסן. ובזה הענין טעה חזקיה מלך יהודה שעיבר ניסן בניסן ולא הודו לו חכמים וביקש רחמים על עצמו קסבר הואיל וראוי לקבעו ניסן לא אמרינן אלא אע''ג דראוי כיון דעדיין לא הוקבע לא קרינן ביה זה ניסן ואין אחר ניסן: [[ואם עיברוה ביום ל' של אדר ה''ז מעוברת.]] הואיל ולא באו עדים ולא נתקדש החדש לפיכך אם קדשו את החדש קודם שעיברו שוב לא היו מעברין. ומזה יתבאר לך שזה שעשה חזקיה מלך יהודה בדיעבד אבל מה שעשה עשוי הוא: 


! טו 
[[אין מעברין את השנה בשנת רעבון וכו'.]] ואין מעברין בשביעית שיד הכל שולטת על הספיחים והוא כל שתוציא הארץ בשנה שביעית בין מן הזרע שנפל בה קודם שביעית בין מן העקרים שנקצרו מקודם וחזרו ועשו הכל מותר לאכלן מן התורה שנאמר והיתה שבת הארץ לכם לאכלה ואע''פ שהן אסורין מד''ס באכילה מפני עוברי עבירה שזורעין בשדותיהן בסתר ואומרים ספיחים הם ואעפ''כ יד כל העם שולטת בספיחין לאוכלן מפני שהן מותרין מן התורה שמא יאכלו ולא ישאר מן הספיחים לקרבן העומר ושתי הלחם תבואה להקריב ממנה בשביל תוספת חדש העיבור: 


! יז 
[[כשמעברין בית דין את השנה וכו'.]] כדגרסינן בסנהדרין (דף י''א:) מעשה ברבן גמליאל שהיה יושב על גבי מעלה בהר הבית והיה ר' יוחנן סופר הלז עומד לפניו ושלש איגרות חתוכות לפניו מונחות אמר ליה טול איגרא חדא וכתוב לאחנא בני גלילאה עילאה ולאחנא בני גלילאה תתאה שלמכון יסגא מהודעין אנחנא לכון דזמן ביעורא מטא לאפרושי מעשרא ממעטני דזיתא וטול איגרתא חדא וכתוב לאחנא בני דרומא שלמכון יסגא מהודעין אנחנא לכון דזמן ביעורא מטא לאפרושי מעשרא מעומרי שובליא וטול איגרא חדא וכתב לאחנא בני גלותא דבבל ולאחנא דבמדי ולשאר כל גלוותא דישראל שלמכון יסגא לעלם מהודעין אנחנא לכון דגוזלייא רכיכין ואמרייא דעדקין וזימנא דאביבא לא מטא ושפרת מילתא באנפי ובאנפי חבראי ואוסיפית על שתא דא תלתין יומין וזה שצריך ר''ג להודיען שעיברו את השנה לפי שהם רחוקים מירושלים שהרי היו בח''ל: 

~ הלכות קידוש החודש - פרק חמישי




! א 
[[כל מה שאמרנו מקביעות ראש חדש וכו'.]] דע דענין זה נתבאר בפרקי ר''א הגדול: 


! ב 
[[אלא פעמים שיהיה יום שקובעין בו חשבון זה הוא יום הראייה או קודם לו ביום או אחריו וכו'.]] דע שהחמה סובבת בגלגלה קרוב ממעלה בכל יום ממערב למזרח ומוצק גלגל מעגל הירח תנועתו בכל יום גם ממזרח למערב י''ג מעלה וי' חלקים ול''ה שניות. (ומעגל) [ומהלך] הירח בחצי מעגלו העליון לצד מערב על הפך סדר המזלות ובחציו התחתון למזרח. ושיעור תנועתו בכל יום בזה הגלגל י''ג מעלה וד' חלקים בקירוב [ציור כ'] נניח שגלגל השמש המדומה א' ב' ג' ד' וגלגל הירח ה' ז' ח' ט' ומוצק שני הגלגלים נקודת כ' והשמש נקודת א' ומעגל הירח לנ''מ אח''כ נאמר פעמים יהיה עת הקבוץ האמצעי הוא עת הקבוץ האמיתי ופעמים יהיה עת הקבוץ האמיתי קודם לקבוץ האמצעי. ופעמים יהיה עת הקיבוץ האמצעי קודם האמיתי. לפיכך נניח בתחלה שמוצק מעגל הירח כנגד מוצק השמש בשוה וכשיהיה הירח עצמו או בנקודת ל' בתכלית מן הארץ או בנקודת מ' והוא בסוף קריבתו יהיה עת הקבוץ האמצעי הוא עת הקבוץ האמיתי לפי ששלשתן על קו א' ואין אחד מהן זז מכנגד חבירו. ואם היה הירח לצד מערב ממוצק מעגל הירח והמוצק כנגד השמש בשוה כגון שהיה הירח על נקודת נ' יהיה הקבוץ האמצעי קודם לקבוץ האמיתי והוא קבוץ נקודת ל' הירח עצמו עם השמש והוא נקודת א' לפי שכשנתקבץ מוצק המעגל והוא נקודת ה' עם השמש והוא הקבוץ האמצעי ומוצק המעגל והשמש תנועתה אל המזרח והירח בחצי מעגלו העליון תנועתו אל המערב ובחציו התחתון למזרח וכשיתקבצו הקבוץ האמצעי אז מיהר מעגל הירח אל המזרח ואע''פ שהשמש תנועתה גם למזרח אבל היא נעה בכבדות. וכשסרה נקודה ה' מכנגד נקודת א' במהרה ונהיתה על נקודת ס' אז נהיתה נקודת נ' תחת נקודת א' והוא השמש וזהו הקבוץ האמיתי. ואם יהיה כוכב הירח לצד מזרח כמו על נקודת ע' כבר קדם בזו הצורה הקבוץ האמיתי לאמצעי לפי שלא נהיה הירח לצד מזרח מן השמש אלא עד שנתקבץ עמה תחלה ונהיתה נקודת ע' תחת נקודת א' ואח''כ סרה הירח אל המזרח ומיהר מוצקה מעגל תחת השמש בשוה לפיכך נהיה הירח למזרח. ואחר שביארנו זה הענין והוא שאפשר שיהיה יום המולד האמצעי הוא עת האמיתי או קודם לו או אחריו נחזור לבאר דבריו ז''ל. והוא אלא פעמים שיהיה יום שקובעין בחשבון זה וכו' שהרי אם יהיה הקבוץ האמיתי בתחלת ליל שני בדרך משל ויהיה הקבוץ האמצעי אחריו בתחלת יום שני ותהיה הקביעה בחשבון זה ביום ב' ותהיה הראייה בליל ג' יהיה יום הקביעה קודם יום הראייה ביום ואם יהיה המולד האמצעי אחר חצות יום ב' ותהיה הקביעה ביום ג' והראייה כמו שאמרנו בליל ג' בזה המשל יהיה יום הראייה הוא יום הקביעה. ועוד אם יהיה הקבוץ האמיתי בליל ג' ותהיה הראייה בליל ד' והיה המולד ביום ג' אחר חצות תהיה הקביעה ביום ה' הרי נמצא יום הקביעה אחר יום הראייה ביום. וכן אפשר שיקדם הקבוץ האמצעי לקבוץ האמיתי כמו שתאמר שהיה הקבוץ אמצעי ביום ב' ואם יהיה בין זמן הקבוץ האמיתי שאחר הקבוץ האמצעי ובין ליל ג' ריוח שאפשר שיראה הירח בליל ג' יהיה יום הקביעה קודם יום הראייה ביום שהרי הקביעה ביום שני והראייה בליל ג'. ואם יהיה הקבוץ האמצעי אחר חצות והירח נראה בליל ג' יהיה הקביעה הוא יום הראייה והוא יום ג' לפיכך על שני הפנים או יוקדם הקבוץ האמיתי לאמצעי או בהפך אפשר שיהיה יום הקביעה הוא יום הראייה או קודם לו ביום אבל לא יהיה יום הקביעה אחר יום הראייה אלא על תנאי שיהיה הקבוץ האמיתי קודם האמצעי שהרי אע''פ שיהיה הקבוץ האמצעי אחר חצות יום ג' תהיה הקביעה ביום ה' א''א שתהיה הראייה בליל ד' שהרי אמרנו שהקבוץ האמיתי מתאחר מהאמצעי x ויתכן שלא יראה הירח בליל ד' ולא עוד אלא לפעמים ולא בליל ה' כגון שהיה המולד האמיתי ביום ד' בסוף היום: [[וזה שיהיה לאחר הראייה ביום פלא הוא ובארצות שהן למערב א''י.]] העילה שבשבילה היה זה פלא לפי שלא יארע זה אלא מעט שהרי ברוב השנים יהיה יום המולד הוא יום הקביעה ויהיה יום הראייה אחריו או יהיה יום הקביעה הוא יום הראייה ויהיה המולד לפני יום הקביעה ולא יתכן שיהיה ביום הקביעה אחר יום הראייה אלא בעת שתרחק הקביעה ליום ג' מן המולד שאפשר שיהיה יום הקבוץ האמיתי הוא יום הקבוץ האמצעי ויראה הירח ביום ב' מיום המולד והדחייה היתה ליום ג' מן המולד לפיכך יהיה יום הקביעה אחר יום הראייה ביום. וזה המאורע לא יתכן בכל עת אלא במקצת השנים ולא יהיה אלא בארצות שהן למערב א''י שהרי הראייה בהם קודמת לראיית בני א''י כמו שאנו אומרין שיש מדינה נוטה מעל א''י לצד מערב ט''ו מעלות ונראה בה הירח בליל ד' שהיה המולד האמיתי בליל ג' אבל היה המולד האמצעי ביום ג' אחר חצות לפיכך נדחית הקביעה ליום ה', אבל כשנראת בזו המדינה שהיא במערב א''י היה גבוה בעיניהם כששקעה החמה כמו י''ב מעלות או יותר כמו שיצא בחשבון אבל לא גבוה בעיני בני א''י כלום אלא שקע אצלם או יהיה גבוה אצלם מעט לפיכך אינו נראה להם בליל ד' ואינו נראה אצלם אלא בליל ה' ויהיה אצלם יום הקביעה בזה המשל הוא יום הראייה שהוא יום ה', וייחד אותו בארצות שהן למערב א''י והשינוי לא יהיה אלא בשביל הראייה לא בשביל הקביעה שהרי זמן הקביעה אינו משתנה בכל המקומות לפיכך אע''פ שזה הדין נוהג בכל מקום שהוא מערב למקום אחר בין שיהיה במזרח של א''י בין שיהיה במערבה או היה אחד במזרחה ואחד במערבה, אבל מפני שאינו מדבר אלא בראיית ארץ ישראל ייחד הדין בארצות שהן למערב ארץ ישראל. וזו היא צורתו [ציור כ''א]: 


! ד 
[[כשהיתה סנהדרין קיימת וכו'.]] תלה הדין בשלוחי תשרי לא בשלוחי ניסן לפי ששלוחי ניסן מגיעין למקום שאין מגיעין אליהם שלוחי תשרי שהרי אינן מהלכין לא ביו''ט של ר''ה ולא ביו''כ לפיכך ביניהם מהלך שני ימים. ושאר הפרק א''צ ביאור: 


! יג 
[[זה שאנו מחשבין בזמן הזה וכו'.]] זכר אותו בספר המצות והוסיף עליו ואומר והנני מוסיף לך ביאור ונאמר שאם ח''ו יאבדו בני ישראל מא''י חלילה לה' מעשות זאת לפי שהבטיחנו בתורה שלא תכלה זו האומה כלל וכן אם לא נמצא ב''ד בא''י ולא בח''ל ב''ד שנסמכו בא''י היה זה החשבון שאנו מחשבים אותו בח''ל לא יועיל לנו כלום שאין מעברין שנים וקובעים חדשים אלא בא''י שנאמר כי מציון תצא תורה ודבר ה' מירושלים וכו': 

~ הלכות קידוש החודש - פרק ששי




! א 
[[בזמן שעושין על הראייה היו מחשבין בדקדוק הרבה.]] והוא הקבוץ האמיתי והוא כשיתקבץ מוצק הירח עם מוצק השמש ויהיו שניהם על קו אחד מיושר. והקבוץ האמצעי הוא כשיתקבץ מוצק גלגל מעגל הירח עם מוצק כוכב השמש יהיו ג''כ שניהם על קו אחד מיושר ויוצא ממוצק העולם עד מוצק גלגל הירח ויגיע עד מוצק השמש [ציור כ''ב]: 


! ב 
[[היום והלילה כ''ד שעות בכל זמן וכו'.]] השעות על שני פנים שעות שוות ושעות עקומות ונקראות זמניות והשעות השוות ישתנה מניינם ולא ישתנה שיעורם פעם יהיה מהם ביום או בלילה עשר שעות או פחות או יתר כפי רוחב המדינות כמו שנתבאר בספר הגימטריא אבל שיעורם ט''ו מעלות בקירוב תמיד, והשעות הזמניות בהפך לא ישתנה מניינם אלא ביום או בלילה י''ב שעות ולא פחות ולא יותר אבל שיעורם משתנה פעם תהיה השעה חמש עשרה מעלות או פחות או יתר כפי אורך הימים והלילות וקצרותם, ואפשר שיהיו השעות השוות שוות לזמניות והוא כשתהיה השמש בראש טלה ובראש מאזנים לפי שהיום או הלילה בשני מקומות אלו שיעורן שוה וכשתחלק כל אחד מהם לי''ב חלקים יהיה מנת כל חלק וחלק ט''ו מעלות ויהיו בשני הנקודות הנזכרות השעות השוות כמו הזמניות: [[לפי שמנין זה יש לו חצי]] והוא [[תק''מ ורביע]] והוא [[ר''ע ושמינית]] והוא [[קל''ה ושליש]] והוא [[ש''ס ושתות]] והוא [[ק''ץ ותשיעית]] והוא [[ק''כ וחומש]] והוא [[רי''ו ועשור]] והוא ק''ח וחצי עשור והוא נ''ד ורביע עשור והוא כ''ז אבל אין לשעה שביעית שלם ואילו חלק השעה לאלף לא נמצא בה לא שביעית ולא תשיעית ולא שתות וכל מנין ומנין. ובעלי חכמת האצטגנינות חלקו השעה לששים חלקים ואעפ''כ אין לה לא שביעית ולא שמינית ולא תשיעית לפיכך זה המנין שלם בחלקיו יותר מזולתו: 

! ד
((ג-ד)) [[משיתקבץ הירח עם השמש בראש טלה וכו'.]] והוא הזמן שיסוב בו הירח כל גלגל המזלות ויתר עליו תנועת השמש בזה העת עד שיתקבצו פעם שנייה במהלך האמצעי כמו שאמרנו. והמשל בזה נניח משוה היום עגולת א' ב' ג' ד' ועגולת המזלות עגולת אהג''ז ושתי נקודות א''ג הם שתי נקודות השווי נקודת א' ראש טלה ונקודת ג' ראש מזל מאזנים וכשיתקבץ הירח עם השמש בראש טלה והיא נקודת א' יסוב הירח כל עגולת המזלות ויגיע לנקודת א', לא מצא השמש בזו הנקודה תהיה בנקודה אחרת ונניח שהיא נקודת א' והיא ראש מזל שור ותהיה תנועתה מן הקבוץ אל הקבוץ קשת אהג''ז וקשת א' והוא מקום מזל טלה כולו ולא ישיג אותה הירח אלא בנקודת ה' ומתקבץ עמה פעם שנייה והוא קבוץ החדש הבא אחריו, ויהיה הירח כבר סבב בזה הזמן והוא שיעור כ''ט י''ב תשצ''ג כל גלגל המזלות ומזל טלה כלו וזו היא צורתו [ציור כ''ג]: [[גרסינן]] בר''ה (דף כ''ה) ת''ר פעם אחת נקשרו שמים בעבים ונראית לבנה בכ''ז לחדש וכסבורים העם לומר ר''ח הוא ובקשו בית דין לקדשו אמר להם ר''ג כך מקובל אני מבית אבי אבא שאין חדשה של לבנה פחות מכ''ט יום ומחצה ושתי ידות שעה וע''ג חלקים ואותו היום מתה אמו של בן זיוא והספידה ר''ג הספד גדול לא שראויה לכך אלא כדי שידעו העם שלא קדשו ב''ד את החדש עכ''ל הגמרא. וכשתבקש דבר זה לפי דקדוק החשבון תמצא הדבר אינו כן אלא לפחות מחשבון זה נקבצים שהרי חדש הלבנה אצל חכמי האצטגנינים על דעת בטלמיוס כ''ט י''ב תשצ''ב בפחות חלק ממ''ש ר''ג שהרי חדש הלבנה אצל בטלמיוס כ''ט יום ול''א חלק מששים ביום ונ' שנייות מששים בחלק, לפי שזה היום אצלו חלוק לס' חלקים תהיה כל שעה ממנו שני חלקים ומחצה לפיכך יהיה החלק היתר על השלשים שהוא חצי יום עם הנ' שניים מן השעה שני שלישי שעה ועשר שניות, שני שלישי שעה הם מאה שניים והיא תש''כ חלקים מחלוק השעה באלף ושמנים חלקים ישאר בידינו י' שניות והוא שליש חומש שעה בחלוק השעה בשני חלקים ומחצה ושליש חומש שעה על חילוק השעה באלף ופ' חלקים הוא ע''ב הוסיף אותו על תש''כ והוא שני שלישי השעה בידינו יהיה הכלל תשצ''ב חלקים, ויהיה חדש הלבנה על דעת ר''ג יתר על חדש העולה מן החשבון על דעת בטלמיוס כחלק א' ותהיה השנה שלנו יתירה על שנת בטלמיוס כי''ב חלקים מאלף ופ', שנ''ד ח' תתס''ד: [[שנת החמה וכו'.]] נחלקו חכמי האומות במדת שנת החמה יש מהן אומר שמדתה שס''ה יום ורביע יום ועל זו הדעת יהיה שארית שנת החמה על שנת הלבנה י' כ''א ר''ד, ויש מהם אומרים שהיא יתירה על רביע יום בכמו חומש שעה וחומש עישור שעה, ויש מהן שהן אומרין שהיא פחותה מרביע יום ואלה האומרים שהיא פחותה מרביע יום נחלקו בזה החסרון, מהם בטלמיוס שהוא סובר שזה הפחת חלק משלש מאות חלק ביום והוא באלו החלקים ששה ופ' חלקים ושני חומשי חלק לפיכך תהיה מדת שנת החמה שס''ה יום וה' שעות ותתקצ''ג חלקים וג' חומשי חלק ותהיה שארית שנת החמה על שנת הלבנה יכ''א קי''ז וג' חומשי חלק, ועל דעת אלבתני שאמר שהחסרון ג' חלקים וב' שלישי חלק מש''ס ויהיה החסרון באלו החלקים רס''ד חלקים ותהיה מדת שנת החמה שס''ה יום וה' שעות ותתי''ו חלקים ותהיה שארית שנת החמה על שנת הלבנה י' כ' תתר''ך: 


! ח 
[[והמולד הראשון אשר ממנו תתחיל וכו'.]] דע שאדם הראשון היתה בריאתו בתחלת שעה שלישית מיום ששי מששת ימי בראשית שהרי אמרו ז''ל בראשונה צבר את עפרו בשניה גבלו בג' יצרו וכו', ולפי שקדם לבריאתו מששת ימי בראשית חמשה ימים וארבע עשרה שעות מיום ששי הוצרכנו לידע החדש שאלו הימים והשעות ממנו וכן מולד השנה שזה החדש ממנה. באנו לחקור על זה המולד גרענו מן המולד הזה והוא יום ו' ב', ד''ח תתע''ו, והוא שארית השנה הפשוטה, יצא לנו מולד שנה זו שהיא קודם יצירת אדה''ר בליל שני ה' שעות ור''ד חלקים וסימן בהר''ד ונקראת גם זו השנה שנת היצירה ואם נוסיף ד''ח תתע''ו על יום ו' ב' יצא לנו מולד שנה שאחריה ג''י תתע''ו. לפיכך בעלי חכמת העיבור נחלקין. יש מהן מי שסמך על השנה שמולדה לבהר''ד במנין שני היצירה ואמר לא יתכן שנשליך אלו החמשה ימים וארבע עשרה שעות מן המנין ולא נשגיח עליהן, ויש מהם מי שהתחיל ממולד אדה''ר והוא יום ו''ב ואירע בזה המולד שהוא מולד השנה הזאת והוא מולד תשרי ממנה ולפי שאין אדם סופר ימיו אלא מתחלת לידתו לפיכך תהיה תחלת ימי אדה''ר ממולד יום ו''ב שאירע שהיה בו מולד תשרי לפיכך היה מולדו מולד תשרי בזו השנה ביחד ואין מונין לאדם אלא מזו השנה כאדם שנולד לו בפסח בן מחשבין לתשלום חדש מימיו ט''ו באייר ולתשלום שנה יום פסח הבא ואע''פ שאין יום פסח זה לא ר''ח ולא ר''ה וכ''ש שאירע בזה העת שהיה ג''כ מולד שנה ראשונה שהרי אירע בזה העת מולד שנה זו. ולפי שנצטווה אדם בזה החשבון לא יתכן שיהיה תחלת חשבון השנים אלא ממולדו לפי שא''א שיצטוה מי שלא נברא עד עתה. ויש מהם מי שיתחיל שני יצירה מן השנה שאחר מולד אדה''ר ואומר שאדה''ר לא התחיל לחשוב אלא אחר שנת יצירתו לפי ששנה ראשונה אינו צריך לחשוב אותה, וכל אחד מאלו השלש דיעות יש בידו האמת. לפי שכלם מעברים השנים ביחד, אבל הראשון אם יהיה אצלו שני היצירה חמשת אלפים יהיו אצל השני חמשת אלפים פחות שנה ואצל הג' פחות שתי שנים. ומי שסמך בשני יצירה על שנה שמולדה לבהר''ד יהיו אצלו שני העיבור גו''ח אדז''ט והמעוברות אצל השני בהזי''ג ו''ח ואצל הג' אד''ו טבה''ז והכל שנת העיבור אצלם שנה אחת לפי שהשנה הג' מהמולד לבהר''ד היא שנייה למולד יום ו''ב והיא ראשונה למולד יום ג''י תתע''ו. ובחרו רוב בעלי חכמת העיבור להתחיל ממולד לבהר''ד כדי שלא ישליכו אפילו יום אחד מימי יצירה שלא ישגיחו עליו: 


! י 
[[כל תשע עשרה שנה וכו'.]] יש לזה החשבון ב' דרכים. הדרך הראשון שזכרה ז''ל והיא דרך ארוכה לפי שצריך אדם לקבץ כל ימי י''ט שנה משני החמה ביחד וכל ימי י''ט שנה משני הלבנה י''ב פשוטות וז' מעוברות וישליך המנין האחד מן הב' ישאר שעה ותפ''ה, והדרך השניה אין בה קושי ולא אריכות והוא שתקבץ י''ט יכ''א ר''ד והיא שארית שנת החמה על שנת הלבנה ונקבץ הכל יהיה כללם ר''ו י''ח תרל''ו, ר''ו ימים וי''ח שעות ותרל''ו חלקים, ונקבץ ז' חדשים מחדשי לבנה יהיה כללם ר''ו י''ז קנ''א יהיה תוספת המנין הראשון על הב' שעה ותפ''ה. ועל הדרך הראשון כשתקבץ ימי י''ט משני החמה יהיו כלל ימיהם ששת אלפים ותתקל''ט יום וחצי יום ורביע יום והם י''ח שעות וכשתקבץ ימי י''ב שנה פשוטות ושעותיהם וחלקיהם יהיו הכל ארבעת אלפים יום ורנ''ב יום ותשע שעות ותשצ''ב חלקים וכשתקבץ ימי ז' שנים מעוברות ושעותיהם וחלקיהם יהיו הכל ו' אלפים ותתקל''ט יום וט''ז שעות ותקצ''ה חלקים הרי חסר זה המנין ממנין י''ט שנים משני החמה שעה ותפ''ה. ומזה נתבאר לך מדת ימי המחזור כלו והוא ששת אלפים ותשע מאות יום ול''ט יום וט''ז שעות ותקצ''ה חלקים לפיכך אם תשליך ימי המחזור ז' ז' ישאר ממנו בי''ו תקצ''ה והוא שארית המחזור. ושאר הפרק אינו צריך ביאור: 

~ הלכות קידוש החודש - פרק שביעי




! א 
[[אין קובעין לעולם וכו'.]] אלו השני עקרים של דחיות הנזכרים בתחלה והם אד''ו וכל י''ח דוחין אע''פ שהן מסורות ביד החכמים כבר זכרו רז''ל להם עילה ועיקר ועילת אד''ו כבר זכרה ז''ל בסוף הפרק. אבל עיקר כל י''ח דוחין לא זכרו ז''ל אבל אמרו ז''ל במס' ר''ה (דף כ':) במשנת על ו' חדשים השלוחין יוצאין אמר שמואל יכילנא לתקוני לכולא גולה אמר ליה ר' אבא אבוה דר' שמלאי לשמואל ידע מר האי מילתא דתניא בסוד העיבור נולד קודם חצות או אחר חצות אמר ליה לא אמר ליה מדהא לא ידע מר איכא מילי אחרנייתא דלא ידע מר כי סליק ר' זירא שלח להו צריך שיהא לילה ויום מן החדש וז''ש אבא אבוה דר' שמלאי לשמואל נולד קודם חצות או לאחר חצות, מחשבין את תולדתו נולד קודם חצות בידוע שנראה סמוך לשקיעת החמה לא נולד קודם חצות בידוע שאינו נראה סמוך לשקיעת החמה למנ''מ אמר רב אשי לאכחושי סהדי אמר ר' זירא אמר ר' נחמן כ''ד שעי מיכסי סיהרא לדידן שית מעתיקא ותמני סרי מחדתא ולדידהו שית מחדתא ותמני סרי מעתיקא למאי נ''מ אמר ר' אשי לאכחושי סהדי. אמר מר צריך שיהיה לילה ויום מן החדש ר' יוחנן אמר מערב עד ערב תשבתו שבתכם ר''ל אמר עד יום האחד ועשרים לחדש בערב מאי בינייהו אמר אביי משמעות דורשין איכא בינייהו רבא אמר חצות לילה א''ב עכ''ל הגמ'. לשון רש''י ז''ל יכילנא לתקוני בלי ראיית עדים שבקי אני בתולדת הלבנה והלוכה לסדר מועדות. סוד העיבור ברייתא שנויה ברמזים. נולד קודם חצות או לאחר חצות כך שנוי בה ורמז בעלמא הוא לומר נולד קודם חצות חלוק מנולד לאחר חצות. ידע מר מה חלוק יש. כי סליק ר' זירא שלח להו לחביריו שבבבל שני דברים שלמד כאן. צריך שיהא לילה ויום מן החדש צריך שיהיה היום הולך אחר הלילה להיות היום מן החדש שהיה בו ליל שלפניו למדנו שאם נראית הלבנה הישנה משחשכה יום כ''ט שהוא ליל ל' אין מקדשין אותו ביום ל', וא''ת פשיטא שאין מקדשין שהרי לא תראה החדשה ביום ל' דק''ל דכ''ד שעי מיכסי סיהרא כדאמרינן לקמן איצטריך למ''ד מאיימין על העדים על החדש שלא נראה בזמנו לקדשו ואשמעינן דאם נראית הישנה בליל ל' אין מאיימין שהרי הכל ראו שהלילה מהחדש שעבר. וזו שאמר אבא אבוה דר' שמלאי לפני שמואל ולא ידע לפרושי מה חלוק יש בין נולד קודם חצות לנולד אחר חצות אני מפרשה לכם. מחשבין מולד הלבנה, נולד קודם חצי היום בידוע שנראה היום קודם שתשקע החמה שאין הלבנה מתכסה מבני א''י כי הם במערב אלא ו' שעות לאחר חידושה ומתוך קוטנה של לבנה שהלבנה לעולם בשש שעות לאחר חידושה בקרן מערבית דרומית ונראית להם. לא נולד קודם חצות בידוע שלא יראה היום שהיא קטנה כל ו' שעות ונעלמת מכל עין. למנ''מ למיחשב הרי ע''פ עדים אנו מקדשין. לאכחושי סהדי אם נולד אחר חצות ואמרו ראינו החדש לפני שקיעת החמה כדי לקדשו היום עדי שקר הם. כ''ד שעי מיכסי סיהרא סמוך לחידושה מלפניו ומאחריו היא מתכסה מן העין מפני קוטנה שש שעות לפני חידושה ושש שעות לאחר חידושה נעלמת מכל אדם קודם לכאן ולאחר מכאן י''ב שעות כשהיא במזרח נראית לבני מזרח ולא לבני מערב מתוך קוטנה וכשהיא במערב נראית לבני מערב ולא לבני מזרח דהא לעולם לפני חידושה בקרן דרומית מזרחית ולאחר חידושה בקרן דרומית מערבית, כך ראיתי ביסודו של ר' סעדיה ז''ל. הילכך כשהישנה מתכסה במזרח אין החדשה נראית לבני מזרח עד ארבע ועשרים שעות וכשמתכסה מבני מערב אין החדשה נראית להן עד כ''ד שעות. לדידן לבני בבל דקיימין במזרח מיכסי שית מעתיקא ולא יותר מה טעם מפני שהלבנה הישנה שלפני חידושה בקרן מזרחית דרומית ורואין אותה בני בבל הסמוכים למזרח ונעלמת מהן מכאן ואילך מפני קוטנה ולסוף ששת שעות של חידושה היא עומדת בקרן מערבית דרומית ורואין אותה בני ארץ ישראל הסמוכים למערב ולא בני בבל וכן כל י''ב שעות שאחר שש שעות הראשונות הרי נתכסית החדשה מבני בבל י''ח שעות ולאחר י''ח שעות כבר גדולה היא ונראית בכל מקום. לדידהו שית מחדתא כמו שפירשתי שלבסוף שש נראתה לבני מערב. ותמניסר מעתיקא כמו שפירשתי שהישנה בסוף תכליתה לעולם במזרח וכל י''ח שעות של ישנה מתוך קוטנה לא נראית במערב אבל קודם לכן גדולה היתה ונראית למרחוק. לאכחושי סהדי אם יאמרו העדים ראינו הישנה והחדשה בתוך כ''ד שעות שקר העידו. עד ערב תשבתו למדנו שהיום הולך אחר הלילה לענין המועדות. עד יום האחד ועשרים בערב למדנו שיציאת המועד בערב הרי שהיום הולך אחר הלילה לענין המועדות. חצות לילה איכא בינייהו מאן דיליף מיום הכפורים היום הולך אחר תחלת הלילה דכתיב מערב עד ערב ולדידיה אם נראית הישנה אפילו בתחלת ליל שלשים שוב אין החדש מתקדש ביום שלשים ומאן דיליף ממצות אין היום הולך אחר תחלת הלילה שהרי מחצות הלילה הראשון של פסח עד יום האחד ועשרים אכילת מצה רשות ובלבד שלא יאכל חמץ ע''כ מדברי רש''י. רבינו משה ז''ל, אמר שמואל וכו' פי' יש בידי כח לחשב השנים ולתקן אי זו שנה צריכה עיבור וכן בחדשים אי זה חדש צריך להתעבר עד ביאת הגואל וישוב בסנהדין. צריך שיהיה לילה ויום מן החדש פירוש אין קובעין ר''ח בו ביום של מולד אא''כ בא המולד שעה ראשונה מן הלילה שנמצא שהיום והלילה מן הלבנה החדשה אבל אם היה המולד אחר כן אין קובעין ר''ח אלא למחר וז''ש מחשבין את תולדתו וכו' ובא רב אשי (ודחה) [ופי'] מסורה זו. לאכחושי סהדי פירוש שאם נתברר מן החשבון שנולד אחר חצות ובאו עדים ואמרו ראינוהו בו ביום עדי שקר הם ולא לקבעו ר''ח שאינו נולד קודם חצות וכו'. והא דאמר ר' זירא אמר ר' נחמן כ''ד שעות מיכסי סיהרא וכו' גם זה שאמר אבוה דר' שמלאי נולד קודם חצות וכו' לא נתברר אצלנו יפה לפיכך לא כתבנו בו פירוש. משמעות דורשין זה דורש מזה הפסוק וזה דורש מזה הפסוק ושניהם דבר אחד אמרו. רבא אמר חצות לילה א''ב ר' יוחנן אומר מערב עד ערב סבר אפילו אם נולד שעה שנייה מן הלילה מחר חדש ור''ל סבר כתיב ז' ימים תאכלו מצות עד יום האחד ועשרים לחדש בערב וכתיב ועברתי בארץ מצרים בלילה הזה והוא חצי לילה וגמר הלילה הזה של אכילת פסחים מן הלילה של העברת מצרים מה זה חצות לילה אף זה חצות לילה דכתיב בפסח על מצות ומרורים יאכלוהו ש''מ שאכילת מצה אפילו עד חצות והנה לא אכל מצה ביום הראשון מקודם חצות אלא במעט ונחשב ליום שלם שנאמר שבעת ימים תאכלו ש''מ שאם תולד הלבנה עד חצי הלילה יום שלם הוא נמצא היום והלילה מן החדש וראוי אותו היום לקבעו ר''ח, ע''כ מדברי רמז''ל: [[לשון]] רמז''ל בפ''ק דר''ה x , נולד קודם חצות פי' אם זז מעט השמש קודם שש שעות ביום נראה קודם שקיעת החמה לבני א''י דהא קי''ל דלבני א''י שית מחדתא מיכסי. ואם היה המולד קודם חצות נשארו מן היום שש שעות גמורים והם שמיכסי לבני א''י ויראו אותו קודם שקיעת החמה מפני מעלות שהלך באותן ו' שעות ונמצא חמה שוקעת במערב והוא עדיין לא שקע וזו היא צורת החמה שוקעת במערב והוא עדיין לא שקע (הירח) [ציור כ''ד] וזה שאנו מציירים ב' גלגלים בלבד כדי שיהיה הדבר ניכר בראיית העין, ומן הצורה הזאת יתבאר לך שבזמן שיש בין השמש והירח הפרש השמש שוקעת והירח עדיין לא שקע. נולד אחר חצות אפילו בחלק אחד נמצאו אותן שש שעות שנשארו מהיום חסרים חלק וקי''ל דשש שעות גמורות מיכסי לבני א''י מחדתא ואין השמש מספקת לשקוע אלא הוא נמי התחיל לשקוע אחריה וא''א לרואה לכוין ולראות. ואחר שפירשנו דברי ר' אבא אבוה דר' שמלאי אנו חוזרים לדרך ההלכה. כי סליק ר' זירא שלח להו צריך שיהיה לילה ויום מן החדש, פי' אין עושין ר''ח אלא אם היה ליל ר''ח ויום ר''ח אחר המולד כגון אם היה המולד שעה ראשונה מלילי שבת הוא שקובעין ר''ח בשבת אבל אם היה המולד בשעה שנייה מליל שבת או בשלש או בט' וכ''ש בשעה ראשונה מיום שבת או בשלש אין קובעין ר''ח בשבת אלא באחד בשבת, ואתמהינן וזו שאמר אבא אבוה דר' שמלאי לפני שמואל מחשבין את תולדתו וכו' כלומר מאחר דאמרת דכל מולד שיהיה ביום דחוי הוא עד שיהיה תחלת הלילה מאי אתא אבא אבוה דר' שמלאי לאשמועינן בחצות וקודם חצות והא דחוי אצלך כל מולד שיהיה ביום בין קודם חצות בין אחר חצות ופריק רב אשי לאכחושי סהדי כלומר לא אתא אבא אבוה דר' שמלאי לאשמועינן דאם נולד קודם חצות אותו היום ר''ח אלא דחוי הוא ולא אתא לאשמועינן אלא שמעתא דמכחשינן בהו סהדי שאם חשבנו וידענו כי אחר חצות נולד ביום כ''ט יום ובאו עדים ואמרו ראינוהו תחלת ליל שלשים בידוע דכחשי שאי אפשר שיראה כדאמר אבא אבוה דר' שמלאי. וקשיא לן האי מימרא טובא דהא לר' זירא אם היה המולד בשעה ראשונה אותו היום ר''ח ודבר זה לא נתברר לנו כלל דהא קי''ל כזה ראה וקדש והחשבון והראייה כהדדי נינהו וכדאמר לאכחושי סהדי ואם היה המולד בליל יום שני בתחלת הלילה היאך עושין ר''ח יום שני וכי אפשר שנראה בליל יום שני בשעת המולד הא קיי''ל דאחר המולד בשש שעות נראה כדאמרינן נולד קודם חצות בידוע שנראה סמוך לשקיעת החמה, ועוד אמאי אתמהינן עלה בדברי ר' אבא אבוה דר' שמלאי אפשר שזה שאמר אבא אבוה דר' שמלאי מחשבין את תולדותיו וכו' לעצמו אמר לא לקבעו אלא לדחותו שא''א שאם היה המולד בחצות או קודם חצות ביום שני שיהיה אותו היום ר''ח שא''א שנראה בליל יום שני קודם שנולד, ואין מחשבין תולדותיו אלא ליום שלאחריו שאם היה המולד ביום שני קודם חצות בידוע שנראה בעולם בליל שלישי ויהיה ר''ח ביום ג', ואם היה המולד ביום שני אחר חצות בידוע שלא נראה בליל שלישי ויהיה ר''ח יום רביעי, אבל יום שני עצמו אי אפשר שיקבע בו ר''ח שאי אפשר שנראה בליל יום שני קודם המולד. וא''ת שזהו התימה שכיון שאמר ר' זירא שאם היה המולד בתחלת הלילה יקבע ר''ח באותו היום עצמו אתמהי עליה בדברי ר' אבא אבוה דרבי שמלאי דאמר מחשבין את תולדותיו דשמעת מינה דיום המולד עצמו אין קובעין אלא ממנו אנו למדין אם יהיה ר''ח למחר או לא מאי אהדר ליה ר' אשי ומאי פירוקא פריק לאכחושי סהדי, וכללו של דבר קשיא לן האי מימרא טובא. א''ר זירא א''ר נחמן כ''ד שעי מיכסי סיהרא, לדידן פי' לבני בבל שית מעתיקא ותמני סרי מחדתא פירוש שש שעות קודם המולד פירוש קודם שיתקבץ עם השמש מפני שאור השמש מכסה אותו. ותמני סרי מחדתא פירוש אינו נראה בבבל עד י''ח שעות אחר המולד. לדידהו שית מחדתא ותמני סרי מעתיקא פי' לבני א''י אחר המולד בו' שעות נראה כדאמרינן לעיל. ותמני סרי מעתיקא פירוש קודם המולד בי''ח שעות איכסי ואינו נראה בא''י. וצריכין אנו לפרש למה לבני א''י מיכסי שית מחדתא ותמני סרי מעתיקא ולבני בבל איפכא. צריך אתה לידע שא''י סמוכה למערבו של עולם הרבה מכל הארצות כדאמרינן בכמה מקומות כי אתא ר' פלוני ממערבא במערבא אמרי (וכדאמרינן א''ר עקיבא שכינה במערב) ובבל סמוכה למזרח כדכתיב ויהי בנסעם מקדם וימצאו בקעה בארץ שנער והיא בבל כדאמרינן למה נקרא שמה שנער שננערו שם כל מימי מבול ואע''פ שבבל נוטה מאמצעו של עולם שהוא המקום המכוון כנגד מזרח ומערב ובבל נוטה מאותו מקום למערבו של עולם מעט מיהו בבל קרובה מן המזרח יותר מא''י וא''י נוטה כנגד מערב הרבה מכל הארצות. והירח בתחלת החדש נראה במערב לשקיעת החמה לילה ראשון ושני ושלישי עד ליל שביעי נראה באמצע הרקיע. נמצא בתחלת החדש שהוא במערב קרוב אצל בני א''י שהם במערב ומש''ה רואין אותו אחר ו' שעות שאע''פ שקרוב הוא לשקיעת החמה מפני שהירח במערב קרוב הוא אצלם ורואין אותו ולבני בבל רחוק שהם במזרח והוא במערב ואינם רואים אותו עד שיתרחק הרבה מן השמש ויהיה עולה מעט מן המערב. וזו היא צורת הירח [ציור כ''ד] בתחלת החדש ובני א''י רואין אותו ובני בבל אין רואין אותו למראית העין, יתבאר לך מצורה זו שבני א''י רואין אותו סמוך למולדו אע''פ שלא נתרחק מן השמש הרבה אלא אחר שש שעות מפני שהן קרובין למערב אבל בני בבל אין רואין אותו עד שיתרחק מן השמש הרבה אחר י''ח שעות מפני שהן במזרח ואחר י''ח שעות נגלה לכל. וזה שציירנו בבל סמוכה למזרח כדי שיהיה הדבר ניכר למראית העין וזו היא צורת הירח [ציור כ''ה] ובני בבל רואין אותו. ומן הצורה הזאת יתברר לך שבזמן שמתרחק הירח מעל השמש יפה אחר י''ח שעות נראה לכל וכן לבני בבל אין מיכסי מעתיקא אלא שש שעות מפני שבסוף החדש כשהירח קרוב מן השמש הירח עולה שחרית במזרח קודם השמש ומפני שבבל במזרח רואין אותו ואין נסתר מהם עד שיקרב אל השמש יפה ולא יהיה ביניהם אלא דבר מועט אבל אם היה בינו ובין השמש שש שעות נראה לבני בבל כשהוא עולה שחרית במזרח מפני שהם במזרח, ואין נראה לבני א''י מפני שהם במערב מפני שהוא רחוק אצלם. וזו היא צורת הירח [ציור כ''ו] עולה במזרח קודם השמש בשש שעות ובני בבל רואין אותו ובני א''י אין רואין אותו למראה העין. יתברר לך מזו הצורה שבסוף החדש בזמן שהירח עולה בשחרית במזרח כשיקרב אל השמש אע''פ שאין ביניהם אלא מהלך שש שעות כמו שציירנו נראה בבבל ואינו נראה בא''י מפני שדרום הוא אצלם ומשיקרב לשמש ויהיה ביניהם פחות מי''ח שעות אינו נראה בא''י כלל אבל קודם שיקרב אל השמש בשמונה עשר שעות עדיין נראה בא''י. וזו היא צורת הירח [ציור כ''ז] קודם שיקרב אל השמש בי''ח שעות בסוף החדש ונראה אז בא''י למראית העין. יתבאר לך מצורה זו שבזמן שיש בין הירח הפרש גדול מהלך י''ח שעות נראה אז בא''י. ודברים הללו פשוטים הם. וזה שציירנו בהם צורות הרבה כדי שיהיו הדברים ניכרים למראית העין לאדם שלא ידע צורת הגלגלים ומהלך השמש והירח, ע''כ מדברי הגאון הרמב''ם ז''ל. מדברי עלי בן מר חסאן ז''ל בפירוש נולד קודם חצות או אחר חצות אי אתה מוצא שיהיה המולד במקום מן המקומות אחר חצות ולא יראה במדינה ממדינות העולם אחר שקיעת החמה במערב אלא בקצות המערב ויהיה פירוש ההלכה נולד קודם חצות בקצות המזרח בידוע שנראה סמוך לשקיעת החמה בקצות המערב והעד שאמרה ההלכה נראה סתם ולא אמרה נראה לנו ע''כ מדבריו ז''ל. ואלו דברי רוח שהרי זה מורה ששעת הראייה בקצות המזרח אחר המולד בי''ח שעות כמו שתאמר שאם יהיה המולד אחר חצות יום שני כחלק אחד תהיה שעת הראיה בתחלת יום שלישי שהרי סוף המזרח וסוף המערב שתים עשרה שעות ושש שעות מחצי היום במערב עד סוף היום ו' שעות ויהיו בני המזרח עושים המועדות ביום ב' על ירח שיראה בשלישי בקצת המערב ויהיה עת המולד מיוסד על קצות המזרח ועת הראייה על קצות המערב [ציור כ''ח]. ויש בזו הסברא הפסד אחד והוא שלא יהיה הפרש בין קודם חצות ואחר חצות, ולא עוד אלא ולא לתחלת ליל שלישי שהרי הירח נראה בשלישי בכל אלו הפנים זה לא יתכן. ויש בזה הפסד מדרך אחרת לפי שאין סומכין על ראיית קצות המערב, ולא עוד אלא אפילו אנשי בבל לא תועיל להם ראייתם לעצמם שיקדשו עליה אלא על ראיית בני א''י וכ''ש שיסמכו בני א''י על ראיית אנשי מערב, הלא תראה שאין מעידין על הראייה אלא בירושלים שהרי אמרו חצר גדולה וכו'. לפיכך זאת ההלכה וזאת המסורת צריכה עיון גדול לפי שהוא עיקר הדת בעשיית המועדות והצום וזולתם: 


! ד 
[[מולד תשרי שיצא בחשבון זה וכו'.]] חזר ז''ל וזכר שני עיקרים אחרים באים על שני העיקרים הראשונים לג''ט ר''ד והשני בט''ו תקפ''ט. לפי שאם יהיה המולד בשנה פשוטה ליל שלישי תשע שעות ר''ד חלקים ותוסיף עליו שארית הפשוטה והוא ד''ח תתע''ו יצא לך מולד שנה שאחריה בשש שעות היום מיום שבת וידחה ליום שני בשביל העיקר השני והוא כל י''ח דוחין וכשנדחה אותו למחר נדחה ליום שני לפי שאין קובעין בימי אד''ו לפיכך אם נקבע השנה שמולדה לג''ט ר''ד ביום שלישי יהיה בין שתי הקביעות חמשה ימים וזה א''א כמו שיתבאר שא''א שיהיה בין שתי הקביעות בפשוטה יותר על ד' ימים, לפיכך הוצרכנו לדחות קביעת השנה שמולדה לג''ט ר''ד ליום חמישי לפי שיום רביעי מימי אד''ו והוא פסול לקביעה, לפיכך יהיה ביניהם ג' ימים ואם יחסר המולד אפילו חלק אחד קובעין אותו בג' לפי שיצא המולד שאחריו קודם חצות והוא נקבע בשבת. והעיקר הב' בט''ו תקפ''ט והיא מוצאי מעוברת לפי שיהיה מולד שלפניה שהיא מעוברת ביום הג' בשש שעות והוא נדחה לחמישי, ואם נקבע זו השנה שמולדה בט''ו תקפ''ט בשני יהיה בין שתי הקביעות שלשה ימים ואי אפשר שיהיה ביניהם פחות מארבע כמו שיתבאר, לפיכך צריכים אנו לדחות קביעת השנה שמולדה בט''ו תקפ''ט והיא מוצאי מעוברת ליום שלישי כדי שיהיה ביניהם ד' ימים ואם יחסר זה המולד אפילו חלק אחד קובעין בשני לפי שתהיה קביעה לשנה שלפניה ביום שלישי ולפי שיהיה מולדה קודם חצות והיא מעוברת שאע''פ שיבא מולד שנה שאחריה בט''ו תקפ''ח יקבע בשני ויקבע המעוברת בג' יהיה ביניהם ה' ימים ותהיה זאת השנה המעוברת כסדרן כמו שיתבאר: 


! ז 
[[ומפני מה אין קובעין בחשבון זה בימי אד''ו וכו'.]] כבר ביארנו צורת שני הקיבוצים למעלה ואפשר שיהיה הקיבוץ האמצעי קודם האמיתי הוצרכנו לדחות כדי שיקרב אל הקיבוץ האמיתי. ואומר אני שיש להקשות על זה העיקר שהרי יש לנו לומר מפני מה היתה תחלת הקביעה מיום ג' ומפני מה לא התחילה מיום זולתו לפי שכמו שיש לנו לומר בשלישי קובעין בד' דוחין וכן עד סופן גם יש לנו התחלה מיום ד' ונאמר ברביעי קובעין בחמישי דוחין וכן עד יום שלישי וה''ה אם נתחיל מיום ראשון או יום ששי. ואין לנו תשובה אלא שנאמר שההתחלה בג' מסורת ביד החכמים אבל אין דבריו ז''ל מורים על זה. וא''ת הנה מפורסם בין בעלי חכמת העיבור לא אד''ו ר''ה, נוכל לומר שזה הסדר לא נהיה אלא אחר ששנו בג' קובעין בד' דוחין ועכ''פ הקושיא במקומה עומדת עד שיבא מורה צדק ויורנו. ודע שהנראה מדברי רז''ל שיש בידם קבלה שכל החדשים סומכים בהם על הראייה אבל בחדש תשרי כד מיקלע בחד מיומי אד''ו דחו ליה ואפילו בזמן שהיה המקדש קיים והסנהדרין בירושלים וא''א להם ז''ל לדחות אותו אלא אם יש בידם קבלה בזה הענין מפני שיאות מזה שדוחין הקרבנות והמועדות מזמניהם. והראיה על זה דתנן בסוכה בפרק החליל (דף נ''ג נ''ד) בענין תקיעות שהיו במקדש ערב שבת שבתוך החג היו שם מ''ח תקיעות וכו' עד ולא מוסיפין על מ''ח ואמרינן עלה ולא מוסיפין והא איתא ערב הפסח שחל להיות בשבת דאי לר''י חמשין וחדא אי לרבנן חמשין ושבע ופרקינן כיון דליתיה בכל שנה לא חשיב להו ואקשינן אי הכי ע''ש שבתוך החג לא ליחשביה נמי דזמנין לא משכחת ליה וה''ד כגון שחל יו''ט הראשון של חג להיות בערב שבת ופריק ההוא מדחא דחינן ליה מאי טעמא דכי מקלע יו''ט הראשון של חג להיות בע''ש מקלע יומא דכיפורי בא' בשבת ואקשינן ומי דחינן ליה והא תנן בשבת חלבי שבת קריבין ביוה''כ וכו' ופריק הא מני אחרים היא דתניא אחרים אומרים אין בין פסח לפסח ואין בין עצרת לעצרת ולא בין ר''ה לר''ה אלא ד' ימים. הנה נתבאר מזה שאפילו בזמן שבית המקדש היה קיים כי מקלע תשרי להיות באחד בשבת דחו ליה דהלכה כרבנן ולא כאחרים. ואומר הרב הגדול רבינו חננאל בכ''ר חושיאל ז''ל בפירוש האי מימרא אמר ופריק כי מקלע ר''ה בע''ש אתי יוה''כ באחד בשבת ודחינן ליה ה''נ כי מקלע ברביעי אתו יוה''כ בע''ש ומתני' דהתם אחרים היא דלית ליה דחיותא וקי''ל דלא הוה ר''מ בקי בסוד העיבור ולעולם כדרבנן כל אימת דמתרמי הכי דחינן ליה כי היכי דמסירי להו בסוד העיבור הלמ''מ והאי הלכה לא אימסרא ליה לר''מ. ועוד קאמרינן בפ''ק דר''ה כי אתא עולה אמר עיברוה לאלול כלומר אצטריך לפי המסורת שהיתה ביד ב''ד שעיברוה לאלול ומפני מה נקרא סוד העיבור מפני שב''ד לא היו מגלין אותו אלא למזומנים לעיין בדבר זה וכיון שראה עולא כי עיברוה לאלול נדמה לו שב''ד מעברין לצורך השעה כגון כבוד מתים ושמחת יו''ט ותענוג ירקות וכיוצא בהן וחלילה לעבר אלא ממסורת שבידם ממרע''ה אבל מי שלא נתגלו לו העיקרים מדמה כי על צורך מעברין וע''ז אמר עולא משום ירקיא ר' אחא אמר משום מיתייא ודברים הללו שאמר עולא ור' אחא ראו שעשו אותם כנגד המסורת שבידם שבהם מעברים לא כמו שאמרו שעיקר עיבור השנה בעיבור האביב ותנן אין מעברין מפני גדיין וכו' אלא עושין אותו סעד לשנה. הנה נתבאר שמעברין לאלול בלבד מפני המסורת שבידם: 


! ח 
[[ועיקר שאר הד' דחיות וכו'.]] לפי שסימן ג''ט ר''ד וכן סימן בט''ו תקפ''ט בנויין על כל י''ח דוחין ועילת כל י''ח דוחין כדי לפגוע ביום הקיבוץ האמיתי או קרוב לו וראייה לדבר שהרי המולד יהיה בשלישי כמו לג''ט ר''ד וידחה לחמישי מפני שאין קובעין בימי אד''ו ותתאחר הקביעה מיום ג' עד ליל חמישי כדי לפגוע בליל הקיבוץ האמיתי: [[ופעמים רבות לא יראה הירח בליל חמישי ולא עוד אלא ולא בליל ו' מכלל שלא נקבצו השמש והירח קיבוץ אמיתי אלא בחמישי.]] פי' אפשר שיהיה המולד על המהלך האמצעי בסוף יום ג' ויהיה הירח במעגלו לצד מערב [ציור כ''ט]. ונניח שגלגל השמש אבג''ד וגלגל הירח הזח''ט ומוצק שני הגלגלים נקודת כ' והשמש נקודת א' ומעגל הירח לנ''מ והירח עצמו על נקודת נ' לצד מערב, ובזו הצורה יהיה הקיבוץ האמצעי והוא קיבוץ נקודת ה' עם א' קודם הקיבוץ האמיתי והוא קיבוץ נקודת נ' הירח עצמו עם השמש והיא נקודת א' והיא שכשנתקבץ מוצק המעגל והיא נקודת ה' עם השמש נהיה הקיבוץ האמצעי ומוצק המעגל והשמש תנועתם אל המזרח והירח בחצי מעגל העליון תנועתו אל המערב ובחציו התחתון תנועתו אל המזרח וכשנתקבצו הקיבוץ האמצעי אז מיהר מעגל הירח אל המזרח אע''פ שהשמש תנועתה גם למזרח אבל היא נעה בכבדות וכשסרה נקודת ה' מעל נקודת א' במהרה אז נהייתה נקודת נ' תחת נקודת א' והיא השמש אז נתקבצו קיבוץ אמיתי. ונניח הצורה בעצמה אבל נצייר מוצק המעגל כבר סר אל נקודת נ' והיתה נקודת נ' הירח עצמו מכוונת כנגד השמש והוא הקיבוץ האמיתי. ובזו הצורה הוא א' האמצע. ואפשר שלא יהיה הקיבוץ האמיתי אלא ביום ה' ולא יתכן לירח שיראה (ולא) בליל ו' לפי שלא נתרחק הירח מן השמש שיעור הקשת שדרכו שיראה אם יתרחק מן השמש כשיעורה לפיכך אינו נראה אלא בליל שבת: 

~ הלכות קידוש החודש - פרק שמיני




! א 
[[חדשה של לבנה כ''ט יום ומחצה תשצ''ג חלקים וכו'.]] דע שהחדשים החסרים יהיו יותר על המלאים אם יהיה מרחשון וכסלו באותה השנה חסרים ויהיו החסרים ז' והמלאים ה': 


! ה 
[[סדר החדשים המלאים והחסרים וכו'.]] פירוש בחשבון זה יהיה תשרי לעולם מלא אבל על חשבון הראיה יתכן שיבא חסר וכן שאר החדשים יתכן שהחדש שאמר שהוא חסר תמיד אפשר בראיה שיהיה מלא וכן המלא אפשר שיהיה חסר. ומפני מה עשו תשרי לעולם מלא לפי שחדש הלבנה כ''ט ימים י''ב שעות תשצ''ג חלקים כמו שהודיענו ולפי שיום ל' יתר מחצי נחשוב אותו כיום שלם לפיכך עשו תשרי לעולם מלא, ובחדש השני עשו אותו כ''ט יום לפי שהתוספת על כ''ט יום נשלים ממנה חסרון חדש תשרי וכן בכלם על דרך זו. וראיתי להעתיק לשון הגמרא בזה המקום. אמרינן בגמ' (ר''ה י''ט:) העיד ריב''ל משום קהלא קדישא דירושלים על שני אדרים שמקדשים אותם ביום עיבוריהן למימרא דחסרין עבדינן מלאין לא עבדינן לאפוקי מדדרש רב נחמן בר רב חסדא דאמר רב נחמן בר רב חסדא העיד ר' סימאי משום חגי זכריה ומלאכי על שני אדרים שאם רצו ב''ד לעשות שניהם מלאים עושים שניהם חסרים עושים וכך היו נוהגין בגולה ומשום רבינו אמרו לעולם אחד מלא ואחד חסר עד שיודע לך שהוקבע ר''ח בזמנו שלחו ליה למר עוקבא אדר הסמוך לניסן לעולם חסר מתיב רב נחמן על שני חדשים מחללין את השבת על ניסן ועל תשרי אי אמרת בשלמא זימנין מלא וזמנין חסר מש''ה מחללין אלא אי אמרת לעולם חסר אמאי מחללינן משום דמצוה לקדש על הראייה עכ''ל הגמרא. לשון ר''מ ז''ל ביום עבוריהן פי' מקדשין ר''ח אדר ביום ל' של אדר הראשון שהוא יום עבורו ויום ל' של אדר שני מקדשין אותו יום ר''ח ניסן. למימרא דשני אדרים לעולם חסרים ולאפוקי מדרב נחמן בגולה והיא פומבדיתא, וסוגייא דשמעתא סלקא כעדות ר' סמאי משום חגי זכריה ומלאכי וגרסינן בבכורות בפרק מעשר בהמה (דף נ''ח) דר' עקיבא בשטתיה אמר אדר הסמוך לניסן פעמים מלא ופעמים חסר ובן עזאי הוא דקסבר אדר הסמוך לניסן לעולם חסר וקי''ל כר''ע, וכן דגרסינן בהאי עניינא הכא דשלחו ליה למר עוקבא אדר הסמוך לניסן לעולם חסר עלתה בתיובתא מדתנן אי אמרת בשלמא זימנין מלא וזמנין חסר וכו' וגם לעדות ריב''ל דאמר לעולם שני אדרים חסרים הא מתניתא תיובתא עלה ולא עמדה אלא עדות ר' סימאי משום חגי זכריה ומלאכי. וכן אמרינן בגמרא (ר''ה י''ט:) אמר רב חיננא בר ביזנא אמר רב מימות עזרא ואילך לא מצינו אלול מעובר לא מצינו דלא איצטריך הא איצטריך מעברינן ליה, אמר ר' חננאל ונראין הדברים דבימות עזרא עברוה לאלול ע''כ. ואומר אני שהעולה מכלל הדברים שבזמן שעושין על הראיה אין לחדשים סדר בחסרות ובתשלום אלא החסרות והיתרות והסדר ע''פ הראיה, ומה שאמר הגאון ז''ל בחבור הוא לפי החשבון לפיכך הא דשלחו ליה למר עוקבא אדר הסמוך לניסן חסר לעולם הוא לפי חשבון עיבור שבידנו בזמן הזה ואדר הראשון לעולם מלא לפי שחדש הלבנה כ''ט י''ב תשצ''ג לפיכך עושין אותו ל' יום. ודע שאנו צריכין להיות מרחשון וכסליו משונים מכל החדשים ולפי שכל ימי המחזור של י''ט שנה כל שנה שנד''ח תתע''ו ומוסף עליהם שבעה חדשים של עיבור כל חדש כ''ט י''ב תשצ''ג יהיה כללם ששת אלפים יום ותתקל''ט יום וט''ז שעות ותקצ''ה חלקים נוציא מאה וי''ד חדשים מלאים יהיו ג' אלפים ות''ך יום ונוציא מהם ג''כ קי''ד חדש חסרים כנגד קי''ד שלמים ושבעה חדשים של עיבור ר''י ימים יהיו הכל ששת אלפים ותתקל''ו יום ישאר בידינו מימי המחזור ג' ימים וט''ז שעות ותקצ''ה חלקים. ומפני זה התוספת הוצרכנו שיהיה במקצת השנים חדשים שלמים יותר, ומפני צורך הדחייה סדרנו מקצת השנים שלמים ומקצתם חסרים או כסדרן כפי הקביעה: 


! ו 
[[נשארו שני החדשים שהן מרחשון וכסלו וכו'.]] ואם תשאל מפני מה היה זה השינוי באלו השני חדשים ולא בזולתם. והתשובה שמוטב לתקן השנה מתחלתה כדי לידע סידורה ותחלת חדשי השנה אחר תשרי הם אלו השני חדשים, ולא יתכן להוסיף בתשרי ולא לגרוע ממנו לפי שיש בו צומות ומועדים וא''א לשנות בתוספת או בגרעון: 


! ז 
[[דרך ידיעת השנה אם חדשיה וכו'.]] והסימן בג''ד בפשוטה דה''ו במעוברת. ויש מי שאומר גד''ה בפשוטה הו''ז במעוברת. ויש אומרים דה''ו בפשוטה וז''ח במעוברת. והכל עיקר אחד ואין בו מחלוקת. לפי שעל הדרך הראשונה אינו מחשב יום הקביעה אלא הימים שביניהם בלבד, ועל הדרך השנית מחשב יום הקביעה של שנה הראשונה לא יום הקביעה של שנה שנייה, ועל הדרך השלישית מחשב שני הימים של הקביעה של שנה ראשונה ושנייה. והנכון שנסמוך על הדעת השנייה שהוא מחשב יום הקביעה של שנה ראשונה לא יום קביעת שנה שנייה מפני שאין פוחת מימי השנה ולא מוסיף עליהם שהרי אם יהיה בין שתי הקביעות ג' ימים ביום הקביעה הראשון של שנה ראשונה וחוץ מיום הקביעה של שנה שנייה תהיה השנה חסרין לפי שתהיה השנה שנ''ג נשליך ש''נ יום ז' ז' ישאר מן השנה ג' ימים והוא פחות מן הכסדרן, ואם ישאר ד' אחר השלכת הימים ז' ז' תהיה כסדרן לפי שיהיו ימי השנה שנ''ד יום ואם ישאר חמשה תהיה שלמים לפי שתהיה השנה שנ''ה יום והיא יתירה על השנה הסדורה ביום א', ועילת הוספתו למעוברת שני ימים על הפשוטה בשביל חדש העיבור שהוא ל' יום, וכשתשליך ממנו כ''ח ז' ז' ישאר ממנו ב' ימים לפיכך היה הסימן במעוברת על דעת הגאון ז''ל דה''ו במעוברת: 


! י 
[[יש שם סימנים שתסמוך עליהם וכו' כל שנה שיהיה בה ר''ה בשלישי תהיה לעולם כסדרן לפי חשבון זה.]] והוא חשבון העיבור לפי שהחשבון שהוא על המהלך האמיתי שהוא חשבון הראייה אפשר שיהיה חדש תשרי קביעתו בשלישי ויהיה מרחשון וכסליו שלמים או חסרים או כסדרן ומפני מה אם יהיה ר''ה בג' לעולם כסדרן בין בפשוטה בין במעוברת לפי שהקביעה לא תהיה בג' בשנה פשוטה אלא אם יהיה המולד בט''ו תקפ''ט עד לגטר''ד לפי שיבא מולד שלאחריה בשבת או בלילו או ביומו קודם חצות ותהיה הקביעה ביום המולד והוא יום שבת ותהיה השנה סדורה שנ''ד ימים לפי שמיום ג' עד תחלת יום ז' ד' ימים אם נכלול יום הקביעה הראשונה בכלל לפיכך תהיה השנה הזאת כסדרן וא''א שתהיה שלימה כי שלימה צריך שתהיה ביניהם ה' ימים ואין ביניהם אלא ד' ימים וא''א שיהיה חסרה שהרי יש ביניהם ד' ימים ובחסרים אינו צריך אלא ג' ימים, ואם תהיה השנה מעוברת ותהיה קביעתה בשלישי יהיה מולדה מחצות יום שני עד חצות יום ג' אם נוסיף הכ''א תקפ''ט יהיה מולד שנה שאחריה מאט''ו תקפ''ט עד בט''ו תקפ''ט ותהיה הקביעה בשני, ואם נחשוב מיום ג' עד סוף יום א' יצא לנו ששה ימים ותהיה כסדרן וא''א שתהיה חסרים אלא אם יהיה ביניהם ה' ימים, הרי נתבאר שיש בזה הענין ששה חלקים ד' מהם נמנעים וב' ניאותים: [[ואם יהיה ר''ה בשבת או בשני לא תהיה כסדרן לעולם בין בפשוטה בין במעוברת.]] כלל בזה הלשון י''ב חלקים שמנה חלקים אפשר שיהיו וד' חלקים א''א שיהיו הכל י''ב כשנצרף אליהם הששה הראשונים יהיה כללם י''ח חלק ח' מהם נמנעים והעשרה אפשר שיהיו. וראיה על דבריו שאם יהיה ר''ה בשבת ותהיה השנה פשוטה יהיה מולדה מחצות יום ה' עד חצות יום השבת ויהיה מולד שלאחריה מליל ג' ב' שעות ותתע''ו חלקים עד ליל ה' שתי שעות ותתע''ו חלקים ובין אלו השני קיצין תהיה הקביעה ביום ג' אם יהיה המולד מג' ב' תתע''ו עד לג''ט ר''ד ואם יהיה מל''ג טר''ד עד ליל ה''ב תתע''ו תהיה הקביעה ביום ה' ויהיה בחלק הראשון בין ב' הקביעות ג' ימים ותהיה חסרים, ובחלק בשני יהיה ביניהם ה' ימים ותהיה שלמים, ואם תהיה הקביעה ביום ב' יהיה המולד מחצות יום השבת עד חצות יום ב' אם לא תהיה מוצאי מעוברת ואם תהיה מוצאי מעוברת עד בט''ו תקפ''ט ואז יהיה מולד שנה שלאחריה ה''ב תתע''ו עד ליל ז' ב' תתע''ו ותהיה הקביעה או ביום ה' או ביום שבת, אם תהיה הקביעה בחמישי תהיה ביניהם ג' ימים מיום הקביעה הראשון ואז תהיה חסרים ואם יהיה בשבת תהיה שלמים לפי שביניהם ה' ימים ולא יתכן שתהיה כסדרן אלא אם יש ביניהם ד' ימים והרי אין ביניהם אלא או ג' או ה' ימים, ואם תהיה מעוברת ותהיה הקביעה בשבת יהיה מולדה מחצות יום ה' עד חצות יום שבת וכשתוסיף הכ''א תקפ''ט על המולד הנופל בין אלו הב' קיצין יצא המולד של שנה שאחריה מד' ט''ו תקפ''ט עד ו' ט''ו תקפ''ט ותהיה שנה שאחריה או ביום ה' או ביום ז' אם יהיה בה' יהיה בין שתי הקביעות ה' ימים ותהיה חסרים ואם תהיה הקביעה בשבת יהיה ביניהם ז' ימים ותהיה שלמים, ולא יתכן שתהיה כסדרן לפי שא''א שתהיה בין ב' אלו הקביעות ו' ימים ואם תהיה קביעת המעוברת בב' יהיה מולדה מזי''ח עד בי''ח ויהיה מולד שנה שלאחריה מזט''ו תקפ''ט עד בט''ו תקפ''ט ותהיה הקביעה או ביום השבת או ביום ב' בשבת. ואם יהיה בשבת וקביעת שנה הראשונה בשני יהיה ביניהם ה' ימים ותהיה חסרים. ואם תהיה בשני והקביעה שלפניה בשני יהיה ביניהם ז' ותהיה שלמים וא''א שתהא כסדרן לפי שלא יתכן שיהיה בין שתי הקביעות ו' ימים: [[ואם יהיה ר''ה בה' אם פשוטה היא אי אפשר שיהיו חדשיה חסרים לפי חשבון זה.]] אם תהיה הקביעה בה' והיא פשוטה יהיה המולד מל''ג טר''ד עד הי''ח ויהיה מולד שנה שאחריה מדי''ח עד לג''ב תתע''ו ותהיה הקביעה או ביום ב' או ביום ג'. אם תהיה ביום ב' יהיה ביניהם ד' ימים ותהיה כסדרן ואם תהיה הקביעה בג' יהיה ביניהם ה' ימים ותהיה שלמים וא''א שתהיה חסרים לפי שאין בין ב' הקביעות ג' ימים: [[ואם מעוברת היא א''א שיהיו חדשיה כסדרן לפי חשבון זה.]] פי' ויהיה קביעתה בה' לפי מולדה לפי שיהיה מולדה מגי''ח עד הי''ח. ואם תוסיף על המולדות שבין ב' הקצים האלו הכ''א תקפ''ט יהיה מולד שנה שאחריה מב' ט''ו תקפ''ט עד דט''ו תקפ''ט ויהיה קביעתה או בג' או בה', אם תהיה הקביעה בג' וקביעת השנה הראשונה בה' יהיה ביניהם ה' ימים ותהיה חסרים. ואם תהיה בה' יהיה ביניהם ז' ימים ותהיה שלמים וא''א שתהיה כסדרן לפי שא''א שיהיה ביניהם ו' ימים אלא תהיה הקביעה בד' ולא אד''ו ר''ה. ונתבאר שיש בכאן ו' חלקים אחרים שנים נמנעים וד' אפשר שיהיו. הרי נתבאר לך שכל אלו החלקים כ''ד מהם י''ד אפשריים וי' נמנעים. והנה ידעת כשהימים הכשרים לקביעה ד' והם ב''ג ה''ז והשנים או פשוטות או מעוברות הרי שמנה חלקים וכל א' מאלו הח' או שלמים או חסרים או כסדרן הרי כ''ד לפיכך א''א שיהיו סימני השנים יתר על י''ד סימן, והם ג''כ, גכ''מ, ז''ש, ז''ח, זש''מ, זח''מ, ב''ש, ב''ח, בש''מ, בח''מ, ה''כ, ה''ש, הח''מ, הש''מ. ונשאר עלינו לבאר דרך ידיעת יום פסח בכל סימן מאלו. דע שבין קביעות תשרי וראשון של פסח בשנה שהוא כסדר אחר השלכת הימים שבין ר''ה וראשון של פסח ז' ז' ג' ימים ביום הקביעה ויום פסח ובשלמים ד' ובחסרים ב'. ובשנה מעוברת אם היתה סדורה ה' ימים ובשלמים ו' ובחסרים ד' לפי שישאר לנו מן הו' חדשים שהם כסדרן ב' ימים וט''ו מניסן ישאר מהם יום א' יהיו הימים ג' והשלמים יתירה על הסדורה יום א' והחסרים תחסר מן הסדורה יום א' והמעוברת יש בה תוספת ב' ימים על הפשוטה כמו שתאמר בסימן גכ''ה ר''ה יום ג' והוא כסדר יהיו הימים היתרים על השבועות ג' נתחיל מיום ג' שבסימן ג''כ נגיע ליום ה' ועל דרך זו תדע משפט כל סימן וסימן מהם. וכשתתבונן על אלו הי''ד סימנין תמצא בהם ג' כסדר והן גכ''ה גכמ''ז הכ''ז ותמצא מהם חסרים ה' והם זח''א זחמ''ג בח''ג בחמ''ה החמ''א ומהם ו' שלמים והם זש''ג זשמ''א בש''ה בשמ''ז השמ''ג הש''א. לפיכך תמצא בהם השלמים מרובין מכלם. וכן כשתתבונן בשני המחזור תמצא השלמים שבו לא יוסיפו על ט' ולא יפחתו משמנה והכסדרן לא יוסיפו על ו' ולא יפחות מחמשה והחסרים לא יוסיפו על חמשה ולא יפחתו מארבעה וכשתקבץ השלמים שבכל השנים שבכל י''ג מחזורין תמצא קי''א והכסדרן ע''ג והחסרים ס''ג תקח מן השלמים ס''ג כנגד ס''ג החסרים עד שיהיו ס''ג שלמים וס''ג חסרים כנגד קכ''ו כסדרן ישאר מן השלמים מ''ח שנה ויש בהם תוספת על הכסדרן מ''ח ימים. וכבר אמרנו ששארית כל מחזור אחר שנוציא ממנו י''ט שנה משני הלבנה כסדרן וז' חדשים של עיבור ג' ימים וט''ז שעות ותקצ''ה חלקים, וכשנכפול זה המנין י''ג פעם כנגד י''ג מחזורים יהיה הכל מ''ז ימים וכ''ג שעות וקע''ה חלקים ישאר מן החשבון לתשלום מ''ח ימים שיתרים השלמים שבי''ג מחזור שהן רמ''ז שנים תתק''ה חלקים, וזה העיגול של רבינו נחשון ז''ל שהוא מי''ג מחזורים שאמרו שהוא חוזר חלילה עד עמוד כהן לאורים ותומים הזהר בו שלא תטעה מפני שאין הדבר כן מפני חסרון אלו התשע מאות וחמשה חלקים. ויש שם דרך אחרת שתדע אמתת חסרון אלו החלקים שכשתכפול שארית י''ג מחזור והם בי''ו תקצ''ה י''ג פעם ותשליכם ז' ז' ישאר בידך ו' ימים וכ''ג שעה וקע''ה חלקים הרי חסר השבוע תתק''ה חלקים כדי שיחזור חלילה ואם חלק א' משנה הקביעות כמו שנתבאר בדחיות כ''ש תתק''ה חלקים שמשנה הקביעות. ודע שזה שאמרו שהן חוזרות חלילה אינו חוזר במולדות כמו שאתה אומר שמולד שנה ג' ממחזור מאתים ושמנים כמו מולד שנה שלישית ממחזור רס''ז או מולד שנה עשירית ממחזור ר''פ כמו מולד שנה עשירית ממחזור רס''ז וסימנם הכ''ז. וכן בכל שנה ושנה שמניינה כמניינה ממחזור ממנו כמו ששית לששית תשיעית לתשיעית וכן כולן, גם זה שאמר שהוא חוזר חלילה בסימנים אינו נכון כמו שאמרנו למעלה שהמולד כשישתנה אפשר שישתנה הקביעה, ואם המולד משתנה תתק''ה אז אפשר שתשתנה הקביעות במקצת השנים לפיכך ישתנו הסימנים. וכבר עייננו היטב וחישבנו ודקדקנו ומצאנו זה השינוי ומצאנו גם כן השנה שנופל בה, לפי שמולד שנה עשירית ממחזור רס''א בליל שלישי על תשע שעות תתר''ז חלקים לפיכך תהיה קביעתה ביום ה' לפי שהמולד אחר גטר''ד והיא שנה פשוטה, ומולד שנה עשירית ממחזור רע''ד בליל ג' ג' שעות וק''ב חלקים לפיכך תהיה קביעתה ביום ג' לפי שהיא קודם לגטר''ד. והנה יש בין שתי הקביעיות ב' ימים ומעשירית ממחזור רס''א עד עשירית ממחזור רע''ד כולן רמ''ז שנים שהן י''ג מחזוריים ובשביל חסרון תתק''ה חלקים שנשארו בי''ג מחזורים (או) [הוא] שנשתנה בו הקביעה מיום אל יום אחר כמו שנהיה בשנה עשירית ממחזור רע''ד ובשנה עשירית ממחזור רס''א שנשתנתה הקביעה מיום ה' ליום ג'. והיה מולד שנה תשיעית ממחזור רס''א ליל ו' על שעה וקל''א חלקים וקביעתה ביום שבת ומולד שנה עשירית בליל ג' ט' תתר''ז וקביעתה בחמישי ועל פי העיקרים שזכר תהיה שנה תשיעית שלמים ושנה ט' ממחזור רע''ד כבר ידעת שהיא חסרים לפיכך נשתנו בשביל הקביעה שנשתנית. וכן תשתנה שנת י''א בשביל שינוי קביעתם מפני שמולד שנת י''א מחזור רס''א זי''ח תת''ג ונקבעה בשני ומולד שנת י''ב יום ו' ט''ז שי''ב וקביעתה בשבת תהיה חסרים ושנת י''א ממחזור רע''ד כבר ידעת שהיא שלמים, ועל דרך זו הולך השינוי משנה תשיעית ואילך ממחזור רע''ד עד שלא ידמה הסימן של כל שנה מהם לסימנים שמשנה עשירית ממחזור רס''א ואילך כמו שהודענו. ודע שכלל כל שני י''ג מחזורים והם רמ''ז שנים אנו קורין אותו המחזור הגדול. לפיכך כשתשליך שני היצירה רמ''ז רמ''ז יצא לך שנה זו ויהיה שנת הפ''ה ליצירה (לפ''ק) והיא י''ב למחזור רס''ח תהיה מן המחזור הגדול של רמ''ז שנים קמ''ה ממחזור כ''א לפי שעשרים מחזור של רמ''ז שנים הם ד' תתק''מ ישאר מחמשת אלפים ששים נוסיף עליה פ''ה שנים היתרים על ה' אלפים הרי קמ''ה ממחזור כ''א לפיכך כשיהיה השינוי בין שנה עשירית ממחזור רס''א והיא עשירית ממחזור כ' הגדול ובין עשירית ממחזור רע''ד והיא עשירית ממחזור כ''א הגדול מפני שינוי המולד והעתקתו מלאחר לג''ט ר''ד עד לפני לג''ט ר''ד והשתנות הקביעה בשביל כך אבל מכאן ואילך לא יהיה השינוי בשנה עשירית מן המחזור הגדול עם שכמותה מן המחזור שאחריו אלא אחר כמו ד' אלפים שנים עד שיתאחר המולד אל פחות מי''ח שעות מיום שני בשנה עשירית מן המחזור הגדול אחר ט''ז מחזורים גדולים או יתר מעט וישתנו הסימנים, ואילו לא חסרו אלו החלקים והם תתק''ה חלק בכל י''ג מחזורים היו המולדות והסימנים חוזרים חלילה תמיד בכל י''ג מחזורים, ועכ''פ אי אפשר שיהיו הי''ג מחזורים חוזרים חלילה לא במולדות ולא בסימנים מפני חסרון תתק''ה חלקים כמו שהודענו: 

~ הלכות קידוש החודש - פרק תשיעי




! א 
[[שנת החמה יש מחכמי ישראל וכו'.]] כבר ביארנו למעלה מחלוקת חכמי יון בשיעור שנת החמה: 


! ג 
[[תקופת ניסן היא השעה וכו'.]] זו התקופה על דעת שמואל שסובר ששנת החמה שס''ה ו' ותקופת ניסן היתה בשנה ראשונה של יצירה וכו'. כבר העתיקו קדמונינו שתקופת תשרי שהיתה קודם מולד אדם הראשון היתה בשלש שעות ביום רביעי קודם מולד אדם הראשון יום א' וכ''ג שעות לפי שהשמש נבראת בכ''ח באלול בליל ד' בתחלת שעה ראשונה ולא התחילה בתנועה עד ג' שעות מיום ד'. והיה הירח קרוב לקיבוצו עם השמש ונתקבץ עמה בסוף שתי שעות מיום ששי והוא מולד תשרי נקרא מולד אדם הראשון וכשתוסיף עליו יום א' וכ''ג שעות שקדמה תקופת תשרי על מולד אדם הראשון וחצי שארית שנת החמה על שנת הלבנה והוא ה' ימים ועשר שעות ותרמ''ב חלקים יצא לך ז''ט תרמ''ב שקדמה תקופת ניסן למולד ניסן, ואמר בעל ספר ביאור לפי שהשמש נברא בליל רביעי בכ''ח באלול והיה התקופה ביום זה עצמו בג' שעות ביום, ולפי שאצלנו עיקר גדול שר''ה לתקופות הוא ניסן והיתה התקופה בתחלת ליל ד' בכ''ג ימים באדר והיה מולד ניסן בזו השנה בליל ד' בט' שעות ותרמ''ב חלקים ויהיה בין תקופת ניסן ומולד ניסן בשנה שקודם מולד אדם הראשון בז''ט תרמ''ב לפיכך הוצרכנו לחסר ז''ט תרמ''ב ותהיה ההתחלה מר''ח ניסן, ואם תשאל מפני מה אנו מתחילין מר''ח ניסן לא מכ''ג באדר. והתשובה לשני פנים, הא' כדי שתהיה ההתחלה לתקופות מתחלת חדש ניסן והב' שלא נצטוינו במצות אלא אחר ב' אלפים תמ''ח שנים ליצירה ובזה הגיעה התקופה לר''ח ניסן בקרוב לפי ששארית כל מחזור שעה ותפ''ה חלקים ונתקבץ ממנה בזה הזמן והוא עת הצווי מה שתגיע בו התקופה לתחלת ניסן בקירוב ומב' תמ''ח עד עתה נכנסה בניסן כמו ח' ימים. וא''ת יתחייב מזה שתהיה התקופה אחר שנים רבות באייר לפי שיתקבץ מכל מחזור שעה ותפ''ה, נאמר וכן הדין אבל עד יבא מורה צדק ויודיענו מה יהיה הדין בעת המאוחר. וא''ת מפני מה היתה ראש השנה לתקופת ניסן ולא תשרי. והתשובה לפי שאין עושין התחלה אלא מזמן יפה ונעים והוא בהיות השמש בראש טלה והוא עת השווי, וא''ת מפני מה לא היתה תקופת תשרי בליל ד' בעת הבריאה, והתשובה שהקב''ה לא יצוה לבריות בדבר שאינו ברור להם ואינם יודעים אותו והשמש נבראת בתחלת ליל ד' לפיכך היתה תחת הארץ ואינה נראית י''ב שעות והוא זמן הלילה וכשהיא זורחת לא יהיה אורה בהיר עד ג' שעות ביום לפיכך היתה התקופה בג' שעות מיום רביעי, והשיבו בעלי חכמת העיבור תשובה אחרת שבעת בריאת השמש היתה בסוף מזל בתולה ולא הגיע לתחלת מזל מאזנים עד ג' שעות מיום ד'. והקושיא על התשובה הראשונה שזמן תקופת תשרי הוא עת חנותה בתחלת מאזנים לפיכך אם היתה בתחלת מאזנים בתחלת ליל ד' יהיה זה העת הוא עת התקופה לא ג' שעות מיום ד'. ואם נבראת בסוף בתולה היא התשובה השנייה ואין סומכין אלא עליה, לפיכך התשובה הראשונה בטלה: 


! ד 
[[דרך חשבון התקופה וכו'.]] זו השעה ותפ''ה חלקים היא שארית מהלך החמה על מהלך הלבנה בכל מחזור כמ''ש למעלה ומפני זה גורעין ז''ט תרמ''ב לפי שאמרנו שתקופת ניסן היתה קודם מולד ניסן בז''ט תרמ''ב לפיכך גורעין אותם כדי שיהיה ההתחלה מתחלת מולד ניסן, ואם תרצה שלא לגרוע ז''ט תרמ''ב תקבץ כל שעה ותפ''ה של כל המחזורים שתרצה ותתחיל מג' ועשרים באדר ושני החשבונות עולין כאחד: [[ואם תרצה לידע תקופת ניסן וכו'.]] בתחלה מקבץ שארית מהלך השמש על מהלך הירח לכל מחזור והוא שעה ותפ''ה כמו שאמר למעלה וחוזר ומקבץ שארית שנת החמה לכל שנה מן המחזור שלא נשלם ויהיה הכל שארית למהלך החמה ואח''כ גורע מן הכל ז''ט תרמ''ב שקדמה בו התקופה למולד ניסן כדי שתהיה ההתחלה ממולד ניסן והנשאר אחר הגרעון הוא שארית מהלך החמה נשליך זו השארית חדשי לבנה והנשאר פחות מחדש לבנה נוסיף על עת ההתחלה והוא מולד ניסן: [[תקופת ניסן לפי חשבון זה וכו'.]] שהרי אפשר ע''ד חשבון האצטגנינים שתהיה התקופה בעתים אחרים זולתי העתים הנזכרים אבל בזה החשבון היתה תקופת ניסן בתחלת ליל רביעי ובין כל תקופה צ''א יום וז' שעות ומחצה וכן על דרך זו תדע דרך שאר כל התקופות: [[אם תרצה לידע באי זה יום וכו'.]] זכר דרך אחרת קצרה בידיעת יום התקופה בשבוע ומפני מה השליך הכל כ''ח כ''ח לפי שכל כ''ח שנים אם תשליכם ז' ז' לא ישאר מהם כלום לפי ששנת החמה שס''ה יום ושש שעות על דעת הרוב כשתשליך ימים ז' ז' ישאר ממנה יום א' ורביע יום ולא תמצא מנין שתשלים שבועות שלמים ולא ישאר ממנו כלום פחות מכ''ח שנים לפיכך כשתקבץ יום ורביע כ''ח פעם יצא לך ל''ה יום והוא ה' שבועות שלמים לפיכך עשו מחזור התקופה כ''ח שנים כדי שיהיו כל ימיו מושלכים ז' ז' ולא ישאר ממנו כלום, ואח''כ קח לכל השנים שנשארו פחות מכ''ח יום ורביע לכל שנה והוא הנשאר יתר על השבועים השלמים: 


! ו 
[[אם תרצה לידע בכמה יום וכו'.]] זו הדרך בידיעת יום התקופה בחדש: [[וכמה שנים גמורות עברו מן המחזור וכו'.]] פירוש ממחזור הלבנה של י''ט שנה לא ממחזור של כ''ח: [[ותקח לכל שנה י''א יום וכו'.]] והוא קרוב משארית שנה החמה על שנת הלבנה: [[ותוסיף על סכום הימים ז' ימים בזמנים אלו.]] כלומר במחזור ר''ס שהוא עת חיבורו ומפני מה ז' שהרי יתקבץ משעה ותפ''ה כמו ט''ו ימים נשלים אדר בז''ט תרמ''ב ישאר כמו ז' ימים או יותר ובזה המנין תכנס בו התקופה בניסן כמנין זה. לפיכך הוסיף ז' ימים בזמנים אלו ולאחר זה הזמן נוסיף יותר מז'. ועל דרך האמת צריך להוסיף יותר שהרי שארית שעה ותפ''ה בר''ס מחזור ט''ו ימים וט''ז שעות ותת''כ חלקים וכשנגרע מזה המנין ז''ט תרמ''ב ישאר ח' ימים ושבע שעות וקע''ה חלקים אבל לפי שהוא אוחז דרך קצרה הוא זוכר החשבון בקירוב ולפיכך אמר בסוף שמוסיף יום אחד עד שיגיע ליום הקביעה. ויראה לי שלא אמר ז' ולא יותר אלא לפי שקביעת ניסן היתה בשנת היצירה ביום ה' לפי שמולד ניסן של שנה ראשונה של יצירה בליל ד' ונדחה לה' לפיכך אף על פי שהיתה בין התקופה הראשונה ומולד ניסן בשנה זו ז''ט תרמ''ב היה בינה ובין הקביעה ח' ימים ולפיכך נשאר יתר מז' ימים בשעות ולא השגיח בשעות אלא השגיח בימים שבסוף כשיוסיף יום אחר יום תכנס זאת התוספת. ועכ''פ יש בחשבון קירוב. ואח''כ השלך המתקבץ ל' ל' והוא ימי חדש העיבור וזה שתוסיף יום אחר יום הוא בשביל השברים שחסרו מן המנין או הותירו: [[ואם תהיה השנה מעוברת תתחיל למנות מר''ח אדר שני וכו'.]] לפי שאין אנו מוסיפין על שארית השנים הגמורות ועל כלל שעה ותפ''ה כי אם שארית החדשים לפיכך כשתהיה השנה מעוברת תתחיל להוסיף על תוספת אדר שני. ומזה המשל שזכרו ז''ל יתבאר לך מה שביארנו לפי שקביעת ניסן בזו השנה הנזכרת היה בחמישי והמולד של ניסן היה יום ה' בתחלת היום סימנו ה' י''ב תתרנ''ד והתקופה היתה בו' שעות מליל ה' כמו שביאר למעלה ולקח לח' שנים פ''ח יום והראוי פ''ז א' תתקל''ב והוסיף ששה והיה ראוי להוסיף ששה י''ז כ''ו שהרי מנת רנ''ט מחזור משעה ותפ''ה ט''ו ימים וט''ו שעות ושל''ה חלקים נגרע ממנה ז''ט תרמ''ב נשאר שמנה ימים ה' שעות תשע''ג חלקים וזהו שראוי להוסיפו וזה לא הוסיף אלא ז' וכשתקבץ הכל יהיו ל''ה ימים ז' שעות רמ''ה חלקים וזה המנין הוא שארית לחמה על הלבנה ולפי שבאלו הח' שנים שבמחזור ר''ס יש בהם שלש שנים מעוברות נשליך מזה המנין כ''ט י''ב תשצ''ג ג' פעמים וכללן פ''ח י''ד רי''ט והוא גורע צ' יום נשאר אח''כ ו' ימים י''ז שעות וכ''ו חלקים והוא אמר ה'. לפיכך יש בידינו יותר על מ''ש יום א' וי''ז שעות וכ''ו חלקים והוא התחיל למנות הה' ימים מתחלת ליל ה' והאמת שאינו מתחיל אלא משעת המולד והוא בתחלת יום ה' הרי ניתוסף החשבון י''ב שעות תתרנ''ד חלקים. ונוסיף בחשבון ב' ימים ורביע והה' שאמר הרי ז' ורביע יום. ונתחיל למנות מתחלת ליל ה' יגיע החשבון לליל ה' ו' שעות בלילה כמו שיצאת לנו שעת התקופה מקודם. הנה נתבאר לך שזה שאתה צריך להוסיף יום אחר יום הוא בשביל השברים שתקבץ מאלו החשבונות: 


! ח 
[[זה שאמרנו תוסיף יום אחר יום וכו'.]] לפי שא''א שיתקבץ מן התוספת יתר על זה וכ''ש אם יהיה יום הקביעה אחר יום המולד כיום או כשנים. שאין זה השינוי נוהג אלא כשיהיה יום המולד הוא יום הקביעה. לפיכך יתכן שיתרחק יום התקופה מיום הקביעה אבל אם יהיה יום המולד קודם ליום הקביעה כיום או כשנים יתרחק יום התקופה מיום המולד ויקרב ליום הקביעה. לפיכך אין אתה צריך להוסיף כלום או תהיה צריך להוסיף יום א' כפי ריחוק המולד מן הקביעה כמו המשל שזכרו ז''ל שהרי היה מולד ניסן ה' י''ב תתרנ''ד חלקים משעה ראשונה והיתה הקביעה בו ביום והיתה השארית השניה ה' ימים והיתה התקופה בליל ה' מתרחקת מן המולד כמו ח' ימים ואילו היה יום הקביעה בשבת והיה המולד בשבע שעות מיום ה' והיתה התקופה בליל ה' אז היינו מונין אלו הח' ימים מיום שבת היה מגיע החשבון ליום ד' ונוסיף יום נגיע ליום התקופה. ודע שזו הדרך השניה היא בעצמה הדרך הראשונה אבל הראשונה בדקדוק והשניה בקירוב כדי שימהר אדם להוציא זמן התקופה. ומה שישאר מן החשבון כפי הקירוב והוא החסרון המתקבץ מיכ''א ר''ד והחדש הלבנה אנו מוסיפים בשבילו יום או שנים או שלשה שאמר להוסיפם. ודע שבאלו הזמנים והוא בתחלת מחזור רס''ח אנו צריכים להוסיף חלק השבעה שאמר להוסיפם שמנה לפי ששארית שעה ותפ''ה לרס''ד מחזורים י''ו יום ושתי שעות ותתקע''ה חלקים נשליך מהם ז''ט תרמ''ב ישאר ח' ימים וי''ז שעות ושל''ג חלקים. לפיכך אין פחות בהוספה מח' ימים במקום הזה שזכרם ז''ל, והשעות והחלקים שאמר שנשארו סוף שנכנסין בחשבון כשנוסיף יום אחר יום: 

~ הלכות קידוש החודש - פרק עשירי




! א 
[[שנת החמה למי שהוא אומר שהוא פחות מרביע מחכמי ישראל יש מי שאומר שלש מאות וכו'.]] שנת החמה לדברי רב אדא בר אהבה כאשר אדם מבין מטעמו וכאשר ראינו מברייתא הנקראת על שמו היא שס''ה יום ושש שעות פחות כ''ב חלקים ועוד פחות כ''ח רגעים לפיכך יהיו ימי תקופה אחת לדבריו צ''א וז' שעות ותקי''ט חלקים ול''א רגעים ותהיה שארית שנת החמה על שנת הלבנה יכ''א קכ''א מ''ח רגעים ובחלקך שס''ה יום וחמש שעות ותתקצ''ז חלקים ומ''ח רגעים לי''ב יצא לך חדש חמה ל' יום י' שעות ותקל''ג חלקים וי' רגעים ושליש רגע ובין שלשת חדשי חמה שהוא זמן תקופה אחת לשלשת חדשי לבנה ב' ימים וי''ז שעות ושלש מאות חלקים ול''א רגעים ושארית ששה ה' ימים י' שעות ת''ר חלקים ס''ב רגעים ושארית ט' ח' ימים ג' תתק''א י''ז ושארית י''ב יכ''א קכ''א מ''ח וכשאתה כופל את המותר הזה י''ט פעמים מניין שני מחזור לבנה יבא ממנו ז' חדשי עבור שאנו עושים במחזור והוא ר''ו י''ז קנ''א ונמצאת שעה ותפ''ה שבחשבון שמואל נאספה, וכשידע האדם זמן התקופה לדברי ר' אדא למחזור א' אינו צריך בחשבונו אל מחזור אחר מפני שהתקופה חוזרת בראש כל מחזור אל אשר עברה בו מן החדש בשעת בריאתה ותקופה ראשונה שהיתה בעולם בעת שנבראו המאורות היתה תקופת ניסן והחמה בראש מזל טלה בתחילת ליל ד' והקדימה התקופה למולד ניסן לדברי ר' אדא ט' תרמ''ב בלבד. ואם תשאל מפני מה תקופת שמואל קודמת למולד ניסן בז''ט תרמ''ב ותקופת רב אדא לא קדמה אלא בט' תרמ''ב בפחות ז' ימים. והתשובה שבתקופת שמואל כשנחזיר שארית ו' חדשים אחורנית מיום ו''ב והוא מולד אדם הראשון יבא מולד ניסן בליל ד' בתשע שעות ותרמ''ב חלקים והתקופה הראשונה על דעת שמואל והיא תקופת תשרי היתה בג' שעות מיום ד' כ''ח אלול קודם מולד הראשון ביום א' וכ''ג שעה וכשנגרע חצי שארית שנת החמה על שנת הלבנה מזמן התקופה הראשונה יהיה הכל ז' ימים וט' שעות ותרמ''ב חלקים והוא מוקדם על מולד ניסן כזה השיעור מן הזמן, אבל בתקופת ר''א עשו על דעת ר' יהושע והיתה התקופה הראשונה בליל ד' בתחלת שעה ראשונה מן הלילה ועל דעת ר' יהושע יום ד' לבריאת עולם הוא ר''ח ניסן ללבנה ולחמה שהרי מולד הלבנה היה בליל ד' בט' שעות ותרמ''ב חלקים והוא מולד ניסן וכן תחלת שנת החמה היא שעת התקופה והיא היתה בליל רביעי בתחלת הרגע הראשון והוא תחלת חדש ראשון מחדשי שנת החמה לפיכך הוא היה ר''ח ללבנה ולחמה והחמה בראה הקב''ה בראש טלה בתחלת ליל ד' אבל הירח נברא בסוף מזל דגים והתחילה הלבנה והחמה ללכת במזלות במהלכם המוסגל בהם עד שנתקבצו במעלה ראשונה ממזל טלה בכמו כ''ד חלקים ממנו בט' שעות מליל רביעי ותרמ''ב חלקים וכשם שבתחילת הבריאה קדמה החמה ללבנה ט' תרמ''ב והיתה בחדש אדר בכ''ט יום וג' שעות וקכ''א חלקים כך לעולם כל ראש מחזור תבא התקופה באדר ותקדים למולד ניסן בט' תרמ''ב ואחר שמצינו שבתחלת תקופה הראשונה קדמה התקופה למולד ניסן ט' תרמ''ב כן כל תכלית מחזור תקדים התקופה ותהיה בסוף מחזור של לבנה קודם ראש המחזור הנכנס ט' תרמ''ב וזו התקופה של ר''א לא תבא על חשבונם תקופת ניסן בט''ז בניסן לעולם ותהיה השנה מעוברת ותהיה התקופה באדר, והיינו דאמר רב אדא כד חזית דמשכה תקופת ניסן עד שיתסר בניסן עברה לההיא שתא ולא תיחוש לה שנאמר את חדש האביב שיהא בתקופת ניסן, ולמה נקרא אותו בצינעה לפי שלא בקשו לגלות סודה ועתה ועונתה מפני המכשפים שאילו עמדו על סודה ועונתה ועתה היו מצליחים במעשיהם ולפיכך נשתכחה מן הדורות. הנה נתבאר מכלל הדברים שיש לנו ג' עתים על דעת ר' יהושע הראשון עת תקופת ניסן והיא תחלת התקופה והיא בתחלת ליל ד', והשני מולד ניסן בליל ד' עד ט' שעות תרמ''ב חלקים, והשלישי מולד אדם ביום ו' עד שתי שעות. לפיכך על דעתו יהיה מולד ניסן זולתי מולד אדם ומולד אדם שלישי ליום מולד ניסן ואע''פ שר' יהושע ור' אליעזר סוברין שמולד אדם ביום ו' בב' שעות הרי הן נחלקים בחדש מולדו ר' אליעזר סובר שהוא ג' בתשרי ור''י סובר שהוא ג' בניסן. נמצא כתוב בכתב יד הגאון רמז''ל בקונדריסין בענין זו התקופה ארז''ל הקדימה התקופה למולד דברי רב אדא ט' תרמ''ב בלבד מפני שהלבנה הלשינה בחמה כמו שמפרש בגמרא דגרסינן התם ר' שמעון אומר כתיב ויעש אלהים את שני וגו' וכתיב את המאור הקטן אמר ירח לפני הקב''ה רבש''ע אפשר לשני מלכים להשתמש בכתר אחד אמר לו הקב''ה לך ומעט את עצמך אמר לפניו רבש''ע מפני שאמרתי לפניך דבר הגון אמעט את עצמי וכו' ומיעטו הקב''ה והיה המיעוט הזה אור שהיתה ראויה להבראות בחלק אחד עם החמה והיה אורה מתגדל וצומח לאלתר ומפני שהלשינה על החמה החזירה לאחר החמה כדי שלא יהיה האורה הנמצא בה מתפשט עד שתגיע אל החמה וזה הוא המיעוט שמיעטה לא שיהיה גופה גדול ואח''כ מיעטה אלא אורה הוא הגדול והמתמעט בעיני אדם ומפני זה קראה הכתוב בשני מקומות גדול וקטן, גדול מפני שאורה מתגדל ורבה בעיני בני אדם עד שיהיה גופו כאילו מלא אורה, וקטן מפני שאורה אחר גדלו מתמעט עד שיכלה. ובראה הקב''ה והאור בה עוד מתפשט והיה המיעוט הזה מהלך ט' תרמ''ב חלקים והמדה הזאת היא יתר ממחצית הזמן אשר הלבנה מסתתרת בו תחת אור החמה אשר הוא י''ח שעות כאשר פירשתי. והלבנה הולכת בשעות האלה אשר הקדימה התקופה למולד ה' חלקים מחלקי הרקיע ונמצאת בעת בריאתה עומדת בכ''ה מעלות ממזל דגים והדביקה לחמה בכדי שלישית המעלה הראשונה ממזל טלה ונמצא בלבנה מן האור בעת בריאתה יותר ממחצית האור אשר היא נראית בו על הארץ והיה אורה מתמעט והולך עד שדבקה בחמה והוא מולד החדש ומכאן ואילך שב אורה לצמוח ולהאיר עד שיהיה בה מן האור מה שהיא יכולה להראות בו על הארץ עם שלש שעות ותרמ''ב חלקים מליל ה' בקצה המערב וראות הלבנה סמוך לשקיעת החמה ביום ד' ברוב הישוב מן המקומות שהם רחוקים מקצות המזרח בכדי ג' שעות עד סוף המערב ונמצאת הלבנה ביום ד' עצמו ראויה להקרות בשני שמות. והרוצה לידע יום התקופה ושעתה לדברי רב אדא ידע באי זו שנה עומד ממחזור י''ט ויחשוב ראש מחזורו לעולם מניסן והחשבון הזה יתכן בידך אם אתה גורע מן החשבון שאתה מחשב לו מתשרי ו' חדשים בלבד כגון אם אתה מחשב לתשרי זה י''ח שנים שלימות למחזור והוא תחלת י''ט הוי מחשב י''ז שנים וששה חדשים בלבד לתשרי ותהיה מתחיל לחשוב מניסן ותמצאם בתשרי זה כלו ו' חדשים משנת י''ח למחזור ואין בין שני החשבונות אלא ו' חדשים והתקופה בראש כל מחזור נופלת קודם מולד ניסן בתשע שעות ותרמ''ב חלקים ואתה גורע השעות האלו והחלקים ממולד ניסן ואתה תמצא התקופה אחר כ''ט ג' קנ''א חלקים ממולד אדר. ודע שאין במרחק מדת חדש לבנה. וזה יארע לך בשתי פנים במחזור לפי שכשאתה דורש תקופת ניסן לשנה השניה תדע שהתקופה נופלת בחדש ניסן והמרחק הזה הוא מרחק התקופה ממולד ניסן וכשאתה דורש תקופת ניסן לשנה שלישית תדע שהיא נופלת באדר שני מפני שהשנה מעוברת ואין במותר השנים מדת חדש העבור ויהיה המרחק שבידך מרחק התקופה ממולד אדר שני, ואם יעלה בידך יתר מחדש לבנה תדע כמה חדשי לבנה יש בו וגרע אותו ממנו ושמור הנשאר והוא מרחק התקופה מן המולד. אם יהיו החדשים אשר גרעת פחות מחדשי העבורים שעברו מן המחזור תדע שתקופת ניסן באדר ואם יהיו החדשים של עיבורים שלמים בידך תדע שהתקופה נופלת בניסן ואין צ''ל אם יהיו החדשים יותר מן העבורין כי זה אינו נמצא ואתה מוצא לעולם שתקופת ניסן בכל שנה מעוברת נופלת באדר שני ובכל שנה פשוטה נופלת בניסן חוץ משתי שנים בלבד שהיא נופלת בהם באדר והיא שנה ראשונה ותשיעית למחזור, וכשאתה יודע התקופה באי זה חדש היא נופלת הוי יודע מולד החדש ההוא והוסיף שעותיו וחלקיו ששמרת ותדע מהם יום התקופה מהשבוע ומהחדש. וכשתרצה לידע תקופת תמוז הוסיף על מרחק תקופת ניסן ב' ימים וי''ז שעות וש' חלקים ול''א רגע סימן בי''ז של''א ויעלה בידך מרחק תקופת תמוז בשנה ההיא ממולד החדש הרביעי מחדש תקופת ניסן, ואם נמשכה תקופת תמוז בתוספת הזאת יתר מחדש לבנה תגרע ממנו חדש לבנה והנשאר הוא מרחק תקופת תמוז מן החדש החמישי לחדש תקופת ניסן כאילו היתה התקופה נופלת באדר ולא משך המרחק עד חדש לבנה בתקופת ניסן והיא בשנת א' וט' והיתה תקופת תמוז ראויה ליפול בסיון אלא שהוסיף המרחק על חדש לבנה נוציא ממנו חדש לבנה ונופלת התקופה בתמוז אבל אם תהיה תקופת ניסן בניסן תהיה תקופת תמוז לעולם בתמוז ואין המרחק מושך שיעור חדש לבנה, וכשאתה יודע חדש תקופת תמוז הוי נוהג במרחקה המנהג אשר נהגת בתקופת ניסן ותדע עת התקופה מימי השבוע ומן החדש, וכן תעשה אם אתה דורש תקופת תשרי אלא שאתה מוסיף על מרחק תקופת ניסן ה' ימים ועשר שעות ות''ר חלקים וס''ב רגעים ותהיה התקופה נופלת או באלול או בתשרי ואם אתה דורש תקופת טבת הוסף על מרחק תקופת ניסן ח' ימים ג' שעות ותתק''א חלקים וי''ז רגעים ותנהוג בו המנהג שנהגת בתקופת תמוז וניסן ותהיה התקופה נופלת או בכסליו או בטבת וזהו דרך חשבון התקופה לדברי רב אדא. והנה שרטטנו ד' לוחות וכתוב בהם מרחק ארבע תקופות השנה ממולדי החדשים נופלת בהם בכל שנות המחזור ומן הלוחות אתה יכול לידע יום התקופה ושעתה לאי זו שנה שתרצה ותוסיפו על מולד החדש שכתוב כנגדה ותמצא היום והשעה והעת והרגע שתפול בו התקופה ובכמה בחדש בכל שנה שתרצה ובכל מחזור שתרצה כל ימי עולם והתקופה הזאת בנויה על מהלך השמש האמיתי או קרוב לו בשני ימים אבל תקופת שמואל רחוקה מן התקופה האמיתית בכמו עשרה ימים כמו שיתבאר בנסיון ובחשבון: 

~ הלכות קידוש החודש - פרק אחד עשר




! א 
[[לפי שאמרנו בהלכות אלו.]] דבר זה בתחלת פ' ו' מזו ההלכה אמר ז''ל ודרכי זה החשבון וכו' עילת חלוקתם בזה הענין לפי שלא העתיקו בעלי מחקר הראשונים בראיית הירח כלום ואע''פ שהחכמים הקדמונים היו יודעים חכמת המזלות היטב לפי שהאומות שקדמו הישמעאלים בעלי הדתות לא היו עושין החדשים על ראיית הירח אלא ישראל בלבד והדברים שהיו ישראל סומכין עליהן ובית דין מחשבין בהן לא מצינו בהם העתקה מחכמינו הקדמונים, ושאר האומות יש מהם מי שהיה עושה חדשי הלבנה הזמן שמקבוץ לקבוץ ויש מהם מי שעושה החדשים חדשי החמה שמחלקים שנת החמה לשנים עשר חלק וקורין כל חלק חדש מחדשי החמה ועושין מקצת החדשים פחות משלשים וקצתן יותר משלשים והם הרומיים ויש מי שעושה החדשים כל חדש שלשים יום ומוסיפין חמשה ימים והם הנוצרים והפרסיים אבל כשבאו ההגריים והיתה סברתם שיעשו החדשים על הראייה כמו שסוברין ישראל לפיכך היו חכמיהם משתדלים בידיעת זה החשבון ומדקדקים בו כל אחד כפי יכלתו, יש מהם מי שעלה בידו האמת ויש מהם מי שדקדק הרבה ויגע ולא הגיע לידיעת האמת בזה החשבון רק צלל במים אדירים והעלה חרס בידו לפי שבדרכי זה החשבון קושי גדול מפני שינוי מהלך השמש והירח באורך וברוחב ובעגולת גבהו וכן שינוי מרחקו מן המולד ומנת גובה המדינה וכיוצא בזה כמו שיתבאר: 


! ה 
[[שמא יתבונן חכם מחכמי האומות או מחכמי ישראל וכו'.]] סופנו לבאר זה הקירוב במקומו כשנגיע לו: 


! ז 
[[העיקרים וכו'.]] בעלי חכמת התכונה חלקו הגלגל לש''ס מעלות לפי שזה המנין יש לו חצי ורביע ושמינית ושליש וחומש ועשור ושתות ותשיע אבל אין לו שביע ולכן אין מחלקין אותו לזולת זה המנין, ועשו התחלה ממזל טלה לפי שזה הפרק אין כמוהו בכל השנה זמן שוה לא חום ולא קור ובזה הזמן השמש מתחלת לנטות לצד צפון שהיא פאת הישוב: 


! טו 
[[או השמש או הירח בגלגלו הוא הנקרא וכו'.]] דע שיש לשמש ולירח ולשאר כוכבי לכת שני גלגלים ויש מהם שיש לו ג' וגלגל קטן הנקרא גלגל המעגל אבל הכל נשתתפו בשיש לכל אחד מהם ב' גלגלים כל אחד מקיף את העולם אבל הא' מהן הארץ במוצקו ונקרא הגלגל הדומה וכן נקרא לפי שדומה במהלכו לגלגל המזלות לפי שחגורתו כנגד חגורת גלגל המזלות אינה נוטה מעליה לא לצפון ולא לדרום, והגלגל הב' אין הארץ במוצקו ואע''פ שהיא בתוכו ונקרא גלגל היוצא לפי שמוצקו יוצא ממוצק הארץ וגלגל הנושא לפי שהוא נושא מוצק השמש ומוצק גלגל המעגל בשאר הכוכבים וכוכב השמש קבוע בגלגל הנושא שלו אלכסונו שוה לעביו ותנועת השמש בזה הגלגל בכל יום מימות השנה אין לה בו לא קלות ולא כבדות והוא הנקרא המהלך האמצעי ומהלכה בערך אל גלגל המזלות הוא המהלך האמיתי המשתנה בכל עת שהרי כשנוציא קו מיושר ממוצק הארץ עד שיגיע אל השמש או אל אחד מגלגלי המעגל לשאר הכוכבים ויגיע אל שטח גלגל המזלות יגיע אל נקודה מן המזלות וכן נוציא קו אחד ממוצק גלגל היוצא עד מוצק השמש ויגיע ג''כ אל גלגל המזלות יפגע בנקודה אחרת חוץ מן הראשונה ויהיה בין שתי הנקודות קשת נקרא קשת השינוי בין שני המהלכים האמצעי והאמיתי פעם לתוספת פעם למגרעת, ואע''פ שקשת השינוי הוא גדול מזה הקשת בכל מקום כמו שאומר זה הענין במקומות אחרים מן החבורים שחברנו אותם בזו החכמה ונאמר עתה שנניח [ציור ל'] גלגל המזלות אבג''ד ומוצקו ט' וגלגל היוצא אהז''ח ומוצק כ' וכוכב השמש בכל מקום ס' ושני הקוין היוצאין מנקודת ט' ומנקודת כ' ופוגעין בנקודת ס' ויוצאים ופוגעים בגלגל המזלות מגיעין ממנו אל נקודת ל' ונקודת מ' ובין שני הנקודות קשת ל''מ ונקרא קשת השינוי בין שני המהלכים, ונקודת ל' הוא מקומה האמיתי ונקודת מ' מקומה האמצעי ועלת שינוי המהלך האמיתי לפי שנופל מגלגל היוצא בחצי גלגל המזלות קשת יתירה או חסרה ממנו. לפי שחצי גלגל המזלות שיש בו המרחק הרחוק נופל מן הגלגל היוצא יתר מחציו והיא קשת א' ע' פ' לפי שחצי המזלות בא''ד וחצי הגלגל היוצא הא''ח ובהפך זה בחצי בג''ד נפל בו מגלגל היוצא פחות מחציו והוא קשת עז''פ. ועל זה הדרך בכל קשת וקשת כמו שנתב' בספרי חכמת התכונה: 


! טז 
[[כבר אמרנו שאלו הדרכים שאנו וכו'.]] דע שזה העיקר שהתחיל החכם רחוק מזמננו זה הרבה לפיכך אנו צריכים לעשות עיקר אחר שנתחיל ממנו וכבר עשינו עיקר שני מתחלת ליל שלישי שיומו אחד לחדש ניסן משנת תשעה ממחזור רס''ט ובפי''ב נבאר כיצד הדרך לידיעתו על דרך פרט אבל בזה הפרק נבאר הדרך בידיעתו על דרך כלל, והדרך בזה שנקבץ מנין הימים שמתחלת ליל ה' שיומו שלשה לחדש ניסן משנת ט' ממחזור רס''ט ונקח מנתם מן המהלך האמצעי לשמש או לירח ונוסיפהו על העיקרים שיסדם ז''ל ומה שיצא אחר זו התוספת יהיה העיקר השני והוא העיקר שסמכנו עליו אנחנו, וכבר מצאנו אלו הימים שבין שני העיקרים נ''ט אלף ותקל''ג יום וכבר חשבנו ודקדקנו ומצאנו העיקר שזכרו ז''ל נופל משני ערביים ביום שני מחדש עשירי הנקרא בלשונם שוא''ל ושנת תקע''ג משנותם ומצאנו תחלה שני הערביים שהוא יום נופל ביום שלשה מחדש אב שנת י''ב ממחזור רל''א: 


! יז 
[[ולפי שהראייה לא תהיה וכו'.]] בפרק א': [[ומקום זה נוטה מתחת הקו השוה וכו'.]] זה הקו הוא מכוון תחת עגולת משוה היום והיא חגורת גלגל תשיעי ונקרא בלשון ערבי כא אל סתוי, וירושלים נוטה לצד צפון העולם מתחת זה הקו ל''ב מעלות ונקרא זה הריחוק רוחב המדינה, גם ירושלים רחוקה מסוף הים המערבי לצד מזרח ט''ו מעלות ויש שם עגולה שחולקת היישוב לב' חלקים שוים סובבת מן הצפון אל הדרום הולכת אל אמצע היישוב לפי שכל היישוב מן המזרח אל המערב קרוב מק''ף מעלות וחצי זה המנין צ' לפיכך כל מדינה רחוקה מחוף הים המערבי צ' היא תחת זו העגולה ומזה למדנו שעיר ירושלים נוטה מתחת [ציור ל''א] זאת העגולה לצד מערב כ''ד מעלות לפי שהיא רחוקה מן המערב ס''ו מעלות וכן הדין בכל המדינות והן סוף היישוב משני הצדדים עגולת אבג''ד וקו א''ג אלכסון עגולת משוה היום והוא הקו השוה וכל מדינה שהיא עליו עגולת משוה היום אין לה רוחב, ואפשר שלא יהיה לה אורך והוא כשתהיה בסוף היישוב על אחת משתי נקודות א' או ג' וקו ב''ד אלכסון עגולת חצי היום לאמצע היישוב באורך א''ג וחצי כדור הארץ והוא אד''ג חרב לפי שהוא דרומי והחצי שהוא כדור הארץ שמקיף אותו חצי עגולת אב''ג צפוני ובו היישוב ונקודת ג' בפאת מערב וא' בפאת מזרח, וכל מדינה שהיא תחת עגולה ב''ד מרחקה מרוח מזרח ומערב שוה והוא צ' מעלות. ונניח שלש מדינות תחת זו העגולה והן לס''פ, אבל רחבן משתנה, המדינה שהיא במקום ל' היא תחת הקו השוה ואין לה רוחב אבל יש לה אורך, אבל במדינה שבמקום ס' רחוקה מן הקו השוה קשת ל''ס והוא רחבה ונקודת פ' רחוקה מן הקו השוה יותר ורחבה קשת ל''פ. ואם תהיה מדינה מערבית מנקודת ס' כמו נקודת נ' והיא ירושלים ומרחקה מנקודת ס' כ''ד מעלות ורחבה מקו א''ג קשת מדינת ל''ס והוא ל''ב מעלה, וכן הדין בכל המדינות יש מהן שוין ברוחב ומשתנים באורך ויש מהן בהפך ויש מהן משתנים בשניהם באורך וברוחב וא''א שיהיו שתי המדינות שוין באורך וברוחב אלא שיהיו שתיהן מדינה אחת. ונקודת צ' נוטה לצד מזרח מאמצע היישוב ונ' לצד מערב ואז''ט על חוף הים המזרחי וגה''ח על חוף הים המערבי שהיא תחלת היישוב באורך שהרי הסכימו בעלי חכמת התכונה שתהיה התחלת האורך מים מערבי והכוכבים זורחים על ז' קודם צ' ועל צ' קודם ס' ועל ס' קודם לנ' ועל נ' קודם ה' ועל זו הדרך בכל מדינות היישוב: 

~ הלכות קידוש החודש - פרק שנים עשר




! א 
[[מהלך השמש וכו'.]] כבר ידעת למעלה ענין המהלך האמצעי ושהוא מהלך השמש בגלגל המוסגל והוא גלגל היוצא ושזה המהלך בשוה אין בו לא קלות ולא כבדות אלא מהלכו היום כמו מהלכו אמש כמו מהלכו למחר, וכבר אמרו ז''ל ששיעור זה המהלך נ''ט חלקים וח' שניות וזו היא דעת חכם נקרא אלבתני שהרי אמר בספרו ששיעור מהלך השמש האמצעי ביום אחד נ''ט חלקים וח' שניות וכ' שלשיים ול''ה רביעיים בקרוב. אבל על דעת בטלמיוס נ''ט חי''ז י''ג י''ב ל''א ועל דעת זולת אלו השנים פחות ויתר כפי דעתו בשיעור שנת החמה שהרי היא אצל בטלמיוס שס''ה יום ורביע פחות חלק אחד מש' ביום ואצל אלבתני שס''ה יום ורביע פחות שלש מעלות מש''ס ביום ומ' חלקים על מנת שיהיה רביעי היום צ' מעלות, והדרך בידיעת שיעור המהלך ביום א' שתחלק ש''ס מעלות הגלגל על שיעור שנת החמה ויצא לך מן החלוקה מהלך השמש ביום אחד כפי שינוי הדעות, והראיה שהוא ז''ל סמך על דעת אלבתני לא על זולתו שהרי כשנכפל מהלכה בי' ימים הוסיף שלש שניות שהרי אמר שמנת עשרה ימים טנ''א כ''ג ועל דרך שאמר תחלה תהיה המנה טנ''א כ' בלבד. אבל לפי שיש במהלכה ביום אחד יתרון על נ''ט ח' כ' שלישיות קבץ אותם עשרה ימים כמו מאתים שלישיות לקח מהן ק''ף בג' שניות והוסיף אותם על הכ' שניות נהיו כ''ג ונותרו כ' שלישיות כפל אותן עשר פעמים ולקח מהן ג' שניות והוסיף אותן על כפל ק' יום שהרי אמר שהוא צ''ח ל''ג נ''ג וכן הדין במהלכה בשנה ובחדש. והדרך בכפילת השיעורין ברורה היא למבין אחר ידיעת העקרים שאמר למעלה פרק י''א: 


! ב 
[[נקודה אחת יש בגלגל השמש וכו'.]] זאת הנקודה נקראת בלשון ערבי אנג והוא המרחק הרחוק מן הארץ והיא בצורה שקדמה נקודת ז' וכנגדה נקודת אחרת קרובה מן הארץ ונקראת בלשון ערבי חצץ והיא בצורה שקדמה נקודת ה' ועל הצורה שעברה [ציור ל'] היא הא''ח פז''ע ואלו הב' נקודות נמצאים לכל כוכבי לכת ומהלכה בכבדות מעלה אחת בכל ע' שנה על דעת האחרונים חוץ מן הירח שמהלך אלו המרחקים בו קל והוא בכל יום י''א מעלות וי''ב חלקים. וכל אלו הנקודות מהלכם מן המערב למזרח חוץ מגובה הירח שמהלכו בהפך מן המזרח למערב, וכשתתבונן במה שזכרנו בשיעור מהלך הגובה בחדש ובשנה תמצא בו קרוב אבל אינו מפסיד בחשבון ראיית הירח כמו שאמר למעלה: [[והאמצעי שיצא וכו'.]] צריך אתה לידע תחלה ארבעה עקרים ואח''כ תבין זו ההלכה. העיקר הראשון ענין מנת המזלות הצומחים בכ''מ ונקרא מצעדי המזלות. העיקר הב' ידיעת שיעור היום ולילו, העיקר הג' ידיעת ענין היום האמצעי והאמתי, העיקר הד' ידיעת עלת השינוי הימים והלילות באורך ובקוצר. וביאור העיקר הראשון דבר ידוע שיש עגולה זורחין ממנה המזלות והכוכבים משוקעין בה נקרא בלשון ערבי דאיר''א אל אופק, ונניח שהיא עגולת א''ב ג''ד והעגולה שהשמש סובבת כנגדה נקראת גלגל המזלות בעגולת א' ה' ג'. והעגולה שחולקת הגלגל הט' בשוה ונקראת עגולת משוה היום נקראת בלשון ערבי דאי''ר מעד''ל אלנה''ר בעגולת זה''ח, ונניח נקודת ה' ראש מזל טלה וכנגדה ראש מזל מאזנים וכשיעלה חלק מגלגל המזלות יעלה עמו חלק מעגולת משוה היום, ושתי נקודות אלו נוגעות בעגול הראשונה כמו שאתה אומר שעלה מזל טלה כולו והוא קשת ג''ה ועלה עמו מעגולת משוה היום קשת ה''ח והוא מנתו מזו העגולה ונקרא בלשון ערבי מטאלע''ה ועל דרך זו בשאר המזלות. וזו הקשת תשתנה בשינוי מקום המדינות לפי שהמדינות שהן תחת הקו השוה יהיה בהן שיעור זו הקשת למזל טלה כ''ז נ''ג חלקים ושיעורם במצרים כ''א ז' חלקים ועל זו הדרך ידיעת שיעורם לכל מזל וזו היא צורתו [ציור ל''ב]. וביאור ידיעת העיקר השני והוא ידיעת שיעור הלילה ויומו והוא הזמן הכולל תנועה שלימה לגלגל ט' ותוספת קשת היא מכל תנועת השמש ביום אחד מעגולת משוה היום ונניח שהשמש בראש מזל שור יהיה שיעור היום והלילה בזו הנקודה ש''ס מעלות ויוסיף זה על מה שיעלה ממשוה היום עם תנועת השמש המוסגלת בה ביום אחד, וזה הענין כולל היום האמצעי והאמתי, וביאור העיקר הג' שהיום האמצעי היא תנועה שלימה יומית ותוספת קשת ממשוה היום כשיעור אמצע השמש ביום אחד והיום האמתי תנועה שלימה ותוספת קשת ממשוה היום שהוא מנת תנועת השמש האמתית ביום א'. וביאור העיקר הרביעי. דע שהעגולות שבהם תסוב השמש בכל יום כל אחת מהן נחלקת בעגולת הזריחה והעריבה והיא עגולת האופק בב' חלקים פעם יהיו שוין והוא בכל מדינה שהיא תחת משוה היום על הקו השוה. לפיכך היום והלילה באלו המקומות שוין תמיד ובשאר המדינות הנוטות מתחת הקו השוה לצפון או לדרום עגולת מסבת היום בשני חלקים שונים לפיכך היום והלילה משתנים. ומפני שהישוב בצפון כשתהיה השמש במזלות הצפונים יהיו הימים ארוכים מהלילה וכשתהיה בדרומיים יהיו הלילות ארוכים מהימים, לפי ששני צדי משוה היום אינם על עגולת האופק כמו המדינות שעל הקו השוה אבל הצד הצפוני גבוה בצפון והדרומי שפל בדרום לפיכך יהיה בצפון קשת ממסיבת השמש למעלה יתר מחציו וקשת פחות מחציו למטה תחת האופק לפיכך יהיו הימים ארוכים מהלילות במזלות הצפוניים ובמזלות הדרומיים בהפך לפי שהקשת של מעלה פחות מהקשת של מטה, וזו צורתו מעל האופק [ציור ל''ג]. וזו היא צורת האופק הנוטה וציר משוה היום גבוה מעל האופק. ודע שהשמש יש לה שינוי אחד מוסגל בה והוא קשת השווי שלה שבין מקומה האמצעי והאמתי וזה הקשת פעם יהיה גדול ופעם יהיה קטן וסוף תכליתו כשתהיה השמש או בראש טלה או בראש מאזנים יהיה סוף גדלו באלו השני מקומות שתי מעלות. והוא כשתהיה במרחק הממוצע. וכשתהיה בראש סרטן והוא המרחק הרחוק או בראש גדי והוא המרחק הקרוב אין לה שווי כלל. ובין אלו הארבע נקודות יהיה קשת השווי פחות מזה תמיד בין מעט בין הרבה אבל אינו מגיע עד שתי מעלות אלא בראש טלה או מאזנים ופעם יהיה זה השווי ראוי לתוספת על האמצע ופעם לגרעון לפי מה שישתנה הלוכם האמתי פעם יהיה יתר מן האמצעי כשתהיה השמש במזלות שבין ראש גדי וראש סרטן על סדר המזלות והם שבאמצעם ראש טלה ופעם יהיה פחות מן האמצעי והוא במזלות שבין ראש סרטן וראש גדי על סדר המזלות והם המזלות שבאמצען ראש מזל מאזנים וזה השינוי אינו גלוי ביום או יומים מפני מעוטו ומורגש בו בימים רבים. כמו שתאמר כשתהיה השמש בגובה שלה אין לה שווי וכשתרחק ממנו יום אחד יהיה השווי שני חלקים ושני שניות, ואם תתרחק י' מעלות יהיה השווי כח''ל וי''ג שניים וכן יוסיף זה השווי עד שיגיע לשתי מעלות ושלשים שניות והוא כשתהיה השמש בג' מעלות ממזל מאזנים, ואח''כ הולך וחסר עד שיכלה במעלה ראשונה ממזל גדי, ואח''כ הולך ונוסף עד שתי מעלות ושלשים חלקים כשתהיה השמש בכ''ח מעלות ממזל דגים יהיה השווי בסוף תכליתו ואח''כ הולך וחסר עד שיגיע אל המעלה א' ממזל סרטן ושם הוא כלה. ויגיע לשמש שינוי אחר בשביל זריחתה ועריבתה והוא מפני הקשת העולה עמה ממשוה היום הנקרא מטאל''ע אלברו''ג ונקרא מצעדי המזלות. והוא על שני פנים, הראשון כשתהיה המדינה על הקו השוה, והשני כשתהיה רחוקה ממנו, ואלו הן המדינות שיש להן רחב והוא מרחקה לצפון העולם, ודין המטאל''ע בחלק האחד שוה בכל המדינות שהן תחת הקו השוה כלומר כשיעלה ממשוה היום עם מזל טלה באחת מן המדינות שעל הקו השוה כ''ז מעלות ונ''ג חלקים ג''כ יעלה בזה השיעור במדינה אחרת מן המדינות שתחת משוה היום ואפילו הם ק' או אלף. והעילה בזה ששני צידי משוה היום הם על אופק כל המדינות שעל הקו השוה אחד צפוני ואחד דרומי ועליה מתקבצים כל אופק ואופק. ונניח עגולת [ציור ל''ד] אופק אמצע העולם אבג''ד וג' במערב וב' בצפון וא' במזרח וד' בדרום ואמצע אורך היישוב נקודת ה' והקו אה''ג הוא אלכסון משוה היום והוא הקו השוה שאם תהיה עליו מדינה לא יהיה לה רוחב. ונניח חצי היום לנקודת ה' עגולת בה''ד לפיכך תהיה נקודת ה' מרחקה מכל צד צ' מעלות בין מזרח בין מערב, ולפי שהיישוב בצפון ואורך כל מדינה הוא מרחקה מן המערב והיא נקודת ג' לפיכך כל מדינה שהיא רחוקה מן הקו השוה לצפון יש להן רוחב וגם יש לה אורך מן המערב והוא מרחקה מחצי האופק המערבי והוא קשת בג''ד אלא אם תהיה על חוף הים המערבי ונניח ג''כ המדינה מרחקה מנקודת ג' פ' מעלות והיא נקודת ז' על הקו השוה יהיה האופק שלה חבט''ד ועגולת חצי היום שלה בז''ד, וגם נניח מדינה מרחקה מנקודת ג' ע' מעלות והיא נקודת נ' על הקו השוה ואופק שלה ס''ב מ''ד וחצי היום שלה בנ''ד, ונניח שתי מדינות מן הקו השוה לצפון, האחד ששים והשנית ע', האחת עוברת על ראש שוכני אופק דח''ב והשנית על ראש שוכני אופק דז''ב, לפיכך מן הצורה הזאת יתבאר לך שעגולת חצי היום לכל מדינה שהיא על קו השוה אפשר שתהיה אופק למדינה מן המדינות, ואחר שהקדמנו אלו הענינים יאות לנו לבאר דבריו שאמר והאמצע שיצא מחשבון זה פעמים יהיה בתחלת הלילה בשוה וכו'. דע תחלה שבעלי חכמת הגימטריאות כשרצו לידע מקום אמצע כל כוכב לכל עת שירצו הניחו מהלך יום א' וכפלו אותו והיה מנת שני ימים וכן עד שלשים ועד י''ב חדש ועד שנה תמימה וכן כל הימים והשנים והחדשים שרצו וכל השיעורים מכל מהלך אמצעי הוספתו בשיעור שוה. כאילו תאמר שאמצע השמש ביום אחד נ''ט ח' כ' ושני ימים אנ''ח יו''מ ובשלשה ימים בנ''ז כ''ה ולפי שהכפילה על שיעור שוה לא יתכן להניח אותם בנויין על הימים המשונים והם הימים האמתיים שפעם הם יתר מן הימים האמצעיים שהן שוין תמיד לפיכך תהיה כפילת מהלך הכוכב האמצעי שוה לפי שהיא בימים שוים ואילו עשו אותם על הימים האמיתיים לא היה דבר נכון לפי שאין לימים האמתיים שיעור ידוע בכל זמן וזמן אלא ישתנה, לפיכך כשנקבץ התנועה האמצעית לימים השוים אפשר שלא הגיע עד שקיעת החמה אם יהיה האמצע יתר מן המטאל''ע, ואפשר שתתאחר לאחר שקיעת החמה אם יהיה האמצע חסר מן המטאל''ע, משל נניח הימים שנוסיף אותן על העיקר חמשים יום מנתה מן האמצע מ''ט מעלות וט''ז חלקים מ''א שניות נוסיפנו על העיקר שעשאו ז''ל שהוא ז''ג ל''ב יעלה אמצע השמש נ''ו מעלות כ' חלקים י''ג שניים והגובה יהיה אחר תוספת מנתו בחמישים יום על העיקר שלו יצא הגובה פ''ו מ''ה י''ו נגרע הגובה מן האמצע אחר שנוסיף על האמצע ש''ס מעלות ישאר שכ''ט מעלות ל''ד חלקים ונ''ז שניים ומנתה מן השווי כ''ח חלקים ולפי שהמסלול הזה יתר על ק''פ נוסיף זה המנה על אמצע השמש יעלה בידנו מקום השמש האמתי נ''ז מעלות וי''ח חלקים וי''ג שניים נקח מטאלעתו ברוחב ל' יהיה מ''ג מעלות ונ' חלקים והוא פחות מאמצע השמש בי''ג מעלות וט''ו חלקים וזה השיעור משעה ישרה שיוסיף בה הזמן האמתי על האמצעי אם תוסיף אותו על הזמן האמצעי יגיע הזמן עד שקיעת החמה וזו הי''ג מעלות וט''ו חלקים מנתה מן השעה נ''ג חלקים ומנתה מאמצע השמש יותר מב' חלקים במעט, נוסיף אותה על אמצע השמש עלה בידינו אמצע השמש לעת שקיעת החמה נ''ו מעלה וכ''ב חלקים וכ' שניים, וכן נוסיף על אמצע הירח כ''ט חלקים וח' שניות וזהו אמצע הירח לשקיעת החמה. משל אחר נוסיף על העיקר מנת ק' יום והוא צ''ח ל''ג נ''ג ונוסיף עליו ז''ג ל''ב יעלה בידינו ק''ה ל''ז כ''ה נגרע ממנו הגובה והוא פ''ו מ''ה כ''ג שניים יהיה המסלול י''ח נ''ב ב' מנתו מן השווי ל''ח חלקים, ולפי שהמסלול היה פחות מק''ף נגרע המנה מן האמצעי ישאר ק''ה מעלות בקירוב והוא מקום השמש האמתי נקח מטאלעה''א יהיו צ''ב נ''ז והוא פחות מן האמצע בי''ב מעלות וג' שניות והיא ד' חומשי שעה לפיכך צריכין להוסיף על אמצע השמש או הירח מנתה מן אמצע השמש או אמצע הירח עד שיהיה האמצע לשקיעת החמה, משל אחר הוספנו על עיקר מנת ר' יום מאמצע השמש הוא קצ''ז מעלות וז' חלקים ומ''ו שניים וכשנוסיף על זה המנין העיקר יצא לנו ר''ד מעלות וי''א חלקים וי''ח שניים נגרע ממנו הגובה והוא פ''ו מ''ה יצא לנו מסלול השמש קי''ז מעלות וכ''ה חלקים ומ' שניים מנתה מן השווי מעלה אחת וחמשים חלקים, ולפי שהמסלול פחות מק''פ נגרע המנה מן האמצע ישאר ר''ב מעלות כ''ט י''ח וזהו מקום השמש האמתי ומטאלעה''א ר''ה מעלות ול''ד חלקים בקירוב והאמצעי בזה המשל פחות מן המטאלע במעלה אחת וכ''ג חלקים והוא קרוב מעשור שעה ויהיה הזמן האמתי בזה המשל יתר על האמצעי בעשור שעה ונקח מנתה מאמצע השמש והירח ונגרע אותו מן האמצע ל (ש) ישאר אמצע השמש או הירח לשקיעת החמה. משל אחר נוסיף על העיקר מנתה ש' יום מאמצע השמש והיא רצ''ה מ''א ל''א ואחר תוספת העיקר יהיה ש''ב מ''ה י''א נגרע ממנו הגובה והוא פ''ו מ''ה מ''ה ישאר המסלול רי''ו מעלות בקרוב ומנתה מן השווי מעלה אחת וי''ב חלקים נוסיף אותם על אמצע יעלה בידינו ש''ג נ''ז י''א והוא מקום השמש האמתי נקח מטאלעה''א יהיו שי''ח מעלות ושני חלקים והוא יתר על האמצע בי''ד מעלות וה' חלקים והוא כמו נ''ו חלק מס' בשעה וזהו שיוסיף בו הזמן האמתי על האמצעי נגרע מנתו מן האמצע לשמש או לירח יצא לנו האמצע לעת שקיעת החמה, וכבר הארכנו במשלים כדי שיודע הדבר על בוריו ולא נחוש לאורך הדברים מאחר שנבין הדבר היטב לפי שזו ההלכה קשה עד מאד. ודע שהמעלות שיש בהן סוף תוספת האמצע על מטאלעה''א הם סוף מזל תאומים שהרי הקשת תשעים ומטאלעה''א ברחב שלשים ע''ה כ''ד לפיכך הקשת יוסיף על מטאלעה''א בי''ד מעלות ול''ו חלקים. והמעלה שבה הקשת פחות מן המטאלעה''א הוא סוף מזל קשת שהרי הקשת ר''ע מעלות ומטאלעה''א רפ''ד מעלות ול''ו חלקים והמעלה שהקשת שבה שוה למטאלעה''א הוא ראש מאזנים שכל אחד מהם כ' מעלות אבל ראש טלה אין שם לא קשת ולא מטאלעה''א. ומאחר שדברנו באלו העניינים יאות לנו שנשלים דבריו שכתב בסוף פי''ד לפי שהן בנויין על דבריו הנה, שהרי אמר עתה והאמצע שיצא בחשבון זה פעמים יהיו בתחלת הלילה בשוה והוא כשיהיה האמצע שוה למטה למטאל''ע מקום השמש האמתי יהיה הזמן האמצעי שוה לזמן האמתי: [[או קודם שקיעת החמה בשעה.]] והוא בזמן שיהיה האמצעי פחות מן הזמן האמתי וצריך להוסיף על האמצע מנת הזמן שחסר ולא יגיע החסרון באלו המדינות אלא כמו שעה אחת או יתר מעט או חסר מעט כמו שנתבאר: [[או אחר שקיעת החמה בשעה.]] והוא בעת שיהיה הזמן האמצעי יתר על האמתי לפיכך צריך לגרוע מן הזמן האמצעי כנגד היתר עד שיגיע לשקיעת החמה וצריך לגרוע מן האמצע לשמש או לירח כנגד היתר עד שיהיה האמצע לשקיעת החמה: [[ודבר זה לא תחוש לו בשמש וכו'.]] לפי שהוא דבר מועט והיא תנועת השמש בשעה קרוב מב' חלקים או יתר מעט וסוף חסרונו או תוספתו והוא כשיהיה הזמן החסר או היתר שעה: [[שהרי אנו משלמין קירוב זה כשנחשוב לאמצע הירח.]] לפי שאם יהיה הזמן החסר או היתר חצי שעה יהיה קירוב זה יותר מחלק א' ותנועת הירח האמצעית בחצי שעה יתר מי''ו חלקים כמעט כשיגרע זה הקירוב ממהלך הירח בחצי שעה ישאר ט''ו חלקים פעם נוסיף אותה על אמצע הירח ופעם נגרע אותה ממנו ואם הזמן החסר או היתר כמו שעה ותנועת השמש בה כמו ב' חלקים ומחצה ותנועת הירח בשמש קרוב מל''ג חלקים נגרע מתנועת הירח לשעה תנועת השמש לשעה ישאר כמו שלשים חלקים פעם יוסיף אותה על אמצע הירח או יגרע אותה ממנו. הנה נתבאר תשלום הקירוב שבשביל השמש בחשבון אמצע הירח. ואמר [[ז''ל בסוף פרק י''ד]] אם היתה השמש מחצי מזל דגים עד חצי מזל טלה תניח אמצע הירח כמות שהוא, שאם יהיה אמצע השמש מתחלת טלה עד ט''ו מעלות ממנו יהיה המטאל''ע ברחב שלשים חסרים מן האמצע כמו ד' מעלות וכ''ו חלקים והוא קרוב משליש שעה כשהשמש בראש טלה יהיו סוף הימים האמתיים ויהיה הזמן עד שקיעת החמה בשוה וזה כולל כל אופק וזה שבין אמצע והמטאלע שהוא כמו שליש שעה תהיה לאחר שקיעת החמה. וכן הדין בחצי מזל דגים: [[ואם תהיה השמש מחצי טלה עד תחלת מזל מאזנים תוסיף על אמצע הירח ט''ו חלקים.]] לפי שהמטאל''ע בחצי טלה תחסר מן האמצע כמו ד' מעלות וכ''ו חלקים כמו שאמרו והמטאל''ע בסוף מזל טלה תחסר מן האמצע כמו ח' מעלות ונ''ג חלקים ובחצי מזל שור תחסר המטאל''ע מן האמצע י''ב מעלות ול''א חלקים ובסוף מזל שור תחסר המטאל''ע מן האמצע י''ד מעלות ול''א חלקים. ואעפ''כ לא הוסיף על אמצע הירח באלו המ''ה מעלות כי אם מהלכו בחצי שעה אחר שיגרע ממנו מהלך השמש בחצי שעה ונשאר במקום האחד מעלה אחת וכ''ג חלקים קרוב משמינית שעה ובמקום השני והוא חצי מזל שור אחר שגרע מהלכו בחצי שעה נשאר קרוב משליש שעה והיא הנשארת לאחר שקיעת החמה ובמקום השלישי והוא סוף שור קרוב משעה גרע ממנו חצי שעה נשאר קרוב מחצי שעה והוא שאמר עליה שהיא לאחר שקיעת החמה בכמו שליש שעה ואע''פ שהיא יתירה מעט: [[ואם תהיה השמש מתחלת מזל תאומים עד תחלת מזל אריה תוסיף על אמצע הירח שלשים חלקים.]] לפי שהמטאל''ע בסוף מזל שור תחסר מן האמצע קרוב משעה כמו שאמרנו ומטאל''ע חצי תאומים יחסר מן האמצע ט''ו מעלות וי''ח חלקים והוא יתר משעה במעט ובסוף תאומים יחסר ארבע עשרה מעלות ול''ו חלקים והוא קרוב משעה, ובחצי סרטן תחסר המטאל''ע מן הקשת י''ב מעלות ו' חלקים, ובסוף סרטן י''א מעלות ו' חלקים, ואף על פי כן הוסיף על האמצע מנתה שעה ואף על פי שהחסרון יתר משעה במעט או פחות במעט או יתר מד' חומשי שעה במעט וזה השיעור ברוחב ל', ולפי שדין זו התוספת או החסרון כולל מרוחב כ''ט עד ל''ו אם תחקור על אלו המטאל''ע ברוחב ל''ו תצמיח מטאל''ע חצי טלה תחסר מן הקשת ה' מעלות ול''ג חלקים והוא יתר משליש שעה ומטאל''ע סוף טלה תחסר מן הקשת י' מעלות ול''ט חלקים והוא קרוב מחצי שעה ורביע שעה גרע ממנו חצי שעה ישאר רביע שעה ובחצי שור יחסר כמו שעה והוא ברחב יחסר כמו ד' חומשי שעה ובסוף שור יחסר כמו שעה וחומש שעה ובחצי תאומים יחסר י''ט מעלות קרוב משעה ויתר מרביע והוא ברחב ל' יחסר כמו ד' חומשי שעה בלבד ובסוף תאומים יחסר כמו י''ח מעלות וחצי ובחצי סרטן יחסר כמו ט''ז מעלות וכ''ו חלקים ובסוף סרטן יחסר כמו י''א מעלות ו' חלקים לפיכך פעמים יחוש לשליש השעה כשיהיה בחסרון יתר משעה או מחצי שעה או בשליש שעה או בפחות או ביתר ואע''פ שהוא ברוחב אחד חסר או יתר: [[ואם תהיה השמש מתחלת מזל אריה עד חצי מזל בתולה תוסיף על אמצע הירח ט''ו חלקים.]] שהרי חסרון המטאל''ע בסוף סרטן י' מעלות ו' חלקים והוא מנת חצי שעה ושתות שעה וברוחב ל''ו י''ג מעלות וכ''א חלקים והוא יתר מחצי שעה ושליש שעה וברוחב ל' יחסר בסוף ד' מעלות ול''ט חלקים והוא קרוב משליש שעה ורוחב ל''ו יחסר ו' מעלות וכ''ה חלקים והוא קרוב מחצי שעה ובין חצי בתולה וחצי מאזניים לא תוסיף ולא תגרע שהתוספת במטאל''ע או הגרעון מעט והוא שמגיע בו האמצע לשעת הראיה: [[ואם תהיה השמש בחצי מאזנים וכו'.]] שהרי בחצי מאזנים מוסיף המטאל''ע על הקשת בשתי מעלות וי''ט חלקים ובסוף מאזנים מוסיף ד' מעלות ול''ט חלקים ובחצי עקרב מוסיף ד' מעלות וי''ט חלקים ובסוף עקרב מוסיף ז' מעלות כ''ג חלקים הרי ידענו שסוף התוספת למטאל''ע חצי שעה ושתות שעה, ואם תהיה השמש בתחלת מזל קשת תוסיף המטאל''ע על הקשת י''ג מעלה ול''ד חלקים ובסוף קשת תוסיף המטאל''ע י''ח מעלות ול' חלקים והיא שעה ורביע והוא קרוב ממה שאמרו בתוספת מנת השעה והיא ל' חלקים ורוב משליש שעה והיא לאחר שקיעת החמה ובתחלת דלי יוסיף י''ז מעלות ול' חלקים: [[ואם תהיה השמש בתחלת מזל דלי כו'.]] שהרי במחצית קשת תוסיף המטאל''ע י''ד מעלות ונ''ב חלקים והוא יותר מחצי שעה ושליש שעה. ובסוף דלי יוסיף המטאל''ע י' מעלות ומ' חלקים ובחצי דגים ב' מעלות ונ''ג חלקים והוא שליש שעה שאמר שהיא לאחר שקיעת החמה: [[וכן אם תרצה לעשות לך עיקר כו'.]] כבר עשינו העיקר לתחלת ליל ג' שיומו א' לחדש ניסן משנה ט' מחזור רס''ט שהיא שנת הק''א ליצירה אלף תרנ''ב לשטרות ומצינו בין שני העיקרים נ''ט אלף יום ותקל''ג יום ויצא לנו אמצע השמש בעיקר שעשינו אחר תוספת העיקר שעשאו ז''ל בה' מעלות ל''ה חלקים ומ' שניות ממזל טלה סימנים ה''ל ה''מ, ויצא לנו מקום הגובה וכ''ט מעלות וי''ד חלקים ממזל תאומים, סימנו כ''ט י''ד: 

~ הלכות קידוש החודש - פרק שלשה עשר




! א 
[[אם תרצה לידע מקום השמש האמתי וכו'.]] וכבר הודענו שמקום הכוכב האמיתי לשמש או לזולתו הוא מקומה מגלגל המזלות בערך אל מוצקו והוא סוף הקו הישר היוצא מאמצע כדור הארץ עד הכוכב ומגיע עד שטח גלגל המזלות והכונה היא ידיעת המקום האמיתי לא האמצעי: [[ותגרע מקום גובה השמש וכו'.]] שהרי אם יהיה הכוכב במרחקו הרחוק בסוף גבהו אין לו שווי לפי שעלת השינוי הוא שינוי קצות שני הקוים הפוגעים במוצק הכוכב ומתחתכים עליו, שהאחד יוצא ממוצק גלגל היוצא והב' יוצא ממוצק העולם ומגיעות עד שטח גלגל המזלות אבל בנקודת א' בצורה שקדמה בפרק י''א והיא גובה השמש [ציור ל'] אין לשמש שיווי לפי ששני הקוים הנזכרים אין בין קצותיה שינוי לפי שהאחד נופל על חברו והם בצורה שקדמה קו א' כ' וקו ט' א' וכן הדין כשתהיה השמש בנקודת ז' והוא מרחקה הקרוב לפי שגם כן ב' הקוים האלו נופל כל אחד על חברו ואין בין שני קצותיהם שינוי לפי שגם קו כ' ז' נופל על קו ט' ז' ומפני זה אין לשמש ולא לזולתה באלו השתי נקודות שווי והם שתי נקודות ז' ל' וזולת אלו השני נקודות יש לכל נקודה שווי מיוחד כמו שני קוי ט' ס''מ ו''ב ס''ל שיש בין שני קצותיהם קשת ל''מ וכבר הגיעה נקודת א' באלו הזמנים והיא שנת העיקר שעשינו אנחנו בסוף מזל תאומים כמו שביארנו למעלה x לפיכך תהיה נקודת ב' היא ראש טלה וכשנגרע הגובה מן האמצע ישאר לנו קשת נקראת מסלול השמש, כלומר דרך השמש המיוחדת בה בגלגל היוצא, לפי שאין הפרש בין מסלול ודרך דכתיב במסלה נעלה פירוש בדרך, ואם יהיה הגובה רב מן האמצע לא נוכל לגרוע מן האמצעים נוסיף על האמצע ש''ס מעלות ואחר כך נגרע הגובה מן האמצעי יצא לנו המסלול. ואם יהיה הגובה שוה לאמצע אין שם גרעון. ואם תהיה נקודת ב' ראש טלה יהיה האמצע יותר מג' מזלות והגובה קרוב משלשה מזלות כמו שיהיה האמצע קשת בא''מ. וכבר ידעת שקשת הגובה קשת ב''א תגרע מן בא''מ ישאר א''מ, וזהו הנקרא מסלול. ואם יהיה בהפך כגון שיהיה ב''ק והגובה ב''א ולא נוכל לגרוע ב''א מן ב''ק נוסיף על קשת ב''ק ש''ס מעלות ונגרע ב''א מן האמצע שהוספנו עליו ש''ס מעלות והנשאר הוא מסלול השמש. ואם יהיה הגובה והאמצע שוין שיהיה שיעור כל אחד מהן קשת א''ב יהיה מקום האמצע הוא מקום הגובה ואין שם מסלול ויהיה הכוכב בזה המקום אין לו שווי ומקומו האמצעי הוא מקומו האמתי: 


! ב 
[[ותראה כו'.]] אם המסלול פחות מק''פ שיהיה מקומו בקשת אד''ג ואם יהיה יותר מק''פ ויהיה מקומו בקשת גב''א ואם יהיה בקשת אד''ג יהיה מקומו האמצעי יותר מן האמתי לפי שקו טס''ל היוצא ממוצק הארץ מחסר מהקשת האמצעי והוא בא''מ קשת ל''מ לפיכך נגרע מנת המסלול והוא קשת ל''מ מן האמצע והוא קשת בא''מ ישאר מקום האמיתי לשמש והוא קשת בא''ל לפי שנקודת ל' סוף הקו היוצא ממוצק העולם ונקראת קשת בא''ל הקשת האמיתי ונקודת ל' הוא מקום השמש האמיתי, וכשתהיה השמש בקשת גב''א יוסיף הקשת האמיתי על האמצעי לפיכך כשנוציא מקום השמש האמצעי נוסיף עליו מנת המסלול יצא לנו המקום האמיתי, לפי שאם יהיה האמצע קשת ב''א דג''ל ותגרע ממנו קשת הגובה והוא ב''א ישאר קשת המסלול קשת אדג''ל והוא יותר מק' והיה קשת מ''ל מוסיף על הקשת האמצעי לפיכך נוסיף קשת ל''מ על קשת באדג''ל יצא לך קשת האמיתי ותהיה נקודת מ' הוא מקום השמש האמיתי והוא סוף הקו היוצא ממוצק הארץ ומגיע עד הכוכב לנקודת ס' ויוצא אל נקודת מ': 


! ג 
[[ודע שאם יהיה כו'.]] שהרי אם יהיה האמצע קשת ב''א ד''ג והגובה קשת ב''א כשנגרע ב''א מן האמצע ישאר קשת אד''ג והוא ק''ף ותהיה השמש במרחק הקרוב ואין לה מנת שווי לפי שאין בין שני הקוים הנזכרים שנוי וכן אם יהיה הגובה פחות מן האמצע בש''ס מעלות יהיה האמצע נקודת א' ואין לו מנה מן השווי כמו שהודענו ואלו אז''ל ואם היה הגובה שוה לאמצע היה קרוב לדעת לפי שלא תהיה השמש בנקודת א' אלא יהיו שניהם הגובה והאמצע שוים ויהיה שיעור כל אחד מהם והוא הגובה והאמצע ב''א: 


! ד 
[[וכמה היא מנתו כו'.]] דע שאלו המנות א''א לאדם לידע אותן אלא במופת מחכמת התכונה: 


! ה 
[[היה המסלול יתר על ק''פ וכו'.]] והדמיון יהיה המסלול ר' יהיה קשת אדג''ל ותהיה קשת אד''ג ק''פ וקשת ג''ל כ' יהיה קשת לב''א ק''ס ותדע מנתו והוא קשת ל''מ, לפי שאין הפרש שתקח המרחק מן הגובה מצד אד''ג או מצד קשת אב''ג מאחר ששניהם שוים לפיכך מנת הר' היא בעצמה מנת ק''ס בשוה וכן הדין אם היה המסלול ש' היה מנת ש' כמו מנת ס' ע''ד שביארנו בקשת ר'. והמשל שהביאו ז''ל ברור הוא. ובמשל שעשינו כבר ידעת בתחלה שאמצע השמש היה בעיקר שעשינו בה' מעלות ל''ה חלקים מ' שניים ממזל טלה, סימנם ה' ל''ה מ', ומקום הגובה היה בכ''ט י''ד חלקים באנו לגרוע הגובה מן האמצע אינו נגרע ממנו לפי שהוא מועט ממנו נוסיף על האמצע ש''ס מעלות יהיה כלל האמצע שס''ה לה''ם גרע ממנו מקום הגובה והוא פ''ט י''ד חלקים ישאר רע''ו מעלות וכ''א חלקים ומ' שניות וזו היא מסלול השמש לעת העיקר השני, נקח מנתה והיא מעלה אחת ונ''ח חלקים לפי שגרענו המסלול והוא רע''ו כא''מ מש''ס מעלות ישאר לנו פ''ד מעלות בקירוב ומנתה קרוב ממעלה אחת ונ''ח חלקים. ולפי שהמסלול הזה היה יתר על ק''פ נוסיף מנתו על אמצע השמש והיא ה' מעלות ול''ה חלקים ומ' שניות יהיה כללם ז' מעלות ול''ג חלקים מ' שניות ממזל טלה, סימנם ז''ל ג''מ, והוא מקום השמש האמיתי: 


! י 
[[ואם יהיו השניות קרוב כו'.]] צריך שיהיה חלף אמירתו קרוב לשלשים יתר על שלשים לפי שהמובן מקרוב לל' פחות מל' ופחות מל' הוא משליכו ואינו משגיח עליו ואפילו בחלקים כשיהיו פחות מל' אינו חושש להן כ''ש בשניות: 


! יא 
[[ומאחר שתדע מקום וכו'.]] לפי שתקופת ניסן היא עת היות השמש בתחלת מזל טלה במהלכו האמיתי על דעת בעלי חכמת התכונה ותקופת תמוז היותה בראש מזל סרטן ותקופת תשרי היותה בתחלת מזל מאזנים ותקופת טבת היותה בראש מזל גדי וזה החשבון ידוע מן הדרך הנזכרת: 

~ הלכות קידוש החודש - פרק ארבעה עשר




! א 
[[הירח שני מהלכים אמצעיים יש לו כו'.]] דע שיש לירח ד' גלגלים הגלגל האחד שהוא הגלגל העליון נקרא נחש בריח ובלשון ערבי פלק אלגוז''ם ותנועתו בכל יום מן המזרח למערב על הפך סדר המזלות ג' חלקים וי''א שניים בקירוב ומוצקו הוא מוצק העולם, והגלגל השני גם מוצקו מוצק הארץ נקרא גלגל נוטה לפי שחגורתו נוטה מעל חגורת המזלות לצפון ולדרום כמו ה' מעלות ותנועתו בכל יום על הפך סדר המזלות מן המזרח למערב י''א מעלות וט' חלקים וכשתוסיף עליה תנועת הגלגל הא' יהיה כללם מן מזרח למערב י''א מעלות וי''ב חלקים לפי שהגלגל האחד מגיע גלגל הנוטה בסביבתו בהכרח לפי ששני צירי הגלגל האחד הם כנגד שני צירי גלגל המזלות ושני צירי גלגל הנוטה הם נוטין מעל שני צירי גלגל המזלות כפי נטיית חגורתו מעל חגורתו ושיעור זו הנטייה חמש מעלות והוא סוף רוחב הירח. והגלגל הג' נקרא גלגל היוצא ונקרא גלגל הנושא לפי שהוא נושא מוצק גלגל המעגל שאנו מבארים אותו ותנועתו בכל יום מן המערב למזרח על סדר המזלות כ''ד מעלות וכ''ג חלקים בקירוב ומוצקו יוצא ממוצק הארץ בכמו י' מעלות וכ' חלקים וכשתשליך י''א מעלות וי''ב חלקים מתנועת הנושא לפי ששני גלגלים הראשונים מחזירין את הנושא כשיעור תנועתם לפי שמוצקו יוצא ממוצקם ישאר אחר הגרעון לפאת מזרח י''ג מעלות וי''א חלקים בקירוב לפי שיש לנו שניות יתרים בתנועת הגלגל הראשון והשני ישאר מעט פחות. והגלגל הד' נקרא מעגל והוא הגלגל הקטן שאינו מקיף את העולם וגוף הירח תקוע בו ותנועתו בכל יום י''ג מעלות וג' חלקים ונ''ד שניות מחלקי זה הגלגל הקטן אע''פ ששיעורה בערך אל גלגל המזלות מועט. ואין משערין זאת התנועה אלא בערך זה הגלגל הקטן. ונניח הגלגל הא' [ציור ל''ה] עגולת אבג''ד והגלגל הב' עגולת הזח''ט והגלגל היוצא הכל''מ וגלגל המעגל הנ''ס וכוכב הירח נקודת נ' וב' במזרח וד' במערב ומוצק הארץ ע' ומוצק גלגל היוצא פ' וזה שתמצא בשארית מהלך ק' יום לאמצע הירח ג' שניות יתרים לפי שיש במהלך היומי שלישיות יתירים וגם זה שאתה מוצא חסרים בשארית מהלך יום לאמצע המסלול ז' שניות לפי שאמצע המסלול מהלכו ביום א' י''ג מעלות וג' חלקים ונ''ד שניות פחות מעט וזה שלא חשש להם בכפילת י' ימים לפי שלא נתקבץ מהם שיעור שיחסר אותו מן המנין ונתקבץ מהם בק' יום שיעור שיחסר אותו מן המנין ז' שניות ולפיכך חשש להם: 


! ד 
[[מקום אמצע הירח היה בתחלת ליל חמישי שהוא וכו'.]] כבר ידעת שעשינו עיקר שני והדרך בידיעת מקום אמצע הירח ואמצע המסלול כמו הדרך בידיעת מקום השמש האמצעי, וכבר ידעת מה שיש מהימים בין ב' העיקרים, לקחנו מנת מאמצע הירח ואמצע המסלול והשלכנו כל ש''ס מעלות נשאר לנו אח''כ משארית אמצע הירח באלו הימים ש''נ מעלות וכ''ז חלקים וחמשים שניות הוספנו עליו העיקר שזכרו ז''ל יצא לנו אחר תוספת העיקר כ''א מעלות ומ''ב חלקים ושלש שניות ממזל טלה ונשאר לנו משארית אמצע המסלול קע''ט מעלות וכ''ט חלקים וי''ז שניות הוספנו עליו העיקר שזכרו ז''ל למסלול יצא לנו אחר התוספת רפ''א מעלות ונ''ז חלקים ול''ט שניות: [[ומאחר שתדע מהלך אמצע הירח והאמצע שהוא העיקר שעליו תוסיף תדע וכו' התבונן בשמש כו'.]] כבר זכר ענין זה בפי''ב ואמר והאמצע שיצא בחשבון זה פעמים יהיה לתחלת הלילה בשוה כו', כבר ידעת שתנועת הירח בשעה אחת קרוב מל''ג חלקים כשנגרע ממנו תנועת השמש לשעה ישאר שלשים חלקים בקירוב אם תהיה התוספת שעה או ט''ו חלקים אם תהיה התוספת חצי שעה, והוא כשתהיה השמש במזלות הצפוניים ובמדינות שזכרם ז''ל שהרי שם יהיה קשת היום יתר מק''פ מעלות ויהיה חציו יתר מתשעים מעלות בשעה או בחצי שעה ואם תהיה השמש במזלות הדרומיים יהיה החסרון עד שעה שהרי קשת היום פחות מק''פ וחציו פחות מתשעים ולפיכך פעם יהיה חצי קשת היום יותר מצ' ופעם חסר מצ' ומפני זה נקח מנת זה החסר או היתר ממהלך השמש האמצעי ונוסיף אותו על מקום הירח או נגרע אותו ממנו כמ''ש ויצא לך מקום הירח לשעת הראייה וכבר הארכנו בזה הענין בפרק י''ב מזו ההלכה: 

~ הלכות קידוש החודש - פרק חמשה עשר




! א 
[[אם תרצה לידע מקום הירח האמיתי וכו'.]] כבר ידעת שמקום הירח האמיתי הוא מקומו בגלגל המזלות בערך אל מוצק הארץ ואמצע הירח לשעת הראייה כמו שהקדים אחר תוספת החלקים שזכר או גריעתן מאמצע הירח: [[והנשאר תכפול אותו וזהו הנקרא המרחק הכפול וכו'.]] דע שהמרחק הוא מרחק אמצע השמש מאמצע הירח והוא מקום מוצק גלגל המעגל. ונניח מוצק גלגל המעגל והשמש והגובה הגבוה של ירח בצורה שקדמה בנקודת א' ואח''כ נע כל אחד מהם בתנועתו לרוח שסובב אליה ונע מוצק גלגל המעגל אל המזרח כ''ד מעלות וכ''ג חלקים ונעה השמש ג''כ למזרח נ''ט חלקים וח' שניות ונע גלגל נחש בריח שלשה חלקים וי''א שניות ונע גלגל הנוטה י''א מעלות וט' חלקים והחזיר גלגל היוצא אל המערב בשיעור י''א מעלות וי''ב חלקים נשאר לגלגל היוצא לפאת מזרח י''ג מעלות וי''א חלקים בקירוב והוא מרחק מוצק גלגל המעגל ממקום הקבוץ. ונניח שתחלת מזל טלה הוא מקום קבוץ אמצע השמש ואמצע הירח ונקודת ראש המרחק הרחוק מגלגל הנוטה ונע כל אחד מהן בתנועתו המסוגלת בו ונעה השמש על סדר המזלות נ''ט חלקים נגרע אותם מי''ג מעלות וי''א חלקים שהוא אמצע הירח והוא מרחק הירח מראש טלה ישאר בין השמש ובין מוצק מעגל י''ב מעלות וקרוב מי''ב חלקים לפיכך יהיה המרחק הכפול הוא מרחק מוצק מעגל הירח מן הגובה שלו. ונניח שנקודת א' ראש טלה ובה השמש והגובה של ירח ומוצק מעגלו ונקודת הראש, ונע מוצק המעגל מנקודת א' עד נקודת ב' אחר שהחזירו גלגל הנוטה י''א מעלות וי''ב חלקים נשאר י''ג מעלות וי' חלקים ול''ה שניות והוא מרחק מוצק המעגל מראש טלה ונע השמש מנקודת א' עד נקודת ג' י''ט חלקים יהיה בין נקודת ג' ונקודת ב' י''ב מעלות וי''ב חלקים ונע הגובה י''א מעלות וי''ב חלקים והוא מנקודת א' עד נקודת ד' אחורנית שלא על סדר המזלות יהיה המרחק בין הגובה ואמצע השמש קשת ג''ד והמרחק הכפול מד' עד ב', ועל זה הסדר וזה השיעור יתרחק זה מזה ביום אחר יום וזו היא צורתו [ציור ל''ו]. וכשיתרחקו זה מזה עד שיגיע מוצק המעגל אל המרחק הקרוב יהיה הגובה כנגדו ונניח שהגיע עד נקודת ז' [ציור ל''ז]. ותהיה כנגדה נקודת ה' והיה כל אחד משני המרחקים בריבוע השמש ואח''כ ינוע מוצק המעגל עד שיגיע לנגד השמש וכן יגיע הגובה לנגד השמש לפי שמרחק שניהם מן השמש שונה ויהיה המוצק של מעגל עם הגובה בחלק אחד ושניהם כנגד השמש ואח''כ ינוע מוצק המעגל עד שיגיע לריבוע השמש מן הצד האחר ויהיה במרחק הקרוב וכנגדו המרחק הרחוק ואח''כ ינוע המוצק עד שיגיע אל השמש בראש מזל שור לפי שתנועת השמש בזה הזמן קרוב ממזל אחד. וזו היא צורת רבוע השמש למעגל הירח בראשונה [ציור ל''ח]. וזו היא צורת המעגל הרחוק כנגד השמש בשוה י''ד מעלות ומשהו ממזל מאזנים לפי שהשמש במזל טלה בכמו י''ד מעלות ומשהו. וזהו היא צורת מעגל הירח במרחק הקרוב כנגד המרחק הרחוק והוא מרביע לשמש מן הצד האחד ברבוע השני ואח''כ יחזור ללכת על הסדר בראש מזל שור כגון זה [ציור ל''ט]: 


! ב 
[[ולעולם א''א שיהא מרחק זה וכו'.]] עלת זה הדין לפי מה שביאר בפרק י''ז מזו ההלכה שיש לראייה קצין ידועין באורך וברוחב וביאר שהפחות שבקצין תשע מעלות והקץ הגדול כ''ד מעלות לפיכך כשיהיה המרחק הכפול כמו שהוא בסוף מזל דגים ותחלת מאזנים בזה הזמן ד' מעלות ומשהו והוא כפל הקשת שבין אמצע השמש ואמצע הירח והוא מוצק המעגל ואפשר בזו הצורה שיהיה השמש והירח כל אחד בתכלית שוויו, ותכלית שווי השמש הוא בהיותה באחד משני האמצעים שלה שתי מעלות יתר על האמצע שלה. או חסר ממנו תכלית שווי הירח ה' מעלות והוא בהיותו על הקו הפוגע בגלגל המסבב ואינו חותכו והוא כשיהיה מוצק גלגל המסבה במרחקו הרחוק מגלגל היוצא. וזה השווי של ירח הוא בזולת פאת שווי השמש וכשנקבץ אלו השני שוויים יהיו ז' מעלות וכשנוסיף על זה ב' מעלות ומשהו והוא שיעור המרחק יהיה הכל ט' מעלות ומשהו. וזהו הקץ הראשון שיראה בו הירח. ועשינו שיעור המרחק שתי מעלות ומשהו לפי שאמר ז''ל ולעולם א''א שיהיה המרחק זה הכפול בליל הראייה שיראה בה הירח אלא מה' מעלות עד ס''ב מעלות כלומר מתחלת ה' מעלות עד סוף ס''ב מעלות אע''פ שלא נכנס במעלה ה' אלא חלקים מועטים. לפיכך כשתוסיף ב' מעלות ומשהו על השבע מעלות שהן כלל השני שוויים מרוחקים מאמצע המאורות בשני פאות יהיה הכל ט' מעלות ומשהו. וזהו הקץ הקצר שאפשר שיראה בו הירח. והקץ השני והוא כשיהיה המרחק הפסול ס''ב מעלות יהיה המרחק ל''א מעלות ותהיה השמש והירח בתכלית שויים פונים זה לעומת זה והוא השבע מעלות הנזכרות כשגרע אותן מן המרחק והוא ל''א מעלות ישאר כ''ד מעלות וזהו הקץ הב' הארוך שיראה בו הירח. והמשל על הקץ הראשון נניח [ציור מ'] , גלגל השמש אבג''ד וגלגל הירח הזח''ט ונניח מוצק גלגל המעגל נקודת ה' תהיה נקודת ה' אמצע הירח ויהיה אמצע השמש נקודת ב' ותהיה קשת ב''ה מרחק אמצע השמש מאמצע הירח יותר משתי מעלות ויהיה סוף תכלית שווי השמש במרחקה האמצעי בפאת מערב והוא שתי מעלות קשת פ''ב ויהיה קשת ה''ז חמש מעלות והוא תכלית שווי הירח למזרח לפיכך תהיה קשת בה''ז מורכבת משלש קשתות, הקשת הראשונה סוף שווי השמש והוא קשת פ''ב, והקשת השנייה הוא קשת מרחק אמצע השמש מאמצע הירח והוא קשת ב''ה יתר משתי מעלות, והקשת השלישי קשת ה''ז, והוא תכלית שווי הירח חמש מעלות יהיו הכל ט' מעלות. ובזו הצורה יהיה שווי השמש למערב ושווי הירח יהיה למזרח. וביאור הקץ השני נניח גלגל השמש כמו שהוא אבג''ד וגלגל הירח ה''ז ח''ט ומוצק הירח ה' ותכלית שוויו קשת ה''ז ונניח אמצע השמש והיא במרחקה האמצעי נקודת ב' וסוף שווייה קשת ב''מ והוא שתי מעלות וקשת ה''ז תכלית שווי הירח למערב חמש מעלות, וכבר הנחנו קשת ה''ב ל''א מעלות והוא מרחק אמצעית השמש מאמצע הירח, נגרע ממנו קשת ה''ז והוא סוף שווי הירח במרחקו הרחוק וקשת ב''מ והוא סוף שווי השמש ישאר קשת ז''מ והוא הנשאר בין שני השוויים כ''ד מעלות והוא הקץ הב'. וזו היא צורתו [ציור מ''א]: 


! ג 
[[והואיל והדבר כן כו'.]] זו הקשת שהיא ה' מעלות מנתה מ''ד חלקים ואילו היה מנתה מעלה אחת היה מוסיף אותה על המסלול ונקח בזה המסלול המנה של השווי אבל אלו המ''ד חלקים מזיקין בחשבון הראייה מפני שמנתם מעוטה ואין משגיחין עליהם. וענין זה השווי הוא השינוי בין גובה המעגל והאמצעי ובין גבהו האמתי. וזה השווי קורא אותו בטלמיוס נטיית גלגל המעגל ונליזתו פירוש נזילתו מנכח מוצק המזלות ומנוכח מוצק גלגל היוצא אל נקודה אחרת נקראת הנקודה הנכחית ונקראת ג''כ נטיית גובה מעגל האמצעי המתיישר אל הנקודה הנכחית מעל הגובה הנראה אל המתיישר מוצק העולם וצריך שיהיה לנו נקודה ידועה מגלגל המעגלות ממנה תהיה התחלה למנין המסלול כשיהיה מוצק המעגל במרחקו הרחוק מן הגלגל היוצא וכשילוז מוצק המעגל ממרחקו הרחוק ישתנה הגובה האחד מחברו ויהיה סוף האלכסון המיושר לנקודה הנכחית הוא הגובה האמצעי, והמשל נניח גלגל הירח הנוטה עגולת אבג''ד וגלגל היוצא אה''ז והגובה היוצא א' ומוצק המעגל ז' ומוצק הארץ ט' ומוצק היוצא ח' והנקודה הנכחית כ' ונקודת ל' מן המעגל הוא סוף הקו היוצא מן הנקודה הנכחית והוא הגובה האמצעי ונקודת מ' היא סוף הקו היוצא ממוצק העולם והוא הגובה האמיתי ותהיה נקודת נ' היא הנקודה שיהיה הקבוץ עליה בתחלה כלומר קבוץ אמצע השמש ואמצע הירח והוא מוצק המעגל והגובה הגבוה לירח. ונניח שהיה ראש טלה ונתראה מרחק הגובה מן השמש י' מעלות יהיה מרחק הכפול כ' מעלות והוא קשת ז''א, ונניח הירח במעגלו ע' ונוציא קו ישר מנקודת ט' אל נקודת ע' וכבר זכר שמנת כ' מעלות ג' מעלות תהיה קשת ל''מ ג' מעלות והוא שווי המסלול והוא השינוי שבין הגובה האמצעי והאמיתי ויהיה אמצע המסלול קשת ל''ע וכשנוסיף קשת ל''מ על קשת ל''ע יצא המסלול הנכון, ונניח אמצע המסלול הוא קשת ל''ע ס' מעלות מחלקי המעגל והוא קשת ל''ע כבר זכר שהוא ג' מעלות יהיה קשת מ''ע ס''ג מעלות. וזו צורתו [ציור מ''ב]. ודע שאלו המנות הם בקירוב לפי שלא לקח כל מנה מהם לקץ מיוחד אלא אמר מקץ פלוני עד קץ פלוני שהרי אמר ואם יהיה הרוחק הכפול מו' מעלות עד י''א תוסיף על אמצע המסלול מעלה, וכשתתבונן בספרי בעלי החשבון תמצא מנת ו' מעלות נ''ג חלקים ומנת י''א מעלות מעלה אחת ול''א חלקים לפי קירוב החשבון ולקח לאלו השש מעלות מנה ידועה בין שתי המנות. וכן מי''א ועד י''ח לקח ב' מעלות וי''ח מעלות מנתם מן השווי ב' מעלות ול''ט חלקים. וכן מי''ח עד כ''ד הוסיף ג' מעלות ומנת כ''ד ג' מעלות ל''א חלקים ומכ''ה עד ל''א הוסיף ד' מעלות והנה מנתה ארבע מעלות ושנים ושלשים חלקים ומל''ב עד אחת ושלשים מעלות הוסיף ה' מעלות ומנת ל''ח ה' מעלות ול''ג חלקים ומל''ח עד מ''ה הוסיף ו' מעלות ול''ג חלקים וממ''ו מעלות עד נ''א הוסיף ז' מעלות ומנת נ''א ז' מעלות ונ''ג חלקים ומנ''ב עד נ''ט הוסיף ח' מעלות ומנת נ''ט שמונה מעלות כ''ח חלקים ומס' עד ס''ג מעלות הוסיף ט' מעלות ומנת ס''ג חנ''ב, לפיכך זה הקירוב הוא לפי שהוא לוקח לכל שני מעלות מנה אחת ומפני זה לקח מנה ממוצעת בין שתי המנות של ב' הקצין. ואם תשאל למה מוסיפין המנה שלו הקרוב במרחק הכפול על אמצע המסלול תמיד ולמה לא זכר מקום גרעון ומקום תוספת. והתשובה שהרי התבאר בחכמת התכונה במופת שכל זמן שיהיה המרחק הכפול פחות מק''ף מעלה תוסיף מנתו על אמצע המסלול וכשיהיה המרחק הכפול יתר על ק''פ תגרע מנתו מאמצע המסלול והואיל והדבר כן א''א בחשבון הראייה שנגרע מנת המרחק הכפול מן אמצע המסלול שהרי אי אפשר בליל הראייה שיגיע המרחק הכפול ליתר מס''ב מעלות כמו שנתבאר בתחלה שהרי אמרנו שאם יהיה המרחק הכפול פחות מק''פ מעלות נוסיף מנת המרחק הכפול על אמצע המסלול ולפי שלא היתה הכונה לידע מקום הירח האמיתי אלא לליל הראייה בלבד ולפיכך לא זכר שווי המסלול אלא לס''ב מעלות מן המרחק הכפול ואע''פ שיש מרחקות כפולות יתר מס''ב עד ק''פ ועד ש''ס, ואע''פ שיש לכל חלק וחלק מנה בפני עצמה ופעם מוסיפין אותה על המסלול ופעם גורעין אותה ממנו אבל בליל הראייה לא יתכן הגרעון לפי שהמרחק הכפול יהיה פחות מק''ף לפיכך מוסיפין מנת המסלול על אמצע המסלול תמיד: 


! ד 
[[ואחר תראה וכו'.]] המסלול הנכון הוא השינוי שבין מקום הירח האמצעי ובין מקומו האמתי והעילה שבשבילה נגרע מנת המסלול הנכון ממקום הירח אם היה המסלול פחות מק''פ לפי שהירח היה לצד השמש וכבר הנחנו נקודת הקבוץ נקודת נ' הוא ראש טלה ויהיה בין ראש טלה ונקודת ז' והוא מוצק מעגל הירח י' מעלות כמו שהודענו בתחלה והוא אמצע הירח, וכבר אמרנו שקשת מ''ע מחלקי המעגל הוא המסלול הנכון, ולפי שהירח הוא בפאת השמש שהרי הנחנו הירח בנקודת ע' והשמש קרוב מראש טלה והוא נקודת נ' לפיכך יאות לנו שנגרע שווי המסלול מן האמצע שהרי האמצע קשת נ''ז והשווי קשת צ''ז והאמיתי קשת צ''נ ואילו הירח בחצי השני מן המעגל כמו נקודת פ' היינו מוסיפים קשת השינוי והוא קשת ק''ז על האמצע והוא קשת ז''נ ותהיה הקשת האמיתית קשת ק''נ ואם יהיה המסלול ק''פ כמו שהוא על נקודת ו' או ש''ס כשתהיה על נקודת ד' לא יהיה ביניהם שינוי ויהיה מקום הירח האמצעי הוא מקומו האמיתי: 

~ הלכות קידוש החודש - פרק ששה עשר




! א 
[[העגולה שסובבת בה הירח תמיד וכו'.]] זו העגולה היא חגורת גלגל הירח לפי שכבר אמרנו שיש לירח ד' גלגלים גלגל נחש בריח והגלגל הנוטה ושניהם מוצקם מוצק הארץ והג' נקרא הגלגל היוצא כלומר מוצקו יוצא ממוצק הארץ והרביעי גלגל המעגל וזו העגולה שזכרה הנה היא עגולת גלגל היוצא שאין מוצק המעגל ומוצק הירח זזין מעליה והיא נוטה מעל עגולת נחש בריח המדומה בחגורת המזלות חציה נוטה לצפון וחציה לדרום לפי שחגורת גלגל נחש בריח תחת חגורת המזלות בשוה ונניח חגורת המזלות עגולת אבג''ד וחגורת הנוטה אהג''ז ושתי נקודות הפגיעה א''ג ונקודת ה' סוף נטיית הירח בצפון ונקודת ז' סוף נטייתו בדרום וכשיהיה באחת משתי נקודות א''ג יהיה מוצק המעגל על גלגל המזלות ואע''פ שהוא על חגורת הנוטה לפי ששתי הנקודות משתי העגולות יחד, וזו היא צורתו [ציור מ''ג]: [[הנקודה שממנה יתחיל וכו'.]] בזה המשל הוא נקודת א' והירח יסוב מנקודת א' עד נקודת ה' שהיא סוף נטייתו בצפון ויסוב עד נקודת ג' והנקודה השניה נקראת זנב והיא נקודת ג' וממנה יתחיל הירח לנטות לדרום כנגד נקודת ז' והוא סוף נטייתו בדרום: [[והוא הולך במזלות אחורנית,]] לפי שגלגל נחש בריח מהלכו על הפך סדר המזלות והוא פי' אחורנית, וזה השיעור מן התנועה היא תנועתה וכשנקבץ תנועתו בימים שבין שני העיקרים יהיה רע''ב מעלות וכ''ו חלקים וי''א שניים. נוסיף עליו העיקר שזכר ז''ל והוא ק''פ נ''ז כ''ח, יצא לנו מקומו בליל ג' שיומו א' לחדש ניסן שנה ט' ממחזור רס''ט צ''ג כ''ג ל''ז וזהו הנקרא אמצע הראש נגרע זה האמצע מש''ס ישאר לנו רס''ו מעלות ול''ו חלקים וס''ג שניים וזהו מקום הראש האמיתי והיא בכ''ז מעלות ממזל קשת והזנב כנגדו בכ''ז מעלות ממזל תאומים. ולמה נגרע מקום הראש מש''ס מעלות ולא עשינו כמו שעשינו במקום השמש והירח וזולתם לפי שהראש מהלכו על הפך סדר המזלות עד שישוב אחורנית וזהו מקומו: 


! ז 
[[ומאחר שתדע מקום הראש כו'.]] חקרנו בזה המשל ולא מצינו הירח לא עם הראש ולא עם הזנב לפי שמקום הירח האמיתי במזל טלה ידענו שהירח בצפון המזלות לפי שהוא לפני הראש והוא פונה אצל הזנב מטלה לשור ולתאומים, ואע''פ שהזנב פונה לנגדו מתאומים לשור אבל תנועתו כבדה מתנועת הירח הרבה לפיכך נראה הירח כאילו הוא המתנועע והנקודה כאילו היא קיימת אין לה תנועה לפיכך הירח בזה המשל צפוני. והתועלת בידיעת רוחב הירח ואם הוא צפוני או דרומי כדי לידע אם הוא זז לצפון או לדרום מעל גלגל המזלות כדי לידע יחוס העגולה הנכחית מן האפק: 


! ט 
[[לעולם לא יהיה רוחב הירח יתר על ה' מעלות וכו'.]] ידעו זה הענין בחכמת העיון בכלים המזומנים לידיעת זה השיעור זולת מן השיעורים ומצאו אותו ה' מעלות ואע''פ שיש מי שחלק בזה השיעור בפחות ויתר לפי שיש מי שאמר שתכלית זה הרוחב ד' מעלות ומ''ט דקים וי''א ד' וחצי וי''א ה' מעלות וג' דקים ועכ''פ רוב החכמים סומכין על דעת מי שאמר שתכליתו ה' מעלות ודרכו שיתחיל מנקודת הראש והיא נקודת א' ויתרחק ממנה מעט מעט אל צד נקודת ה' עד שיגיע אל מרחקו ונקודתה מגלגל המזלות והוא קשת ה''ב ה' מעלות ותחזור ותתרחק מן הזנב והמרחק נוסף עד שיגיע אל נקודת ז' והיא סוף נטייתו בדרום ושיעור קשת ז''ד ה' מעלות ויחזור ויתקרב עד שיגיע אל הראש והיא נקודת א' ויהיה כמשפט הראשון ולא יהיה לה רוחב. כשיהיה בקשת א''ה נקרא רחבו רוחב צפוני נוסף וכשיהיה בקשת ה''ג נקרא רחבו רוחב צפוני חסר. וכשיהיה בקשת ג''ז נקרא רחבו רוחב דרומי נוסף וכשיהיה בקשת ז''א נקרא רחבו רוחב דרומי חסר. ודע שאין הירח פוגע בראש או בזנב אחר שינוע תנועה שלימה אלא מסיבה פחותה שיעור מהלך הראש בחדש א' לפי שבעת שיסוב הירח מן הראש על סדר המזלות מכ''ז מעלות ממזל קשת הוא חוזר אל הראש ופוגע בה בכ''ה מעלות ממזל קשת לפי שהראש סובב אחורנית במזל קשת בכ''ט יום מעלה ול''ב חלקים. והדמיון נניח שהירח נתקבץ עם הראש בכ''ז מעלות ממזל קשת וסובב על סדר המזלות עד שיפגע בנקודת הראש פעם שנייה ולא יפגע בה בכ''ז מעלות ממזל קשת עד שנמצא מן הקבוץ הראשון עד הקיבוץ הב' מסבה שלימה שהיא ש''ס מעלה אלא מסבה פחותה מהלך הראש בשיעור הזמן שסבב בו הירח זה השיעור לפיכך יתקבץ עמו בכמו כ''ה מעלות ומשהו ממזל קשת כפי התאחרות הראש במהלכו אחורנית ממקום הקיבוץ הראשון: 


! י 
[[אם תרצה לידע רוחב הירח וכו'.]] תגרע ממקום הראש מעלה שבשבילה גורעין מקום הראש ממקום הירח, לפי שכונתנו לידע רוחב הירח וזה לא נדע אותו אלא בידיעת מרחק הירח מן הראש לפיכך נגרע מקום הראש ממקום הירח ישאר מרחק הירח מן הראש, וכבר ידעת שמקום הראש הוא מזל קשת בזה המשל בכ''ו מעלות ול''ו חלקים וכ''ג שניים כמו שידענו בזה המקום ומקום הירח האמיתי במזל טלה בכ''ו מעלות וכ''ט חלקים ואין גורעין הרוב מן המועט נוסיף על אמצע הירח ש''ס מעלות יהיה הכל שפ''ו מעלות וכ''ט חלקים, נגרע מזה הכלל מקום הראש והוא כ''ו ל''ו ממזל קשת ישאר קי''ט מעלות ונ''ב חלקים והוא נקרא מסלול הרוחב והוא מרחק הירח עצמו מן הראש ומנת המסלול והוא רוחב הירח עצמו והוא שיעור נטיית הירח מגלגל המזלות באותה מעלה וזה הרוחב היוצא לנו בזה המסלול הוא רוחב צפוני לפי שזה המסלול פחותה מק''פ ובקשנו מנת זה הרוחב מן הקשת צריכין אנו לגרוע זה המסלול מק''פ לפי שהוא יותר מצ' נשאר לנו קרוב מס' מעלות וכ''כ הודיעונו שמנת ס' מעלות ד' מעלות וכ' חלקים וזו הרוחב הצפוני לזה המסלול לפי שזה המסלול פחות מק''ף: 

~ הלכות קידוש החודש - פרק שבעה עשר




! א 
[[כל הדברים שהקדמנו כו'.]] כבר ידעת שמקום השמש האמיתי לשעת העיקר בז' מעלות ל''ג חלקים מ' שניות ממזל טלה סימנם ז' ל''ג מ' ומקום ירח האמיתי כ''ו מעלות ותשעה ועשרים חלקים ממזל טלה ויצא לנו מקום הראש האמיתי במזל קשת בכ''ו מעלות וכ''ג חלקים ול''ו שניים גרענו בו מקום השמש האמיתי ממקום הירח האמיתי יצא לנו האורך הראשון והוא י''ח מעלות נ''ד חלקים ב' שניים, וכבר ידעת שרוחב הירח היה צפוני ד' מעלות כ' חלקים וזהו רוחב הראשון, ולפי שמקום הירח היה במזל טלה בקשת שהיא תחלת גדי עד סוף תאומים והאורך הראשון קרוב מי''ט מעלות ידע שהירח נראה בכל א''י ואין אנו צריכין חשבון אחר ע''פ העיקרים שזכר אותם לפיכך ידענו שהירח של ר''ח ניסן שנת העיקר השני נראה בליל ג' והוא תחלת ניסן בחשבון וגם תחלתו בראייה, ואם תשאל מה היא עילת אלו הקצים הקצובים לראייה שהן פחות מט''ו מעלות או יתר על ט''ו או פחות מי' ויתר על כ''ד מעלות ולמה נתן אלו הקצין הקצובין בלא פחות ולא יתר, והתשובה שעילת אלו הקצין הקצובין הנסיון והבחינה בלבד הורה עליהם לפי שראו בבחינה הדבר כן שהרי כשמצאו האורך הראשון פחות מט' מעלות בקשת שבין גדי ותאומים ועיינו בירח אם יראה אם לא יראה ועשו כן פעמים רבות ולא ראו אותו ואפילו קטן וכן כשיהיה בשאר המזלות זולתי אלו הנזכרים שהם מתחלת סרטן עד סוף קשת והיה הקץ פחות מעשר מעלות לא יראה וכן הדין ביתר מט''ו ועד כ''ד שיראה עכ''פ וכשיהיה הקשת מט' מעלות עד סוף ט''ו או מתחלת י''א עד סוף כ''ד הוצרכנו באלו השתי צורות לדרוש ולחקור עד שידעו אם יראה הירח או לא יראה לפיכך אלו הו' חלקים הולכים אל הנסיון, ואם תשאל עוד למה היה קץ הראייה במזלות שתחלתן מזל גדי וסופן מזל תאומים פחות מן הקץ במזלות שתחלתן מזל סרטן וסופן מזל קשת ולמה לא היה הדבר בהפך או יהיה הקץ בכל שוה, והתשובה שעילת זה השינוי מפני הקשת ממשוה היום שעולה עם כל מעלה ומעלה ממעלות המזלות ושנוייה בכל מזל ומזל בכל מדינה ומדינה ונקראת מצעדי המזלות ובלשון ערב מטאל''ע אל ברוג שהרי המזלות שבין מזל גדי ומזל תאומים עולה עם כל אחד מהם ממשוה היום פחות מהן והקשת שבין סרטן וסוף קשת עולה עמהן ממשוה היום יותר מהם שהרי הקשת שבין תחלת גדי וסוף תאומים יעלה עמה ממשוה היום במצרים ק''נ מעלות והקשת האחרת יעלה עמה ממשוה היום ר''י מעלות וכל מזל שעולה עמו קשת ממשוה היום פחות ממנו שוקע עמו קשת יתר ממנו שוה לקשת משוה היום שעלה עם שכנגדו והוא המזל השביעי ממנו, וכל מזל שעולה עמו קשת יתר ממנו הוא שוקע עמו קשת משוה היום פחות ממנו והוא שוה לקשת שעולה עם שכנגדו, שהרי מזל טלה עולה עמו ברוחב שלשים והיא מדינת מצרים קשת מעגולת משוה היום כ''א מעלה ושבעה חלקים ומזל מאזנים שכנגדו והוא קשת שביעי ממנו עולה עמו ל''ד מעלות ול''ט חלקים לפיכך שוקע עם מזל טלה בזו המדינה ל''ד מעלות ול''ט חלקים ממשוה היום ומזל מאזנים שוקעת עמו נ''א מעלות וז' חלקים וכן הדין בכל המזלות, לפי שמזל טלה אינו שוקע כלו עד שיעלה מזל מאזנים כלו וכן מזל מאזנים כלו אינו שוקע עד שיעלה מזל טלה כלו לפיכך כל מזל הוא שוקע עם מעלות ממשוה היום שוין למעלות שעולין עם מזל שכנגדו והוא עולה במעלות ששוקע בהן מזל שכנגדו. ואחר שהקדמנו זו ההקדמה נתבאר לנו עילת זה השינוי שהרי המזלות שהן מראש גדי עד סוף תאומים אין שוקעין במהרה לאורך קשת עריבתן לפיכך אפילו היה האורך הראשון שלהן קצר הירח נראה גבוה ואינו ממהר לשקוע, ושאר המזלות דינן בהפך זה הדין לפי ששוקעין במהרה שהרי הקשת ששוקעת עמהם ממשוה היום קצרה ומפני זה צריך שיהיה האורך הראשון שלהן ארוך ואם לאו תראה הירח למטה וממהר לשקוע, ונניח עגולת האופק אבג''ד ה''ז [ציור מ''ד]. ועגולת משוה היום אח''ה ועגולת המזלות גטח''ז ועגולת המסבה היומית בט''ד ונקודת ראש מזל מאזניים ח' וקשת ג''ט עשר מעלות מתחלת מזל אריה ותהיה נקודת ג' ראש מזל אריה והוא שוקע עם קשת ט''ב ממסבת היום לפי שהיא ט''ב מעגולת המסבה היומית והוא דומה למשוה היום לפי שציריהן אחד ושיעור קשת ט''ב ח' מעלות ומ' חלקים והוא חלק מקשת היום והוא הזמן ששוקעת בו קשת ג''ט ונקודת ה' בפאת המזרח ונקודת א' בפאת המערב. הנה התבאר לך שבזה המזל הנזכר והוא מזל אריה מנתו עשר מעלות מתחלתו ממשוה היום והיא קשת שקיעתה מן האופק המערבי שמונה מעלות ומ' חלקים והיא שוה למטאל''ע עשר מעלות מתחלת מזל דלי והוא המזל שכנגדו וזה הקשת הוא חלק מקשת היום והוא קצר בערך אל זולתו מקשת העריבה למזל שכנגדו לפיכך הצריך שיהיה קשת האורך הראשון ארוכה כדי שיהיה הירח גבוה בראיית העין לפי ששקיעתו במהרה כפי קוצר קשת ט''ב לפיכך אמר שצריך שיהיה באלו המזלות מעשר מעלות עד כ''ד מעלות, וזה הקשת הוא שהצריך לו דרישה וחקירה עד שידע אם יראה הירח או לא יראה ונניח ג''כ י' מעלות מן המזל שכנגדו תהיה י' מעלות ממזל דלי תהיה עגולת האופק אבג''ד ה''ז ועגולת משוה היום גח''ה ועגולת המזלות א''ט ח''ד ועגולת המסבה היומית ב' ט''ז ונקודת ט' היה סוף י' מעלות ממזל דלי ונקודת א' ראש מזל דלי כשהיא שוקעת תהיה קשת ט''א י' מעלות וקשת ט''ב מן המסבה היומית והיא הקשת ששוקעת עם אלו הי' מעלות ממזל דלי ושיעורה י''א מעלות וכ''ב חלקים והוא הזמן מקשת היום ששוקעת בו קשת ט''א והוא זמן ארוך בערך אל זמן המזל שכנגדו לפיכך די לנו שתהיה קשת האורך הראשון ט' מעלות לפי שקשת השקיעה ארוכה תהיה הלבנה גבוהה בראיית העינים ותתאחר בשקיעה כגון זו הצורה [ציור מ''ה]. הנה התבאר לך שכל זמן שהקשת ממשוה יום השוקעת עם קשת מן המזלות ארוכה אין צריך שיהיה האורך הראשון ארוך לפי שהירח אינו ממהר לשקוע שהרי יראה לשקיעתו מקשת היום זמן רב ובזמן שקשת השקיעה קצרה צריך שיהא האורך הראשון קשת גדולה לפי שהירח ממהר לשקוע מפני שהנשאר מקשת היום קשת קטנה לפיכך במזלות שזמן שקיעתן ארוך מפני גודל קשת העריבה אינו צריך שיהיה האורך הראשון שבין השמש והירח ארוך והוא מתחלת מזל דלי עד סוף תאומים, אבל במזלות שזמן שקיעתן קצר מפני קוטן קשת העריבה צריך שיהא אורך הראשון ארוך והוא מתחלת מזל סרטן עד סוף מזל קשת: 


! ו 
[[ולמה גורעין כו'.]] צריך אתה לידע ענין שינוי המראה והוא הקשת שבין מקום הירח האמיתי מגלגל המזלות ובין המקום שיראה ממנו והוא על ג' פנים. הא' שינוי המראה בעגולת הגובה. והב' שינוי מראה האורך, והג' שינוי מראה הרוחב. ונניח [ציור מ''ו] עגולת הגובה עגולת אבג''ד ועגולת גלגל הירח הנוטה עגולת הזח''ט ועל שטח כדור הארץ נקודת כ' והוא מקום הראות ומוצק העולם נקודת י' והירח בגלגל המעגל נקודת ל' וסוף הקו הישר היוצא ממוצק הארץ עד הירח ומגיע עד עגולת הגובה ופוגע בה בנקודת נ' הוא קו יל''נ והקו היוצא משטח הארץ מנקודת כ' אל הירח ומגיע אל עגולת הגובה קו כל''מ יהיה בין סוף שני הקוים קשת מ''נ מעגולת הגובה ונקראת קשת שינוי המראה בגובה וזה הקשת כל זמן שהוא קרוב לנקודת ד' והוא מקום השקיעה הוא מתגדל וכל זמן שהוא מתקרב אל נקודת א' והוא נכח הראש הוא מתמעט לפי שאם יהיה הככב על נקודת א' והוא גובה הראש אין לו שינוי מראה לפי שהקו היוצא ממוצק הארץ והקו היוצא משטח הארץ והם שתי נקודות כ''י אלו השני קוים נופלים זה על זה ואין ביניהם שינוי ואם תהיה עגולת הגובה והיא עגולת אבג''ד היא חגורת המזלות בעצמה תהיה זו העגולה פוגעת בנכח הראש והוא במדינות שרחבם כ''ד מעלות או פחות. לפיכך יהיה שינוי המראה באורך בלבד ויהיה קשת נ''מ מעגולת המזלות והוא בעצמו שינוי המראה בעגולת הגובה לפי שעגולת הגובה בזו הצורה היא עגולת המזלות בעצמה ויהיה שינוי המראה באורך הוא בעצמו שינוי המראה בעגולת הגובה ובזו הצורה לא יהיה לו שינוי מראה ברוחב. ואם תהיה עגולת אבג''ד והיא עגולת הגובה היא עגולת רוחב הירח יהיה שינוי המראה ברוחב בלבד ויהיה הוא בעצמו שינוי המראה בעגולת הגובה ויהיה לו שינוי מראה באורך. ונניח נקודת ע' ראש מזל טלה תחת האופק המערבי וכבר שקע במערב ונקודת פ' ראש מזל שור והשמש בנקודת ד' כשהיא שוקעת באופק יהיה קשת עפ''ד ל''ה מעלות מתחלת טלה עד ה' מעלות ממזל שור לפי שמקומה האמיתי ע''ד הנחה כבר אמרנו שהוא ה' מעלות ממזל שור וקשת ע''נ נניח שהוא מ''ח מעלות ונקודת נ' הוא מקום הירח האמיתי והוא סוף י''ח מעלות ממזל שור ותהיה קשת נ''מ שינוי המראה והיא מעלה אחת ויהיה קשת ע''מ מ''ז מעלות ונקודת מ' היא הנקודה שיראה בה הירח לעין. לפיכך גרענו קשת נ''מ והיא קשת שינוי מראה האורך מן האורך הראשון והיא קשת ד''נ ושיעורו י''ג מעלות ישאר בידינו י''ב מעלה וזהו הנקרא אורך השני. הנה נתבאר בבירור ובמופת עילת גרעון שינוי מראה האורך מן האורך הראשון תמיד ואי אפשר להוסיף אותו בשום מקום מן המזלות לפי שסוף קו כל''מ תמיד הוא נוטה אל האופק שלא על סדר המזלות לפיכך צריכין אנו לגרוע קשת שינוי מראה האורך מן האורך הראשון תמיד והמופת על השנוים החלקיים לכל קשת מהמזלות מבואר בספרי הגימטריאות: 


! ז 
[[אבל שינוי מראה הרוחב.]] העילה שבשבילה אם יהיה רוחב הירח צפוני גורעין חלקים של שינוי מראה הרוחב מן הרוחב הראשון לפי שרוחב הירח צפוני והראשון הוא יתר על הרוחב השני לפי שרוחב הירח הראשון הוא קשת בין גלגל המזלות ובין מקומו בגלגל הנוטה בנקודת פגיעתו בעגולת הגובה וזו הקשת היא מעגולת הרוחב והיא עגולה יוצאה מציר המזלות ופוגע בנקודת הפגיעה בין עגולת הגובה ועגולת הנוטה והוא סוף הקו היוצא ממוצק הארץ עד שמגיע אל עגולת הגובה זו העגולה היא פוגעת בחגורת המזלות על זוית נצבת והרוחב השני הוא קשת ג''כ מעגולת הרוחב שעוברת על קצות הקו הישר היוצא משטח הארץ אל עגולת הגובה וגם זו העגולה היא כעמוד אל חגורת המזלות. ונניח חצי האופק המערבי אב''ג ונכח הראש נקודת ד' וציר המזלות ק' ורביע עגולת המזלות ה''ב וקשת מגלגל הנוטה צפוני ה''ז וקשת הגובה ד' ח''ט והנקודה שפוגעת בה עגולת הגובה בחגורת גלגל הנוטה נקודת ח' והיא צפונית לפיכך נקודת ח' היא הראש, ונניח קשת ה''ב מחגורת המזלות הם טלה שור תאומים ותהיה נקודת ב' ראש טלה והוא פונה לשקוע תהיה נקודת ה' ראש סרטן ויהיה בין נכח הראש ובינה ברוחב ל''ו מעלות כ''ה חלקים. ונניח קשת הרוחב הפוגעת בראש הקו היוצא ממוצק הארץ המגיע אל עגולת הגובה והיא נקודת ח' ומגיע אל חגורת המזלות לנקודת מ' תהיה קשת ח''מ היא רוחב הראשון ותהיה נקודת נ' מעגולת הגובה היא מקום הירח הנראה והיא סוף הקו היוצא מן הראות אל עגולת הגובה וגם נוציא מציר המזלות עגולה עוברת על נקודת נ' עד שתגיע אל עגולת המזלות ופוגעת בה על נקודת ס' והיא עגולת קנ''ס ויהיה קשת נ''ס היא הרוחב השני וכשנוציא קשת בעמוד על קשת ח''מ מנקודת נ' והיא קשת נ''ע תהיה הקשת ס''נ כמו קשת ע''מ ותהיה קשת ע''ח תוספת הרוחב הראשון על הרוחב השני לפיכך כשנגרע קשת ח''ע מקשת ח''מ ישאר קשת ע''מ והוא שוה לקשת נ''ס והוא הרוחב הב' וזו צורתו [ציור מ''ז]. ואם יהיה הירח צפוני [ציור מ''ח] והראש על נקודת השקיעה ומקומו בראש מזל טלה ויהיה רביע המזלות בפאת מערב יהיה הדין בב' הצורות האלו אחד והוא שנגרע חלקים על שינוי מראה הרוחב מן הרוחב הראשון בעת שיהיה רוחב הירח צפוני, אבל אם יהיה רוחב הירח דרומי יהיה הדבר בהפך ונניח חצי עגולה האופק אב''ג וקשת מן המזלות ה''ב והוא מתחלת מאזנים עד סוף קשת [ציור מ''ט] ויהיה ראש מאזנים על נקודת ב' פונה לשקוע ותהיה נקודת ה' ראש גדי והיא נקודת הזנב ותהיה קשת מן הנוטה ה''ז בדרום וקשת דח''ט מעגולת הגובה פוגעת בגלגל הנוטה על נקודת ח' וקשת מ''ח מעגולת הרוחב והיא הרוחב הראשון דרומי ונקודת נ' על עגולת הגובה והוא סוף הקו היוצא מן הראות מעל שטח הארץ ותהיה קשת נע''ס קשת מעגולת הרוחב והוא הרוחב הנראה, ונוציא קשת בעמוד מנקודת ח' והוא מקום הירח האמיתי על קשת הרוחב הנראה והוא קשת ע''ח מובדל מן הרוחב השני קשת ע''ס שוה לרוחב הראשון והוא קשת ח''מ לפיכך קשת הרוחב הב' יתירה על הרוחב הראשון בקשת נ''ע לפיכך אז''ל ואם יהיה הרוחב דרומי מוסיפין החלקים של שינוי מראה הרוחב על הרוחב הראשון לפיכך יצא לך רוחב השני אם תוסיף על הקשת ח''מ קשת נ''ע יצא לך קשת ס''נ והוא הרוחב השני נראה לעין לפי שלא יועיל בראיה אלא הקשת הנראה. ואם תהיה [ציור נ'] נקודת הזנב על האופק נניח הצורה כמו שהיא אבל תהיה נקודת ז' מן הנוטה שהיתה על האופק על חצי היום בצד נקודה ה' ונקודת הזנב הנחנו אותה בראש גדי יהיה בצד המערב פונה לשקוע גדי דלי דגים ותהיה נקודת ה' ראש טלה ויהיה גם כן הרוחב הראשון מ''ח והרוחב הב' ס''נ והוא מוסיף על הרוחב הראשון בקשת ע''נ כמו שנהיה בצורה שקדמה עגולת אהד''ג היא עגולת חצי היום בכל הצורות של שינוי המראה והיה הרוחב השני קרוב מן האופק יותר מרוחב ראשון לפי שראיית העין הגיע לנקודה מעגולת הגובה הקרובה מן האופק כמו שנתבאר בתחלה. ודע שאלו הצורות שזכרנו אותם הם האבות ואפשר בהרכבה שיבאו כמה צורות אבל טורח האריכות מונע אותנו לזכור הכל. ושיעור שינוי המראה לכל חלק מהמזלות מבואר בספרי חשבון הגימטריא [ציור נ''א]: 


! י 
[[ואחר כך תחזור ותקח מן הרוחב השני הזה מקצתו מפני וכו'.]] דע שזו הנליזה לא הרגישו בה ולא הבינוה אלא מקצת חכמי התכונה האחרונים אבל הראשונים כמו בטלמיוס וחבריו לא זכרו זאת הנליזה ולא זכר אחד מהם שסובב הירח נלוז במעגלו לצפון או לדרום לפי שהקדמונים היו סוברים שחגורת גלגל המעגל בשטח חגורת גלגל היוצא וחגורת גלגל היוצא בשטח גלגל הנוטה ולא זכרו שהירח סובב על חגורה אחרת זולתי חגורת מעגלו אלא הוא סובב עליה תמיד ואינו זז מעליה לא לצפון ולא לדרום לפיכך אצל הקדמונים לא יהיה לירח נליזה במעגל כלל. ועל דעת האחרונים שהרגישו בזו הנליזה מצאו אותה בכלי העיון אחר בחינה גדולה שחגורת המעגל נוטה תמיד מעל חגורת הנוטה כלפי חגורת המזלות וגם מצאו בעיון שסוף הנליזה כשיהיה הירח במזל טלה או במזל מאזנים ותכלה זאת הנליזה במזל סרטן וגדי בין שיהיה הירח בסוף רחבו או בזולתו לפי שפעם יהיה במזל טלה או במאזנים ותהיה בתכלית רוחק הנוטה מעל המזלות או יהיה רחבו רוחב חלקי פחות מתכלית רחבו וה''ה בכל מזל ומזל בין סרטן בין גדי בין זולתם וכן הדין בכל נליזה ונליזה חלקית ובכל מעלה ומעלה מן המזלות שהרי אם יהיה רוחב הירח השני ה' מעלות והוא במזל טלה או מאזנים תקח מן הרוחב השני ב' מעלות שהן שני חומשיו ואם יהיה הרוחב השני ג' מעלות תקח מן הרוחב מעלה אחת וי''ב חלקים שהן שני חומשי הג' מעלות ועל דרך זו בכל מזל ומזל ובכל רוחב ורוחב חוץ ממזל סרטן וגדי או קרוב מהן לפי שאין שם נליזת מעגל וזו היא צורתו [ציור ט''ז]. משוה היום וחגורת המזלות וחגורת הנוטה והירח בסוף נטייתו במזל טלה או מאזנים, וה''ה אם תהיה הנטיה חלקית במזל טלה ומאזנים או זולתם: 


! יא 
[[ואחר כך תחזור ותתבונן וכו'.]] עילת זה הדין לפי שמתחלת מזל גדי עד סוף מזל תאומים הקשת השוקעת עמהם ממשוה היום ארוכה ונקראת מגריב אלברו''ג ושאר המזלות שמתחלת מזל סרטן עד סוף מזל קשת הקשת ששוקעת עמהן קצרה כמו שביארנו בתחלת זה הפרק וקשת השקיעה הוא חלק מקשת היום הנקרא מסבת היום לפיכך כשתהיה קשת ארוכה יראה הירח גלוי למעלה ויתאחר זמן שקיעתו וכשתהיה קצרה יראה הירח למטה ויהיה העת שבין שקיעת השמש ושקיעת הירח קצר. והמזלות שתחלתן מזל גדי וסופן מזל תאומים אם יהיה הירח בהם הוא שוהה לשקוע לפיכך כשתהיה רוחב הירח צפוני גורעין מעגל הירח מן האורך השני. ואם יהיה הרוחב דרומי מוסיפין אותו על האורך הב' לפי שהוא נראה קרוב מן האופק. ובשאר המזלות בהפך, והמשל נניח במדינה שרחבה שלשים והיה הירח בעשר מעלות ממזל דגים ורחבו צפוני והיתה המעלה השוקעת כ' מעלות ממזל דגים וכן אם היה הירח בעשר מעלות ממזל דגים והיה השוקע כ' מעלות ממזל דגים והיה רוחב הירח דרומי בעת שרחבו צפוני נראה גבוה בראיית עינים. ובעת שרחבו דרומי הירח נראה שפל ממה שהוא צפוני. לפי שכשיהיה בצפון יהיה קרוב מן אופק זו המדינה יתר ממה שהוא בדרום. והמופת על זה כבר זכרו אקליד''ס בחבורו בשינוי המראה שהמראים כשיהיו על קו אחד ישר והיו הרואות למטה מן הנראים נראית הרחוק למטה והקרוב למעלה. ונניח ג' דברים נראים והם אב''ג דה''ז, [ציור נ''א]. ונניח נקודות ח' מקום הרואות שהנראים נראין בקוים היוצאין מן הרואות לפיכך נוציא קוי ח''ב ח''ד ח''ז ולפי שהרואות אינם זזות והקוים היוצאין מן העין משתנים יהיו קו ח''ב שפל מקו ג''ד וקו ג''ד שפל מה''ז ובהכרח נקודת ב' נראית למטה מנקודת ד' ונקודת ד' נראית למטה מנקודת ז'. ולפי שאנחנו ביישוב בצפון משוה היום יאות שתראה הכוכבים הצפונים גבוהים מן האופק יתר מן הדרומיים ולפי שפאת צפון קרובה אלינו מפאת דרום לפיכך הוצרך ז''ל לגרוע ממקום הכוכב הצפוני הנראה גבוה ולהוסיף על הדרומי הנראה שפל לפי שתנועת הכוכבים בתנועה היומית מן המזרח למערב וכשיוסיף או יגרע על מקום הירח יהיה הקו היוצא מן הרואות אל הירח נראה על דרך מיושר על קו אחד ויהיה מרחקו מן הרואות מרחק א', ונניח [ציור נ''ב] עגולת חצי היום אגה''ז ועגולת האופק אח''ה ועגולת המזלות דח''ז וציר המזלות הצפוני ב' והדרומי ו' ונכח הראש ג' והשמש על האופק המערבי פונה לשקוע ושתי נקודות גובה הירח ג''ט צפוני וג''ע עוברת מן הצפון ומגעת עד הירח בדרום ומקום הירח האמיתי בצפון על עגולת הגובה בנקודת ה' ומעלתו מן המזלות נ' ורחבו האמיתי ה''נ ומקומו הנראה בעגולת הגובה נקודת ר' ומעלתו הנראית נקודת צ' ורחבו הנראה בצפון רוחב ר''צ וארכו הראשון והוא ח''נ והשני ח''צ לפי שגרענו מן האורך הראשון והוא ח''נ שינוי מראה אורך והוא נ''צ ישאר ח''צ וקשת שינוי המעגל ר''ש לפי שהירח נוטה כלפי המזלות, ולפי שהוא במזל שור מן המזלות שקשת שקיעתם ארוכה לפיכך נגרע נליזת המעגל מן האורך הב' והוא ח''צ ישאר ח''מ והוא האורך הג' אילו היה במזלות שמתחלת סרטן עד סוף קשת שקשת שקיעתם קצרה ורוחב הירח צפוני כמו שהוא הוספנו נליזת המעגל הזה על האורך השני והוא קשת ח''צ, אבל עגולת הגובה המגעת אל הדרום היא פוגעת בירח האמיתי על נקודת ס' בדרום ועל מקומו הנראה ק' ומעלתו האמיתית בעגולת המזלות מ' והנראית כ' ונליזת מעגלו בדרום ק''פ והוא במזלות שמתחלת גדי עד סוף תאומים שקשת שקיעתם ארוכה לפיכך נוסיף נליזת זה המעגל והוא קשת כ''ל השוה לקשת ק''פ על האורך השני בזו הצורה והוא קשת ח''כ יצא האורך הג' ח''ל, ואילו היה הירח במזלות הנשארות שקשת שקיעתם קצרה היינו גורעין זה המעגל מן האורך הב' יצא האורך הג' קשת פחות מקשת ח''כ, והנה אנו מבארים אח''כ צורות אחרות בזה הענין: [[ודע שאם לא יהיה שם נליזת מעגל ולא נתן החשבון לקחת וכו'.]] והוא כשיהיה מקום הירח קרוב מראש סרטן או מראש גדי כמו שאז''ל לפי שבאלו השני מקומות יהיה שטח גלגל המעגל כשטח גלגל הנוטה ואין לו נטייה לא לצפון ולא לדרום. ודע שראיית הירח תודע משלש קשתות. הקשת הראשונה שבין ב' המאורות במעלות השקיעה וממנה יודע אורך זמן הגלותו על הארץ וקוצרו, והדרך בידיעת זו הקשת שנגרע החלק השוקע עם השמש בעת שקיעתה מן החלק השוקע עם הירח ומה שביניהם הוא המעלות שבין הירח והשמש ממעלות השקיעה, משל אם תהיה השמש בתחלת מזל שור נקח החלק השוקע עמה משבילי עליות המזלות מצאנו שהמעלה השוקעת עמה ממעלות משוה היום רי''ד מעלות ול''ט חלקים, ואם יהיה הירח בי' מעלות ממזל שור שוקע עמו ממשוה היום רי''ד מעלות ול''ט חלקים, ואם יהיה הירח בי' מעלות ממזל שור שוקע עמו ממשוה היום רכ''ו מעלות וכ''ד חלקים נגרע המעט מן הרב ישאר י''א מעלות ומ''ה חלקים וזהו הקשת שבין השמש והירח במעלות השקיעה וזו היא הקשת הא'. והקשת הב' שבין ב' הקשת המאורות לפי הרוחב וממנה יודע תוספת האור בירח וחסרונו. והקשת הג' קשת הראיה והיא קשת מעגולת הגובה שבין עגולת האופק והשמש עליו ובין כוכב שיש לו רוחב ויהיה מקומו למעלה מן האופק, ואפשר שיהיה קשת הראיה קשת בין הירח על האופק ובין השמש תחת האופק [ציור נ''ג]. ונניח קשת האופק המערבי קשת אח''ה וקשת המזלות דח''ז ועגולת הגובה והירח בצפון ג''ט ותכלית רוחב מקום הירח האמיתי נ' ומעלתו הנראית צ' ומקום הירח האמיתי ה' והנראה ר' ויהיה הרוחב האמיתי ה''נ והרוחב הנראה צ''ד והשמש על נקודת ח' לפיכך תהיה קשת הראייה מעגולת הגובה ר''ט ובאמת שהיא קשת ח''ר והיא הקשת שבין השמש והירח, ואם נניח השמש תחת הארץ והיא נקודת כ' והירח על האופק המערבי בנקודת ט' תהיה קשת כ''ט היא קשת הראייה והיא שוה לקשת ט''ר וקשת ח''ר היא הקשת שבין שני המאורות כפי האורך והרוחב בעגולת הגובה ואילו לא היה לירח רוחב היה מקומו האמיתי הוא מקום מעלתו והיא נקודת נ' והנראה צ' ותהיה קשת הראייה כלה קשת צ''ח לפיכך תהיה קשת ח''נ היא הקשת שבין שני המאורות כפי מעלות השקיעה לפי שהשמש כשהיא שוקעת שוקע עמה חלק ממשוה היום וכשתשקע נקודת נ' והיא מעלת הירח האמיתי שוקע עמה חלק אחד ממשוה היום כמו שביארנו למעלה ומה שביניהן הוא הקשת שבין שני המאורות במעלות השקיעה והוא קשת ממשוה היום או מן המסבה היומית דומה לה. והנה אנו מבארין הצורות שאמרנו למעלה לבארם. נניח [ציור נ''ד] עגולת חצי היום אב''ג דה''ז וחצי האופק המערבי אח''ה והשמש נקודת ח' ועגולת המזלות דכטח''ז ועגולת הגובה גסנ''ל ונקודת ל' מעגולת הגובה על האופק בצפון ועגולת רוחב ראשון בס''כ ורוחב ראשון ס''כ ועגולת רוחב שני ב' נ''ט ורוחב שני נ''ט ונקודת נ' הוא סוף הקו היוצא משטח הארץ מן הראות תהיה זו הנקודה מקום הירח הנראה וכשנוציא עמוד נ''ע תהיה קשת ע''כ כמו קשת נ''ט ויהיה קשת ס''ע שינוי מראה הרוחב ותהיה קשת נ''ע שינוי מראה באורך לפי שהוא שוה לקשת ט''כ וקשת נ''ס קשת שינוי המראה בעגולת הגובה ותהיה נקודת ס' היא נקודת הפגיעה בין עגולת הגובה וקשת מן הגלגל הנוטה ויהיה גלגל הנוטה דס''פ. ונניח הרוחב הראשון ארבע מעלות ומחצה ונניח הירח בכ' מעלות ממזל שור תקח לו עשרה חלקים והוא שינוי מראה הרוחב והוא בזה המשל קשת ס''ע נגרע אותה מן הרוחב הראשון והוא ס''כ ישאר לנו קשת ע''כ שוה לקשת נ''ט, ולפי שהירח בכ' מעלות ממזל שור והרוחב צפוני נקח מן הרוחב הב' רביעיתו והרוחב הב' היה ד' מעלות וכ' חלקים יהיה רביעיתו מעלה אחת וה' חלקים ונניח שהיא קשת נ''מ והיא מעגל הירח נגרע זה הקשת מן האורך השני והוא קשת ח''ט ישאר קשת ח''צ ויהיה שיעור זה הקשת שמונה מעלות וכ''ה חלקים ואילו היה הירח במזלות שבין סרטן וגדי על סדר המזלות היינו מוסיפין זו המעלה וחמשה חלקים על האורך השני ויהיה האורך השני עם תוספת מעגל הירח קשת ח''ק, והדרך בזו התוספת או הגרעון שנבדיל מקשת ט''נ שיעור קשת נ''מ שנעשה נקודות ט' ציר ונסב עליה עגולה והיא עגולת צש''ק תהיינה השלש קשתות שוות והן ט''צ ט''ש ט''ק וקשת ט''ש שוה לקשת נ''מ תהיה כל אחת משתי קשתות ט''ש ט''ק שוה לקשת נ''מ, לפיכך כשיהיה הירח במזלות שקשת שקיעתם ארוכה יחסר המעגל מן האורך השני ובמזלות שקשת שקיעתם קצרה יוסיף המעגל על האורך השני לפי שממהר לשקוע, ואם יהיה רוחב הירח דרומי יהיה הדבר בהפך. ונניח [ציור נ''ה] עגולת חצי היום אב''ג דה''ז ועגולת האופק אח''ה ועגולת המזלות דח''ז ועגולת הגובה גס''ל וקשת מן הנוטה בדרום ד''פ ונקודת ל' מעגולת הגובה על האופק בדרום ורוחב הירח הראשון בדרום ס''כ והרוחב השני ט''נ ושינוי הרוחב קשת ע''נ וקשת מעגל הירח נ''מ וקשת ט''ק שוה לו וכן קשת ט''צ וקשת ס''ע שינוי מראה האורך לפי שהוא שוה לקשת ט''כ מן המזלות לפיכך אם יהיה הירח מתחלת מזל גדי עד סוף מזל תאומים נוסיף מעגל הירח על האורך השני לפיכך נוסיף קשת ט''ק על קשת ח''ט יצא לך האורך השלישי ח''ק. ואם יהיה הירח מתחלת מזל סרטן עד סוף מזל קשת תגרע המעגל (והוא קשת ח''ץ) והוא קשת ט''ק מקשת ח''ט נשאר קשת ח''ץ והוא האורך הג' כמו שאמר ז''ל: 


! יב 
[[ואחר כך תחזור ותראה כו',]] צריך אתה לידע מנת כל מזל ומזל ממשוה היום העולה עמו או השוקע עמו וזה הנקרא בלשון ערבי מטאל''ע אל ברוג''ת ונקראת מצעדי המזלות, ואנו זוכרין מטאל''ע המזלות בב' מקומות ברוחב שלשים ורוחב שלשים ושלש והוא אמצע המדינות שסמך עליהם בראייה והוא מרוחב כ''ט עד רוחב ל''ג וירושלים רחבה ל''ב ומצרים רחבה שלשים ודמשק רחבה ל''ג וידיעת מטל''ע כל מעלה ומעלה וכל מזל ומזל בכל מדינה ומדינה הוא מספרי חשבון תקופות וגמטריאות הבנויים על המופת: [[דע]] שכונת הגאון ז''ל היה להודיעך הקשת ממשוה היום שבין ב' המאורות במעלות השקיעה אחר שיוסיף או יגרע נליזת המעגל על האורך השני עד שנעשה אורך שלישי וכונתו עתה להודיעך האורך הרביעי. וכבר ידעת מן השביל שקדם שיש מזל שמעלות עלייתו פחות ממנו ויש מזל מעלות עליותו יתר ממנו וכן המעלות ששוקעות עם כל מזל ומזל ממשוה היום פעם יתר ממנו ופעם חסר וכל מזל שעולה עמו ממשוה היום קשת מה הוא שוקע עם עליון מזל שכנגדו, והמשל ברוחב שלשים שהרי מזל טלה עולה עמו כ''ח מעלות ז' חלקים ושוקע עמו ממשוה היום ל''ד מעלות ול''ט דקים ואלו המעלות הם שעולים עם המזל שכנגדו והוא מזל מאזנים וכן מזל מאזנים שוקע במעלות ממשוה היום שעולים עם מזל טלה והן כ''א מעלות וז' חלקים, והעילה בזה לפי שהמזל השוקע כשיתחיל תחלתו לשקוע יעלה מן המזרח תחלת המזל שכנגדו ובסוף שקיעתו הוא סוף עליות שכנגדו שהרי תחלת מזל מאזנים בעת שיעלה ישקע תחלת טלה וכשישקע סוף טלה יהיה סוף מאזנים עולה לפיכך מזל טלה שוקע עם ל''ד ל''ט ומזל מאזנים שוקע עמו כ''א ז' והם המעלות שעולות עם מזל טלה, לפיכך אמר ז''ל אם יהיה במזל דגים או במזל טלה תוסיף על האורך השלישי שתותו. לפי ששקיעת טלה עם קרוב מל''ה מעלות ממשוה היום וזה המנין יתר על מעלות מזל טלה בה' מעלות והם שתותו, ודין מזל דגים כמו טלה לפי ששניהם שוים במעלות עלייתם ושקיעתם, והמשל שאם יהיה האורך השלישי י''ב מעלות תוסיף עליו ב' מעלות אם יהיה זה האורך במזל דגים או טלה לפי שדין שניהם אחד וזהו המרחק שבין שני המאורות במעלות השקיעה אחר תוספת נליזת המעגל ושיעורו שהם י''ד מעלות: [[ואם יהיה האורך במזל דלי או במזל שור תוסיף על האורך השלישי חמישיתו.]] לפי שקשת השקיעה במזל דלי ומזל שור ממשוה היום תוסיף על מעלת כל מזל מהם קרוב מן השתות לפי שהשוקע עם כל אחד מהם קרוב מל''ו מעלות והשש מעלות היתירות על השלשים הם חומש השלשים לפיכך אמר ז''ל שתוסיף בכל אחד מאלו הב' מזלות חמשית האורך הג' כפי תוספת מעלות קשת השקיעה על מעלות המזל: [[ואם יהיה האורך במזל גדי או במזל תאומים תוסיף על האורך השלישי שתותו.]] לפי שקשת שקיעת כל אחד מאלו השני מזלות לא תוסיף על מעלות המזל כי אם שתותו, לפי שקשת שקיעת כל אחד מאלו השני מזלות ל''ד מעלות וחצי והוא קרוב מחמש ושלשים: [[ואם יהיה האורך במזל קשת או במזל סרטן תניח האורך השלישי כמות שהוא לא תוסיף עליו ולא תגרע.]] לפי שקשת השקיעה באלו השני מזלות קרובה ממנין מעלות המזל לפי שכל אחת מהן כ''ט נ''ה חלקים: [[ואם יהיה האורך במזל עקרב או במזל אריה תגרע מן האורך השלישי חמישיתו,]] לפי שקשת השקיעה מכאן ואילך פחות ממעלות המזל או בחומש או בשליש. לפי שקשת שקיעת מזל עקרב או אריה כ''ד מעלות וכ''ב חלקים לפיכך קשת השקיעה פחותה ממעלות אלו השני מזלות בקרוב בחומשם ומפני זה גרע אותה מן האורך השלישי. וכן קשת השקיעה במזל מאזנים ובתולה כ''א מעלות וז' חלקים והוא חסר ממעלות המזל בקרוב משלישו, ואלו המעלות שמוסיפין או גורעין היא מעלות מקשת היום שבין שקיעת החמה ושקיעת הירח, וזה האורך הרביעי הוא המרחק שבין השמש והירח במעלות העריבה ובלשון ערבי אל בע''ד באל גר''ב והוא חלק קשת היום, וזכרנו המשל ברוחב שלשים וה''ה לרוחב כ''ט עד ל''ו, ואע''פ שבמטאל''ע אלו המדינות חסרון או יתרון על מה שזכרנו במשל אבל הדין בתוספת או בחסרון אחד מרוחב כ''ט עד רוחב ל''ו: [[ואחר כך תחזור אצל רוחב הירח הראשון ותקח ממנו שני שלישיו לעולם כו'.]] כבר ידעת מכלל הדברים שקדמו בזה הפרק שהאורך הראשון הוא המעלות שבין מקום השמש האמיתי ובין מקום הירח האמיתי מקשת המזלות ואע''פ שיש לירח רוחב והאורך השני הוא זה הקוטר אחר שגורעין ממנה שינוי מראה האורך והאורך הג' הוא האורך השני אחר שמוסיפין עליו או גורעין ממנו מעגל הירח, והאורך הרביעי הוא האורך השלישי אחר שמוסיפין עליו או גורעין ממנו מעלות העריבה והוא המרחק שבין השמש והירח במעלות העריבה והוא חלק מקשת היום והוא בעצמו קשת מן המסבה היומית ומזו הקשת יודע אם הירח ממהר לשקוע או מתאחר מלשקוע לפיכך האורך הראשון הוא ממעלות המזלות והאורך הרביעי הוא ממעלות משוה היום והוא מנת המעלות של מזלות ששוקעין עמה וקשת הראייה היא העולה מן האורך הרביעי אחר שמוסיפין עליו או גורעין ממנו מנת גובה המדינה והוא קשת מעגולת הגובה בין מקום השמש והוא על האופק ובין הירח ויש לו גובה על הארץ, והמשל שנניח עגולת האופק אב''ג ועגולת חצי היום עגולת אה''ג ונקודת ה' נכח הראש וקשת ה''י קשת מעגולת הגובה ונקודת ד' מקום הירח האמיתי ונקודת ז' מקום הירח הנראה ויהיה קשת ד''ז הוא קשת שינוי מראהו בעגולת הגובה לפיכך תהיה קשת הראיה קשת ז''י לפי שנקודת ב' מונחת מקום השמש האמיתי כגון זה [ציור נ''ו] ועגולת המסבה היומית חט''כ צפונית ועגולת משוה היום למ''נ וחצי המזלות סב''ע וגלגל הנוטה קשת סד''ו ונניח נקודת צ' היא מקום מעלות הירח האמיתי כשנוציא קשת כעמוד מנקודת ד' מעגולת הגובה אל גלגל המזלות יגיע אל נקודת צ' ונוציא עמוד אחר מנקודת ז' יגיע אל נקודת פ' ותהיה נקודת פ' הוא מקומו הנראה מן המזלות ויהיה האורך הראשון קשת ב''צ מן מקום השמש האמיתי והיא נקודת ב' על האופק עד נקודת צ' והוא מעלת הירח האמיתי ויהיה האורך השני קשת ב''פ שבין השמש על האופק ובין הירח הנראה ויהיה האורך הג' קשת ב''פ פחות מקשת המעגל או ביותר ממנו לפיכך יהיה אורך הג' או פחות מקשת ב''פ או יתר ממנה, והאורך הד' הוא קשת ב''ט שהוא קשת ממסבת השמש היומית דומה לקשת ממשוה היום, כשנוציא ממשוה היום עגולה עוברת על נקודת ט' ומגעת עד משוה היום לנקודה ונניח שהיא נקודת ק' יהיה קשת מ''ק דומה לקשת ב''ט והיא בעצמה האורך הג' כשתוסיף עליו או תגרע ממנו מנת האורך הזה ממשוה היום והוא הנקרא המרחק במעלות העריבה כמו שאמרנו למעלה וקשת הראיה היא קשת ז''י מעגולת הגובה בין האופק והשמש עליו ובין מקום הירח הנראה והוא קשת ד' מעגולת הגובה והוא האורך הד' בעצמו כשנוסיף עליו או נגרע ממנו מנת גובה המדינה, וזאת הצורה שקדמה היא בהיות רוחב הירח צפוני וכשתרצה לידע הצורה על שיהיה מנת רוחב הירח דרומי נחזור הצורה הראשונה [ציור נ''ז]. ונניח מסבה השמש הצפונית מסבת דרומית וכן קשת המזלות דרומי ויהיה האורך הא' ב''צ והב' ב''פ והשלישי ב''ק חסר ממנו המעגל או תוסיף עליו והאורך הד' קשת מ''ק וכנגדו מעגולת המסבה היומית קשת ב''ט תוסיף עליו או תגרע ממנו מנת גובה המדינה. ועילת לקיחתו מן הרוחב הראשון שני שלישיו לעולם וכו' שכבר ביארנו שאפשר שתהיה קשת הראיה פחותה מן האורך הד' ובהפך. ונתבאר בחכמת התכונה שיחס רוחב גי''ב רוחב המדינה אל גי''ב תשלום רוחב המדינה עד צ' כיחס גי''ב תוספת אחת משתי קשתות על חברתה אל גובה רוחב הירח בשעת הראיה והשני קשתות מן האורך הרביעי וקשת הראיה. ואלו הד' שיעורים מתיחסים על ד' שיעורין מתיחסים נופלין על ד' פנים. תכפול הא' בד' ותחלק אותו על השני יצא לך שיעור הג' שאינו ידוע, ואם תחלק המוכפל על הג' יצא לך שיעור הד' שאינו ידוע , ואם תחלק אותו על הד' יצא לך הא' שאינו ידוע, והמשל אם יהיה הראשון ג' והשני ו' והרביעי ח' והשלישי אינו ידוע, כשנכפול הראשון בד' והוא ג''ח, יצא לך כ''ד כשנחלק הכ''ד על השני והם ו' יצא לך השלישי ד', ואם היה הידוע הוא השלישי אבל אין השני ידוע נחלק המוכפל בקצות והוא כ''ד על השלישי והוא ד' יצא לך הב' הנעלם והוא ו', ואם היה הנעלם הא' תכפול הב' והוא ו' בג' והוא ד' ותחלק המוכפל הזה על הרביעי והוא ח', יצא לך הראשון ג', ואם יהיה הד' הוא הנעלם תחלק המוכפל מו' עם ד' והוא כ''ד על הראשון והוא ג' יצא לך שיעור הד''ח (כזה). ואחר זאת הקדמה תקח גי''ב רוחב המדינה בגי''ב רוחב הירח ונניח רוחב המדינה ל' והגי''ב טלה ל' ותקח גי''ב תשלום רוחב המדינה והוא ח' וגי''ב נ''א נ''ז מ''א ותקח גי''ב ד' מעלות והוא רוחב הירח ע''ד הנחה וגיב''ה דיא''ז, ואלו הג' שיעורים יש להם שיעור א' שיתייחס עמהם, ואפשר שיונח האחד מן הרביעי שאינו ידוע השיעור הראשון או השני או השלישי או הרביעי, ונניח אותו השלישי, לפיכך נכפול גי''ב הראשון והוא שלשים בגי''ב הד' והוא גי''ב רוחב הירח והוא ד' מעלות י''א ז', ונחלק אותו על גי''ב השני והוא גי''ב תשלום רוחב נ''א נ''ז מ''א, יעלה בידינו מן החלוק שתי מעלות וכ''ה חלקים ול''ו שניות הוא השינוי שבין שתי הקשתות הנזכרות והם קשת הראיה וקשת האורך הרביעי, אבל בזו הצורה אינו מגיע עד שני שלישי רוחב הירח לפי ששני שלישי רוחב הירח (המנות) שתי מעלות ומ' חלקים והוא יותר מן היוצא מן החלוקה כמו ט''ו חלקים, ואם נקח זה ברוחב ל''ד יהיה גי''ב ל''ד והוא הרוחב לג''ז ותשלומו לנב''ו וגיב''ה מ''ז מ''ט ל''ב, ואם נכפול גי''ב רוחב המדינה בגי''ב רוחב הירח ונחלק אותו על גי''ב תשלום רוחב המדינה יעלה בידינו קרוב מב' שלישי רוחב הירח ביתר מעט, וזה השיעור העולה בידינו מן החלוקה הוא השיעור המבוקש ידיעתו והוא השינוי שבין קשת הראייה והאורך הד', ואם נקח זה הענין ברוחב ל''ו יהיה גי''ב רוחב ששה ושלשים ל''ה מעלות וי''ו חלקים וגי''ב תשלום רוחב המדינה והוא א''ח ל''ב נ''ד נכפול גי''ב רוחב המדינה וגי''ב רוחב הירח ונחלק אותו על גי''ב תשלום רוחב המדינה יצא לנו ג' מעלות וג' חלקים היא השינוי שבין קשת הראיה והאורך הרביעי, והוא בזו הצורה יתר על שני שלישי רוחב הירח בכדי כ''ג חלקים ולפיכך לקח שני שלישי רוחב הירח תמיד ואע''פ שפעמים יהיה חסר ממנו ופעמים יהיה כמותו ופעמים יהיה יתר ממנו, לפי שאינו מחשב לראיה ברוחב אחד מיוחד. ואם תשאל ותאמר למה קרא לזה השינוי מנת גובה המדינה. והתשובה לפי שזה השיעור מגיע לחשבון הראיה בשביל רוחב המדינה ורוחב המדינה הוא שיעור גובה ציר משוה היום מעל אופק ההוא והוא בעצמו שיעור נטיית עגולת משוה היום מעל נכח ראשם לדרום והוא שיעור מרחק המדינה מן הקו השוה, שהרי ראית שפעמים שהיתה זאת המנה פחות משני שלישי רוחב הירח ופעמים כמותו ופעמים יותר ממנה לפיכך כל מדינה יש לה מנה מזה השינוי בפני עצמה בשביל גובה ציר משוה היום והשתנותו, ואילו עשינו זה החשבון למדינות אחרות היה השינוי הרבה שהרי ברוחב עשרים יהיה גי''ב כ''ב ל''א י''ו וגי''ב תשלום הרוחב נ''ו כ''ב נ''ד וכשנכפול גי''ב (כ''ב ל''א י''ו וגי''ב תשלום הרוחב נ''ו כ''ב נ''ד וכשנכפול גי''ב) עשרים בגי''ב רוחב הירח המונח בתחלה והוא ד' י''א ז' ונחלק אותו על גי''ב תשלום רוחב המדינה יעלה בידינו מעלה אחת ול''א חלקים ועשרים חלקים והוא יתר משליש רוחב הירח במעט ואינו מגיע לשני שלישי רוחב הירח. ואם נחשב לרוחב מ''ח יהיה גי''ב רוחב המדינה מ''ד מעלות ול''ה חלקים ול''ט שניים וגי''ב תשלומו ל''ב והוא מ''ב מעלות וגי''ב מ''א נ''ב נכפול גי''ב רוחב המדינה בגי''ב רוחב הירח המונח בתחלה ונחלק אותו על גי''ב תשלום רוחב המדינה יעלה בידינו ארבע מעלות ול''ט חלקים והוא יותר מרוחב הירח בל''ט חלקים לפיכך לא לקח שני שלישי רוחב הירח אלא באלו המדינות שרחבן מכ''ט מעלות עד ל''ו לפי שאינו מחשב לראיה לרוחב אחר לפיכך היה זה השיעור מן הרוחב בקירוב וכאילו אמר אח''כ תחזור אצל רוחב הירח הראשון ותקח ממנו שני שלישיו לעולם באלו המדינות שרחבם מרוחב כ''ט עד רוחב ל''ו: [[ותתבונן ותראה אם היה רוחב הירח צפוני תוסיף מנת גובה המדינה וכו'.]] דע שכל כוכב שיש לו רוחב אם היה רחבו צפוני הוא שוקע אחר שתשקע מעלתו ואם היה רחבו דרומי הוא שוקע קודם שתשקע מעלתו ונניח עגולת האופק [ציור נ''ח] אב''ג וחצי היום אהג''ד וחצי המזלות הב''ד והירח על האופק בצפון נקודת ח' ובדרום על האופק נקודת מ' וכשנוציא עגולה מציר משוה היום עוברת על הירח באופק והוא בצפון על נקודת ח' היא מגעת לירח ומגעת עד גלגל המזלות תחת האופק על נקודת ט' לפיכך שקעה מעלתו והיא נקודת ט' קודם שישקע הוא. וכשהרוחב דרומי הירח והוא נקודת מ' מגיע עד האופק ועדיין לא הגיע מעלתו אל האופק והוא נקודת כ' לפי שהעגולה היוצאת מציר משוה היום כבר הגיע אל מעלות הירח קודם שתגיע אל הירח והוא על האופק בנקודת מ', לפיכך אם יהיה רחבו דרומי הוא שוקע קודם שתשקע מעלתו, לפיכך זה הענין אירע לירח בשביל הפיכת הגלגל ונטיית עגולת משוה היום לדרום, ולפיכך אמר אם יהיה רוחב הירח צפוני הוסף מנת גובה המדינה על האורך הד' לפי שסוף האורך הד' אם יהיה הירח למעלה מן האופק היא נקודת ט' מן המזלות שהוא שוה לקשת ממשוה היום או הדומה לו ממסבת השמש היומית וכשתוסיף מנת גובה המדינה על האורך הרביעי יגיע לנקודה ששוקעת עם הירח והוא על האופק והיא נקודת ב' ואם יהיה רוחב הירח דרומי תגרע מנת גובה המדינה מן האורך הד' עד שיגיע אל האופק ויודע החלק ששוקע עם הירח זולתי מעלתו והיא ג''כ נקודת ב': 


! טו 
[[ואחר שתוציא קשת כו'.]] כבר ידעת שהאורך הא' היא הקשת שבין שני המאורות וממנה יודע תוספת האור בירח וחסרונו אם יהיה גדול יהיה אורו רב ואם יהיה קטן יהיה אורו מעט, וקשת הראיה היא האורך הרביעי אחר שמוסיפין עליו או גורעים ממנו מנת גובה המדינה, והאורך הד' הוא המעלות שבין ב' המאורות ממעלות השקיעה לפיכך מקשת הראיה יודע אורך הגלותו על הארץ וקצורו לפיכך אם תהיה קשת הראיה ט' מעלות או פחות יהיה קשת הגלותו על הארץ קצרה הוא ממהר לשקוע אז א''א שיראה בכל א''י, ואם תהיה קשת הראיה יתר על י''ד מעלות יהיה זמן הגלותו ארוך ואינו שוקע במהרה לפיכך א''א שלא יראה בכל א''י: 


! טז 
[[ואם תהיה קשת הראיה מתחלת מעלה עשירית וכו'.]] ומפני מה הוא עורך קשת הראיה על האורך שהרי אף על פי שקשת הראייה בינונית יהיה אורו רב בשביל האורך הראשון לפיכך הוא נראה ואם יחסר אחד מהם מקצה לא יראה: 


! יז 
[[ואלו הן קיצי הראיה אם תהיה קשת הראיה מיתר על ט' מעלות ויהיה האורך הראשון י''ג מעלות או יותר ודאי יראה.]] לפי שאע''פ שזמן הגלותו בינוני אורו רב והוא נראה, ואם תהיה הקשת פחות מזה יהיה זמן הגלותו קצרה ואע''פ שאורו רב, ואם יהיה האורך פחות מזה יהיה אורו מעט ואע''פ שזמן הגלותו בינוני, וכן הדין בכל החלקים שזכרם הרב ז''ל אם יתקבצו שניהם ואע''פ שהם בינונים יראה ואם יחסר אחד מהן יהיה לו אחד משני דברים, או יהיה אורו מועט וזמן הגלותו רב או בהפך ולא יראה. משל בקשנו לידע אם יראה בתחלת ליל ה' אחר העיקר בו' חדשים שלשה חסרים ושלשה מלאים וכללן קע''ז יום לקחנו מנתן מאמצע השמש היה כללן קע''ד מעלות כ''ז חלקים ול' שניים נוסיף זה העיקר על העיקר שעשינו ליל ג' שיומו יום ראשון מחדש ניסן והיתה בו אמצע השמש כ''ה מעלות ממזל טלה ול''ה חלקים ומ' שניים, יצא לנו אמצע השמש ק''פ מעלות ושלשה חלקים וי' שניות סימנים ק''פ ג''י ויצא לנו מקום הגובה פ''ט י''ד ב''ז כן עשינו באמצע הירח לקחנו מנת קע''ז יום היה קע''ב מעלות וי''ג חלקים וי''ח שניים והיה העיקר כ''א מ''ב ג' וכללן קצ''ג מעלות ונ''ה חלקים וכ''א שניים סימנם קצ''ג נ''ה כ''א וכן לקחנו מנת קע''ז יום מאמצע מסלול הירח היה קנ''ב ל' י''א הוספנו על העיקר והוא רפ''א נ''ז נ''ט נשאר לנו ע''ד מעלות וכ''ח חלקים וי' שניות סימנם ע''ד כ''ח י', באנו לחקור על מקום השמש האמיתי גרענו הגובה מאמצע השמש יצא לנו מסלול השמש צמ''ח מ''ג מנתו מן השווי מעלה אחת ונ''ט חלקים, ולפי שהמסלול הזה פחות מק''ף נגרע מנתו מאמצע השמש יצא לנו מקום השמש האמיתי קע''ח מעלות וארבע חלקים וי' שניות בכ''ט מעלות ממזל בתולה. באנו לחקור על מקום הירח האמיתי גרענו מקום השמש האמצעי מאמצע הירח נשאר לנו י''ג נ''ב י''ג כפלנו אותה היה המרחק הכפול כ''ז מ''ד כ''ב לקחנו מנתו והיא ד' מעלות הוספנו אותם על אמצע המסלול היה המסלול הנכון ע''ח כ''א י' ומנתו ד' מעלות ונ''ז חלקים, ולפי שהסלול הנכון פחות מק''ף נגרע מנתו מאמצע הירח ישאר לנו קפ''ט מעלות נ''ח חלקים כ''א שניים וזהו מקום הירח האמיתי בי' מעלות ממזל מאזנים. אח''כ לקחנו מנת קע''ז יום מאמצע הראש יצא לנו ט' כ''ב כ''ט הוספנו אותו על העיקר והוא צ''ג כ''ג ל''ז והיה הכל ק''ב מ''ו ו' גרענו אותו מש''ס היה הנשאר רנ''ז מעלות וי''ג חלקים ומ''ד שניים וזהו מקום הראש האמיתי. אם תרצה לידע רוחב הירח לעת הזה תגרע מקום הראש ממקום הירח האמיתי ישאר לנו רצ''ב מעלות בקירוב וזהו מסלול הרוחב נגרע אותו מש''ס ישאר ס''ח מעלות והמנה שלה ד' מעלות ול''ה חלקים וזהו רוחב הירח, ולפי שמסלול הרוחב יתר על ק''פ יהיה זה הרוחב דרומי, ואח''כ באנו לחקור על הראיה בליל זה גרענו מקום השמש האמיתי ממקום הירח האמיתי נשאר לנו י''א מעלות בקירוב וזהו האורך הראשון, ולפי שהירח בין סרטן וגדי והאורך הראשון יתר מי' מעלות צריכין אנו לדרוש ולחקור אם יראה הירח או לא יראה, ולפי שהירח קרוב במזל בתולה תגרע ממנו ל''ז חלקים והוא שינוי מראה האורך ישאר י' מעלות וכ''ג חלקים וזהו הנקרא אורך שני, והרוחב הראשון כבר אמרנו שהוא ד' מעלות ול''ה חלקים והוא דרומי, והירח במזל בתולה ומנתו משינוי מראה הרוחב מ''ד חלקים, נוסיף אותה על הרוחב הראשון יצא לנו הרוחב הב' ה' מעלות וכ''ב חלקים, ולפי שהירח במזל בתולה נקח מן הרוחב השני שני חומשיו והן ב' מעלות וט' חלקים, ולפי שרוחב הירח דרומי והוא במזל בתולה תגרע אלו השתי מעלות וט' חלקים מן האורך השני יצא לנו האורך הג' ח' מעלות וי''ד חלקים, ולפי שזה הקשת במזל מאזנים נקח שלישית האורך הג' ממנו ישאר ה' מעלות וחצי וזהו הנקרא אורך רביעי, וחזרנו אצל רוחב הירח הראשון לקחנו שני שלישיו והוא ג' מעלות וה' חלקים והוא מנת גובה המדינה, ולפי שרוחב הירח דרומי תגרע מנת גובה המדינה מן האורך הד' ישאר שתי מעלות וכ''ה חלקים וזהו קשת הראיה ולפי שזו הקשת פחותה מט' מעלות ידענו שא''א שיראה הירח בליל ה' יום א' מחדש תשרי בחשבון זה לפיכך הוא נראה בליל ו' בהכרח. משל אחר נוסיף על העיקר שעשינו מנת שנה תמימה פשוטה וכסדרן מאמצע השמש והירח והמסלול ומנת שנה סדורה ר''ל שנת הלבנה מאמצע השמש שמ''ח נ''ה ט''ו נמצא מקום האמצע אחר תוספת הערך שנ''ד ל' כ''ה ומקום העיקר לגובה אחר תוספת מנת שנה סדורה פ''ט י''ד נ''ג נגרע מקום הגובה מאמצע השמש יהיה המסלול רס''ה י''ו ב' ומנתה מן השווי מעלה אחת ונ''ט חלקים, ולפי שהמסלול יתר על ק''ף תוסיף מנתו על האמצע יצא לך מקום השמש האמיתי שנ''ו כ''ט נ''ה. וכן חקרנו על מקום הירח האמיתי לקחנו מנת שנה סדורה מאמצע הירח שמ''ד נ''ו מ''ג והוספנו עליו העיקר שעשינו והוא כ''א מ''ב ג' יעלה בידינו י' מעלות וח' חלקים וו' שניות, לקחנו מנת שנה סדורה מאמצע המסלול והוא ש''ה מעלות וי''ג שניים והוספנו עליו העיקר והוא רפ''א נ''ז נ''ט יצא לנו אמצע המסלול רכ''ז נ''ה י''ב ובקשנו לידע מקום הירח האמיתי גרענו אמצע השמש מאמצע הירח ונשאר י''א ל''ז נ''א כפלנו אותו עלה בידינו כ''ג ט''ו מ''ב מנתו שלש מעלות נוסיף אותה על אמצע המסלול יעלה בידינו המסלול הנכון ר''ל מעלה ומנתו ד' מעלות וי''א חלקים, ולפי שהמסלול הנכון יתר על ק''ף נוסיף מנת זה המסלול על אמצע הירח לשעת הראייה יוצא לנו מקום הירח האמיתי עשר מעלות וי''ט חלקים ו' שניות ממזל טלה באנו לחקור על רוחב הירח הוספנו על אמצע הראש והוא העיקר מנת שנה סדורה מתנועתו והוא י''ח מעלות ומ''ד חלקים ומ''ב שניות והיה הכל קי''ב מעלות וח' חלקים כ''ט שניים נגרע אותו מש''ס מעלות ישאר רמ''ח מעלות בקירוב וזהו מקום הראש האמיתי בי''ח מעלות ממזל קשת ואח''כ גרענו מקום הראש ממקום הירח האמיתי ישאר קכ''ב מעלות בקירוב וזהו מסלול הרוחב ומנתו מן הרוחב ד' מעלות וי''ד חלקים, ולפי שהמסלול הזה פחות מק''ף יהיה רוחב זה צפוני ואח''כ באנו לחקור על הראייה גרענו מקום השמש האמיתי ממקום הירח האמיתי נשאר בידינו י''ג מעלות מ''ט חלקים נ''א שניים. וזהו האורך הראשון. ולפי שזה האורך בין ט' מעלות וי''ד והוא בין ראש גדי וסוף תאומים צריכים אנו לחקור בחשבונות הראייה. ולפי שזה האורך בין סוף דגים ותחלת טלה צריכים אנו לגרוע מזה האורך נ''ט חלקים ישאר י''ב מעלות חמשים חלקים י''א שניים וזהו אורך שני, ולפי שרוחב הירח צפוני צריכין אנו לגרוע שינוי מראה הרוחב מן הרוחב הראשון. ולפי שהירח במזל טלה נגרע מן הרוחב הראשון ט' חלקים ישאר מן הרוחב הראשון ד' מעלות ה' חלקים, וזהו הנקרא רוחב שני. ולפי שהירח במזל טלה לקחנו מן הרוחב הזה השני שני חומשיו והוא מעלה אחת ול''ח חלקים וזהו הנקרא מסלול הירח, ולפי שרוחב הירח צפוני והירח במזל טלה נגרע המעגל הזה מן האורך השני ישאר י''א י''ב י''א ויצא לך אורך ג', ולפי שהאורך הזה בסוף מזל דגים ותחלת טלה נוסיף על האורך הג' שתותו והוא מעלה אחת ונ''ב חלקים יהיו הכל י''ג ד' י''א וזהו אורך רביעי. וחזרנו אצל רוחב הירח הראשון ולקחנו ב' שלישיו והוא ב' מעלות ומ''ט חלקים והוא הנקרא מנת גובה המדינה, ולפי שרוחב הירח צפוני נוסיף מנת גובה המדינה על האורך הרביעי יעלה בידינו ט''ו מעלות ונ''ג חלקים וי''א שניים וזו היא קשת הראייה, ואם תעיין בקיצי הראייה תמצא שהירח נראה בליל זה והוא ליל ז' שיומו א' לחדש ניסן שנת י' ממחזור רס''ט והוא אחר שנה סדורה מן העיקר שעשינו, שהרי שנת שנה סדורה כשנשליך אותה ז' ז' ישאר ד' ימים ונתחיל מליל העיקר הראשון יצא לנו ליל ז' שהרי הארבעה הם שלישי ורביעי וחמישי וששי מימי השבוע ויגיע החשבון לליל ז' יום א' מחדש ניסן. ודע שמכלל הדברים שהקדים ז''ל יתבאר העניינים שצריך להם בראיית הירח והן שזכרן על זה הסדר: [[א.]] מקום אמצע השמש והוא תנועתה בגלגלה היוצא שוה בלא קלות ולא כבדות: [[ב.]] מקום גובה השמש והוא המרחק האחור ממוצק הארץ ולשון ערבי אוג אל שמש: [[ג.]] מסלול השמש והוא הקשת שבין מקומה האמצעי ובין נקודת הגובה: [[ד.]] מנת המסלול והוא שוויה: [[ה.]] מקום השמש האמיתי והוא מקומה בגלגל המזלות: [[ו.]] אמצע מסלול הירח והוא תנועתו בגלגל המעגל: [[ז.]] אמצע הירח והוא תנועת מוצק גלגל מעגלו על גלגלו היוצא: [[ח.]] אמצע הירח לאחר שקיעת החמה והוא אמצע הירח אחר שמוסיפין עליו או גורעים ממנו מעלות השקיעה לאותו העת: [[ט.]] המרחק הכפול והוא מרחק מוצק מעגל הירח מסוף גובה שלו לפי שלקחנו מרחק המוצק מן השמש וכפלנו אותו: [[י.]] המסלול הנכון הוא אמצע המסלול אחר שמוסיפין עליו השווי והוא מנתו: [[יא.]] מנת המסלול הוא המרחק שבין אלדר''ו האלוסט''י ואלקיקי''ה: [[יב.]] מקום הירח האמיתי והוא מקומו מגלגל המזלות: [[יג.]] אמצע הראש הוא תנועתו בימים ידועים: [[יד.]] מקום הראש האמיתי הוא הקשת מן המזל אחר שגורעין האמצעי שלו מש''ס מעלות: [[טו.]] מסלול הרוחב הוא מרחק הירח מן הראש: [[טז.]] רוחב הירח הוא שיעור נטייתו מגלגל המזלות ונקרא רוחב ראשון: [[יז.]] אורך ראשון והוא מרחק הירח האמיתי ממקום השמש האמיתי: [[יח.]] שינוי מראה האורך הוא השינוי שבין מקום הירח האמיתי ובין מקומו הנראה: [[יט.]] אורך שני הוא האורך הראשון אחר שגורעין ממנה שינוי מראה האורך: [[כ.]] שינוי מראה הרוחב הוא השינוי שבין רחבו הנראה ובין רחבו האמיתי: [[כא.]] רוחב שני הוא הרוחב הראשון אחר שמוסיפין עליו או גורעין ממנו שינוי מראה רוחב: [[כב.]] מעגל הירח הוא נטיית חגורת המעגל מעל חגורת הנוטה: [[כג.]] האורך השלישי הוא האורך השני אחר שמוסיפין עליו או גורעין ממנו ממעגל הירח: [[כד.]] האורך הרביעי הוא המרחק שבין השמש והירח במעלות השקיעה והוא קשת מעגולת משוה היום מסבה היומית דומה למשוה היום בין השמש והירח: [[כה.]] מנת גובה המדינה והוא ב' שלישי רוחב הירח בשעת הראיה: [[כו]]. קשת הראיה הוא האורך הד' אחר שמוסיפין עליו או גורעין ממנו מנת גובה המדינה: [[כז.]] קיצי הראיה הוא עריכת אורך ראשון לקשת הראיה: 

~ הלכות קידוש החודש - פרק שמונה עשר




! א 
[[דבר ידוע וברור שאם וכו'.]] דע שמתחלת זה הפרק עד סוף אמירתו כמו שאמרנו בהלכות אלו ברור הוא ואין צריך בו פירוש: 


! יג 
[[יתבאר בספרי חשבון התקופות והגימטריאות וכו'.]] התקופות הוא כמו תקופת הימים כלומר חזרת הזמן הידוע והכונה בזה היא חזרת השמש למקומה מגלגל המזלות עד שיחזור לסוף הזמן לכמות שהיה ובמקצת המקומות תהיה הכונה בזו המלה על חזרת כל כוכב משאר כוכבי לכת אל מקומו הראשון. וענין גימטריאות חכמת החשבון והיא מלה יונית תורה על החשבון והם אומרין בלשון יוני אגומטריאה, ותורה בדברי חכמים על חשבון מיוחד והוא חשבון אותיות המלה כמו אמרם ז''ל שמנין רד''ו שמה ר''י והוא זמן ישיבת ישראל במצרים וכן חשבון ונושנתם בארץ שמניינו תתנ''ב והוא מנין ישיבת ישראל בארץ עד שחרב בית ראשון וכן כל כיוצא באלו: [[שאם יראה הירח בא''י יראה בכל המדינות שהן במערב א''י,]] לפי שכל מקום שהוא למערב א''י הכוכבים שוקעין ממנו אחר ששוקעין באופק א''י לצד מערב לפיכך כשיראה הירח בא''י נדע בודאי שיצא מתחת ניצוץ השמש כל שכן שיראה באופק הנמוך המערבי לפי שיצא מתחת ניצוץ השמש ועוד שהוא גבוה על האופק המערבי יותר מאופק ארץ ישראל: [[ומכוונת]] כנגדה שהרי אפשר שיהיו שתי מדינות האחת מזרחית והאחרת מערבית והם שונים ברוחב הרבה ויראה הירח בארץ ישראל ולא יראה במדינה שהיא מערבית מארץ ישראל כמו שנבאר אח''כ אבל עתה אנו מדברים על המדינות המכוונות זו כנגד זו ברוחב או במדינות שהן מתקרבין בריחוק קירוב מעט כמו ו' או ז' מעלות ואע''פ שאין רחבם אחד. והמשל נניח [ציור נ''ט] עגולת אבג''ד עוברת על שני קצוות היישוב מן המזרח למערב והוא אופק אמצע היישוב לפי שאמצע היישוב מרחקו מן המזרח צ' מעלות ומן המערב ג''כ צ' מעלות. ואפשר שתהיה המדינה שבאמצע היישוב על קו השווי ותהיה עגולת משוה היום עוברת על נוכח ראשם ואפשר שתהיה רחוק מהשווי לפי שיש לה רוחב. ונניח סימן אמצע היישוב נקודת ש' וגם נניח שלש מדינות אחרות מתקרבין ברוחב ומשתנות באורך ונניח רוחב האחת כ''ט מעלות וארכה ס''ג מעלות מפאת מערב ותהיה נוטה מאמצע היישוב לצד מערב כ''ז מעלות ונניח האופק שלה עגולת כל''מ ונניח רוחב המדינה האחת ל''ב וארכה מן המערב ס''ו מעלות וחצי והיא ירושלים לפיכך היא נוטה מאמצע היישוב כנגד רוח מערב כ''ג מעלות וחצי ויהיה האופק שלה עגולת נס''ע. ונניח רוחב המדינה האחרת ל''ה מעלות וארכה ס''ט מעלות לפיכך היא נוטה מאמצע היישוב לרוח מערב כ''א מעלות והאופק שלה פצ''ק לפיכך כשיראה הירח גבוה על אופק אמצע היישוב והיא עגולת אבג''ד אחר שיצא מתחת ניצוץ השמש היא נראית בהכרח על כל אופק מערבי מזה האופק לפי שהוא נמוך ממנו בפאת מערב מפני שהוא גבוה בראייה אצלם ועוד שיצא מתחת ניצוץ השמש לפיכך הוא נראה בהכרח על אופק כל''מ ועל אופק נס''ע ועל אופק פצ''ק וכן הדין בכל אופק שהוא נמוך מחברו לצד מערב לפי שהארץ כדורית וכן דין אופק ירושלים והוא אופק נס''ע עם אופק כל''מ כגון זו הצורה [ציור נ''ט]: [[ואם יתן החשבון שלא יראה בא''י אפשר שיראה במדינות אחרות שהן למערב א''י,]] כלומר שאם יתן החשבון כשתהיה השמש על אופק ירושלים והוא אופק נס''ע והיא מתחלת לשקוע שלא יראה הירח לפי שלא יצאה מתחת ניצוץ השמש מפני שמרחקה מן השמש קשת קטנה תהיה תחת ניצוץ השמש לפיכך אין בני א''י רואין אותה וכשתגיע השמש אל אופק המדינה שהיא למערב א''י כלומר למערב ירושלים והוא אופק כל''מ יצא הירח מתחת ניצוץ השמש לפי שהירח כבר נתרחק מן השמש בזמן שבין שתי השקיעות שמעל שתי האופקים פירוש בין אופק נס''ע וכל''מ, לפיכך יראה באופק המערבי ואינו נראה באופק ירושלים ואפשר שלא יראה באופק כל''מ המערבי מירושלים כמו שאינו נראה בירושלים באופק נס''ע לפי שיהיה המרחק בין ב' האופקים כלומר אופק ירושלים ואופק המדינה המערבית מרחק מעט ולא יתן החשבון שיראה במדינה המערבית כמו שאינו נראה בירושלים לפי שלא יצא מתחת ניצוץ השמש לפי שהזמן שבין שתי השקיעות מעט ואינו מספיק ליציאת הירח מתחת ניצוץ השמש שהרי ע''ד הנחה כשתהיה השמש על אופק ירושלים ויהיה בינו ובין הירח ז' מעלות שהרי בודאי אין הירח נראה בירושלים לפי שלא יצא מתחת ניצוץ השמש וכשתשקע החמה מעל אופק ירושלים יהיה בינה ובין שקיעתה באופקים המערביים זמן פעם יהיה קצר ופעם יהיה ארוך, אם יהיה ארוך הזמן עד שיתרחק הירח ריחוק שיראה בה מפני שיצא מניצוץ השמש בעת שהגיע השמש אל האופק המערבי הוא נראה בזה האופק אע''פ שאינו נראה באופק ירושלים כמו שאנו אומרים שנתרחק יותר על הז' מעלות ח' מעלות אחרות ויהיה בין הירח והשמש בעת שקיעתה באופק המערבי ט''ו מעלות שבודאי יראה באופק המערבי לפי שיצא מתחת ניצוץ השמש, ואם יהיה בין שני האופקים ריחוק מעט שיאות שלא יתרחק הירח מן השמש בעת שתהיה השמש על האופק המערבי כגון שלא יהיה ביניהם מן הנטיה שיעור שיוסיף ריחוק הירח מן השמש אלא כמו מעלה אחת יותר על הז' הראשונות יודע בודאי שאינו נראה באופק המערבי כמו שאינו נראה באופק ירושלים לפי שלא יצא מתחת ניצוץ השמש: [[אם יראה הירח במדינה שהוא למערב א''י אין בזה ראיה שנראה הירח בא''י,]] שהרי כבר אמרנו בתחלה שאפשר שיראה במדינה המערבית מפני שיצא מן הניצוץ ולא יראה במזרחית לפי שלא יצא עדיין מן הניצוץ: 


! טו 
[[וכן אם לא נראה הירח בא''י וכו'.]] דין זה החלק כדין החלק שלפניו שאם תערוך א''י למזרחיות תהיה ערכה כערך המדינה המערבית לירושלים: 


! טז 
[[וכל אלו הדברים כשהיו וכו'.]] דע זה הדין פלא הוא ולא נודע אלא דמיון השכל לפי שהמפורסם שהכוכבים שוקעין במדינות המזרחיות קודם המערביות וזה הדין על תנאי שיהיו מכוונות ברוחב או קרובים ברוחב אבל אם יהיו ב' המדינות משתנים ברוחב הרבה אפשר שיעלה הכוכב באופק מערבי קודם עלייתו באופק המזרחי וכן הוא שוקע באופק מערבי קודם שישקע מן האופק המזרחי. ונניח [ציור ס'] מדינה רחבה מ' מעלות וארכה ל' ומדינה אחרת רחבה חמשים מעלות וארכה נ' מעלות ויהיה אופק המדינה המזרחית בד''ח ואופק המערבי זח''ט ואופק הקו השוה אב''ג ועגולת משוה היום אג''ח וראש מזל גדי סובב עליהם כט''י, לפיכך כשיהיה הירח או השמש בזו המסבה הם שוקעים מן אופק המדינה המערבית מנקודת ט' קודם שתשקע מן אופק המזרחי מנקודת י'. ועילת זה הדין שינוי הרוחב הרבה וזהו שאמר משפטים אחרים יש לה פירוש בזריחתה ובעריבתה, והעילה לפי שאינן מכוונות כנגד ארץ ישראל אלא רחבן משתנה הרבה. ומן הצורה הזאת יתבאר שהכוכב שוקע בנקודת ט' מן האופק המערבי קודם שתשקע מנקודת י' מן האופק המזרחי לפיכך בזו הצורה יראה הכוכב שוקע מעל המערביים קודם המזרחיים: 

~ הלכות קידוש החודש - פרק תשעה עשר




! א 
[[לפי שאמרו חכמים וכו' להיכן היה הירח נוטה וכו'.]] פירוש לצפון השמש או לדרומה וכו' נניח [ציור ס''א] עגולת משוה היום אבג''ד ועגולת המזלות אהג''ז וג' ראש טלה וא' ראש מאזנים וז' ראש סרטן וה' ראש גדי, ומנקודת ג' תתחיל השמש לנטות עד ז' סוף הנטייה בצפון וחוזרת ומתקרבת עד נקודת א' ממשוה היום. וחוזרת ומתרחקת ממנה אל הדרום עד סוף הנטייה והוא ראש גדי והיא נקודת ה' ומתקרבת עד שתגיע לראש טלה: 


! ה 
[[ויהיה היום והלילה שוים בכל היישוב.]] לפי שכל שתי עגולות גדולות כל אחת חותכת חברתה על מחציתה וכל אופק ואופק עגולה גדולה ועגולת משוה היום עגולה גדולה החצי הגלוי ממשוה היום על הארץ הוא זמן היום וחציה האחר נסתר תחת הארץ והוא זמן הלילה. והראיה שעגולת משוה היום עגולה גדולה לפי שהיא חוגרת גלגל תשיעי ובראש טלה ומאזנים השמש באלו שתי הנקודות נוכח משוה היום. לפיכך עגולת כל אופק ואופק חולקת עגולת משוה היום על מחציתה. לפיכך יהיה היום והלילה שוים בכל היישוב כשתהיה השמש בראש טלה או בראש מאזנים: 


! ט 
[[ומאחר שתדע הנטייה של מעלות וכו'.]] שאם יהיה הקשת ק''נ מתחלת מזל טלה עד סוף סרטן [ציור ס''ב] והוא קשת ג''ט תגרע אותו מק''פ והוא קשת ג''א ישאר ס' מעלות והוא קשת ש''א, ונטייתה כמו נטיית קשת ג''ר והוא ס' ונטייתה קשת ק''ר שהיא כמו ש''ת, ואם יהיה הקשת ר''י הוא קשת ג''ז א''ח נגרע ממנו ק''פ והוא קשת גז''א ישאר ל' והוא מזל מאזנים. ואם יהיה ש' והוא קשת גזא''מ תגרע אותו מש''ס ישאר ששים והוא קשת מ''ג. ועל הדרך הזאת בכל קשת וקשת: 


! י 
[[אם תרצה לידע כמה מעלות הוא הירח נוטה מעל וכו'.]] לפי שהגלגל הנוטה הוא רחוק מעל עגולת המזלות וגלגל המזלות נוטה מעל עגולת משוה היום ונניח [ציור ס''ג א'] לעגולת משוה היום עגולת אבג''ד ועגולת המזלות אהג''ז וגלגל הנוטה אחג''ט, וגלגל הנוטה פעם יפגע בעגולת המזלות בנקודה שפוגעת עגולת המזלות בעגולת משוה היום, ופעם פוגעת בה בנקודה אחרת, ונניח בתחלה שפוגעת בה על שתי נקודת השווי והן א''ג ופעם תפגע בה על ב' נקודות אחרות והם ח''ט ותהיה נקודת סוף הנטיה בצפון בצורה השניה [ציור ס''ג ב'] נקודת כ' ובדרום נקודת ל'. וכשיהיה הירח על קשת אט''ג בצורה הא' יהיה נוטה לצפון וכשיהיה על קשת אח''ג יהיה בדרום וכשיהיה בנקודה ח' תהיה נטייתו בצפון כ''ח מעלות ול''ה חלקים לפי שסוף נטיית המזלות מעל משוה היום והוא קשת ח''ב כ''ג מעלות ול''ה חלקים וסוף נטיית גלגל הנוטה מעל המזלות חמש מעלות והוא קשת ה''ח. לפיכך יהיה קשת מרחק הירח ממשוה היום קשת ב' ה''ח, וכשיהיה בנקודה אחרת כמו נקודת כ' יהיה רחבו מעל המזלות קשת כ''ל ומרחק המזלות ממשוה היום ל''מ לפיכך יהיה מרחק הירח ממשוה היום קשת כל''מ, וכן הדין בכל קשת וקשת, לפיכך אמר אם נמצאו רוחב הירח ונטייתו ברוח אחת כמו זה המשל לפי ששניהם צפוניים כי קשת ה''ח וקשת כ''ל צפונית מעל המזלות וקשת ח''ב וקשת כ''מ צפונית מעל משוה היום, וכן הדין בדרום כמו שנאמר שהיה רחבו מעל המזלות קשת ט''ז או קשת ס''ע, ונטיית המזלות מעל משוה היום גם לדרום קשת ז''ד או קשת פ''ע לפיכך כשיהיה הירח בנקודת ט' בדרום תהיה נטייתו מעל משוה היום אל הדרום קשת טז''ד וכשיהיה הירח בנקודת ס' תהיה נטייתו מעל משוה היום אל הדרום קשת פע''ס, ואם תפגע עגולת הנוטה בעגולת המזלות על ב' נקודת השווי והם בצורה ראשונה נקודת א' או נקודת ג' וגם הירח על הנקודה ויהיה הירח בראש או בזנב ממקום השווי או יהיה הירח בנקודת הראש או הזנב שלא במקום השווי והם בצורה השנייה והם נקודת ח' או נקודת ט' יהיה מרחקו ממשוה היום הוא מרחק מעלתו לפי שאין לו רוחב לפי שהוא על גלגל המזלות מפני שהוא במקום הפגיעה, ואם יהיה בנקודה אחרת כמו נקודת מ' מן הצורה השניה יהיה רחבו מעל המזלות מ''נ ומרחקו ממשוה היום מ''צ ושניהם בצפון, ואם יהיה רוחב בצפון ע''פ ומרחקו ממשוה היום פ''ס פחות מן הרוחב בקשת ע''פ, לפיכך אמר אם נמצאו בשתי רוחות כגון שהיה האחד דרומי והשני צפוני תגרע מעט משניהם מן הרוחב, לפיכך בזו הצורה תגרע קשת ע''פ והוא מרחק המזלות מן הנוטה והנשאר יהיה מרחק הנוטה ממשוה היום וכן הדין בכל קשת וקשת. כיצד כבר ידעת שהירח היה במזל שור בי''ח מעלות תהיה נטייתה בצפון על הדרך שלמדנו אם יהיו אחדים עם העשרות י''ז מעלות ומ''ב חלקים, ולפי שרוחב הירח בזה המקום היה צפוני כ' מעלות וכ''ו חלקים והרי שניהם ברוח אחת הרוחב והנטייה נקבץ אותם יהיה כללם כ' מעלות ול''ח חלקים בצפון וזהו מרחק הירח ממשוה היום: 


! יב 
[[אם תרצה לידע לאיזה רוח מרוחות העולם וכו'.]] [ציור ס''ד א'] נניח א''ב גדה''ו אופק ירושלים ורחבה ל''ב מעלות ועגולת המזלות גז''ו ועגולת משוה היום בז''ה וב' חצי המזרח וה' חצי מערב ועגולת אז''ד הוא גלגל הירח הנוטה והשמש שוקעת בנקודת ו' והירח גבוה על האופק המערבי י' מעלות על נקודת ח' והוא קרוב מחצי מערב מכוון כנגד חצי מערב והוא המאיר ממנו והאפל לצד מזרח אבל ב' קרניו מן המאיר פונים לחצי מזרח כגון זו הצורה. בזו הצורה הב' [ציור ס''ד ב'] הירח רחוק מעל הקו השוה והוא עגולת גז''ו לצפון והוא נראה בין מערב העולם והוא נקודת ו' אל הצפון על נקודת ח'. וגם בזו הצורה האופק אבגדה''ו ועגולת משוה היום עגולת גז''ו והמזלות בט''ה והנוטה אזח''ד והירח נראה בין מערב העולם והוא נקודת ו' ובין צפונו והיא פאת כ'. ופגיעתו נוטה מן המזרח והוא נקודת ג' כנגד דרום העולם, והוא פאת ל', ובצורה הג' [ציור ס''ד ג']. האופק אבגדה''ו ומשוה היום אז''ד והמזלות בז''ה וגלגל הנוטה גח''ו והירח ט' והשמש נקודת ה' שוקעת והירח נראה בין מערב העולם והיא נקודת ד' ובין דרומו והיא פאת כ' ופגימתו נוטה מן מזרח העולם והיא נקודת א' לצד צפון העולם והוא פאת נקודת ל' ושני קרניו כנגד מזרח העולם והוא נקודת א' ובין צפונו והיא ל': 


! יד 
[[ולפי רוב המרחק ולפי רוב הנטייה.]] שאם יהיה רחוק הרבה לצפון תהיה נטייתו ופגימתו מכנגד המזרח לצד הדרום הרבה, ואם יהיה הריחוק מעט תהיה נטייתו מעט ופגימתו מכנגד המזרח לצד הדרום הרבה, ואם יהיה הריחוק מעט תהיה הנטייה מעט וכן הדין ברחקו בדרום, לפיכך אמר ז''ל ולפי רוב המרחק ולפי רוב הנטייה: [[נשלם פירוש קדוש החדש]] 
