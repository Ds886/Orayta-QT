&HiddenFromIndex=1&TextSource=ר' פנחס ראובן שליט''א&CosmeticsType=#rep3=[[=^^]]=&UniqueId=2069
$ לחם משנה - הפלאה



# הלכות שבועות

~ הלכות שבועות - פרק ראשון

! ב 
((א-ב)) [[ארבעה מיני שבועות הן וכו' ואין שבועת ביטוי נוהגת וכו'.]] בפרק שבועות שתים תניין (דף כ') איפליגו רב דימי ורבין רב דימי אמר אוכל ולא אוכל שקר ואזהרתיה מלא תשבעו בשמי וכו' אכלתי ולא אכלתי שוא ואזהרתיה מלא תשא את שם וכו' ורבין (דף כ''א) אמר אכלתי ולא אכלתי שקר ואזהרתיה מלא תשבעו בשמי לשקר אוכל ולא אוכל עובר בבל יחל דברו ע''כ. והשתא יש לתמוה על רבינו ז''ל דפסק דלא כמאן דהוא ז''ל כרב דימי ודאי לא פסק שהרי אמר שאכלתי ולא אכלתי שקר דלא כוותיה וכרבין נמי לא פסק שהרי רבין אמר אוכל ולא אוכל אזהרתיה בלא יחל דברו והוא ז''ל כתב כגון שנשבע שלא יאכל ואכל או אכלתי והוא לא אכל הרי זו שבועת שקר ועל זה וכיוצא בו נאמר לא תשבעו בשמי וכו' הרי שאמר שלא אוכל ואכל אזהרתיה מלא תשבעו ורבין אמר דאזהרתיה הוא מבל יחל דברו וצריך עיון: 


! ג 
[[ואם נשבע לשקר במזיד לוקה.]] לא קאי אכל ארבע שהרי בגמרא אמרו בפירוש דאשאוכל ולא אכל לא לקי וכ''פ רבינו ז''ל בביאור בסוף פרק חמישי שאמר ומפני מה אם נשבע לוקה וכו', אלא שמ''ש כאן ואם נשבע אג' חלוקות לבד קאי, ומ''ש נשבע א' מד' וכו' הוא לומר שהכל הוא שבועת שקר אבל מ''ש לוקה לא קאי אאוכל ולא אכל: 


! ד 
[[שבועת שוא נחלקת לד' מחלוקות וכו'.]] שם במשנה (דף כ''ט) פ' שבועות שתים תניין הזכירו אלו הג' שבועות בגמ' אמר עולא שנשבע בדבר הידוע לג' בני אדם ע''כ, והביאו רבינו ז''ל בסוף פ''ה ופירש''י ז''ל בגמ' דמ''ש עולא והוא שניכר לג' הוא לומר דלקי משום שוא אבל אם אינו ניכר לג' עובר משום שקר. וכן משמע מן הגמ' (דף כ''ה) שהקשו שם לשמואל דאמר שבועה שזרק פלוני לים (דאמר) פטור משום דליתיה להבא הקשו שם מהא דעולא דאמר והוא שניכר וכו' ואמרו טעמא דניכר הא לא ניכר עובר משום שבועת ביטוי ותירצו שם בגמ' אליבא דשמואל דאפילו בשבועת ביטוי אינו עובר משמע דלרב דקי''ל כוותיה עובר משום שבועת ביטוי ובסוף פ''ה נראה מדברי רבינו ז''ל כמו שהבין ה' מהרר''י קארו ז''ל שאינו לוקה כלל. ולא ידעתי איך יישב רבינו ז''ל דברי הגמרא דבין לרב בין לשמואל משמע דלוקה אלא דלרב חייב קרבן ולשמואל פטור מקרבן כמבואר שם וצ''ע: 


! ה 
[[השניה שנשבע על דבר וכו'.]] אעפ''י שלא נזכר זה במשנה תרין הוזכר בירושלמי (שם) שאמרו שם ההוא דאישתבע על דאינון תרין: 


! ט 
[[בין שהיה מזיד בין שהיה שוגג.]] שם פרק שבועת העדות (דף ל''ד) אמר עליה דר''ש אומר חייב כאן וכו' מחכו עליה במערבא ואמרו בגמרא אלא חוכא אמזיד כשוגג וכו' מכדי מזיד גבי עדות מנא ליה דלא כתיב ביה ונעלם ה''נ לא כתיב ביה ונעלם וכו' ומבואר בגמרא דנדחה זה. והטעם אינו אלא משום דילפינן תחטא תחטא בפקדון משבועת העדות וכן אמרו בריש ד' מחוסרי כפרה (דף פ''א שהוא ט') בכריתות על מתניתין דואלו מביאין על הזדון כשוגג וכו' ופירשו שם הטעם בשבועת העדות משום דלא כתיב ביה ונעלם ובשבועת הפקדון משום ג''ש דתחטא תחטא. והשתא יש לתמוה על רבינו ז''ל למה כתב בשניהם הטעם משום דלא כתיב בהו ונעלם. ונראה לומר דהג''ש דתחטא תחטא איצטריך לן כדי דלא נילף ממעילה אבל עיקר הילפותא משום דלא כתיב ביה ונעלם הוא אלא משום דלא נילף ממעילה איצטריך תחטא תחטא: 


! י 
[[והוא שיזיד בפקדון וכו'.]] במשנה ריש פרק שבועת הפקדון (דף ל''ו) וחייב על זדון השבועה וכו' (עיין בכ''מ) וכן אמרו שם במשנה גבי שבועת העדות בפ' שבועת העדות (דף ל') ופירשו שם בגמ' (דף ל''א) כדברי רבינו ז''ל: 

~ הלכות שבועות - פרק שני




! א 
[[אחד הנשבע וכו'.]] בסוף פ' שבועות תניין אמר שמואל כל העונה אמן אחר שבועה כמוציא שבועה מפיו דמי וזה הוא בין בב''ד בין שלא בב''ד בין לר''מ בין לרבנן: [[אפילו השביעו עכו''ם כו'.]] זה מבואר מנבוכדנצר לצדקיהו ומיתרו למשה כדאמרו בגמרא (דף ל''ו): 


! ב 
[[אחד הנשבע או שהשביעו אחר וכו' הרי זו שבועה גמורה.]] משנה בפרק שבועת העדות (דף ל''ה) משביע אני עליכם וכו' באל''ף דל''ת וכו' בשד''י וכו' בחנון ברחום בארך אפים וכו' ובגמרא הקשו למימרא דחנון ורחום שמות נינהו (ורמינהי) יש שמות שנמחקים ויש שמות שאינם נמחקים וכו' ותירצו במי שהוא חנון (במי שהוא רחום) קאמר אמר ליה רבא אי הכי בשמים ובארץ נמי במי שהשמים והארץ שלו קאמר הכי השתא התם כיון דליכא מידי אחרינא דמקרי רחום וחנון ודאי במי שהוא חנון ודאי במי שהוא רחום קאמר הכא כיון דאיכא שמים וארץ בשמים ובארץ קאמר ע''כ, משמע מן הגמרא דאע''ג דלא אמר אלא בחנון ברחום חייב ואע''ג דאין שמו של הקב''ה חנון מ''מ מפרש דבריו דהכי קאמר בהשי''ת שהוא חנון בהשי''ת שהוא רחום ואע''ג דבשמים ובארץ לא מפרשינן הכי משום דחנון ורחום ודאי שהוא השי''ת משום הכי נפרש כן דהוי כאילו אמר בה' שהוא חנון בה' שהוא רחום אבל בשמים ובארץ אמרינן בשמים ובארץ קאמר: [[והשתא]] יש לתמוה על רבינו ז''ל שאמר במי ששמו חנון דמשמע דבחנון ורחום לחודיה לא סגי נראה מדבריו שמה שתירצו בגמ' במי שהוא חנון ר''ל שאמר בפירוש במי שהוא חנון במי שהוא רחום והוא דבר תימה. חדא דדעת אביי התרצן הוא לתרץ שאין שמו של הקב''ה חנון ואיך יאמר שפירוש המשנה הוא שאמר במי ששמו חנון כ''ש שהוסיף הקושיא שהרי אין שמו כן. ועוד אם פירוש דברי אביי הוא כך מה הקשה לו רבא מבשמים ובארץ לימא שבשמים ובארץ וכו' הא לא דמי כלל דבשלמא אם היה אומר בחנון ברחום הוי כמו בשמים ובארץ ושם תפול ודאי הקושיא כמו שנפרש ברחום כך נפרש בשמים אבל כיון שאמר במי ששמו אין זה דומה לבשמים ובארץ דכאן פירש יותר ואמר במי ששמו חנון שהוא ודאי האל. ואם נאמר שמ''ש רבינו ז''ל למי ששמו חנון למי ששמו רחום אינו מדוקדק בדבריו אלא כוונתו פירוש הענין לא שיאמר הנשבע כך, אין זה אמת שהרי כשתדקדק בכל זה הפרק כתב רבינו ז''ל מי ששמו רחום מי ששמו חנון ובכל פעם שהזכיר רחום חנון וכל שכן שאר הכינויים הזכיר ששמו משמע דבדוקא נקטיה. ונראה דרבינו ז''ל מפרש כשהקשה הגמרא שהמקשה הבין במשנה שמה שאמר ברחום בחנון ר''ל במי ששמו רחום וכו' והטעם שהבין כן מפני שאם לא אמר בששמו רחום הרי אפשר לפרש שנשבע באדם אחד שהוא רחמן או חונן דלים אבל כשאמר ששמו ודאי שאין שם אחד רחום או חנון בלתי ה' לבדו ולכך הקשה למימרא דרחום הוא שם ורמינהי וכו' ותירץ אביי דאע''פ שאמר מי ששמו אין כוונתו לומר שהוא שמו כך אלא ר''ל שאנו קורים לו כך מצד פעולותיו שהוא חנון לזה הקשה רבא כיון דאת אמרת דאע''פ שהוא אומר בפירוש מי ששמו דכוונתו אינו לומר ששם הקב''ה כך אלא אנו מפרשים דבריו כאילו אומר השם שאנו מתארים לו א''כ בשמים ובארץ נמי נעשה פירוש לדבריו לזה תירץ דלא דמי ואמר הכי השתא וכו'. ולכך רבינו ז''ל כתב למי ששמו חנון וכו' שבין לדברי המקשה בין לדברי המתרץ צריך שיזכיר שמו ואם לא אמר אלא בחנון ברחום אינו כלום כדפרישית: [[והוא שיזכיר שם מן השמות וכו'.]] דעת רבינו ז''ל דמדאמרו שם במשנה באחד מן הכינויין וכו' משמע דלחיוב מלקות או קרבן צריך הזכרת שם או כינוי אבל בלא שם או כינוי איסורא מיהא איכא. והראיה דאיכא איסורא הוא משום דבגמרא אמרו דלאו לאו שבועה ובמאי עסקינן אי בהזכרת שם או כינוי בלאו אחד סגי כיון שאמר לא בה' אלא ודאי הוא בלא הזכרת השם ולחיוב ודאי לא הוי משום דהרי במשנה אמרו שצריך כינוי לחיוב אלא ודאי איסורא איכא ולאיסורא איירי. ועוד ראיה אחרת דאמרו שם ארור הוא שבועה ומפקינן לה מדכתיב ויואל שאול את העם ארור וכו' והרי שם לא הזכיר לא שם ולא כינוי א''כ כ''ש השבועה עצמה. אלו הראיות הביא הר''ן ז''ל בפירושו למסכת שבועות בשיטה. ועוד הביא דעת הרמב''ן והרשב''א ז''ל שהוא הפך דברי רבינו ז''ל דלרבנן כיון דלית להו ג''ש דאלה אלה לא בעינן בשום שבועה לא בשבועת ביטוי ולא בשאר שבועות הזכרת השם או כינוי דבלאו הכי חייב קרבן או מלקות ומתני' תרי גווני שבועות קתני משביע אני עליכם בשבועה מצוה אני עליכם בשבועה אפי' בלא הזכרת השם סגי ואח''כ אמר דאילו לא אמר בשבועה אלא שהשביעם בשם או בכינויין חייבין וכן הדין בכל השבועות. והר''א ז''ל בהשגות הטיל פשרה דבשבועת העדות ופקדון בעינן שם או כינוי משום דילפינן אלה אלה מסוטה ובשאר שבועות בלא שם וכינוי סגי. והם דברי תימה שהרי לרבנן שאמרו דבכינוי סגי מבואר בגמ' דלית להו ג''ש דאלה אלה והוא ז''ל פסק כרבנן דבכינוי סגי וא''כ איך אמר דדוקא בהני תרתי דאיכא ג''ש צריך שם או כינוי הא למ''ד דסגי בכינוי לית ליה ג''ש כדאמרו בגמרא. וכבר תמה עליו הר''ן ז''ל בשיטה. ונראה ליישב דבריו ולומר דמאי דקאמר דילפינן אלה אלה מסוטה לאו גז''ש ממש קאמר אלא גילוי מלתא הוא דהכי אסיקו בגמרא אליבא דרבנן דשאלו שם מנא להו דאלה היא שבועה ואמרו מדתניא אין אלה אלא שבועה וכן הוא אומר והשביע הכהן את האשה בשבועת האלה הרי מבואר שם דבשבועת האלה דאיכא בסוטה מגלה לנו דהאי אלה דהכא הוא שבועה ולזה כתב כיון שגילה לנו סוטה א''כ נגמריה שיהיה דומה לסוטה כל מה שאפשר אבל לא ממש כמו סוטה דהתם שם המיוחד דוקא משום דאין זו ג''ש גמורה אלא גילוי מילתא בעלמא ומפני כן בשם או כינוי סגי ואי ליכא שם או כינוי אינו כלום אבל בשאר שבועות לא. זה נראה לדעתו ז''ל עם שהוא דחוק: 


! ה 
[[ולא השבועה בלבד וכו'.]] בנדרים (דף י') משנה שם שבותה שקוקה נדר במוהי הרי אלו כנויים לשבועה ע''כ. ובגמרא תניא רבן שמעון בן גמליאל אומר במוהי לא אמר כלום במומתא דאמר מוהי הרי אלו כינויים לשבועה. וכתבו הר''ן והרא''ש ז''ל אית דגרסי במומי במומתא לא אמר כלום מומי מומתא הרי אלו כנויים לשבועה וה''פ דרשב''ג אתא למימר דאילו אמר בבי''ת לא הוי כינוי לשבועה וכי תנן במומי לא שיאמר כן עם בי''ת אלא בלא בי''ת ע''כ. ונ''ל שזו הוא גירסתו של רבינו ז''ל ומפני כן כתב מוהא בלא בי''ת וכן לא אמר מוהא (אלא) דאמר מוהי דלגירסא אחרת צריך שיאמר כן בפירוש. אי נמי י''ל דגירסת רבינו ז''ל כגירסתנו וס''ל דרשב''ג פליג אמתני' דפסק במתני' דמוהי הוי כינוי לשבועה. ומלשון רבינו ז''ל שכתב או שהיו ארמיים שלשון שבועה בלשונם וכו' משמע דס''ל דאם דרך משל היונים שאין לשונם מומתא יאמר מוהא דאינו שוה כלום מפני שאין זה מבין מה שאומר כלל אלא לא נאמר זה אלא דוקא לארמיים מומתא אז כשיאמר מוהא מהני שהעלגים מכנים אותה כך: 


! ו 
[[וכן האומר מבטא וכו'.]] ריש פרק שבועות שתים תניין (דף כ') תנו רבנן מבטא שבועה איסר שבועה איסור איסר וכו' ופירש רבא שם המתפיס בשבועה לאו כלום ואיסר זה הטילו הכתוב בין נדר לשבועה הוציאו בלשון נדר נדר (הוציאו) בלשון שבועה שבועה ע''כ. וזהו שכתב רבינו ז''ל הואיל והוציאו בלשון שבועה כלומר שאם היה מוציאו בלשון נדר הוה נדר: 


! ח 
[[שמע חבירו נשבע ואמר ואני כמותך וכו'.]] כרבא דאמר שם המתפיס בשבועה לאו כמוציא שבועה מפיו דמי, ופירש ז''ל שיהא מתפיס אל האיש דאוסר עצמו ואני כמותך והרא''ש ז''ל חולק ע''ז עיין בטור: 


! י 
[[מי שנתכוון לשבועה וכו'.]] שם פרק שבועות שתים תניין (דף כ''ו) אמר שמואל גמר בלבו צריך שיוציא בשפתיו וכו' והקשו לשמואל מברייתא ותירץ רב ששת בשפתים ולא שנגמר בלבו להוציא פת חיטין והוציא פת שעורים גמר בלבו להוציא (פת חטים והוציא) פת סתם מניין ת''ל לכל אשר יבטא האדם ע''כ. ולפי תירוץ של רב ששת הדר ממאי דהוה אמר מעיקרא דגמר בלבו סתם כלומר שתהא שבועה בגמר לבו שאז היה שבועה דהשתא לא סבירא לן הכי אלא בכל גוונא לא הוי שבועה עד שיוציא בשפתיו וזהו שדקדק כאן רבינו ז''ל ואמר מי שנתכוון לשבועה וגמר בלבו וכו' ושדבר זה אסור וכו' גמר בלבו שתהא שבועה בלי הוצאת שפתים אפילו הכי לא הוי שבועה: 


! יא 
[[וכן אם גמר בלבו להוציא כו'.]] כל זה מתבאר שם: 


! יד 
[[גמר בלבו שלא לאכול פת חטים וכו'.]] נתן טעם רבינו ז''ל ואמר שפת חטים פת שמה כלומר מפני שהלשון היוצא מפיו אינו חולק עם מה שבלב אלא שעושה מהלשון הכולל חלקי ובכי האי ודאי יכול לעשות זו היא דעתו ז''ל. ודע שהקשו התוס' ז''ל על הא דגמר בלבו להוציא חטין והוציא פת סתם דהכא משמע דיכול לומר בלבי היה פת חיטין ולעשות הכולל חלקי והתם בפ' ד' נדרים (דף כ''ח) גבי יאסרו עלי כל פירות שבעולם וחשב בלבו היום קאמר התם דאי לאו טעמא דאונסא דברים שבלב אינם דברים והיה אסור לעולם ומאי דקאמר בלבו היום אינו כלום ותירצו בחד תירוצא דהכא בסתם פת הוי של חטים משום הכי שרי שלא במקום אונס משום דהרי הפה אומר בפירוש מה שבלב אבל אי לא הוה פת סתם פת חטים אלא לשון כולל משמע מדברי התוספות ז''ל ודאי דלא הוו דברים שבלב אלא היה אסור בכל פת ולא היה יכול לעשות מהלשון כולל פרטי. והקשה הרב מהר''י ן' לב ז''ל בספר שלישי מפסקיו שאלה קי''ז ב' קושיות על דעת זו. חדא דפיו ולבו שוין בעינן וכי היכי דנתכוון להוציא פת חטין והוציא פת שעורים פטור משניהם הכי נמי הוה לן למימר הכא דכיון שלא כיון מה שהוציא בפיו דמותר בכל וכבר תירץ הוא ז''ל זה בתירוץ נכון. עוד הקשה מהא דאמרינן בסוף האי פרקא (שבועות דף כ''ט) אמר ליה רבינא לרב אשי ודילמא (האי גברא ציפורא רבא וכו') דמשמע מההיא שמעתתא דמצי למעבד מהלשון הסתמי כולל ולומר בלבי כך היה דהא איתמר התם דאי אמר תורה מצו למימר חדא תורה ואי הוה אמר להו ב' תורות מצו למימר תורת חטאת ותורת אשם ואי אמר להו כל המצות מאי מצו למימר מצות ציצית וכו' והניח הקושיא בצ''ע. ול''נ דלאו קושיא היא ולא מידי דשאני היכא דנשבע שלא יאכל פת אז נאמר ודאי דאם אמר בלבי היה חטין דאינו כלום דאם זאת היתה כוונתו היה לו לפרש ולומר פת חטים או פת שעורין ולא לשון סתמי כולל דמי הכריחו לומר לשון סתמי כולל וכן ביאסרו עלי כל פירות שבעולם נמי אי לאו טעמא דאונסא יש לומר ודאי כשאמר בלבו היום אינו כלום דהי''ל לפרש דמי הכריחו לסתום דבריו אבל התם היו מוכרחים לסתום דבריהם מפני אימת משה שהיה משביעם ואם היו אומרים לו בפירוש תורת חטאת ואשם או תורה אחת או ציצית וכו' לא היה מקבלו מהם והם היו רוצים לקבל התורה מחמת יראה שהרי כפה עליהם ההר כגיגית ומפני כן כדי להטעות למשה היו מוכרחים שלא לגלות ומפני כך היו יכולים לעשות שם הלשון כולל חלקי. וכ''ת א''כ מה הקשה לרבא דילמא ציפורא רבא חזא והביאו ראיה ממשה שאני גבי משה דלא היו רוצים לגלות משום דאיכא אונסא, י''ל דאע''ג דהכא ליכא טעמא דאונסא איכא טעמא אחרינא דכונתו לגזום וכדי להגזים הענין אמר כך ולא רצה לגלות לומר ציפורא, זה דעתי לתרץ דעתו של התוספות ז''ל ונמצינו למדין לדעת זו דאין אנו יכולים לעשות מהלשון הסתמי כולל חלקי אבל דעת רבינו ז''ל אינו כך כמו שביארתי והקושיא שהקשו התוספות ז''ל יתרץ אותו כתירוץ הרמב''ן ז''ל וכדכתב הרב מהר''י ן' לב ז''ל וכן עיקר: 


! יח 
[[וכן אם אמרו לו אחרים חזור בך וכו' וקבל מהן בתוך כ''ד וכו'.]] לכאורה נראה שתוך כ''ד קאי אדיבור של אחרים כלומר שאחר שהוא נדר מיד אחר דיבורו תוך כ''ד אמרו לו אחרים חזור בך והוא אחר דיבור של אחרים מיד תוך כ''ד קבל מהם והוא כ''ד בערך דיבור של אחרים אבל בערך דיבורו הראשון שהוא נדרו כבר עבר תוך כ''ד. ולכאורה נראה שזה כן מפני שאם נפרש תוך כ''ד שהוא אחר דיבורו מה השמיענו עתה כשאמר ואמר הן או חזרתי הרי כבר אמר לעיל שאם אמר אחר דיבורו אין זו שבועה או נחמתי חזרתי תוך כ''ד הרי זה מותר אלא ודאי שהוא תוך כ''ד בערך דיבור האחרים. זה נראה לכאורה בדברי רבינו ז''ל ומפני כן השיג עליו הר''א ז''ל וכתב דבר זה אינו מחוור וכו' שתהא מחאה שלהן סומכת נדרו לחזרתו ע''כ, כלומר שכיון שעבר החזרת הנדר אחר הנדר יותר מכדי דיבור אין הדיבור של אחרים עושה שיסמך זאת החזרה לנדר כלומר ויחשב כאילו הדיבור של אחרים הוא נדר. וזה הוקשה לו כפי מה שהבין בדברי רבינו ז''ל כדפרישית אבל מ''מ אין זה מוכרח בדברי רבינו ז''ל דאפשר דכוונת רבינו ז''ל לומר תוך כ''ד בערך הנדר שהוא דיבורו ותסתלק השגת הר''א ז''ל. והרב מהרר''י קארו ז''ל כתב בסימן ר''י על השגה זאת ואיני יודע למה כתב אינו מחוור שהרי לא מפני דברי האחרים הוא מתיר אלא שקבל דבריהם ע''כ x נראה שלא הבין השגה זאת כמ''ש אלא נראה שהוא הבינה שכוונתו להקשות על רבינו ז''ל דכשאמרו האחרים חזור בך וקבל מהן לא תהא חזרה כיון שהוא לא אמרו מדעתו ולפי זה נוכל לומר שהבין הר''א ז''ל שכ''ד לא קאי אלא אנדרו ולא אדיבור של אחרים ואע''פ כן הקשה עליו אבל כד מעיינת שפיר לשון ההשגה יתיישב בה ג''כ הפירוש שכתבתי ופירוש הרב מוהרר''י קארו ז''ל יתיישב יותר בלשון: 

~ הלכות שבועות - פרק שלישי




! א 
[[לפיכך נשבעין לחרמין ולהורגין ולמוכסין וכו'.]] משנה פ' ד' נדרים (ד' כ''ז:) נודרין להורגין ולחרמין וכו' ומבואר שם בגמרא דהוא במוכס העומד מאליו או במוכס שאין לו קצבה ודקאמר בלבו היום: 


! ה 
[[וכן שבועת הבאי ושל שגגות וכו'.]] פ''ג דנדרים (דף כ''ד:) תנא נדרי הבאי מותרין שבועות הבאי אסורין ע''כ. והרא''ש והר''ן ז''ל כתבו גירסא אחרת שם כשם שנדרי הבאי מותרין כך שבועות הבאי מותרין ופירש הר''ן ז''ל מותרין הפירות היכא דאמר יאסרו פירות אלו עלי בשבועה אם לא ראיתי בדרך הזה כעולי מצרים או אם לא ראיתי נחש כקורת בית הבד לעולם הפירות מותרין כל חד משום טעמיה כדכתב הר''ן ז''ל בפירוש המשנה אבל לענין מלקות לא דיבר כלל דודאי יש חילוק דכשאמר כעולי מצרים אינו לוקה משום שוא וכשאמר כקורת בית הבד לוקה משום שוא וא''כ יש בשבועת הבאי בין חדא לחברתה בענין המלקות חילוק אבל בענין הפירות שניהם שוים שלעולם הפירות מותרים וזו היא גירסת רבינו ז''ל וגירסת הר''א ז''ל בהשגות ואע''פ שכתב רבינו ז''ל פטור אין הכוונה לומר פטור מקרבן אבל איסורא איכא ולא דק בלישניה וראיה לדבר שבשבועת שגגות כתב לקמן פטור מכלום. והר''א ז''ל מפני שלא כתב מותר וכתב פטור תפס עליו דמשמע דס''ל דאיסורא איכא ואמר שאינו כן וכתב בהשגות לא הוצרכו חכמים לומר שהוא פטור וכו' אלא שאמרו כשם שנדרי הבאי מותרים כך שבועות הבאי מותרים וכו' והוקשה לו להראב''ד ז''ל היכי שייך לומר מותרין בשבועת שגגות דאם הוא שוגג אין אנו יכולים לומר מותר דמשמע דלכתחלה הוא מותר לעשותו ולזה תירץ ואמר שהוא לענין הפירות כלומר אם אמר לאשתו שבועה שלא אוכל היום מפני שגנבת את כיסי ואח''כ נודע שלא גנבה וכו' אז מותר לאכול או כיוצא בזה וזה מה שמבאר הראב''ד ז''ל בהשגה האחרת באומרו שבועת שגגות שמותרין וכו'. ובדפוס ויניציא''ה הוא מחולק לב' השגות אבל הוא טעות והעיקר הוא כדפוס קושטאנטינ''ה כי ההשגה השניה בדפוס ויניציא''ה היא מלאה טעיות וחסר ד' או ה' שיטות והעיקר כאשר כתוב שם והכוונה היא מ''ש וכן היא גירסת רבינו ז''ל. והעד יותר ברור מ''ש בפ' ה' מה' נדרים נדרי הבאי וכו' כדרך שביארנו בשבועות הרי משמע מדכתב ודברי הבאי מותרים כמו השבועות א''כ משמע דשבועות מותרים לגמרי. וא''ת למה לא השיגו הראב''ד ז''ל לרבינו ז''ל דקשיא מדידיה אדידיה כיון שהוא הבין בלשון זה שהוא פטור אבל אסור ולקמן אמר כדרך שביארנו בשבועות כדפרישית, וי''ל דאין זה מוכרח דמצינו לדחויי דמ''ש כדרך שביארנו בשבועות ר''ל ענין אלו הדברים פירוש דהבאי והשגגות והאונסין הוא כמו שביארתי בשבועות אבל לא שזה מותר כמו בשבועות: 


! ז 
[[א''כ איזהו שגגת שבועת ביטוי וכו'.]] בפ' שבועות תניין (דף כ''ו.) בעי מיניה רבא מר''נ איזהו שגגת שבועת ביטוי לשעבר וכו' (עיין בכ''מ) ופירש''י ז''ל בשלמא להבא משכחת לה שבשעת שבועה דעתו מיושבת עליו ולאחר זמן נתעלמה ממנו השבועה ע''כ. ורבינו ז''ל מפני כן כתב בשגגת לשעבר המציאות שאמרו בגמ' אבל בלהבא לא פירש רבינו ז''ל אותו המציאות עצמו מפני שאין צריך שהרי זה לא אמרו בגמרא לשעבר אלא מחמת דוחק אבל בלהבא דהוא מרווח טפי דאשכחינן שגגה מעלייתא לא צריך להאי כלל. ומ''מ אפשר דבלהבא נמי הדין כך הוא דהיכא דלא ידע שהשבועה אסורה ונזכר מהשבועה חייב קרבן ואע''ג דכתיב בקרא ונעלם דמשמע דבעינן שגגה מעליותא לא נאמר ונעלם אלא לפטור המזיד אבל לא שגגה מעליותא וכדכתבו התוס' ז''ל: 


! ח 
[[וכיצד היא השגגה שחייבים עליה קרבן להבא.]] שם (ע''א) אמרו על העלם שבועה הוא חייב ולא על העלם חפץ ופירשו בגמרא שאמר שלא אוכל פת חיטין וכסבור שאוכל קאמר דבשבועתא אינשי חפצא דכיר ע''כ: 


! ט 
[[אבל אם נשבע שלא יאכל וכו'.]] שם פירש רב יוסף בגמרא מה שאמרו ואינו חייב על העלם חפץ כדברי רבינו ז''ל: [[נעלמה ממנו שבועה וכו'.]] שם בעיא דרבא ולא איפשיטא ואין שם הכרח בגמרא לפשוט לאחד מן הצדדין ופסקה רבינו ז''ל דפטור מקרבן דכן הדין שלא להביא קרבן על הספק: 


! יא 
[[נשבע על ככר שלא יאכלנו ונצטער וכו'.]] שם (ע''ב) בגמ' בעא מיניה רבינא מרבא נשבע על ככר ומסתכן עליה מהו ופריך מסתכן לישרי ליה מר אלא מצטער ואכלה בשגגת שבועה מאי ע''כ x והתוס' ז''ל פירשו שני פירושים ורבינו ז''ל פירש פירוש ג' והוא שהיה מצטער שהשוגג הוא שהיה סבור שמותר לאוכלו מפני הצער ולדעתו ז''ל קורא לזה שאינו שב מידיעתו כיון שלא נתחדש לו ידיעה בענין האיסור כלל אלא בענין הדין ולא דמי להיכא שלא ידע שחייבין קרבן על השבועה הזאת שהוא חייב קרבן דהתם נעלם ממנו ענין האיסור אבל הכא אינו כך אלא שחשב שלו לבדו הותר מפני שהוא מצטער וא''כ אין כאן ידיעה מחודשת כלל: 

~ הלכות שבועות - פרק רביעי




! ב 
[[נשבע שלא יטעום כלום ואכל כל שהוא חייב.]] שם (דף כ''ב) אמר רבא מחלוקת בשלא אוכל אבל בשלא אטעום דברי הכל בכל שהוא ע''כ. ורבינו ז''ל כתב שלא יטעום כלום ונראה דלאו בדוקא נקט כלום אלא אפי' לא אמר לשון כלום טעימה משמע כל שהו שכן משמע מן הגמרא: 


! ג 
[[מי שנשבע שלא יאכל היום ושתה חייב וכו'.]] שם (דף כ''ב:) א''ר חייא בר אבין אמר שמואל שבועה שלא אוכל ושתה חייב. עוד שם (דף כ''ג) אמר רבא אף אנן נמי תנינא שבועה שלא אוכל ואכל ושתה אינו חייב אלא אחת אי אמרת בשלמא שתיה בכלל אכילה איצטריך ליה לתנא לאשמועינן דאינו חייב אלא אחת אלא אי אמרת שתיה לאו בכלל אכילה שבועה שלא אוכל ואכל ועשה מלאכה מי איצטריך לאשמועינן (דאינו חייב אלא אחת) ע''כ. והשתא יש לתמוה על רבינו ז''ל שאיך כתב שמפני שהשתיה בכלל אכילה מפני כן אם אכל ושתה אינו חייב אלא אחת שכן כתב לפיכך וכו' דמשמע דאם השתיה לאו בכלל אכילה אז ודאי היה חייב שתים אם אכל ושתה והוא הפך מן הגמרא דבגמרא אמרו דפשיטא דאינו חייב אלא אחת דאם הוא אמר לא יאכל ועשה מלאכה היכי מסתבר שיהיה חייב. וקושיא זו היא בדברי רבינו ז''ל מלבד לשון הגמרא אבל הבאתי לשון הגמ' מפני שנאמרו שם הדברים בפירוש, וא''ת לתרץ זה דמ''ש רבינו ז''ל ואכל ושתה ר''ל כשאמר לא אוכל ולא אשתה כיון דהשתיה בכלל אכילה אין שבועה חלה על שבועה הא ליתא דהרי כתב לקמן דהיכא שאמר לא אוכל ולא אשתה חייב שתים מפני שגילה דעתו שלא כלל השתיה בכלל האכילה. ואפשר ליישב לשונו בדוחק דמאי דקאמר לפיכך ר''ל מפני שהשתיה בכלל אכילה מפני כן אינו חייב אלא אחת ר''ל חיובא הוא דליכא הא איסורא איכא כדדקדקו בגמ' גבי שבועה שלא אוכל או שבועה שלא אוכלנה לפי גירסת התוס' ז''ל וזהו שאמר כאן רבינו ז''ל מפני שהשתיה בכלל אכילה מפני כן איכא איסורא מיהא על השתיה אבל אם לא היה בכלל אפי' איסורא כלל ליכא על השתיה, וזה דוחק: 


! ז 
[[וכן האומר שבועה שלא אוכל פת חטין וכו'.]] משנה שם ובגמרא (דף כ''ג:) אמרו דמשום דאמר תלתא זימני פת ופת ופת מיחייב אכל חדא וחדא: 


! ח 
[[היה חברו מסרהב בו וכו'.]] משנה שם שבועה שלא אשתה ואוקמה רב אחא בריה דרב איקא במסרהב בו חבירו: [[לפיכך אין מצטרפין זה עם זה וכו'.]] שם בגמ' (דף כ''ב) אמרו מתוך שחלוקות לחטאות אין מצטרפות: 


! ט 
[[שבועה שלא אוכלנה וכו'.]] שם במשנה (דף כ''ז:) שבועה שלא אוכל ככר זו ואמרו בגמ' הא קמ''ל טעמא דאמר שלא אוכל והדר שלא אוכלנה (אלא חדא) אבל אמר שלא אוכלנה והדר אמר שלא אוכל מיחייב תרתי וכו', ובהשגות כתבו גבי הא שאמר רבינו ז''ל שבועה שלא אוכל ככר זו או שלא אוכל אותה וכו' א''א תמיה אני מה בין שלא אוכל אותו וכו', וכפי הנראה קשה בדבריו דמאין ראה הוא בדברי רבינו ז''ל שחילק בין זכר לנקבה דהא כל דברי רבינו ז''ל הם לשון נקבה ככר זו ואכל אותה וא''כ ודאי שאין זה הפרש שלו כלל ואם נראה לו לחלק בין ככר זו לאוכל אותה מפני שלשון ככר מורה על כזית לא היה לו להקשות על רבינו ז''ל שאין חילוק בין זכר לנקבה. וראיתי בדפוס קושטנדינ''א שהראב''ד ז''ל היה לו הגירסא בדברי רבינו ז''ל שלא אוכל אותו לשון זכר ואם כך היא הנוסחא אתי שפיר דהוקשה לו מה בין אוכל אותו לאוכלנה כלומר איך אתה מחלק בכך אם מפני שכאן אמר אותו וכאן אמר אוכלנה שזה לשון זכר וזה לשון נקבה אין זו סברא אלא ודאי עיקר החילוק הוא שבכאן מזכיר ככר וכאן אינו מזכיר, ובסוף הלשון יש טעות פה בדפוס שכתב על כולה ועל כזית צ''ל ולא על כזית וכך הוא בדפוס קושטנדינ''א: 


! יא 
[[שלא אוכל וכו' וענבים וכו'.]] רבינו ז''ל גורס כגירסת התוס' ז''ל ולא כגירסת רש''י ז''ל ע''ש: 


! יד 
[[שבועה שלא אוכל תאנים וכו' והפריש קרבן.]] רבינו ז''ל פירש כגירסת התוס' ז''ל ודלא כגירסת רש''י ז''ל: 


! טו 
[[וכן הנשבע שלא יאכל עשר וכו'.]] רבינו ז''ל נראה שגורס בגמ' (דף כ''ט) כך הכא נמי כגון דאמר שבועה שלא אוכל [עשר] וחזר ואמר שבועה שלא אוכל עשר ותשע ואכל עשר והפריש קרבן וחזר ואכל תשע הוה ליה תשע חצי שיעור ואחצי שיעור לא מיחייב, ופירוש הדבר כך הוא שמתחילה נשבע שלא יאכל עשר ואח''כ נשבע שלא יאכל עשר ועוד תשע אחרים נוסף על העשר שהם בין הכל תשע עשרה ואכל עשר ולא אכל העשר האחרים ואח''כ אכל התשע האחרים הוא חצי שיעור מפני שכללם עם העשר הראשונים והוא פטור וכגון דקאמר עשר אלו ואח''כ נשבע על עשר אלו ותשע אלו וכדכתבו התוס' ז''ל דאם לא כן הוי כנשבע על תשע ואח''כ על עשר דלא חייל ודייק לישניה דכתב תשע ועשר ולא קאמר תשע עשרה והשתא אתי שפיר דהוי זה דומיא ממש דתאנים וענבים, והר''א ז''ל היה גורס כגרסתנו ומפני כן כתב על זאת הגירסא שהוא שיבוש. ומ''מ יש קצת תימה לגירסתו של רבינו ז''ל דאיך קאמרו בגמ' זימנין משכחת לה להא דעיפא הא מילתא דעיפא לא הוי אלא שלא אוכל עשר ואח''כ שלא אוכל תשע ועשר ואכל עשר דאינו חייב אלא אחת כמ''ש רבינו ז''ל לעיל שבועה שלא אוכל עשר וכו' וא''כ הא לא דמי למילתא דעיפא, אלא שנ''ל שהכוונה שהיה דומה קצת למילתיה שבתחילה נשבע עשר כמו שהוא אמר אע''פ דהכא שאני שנשבע אח''כ על תשע אחרים וכוונת אביי לומר דהא מילתא שמע עיפא מרבה רביה אבל לא ידע מה ששמע דרבה בדין זה אמרו: 


! טז 
[[שבועה שלא אוכל ככר זו הגדולה וכו'.]] שם (דף כ''ח) מימרא דרבא וגירסת רבינו ז''ל כגירסת רבינו חננאל ז''ל שהביאו התוס' ז''ל שם. שבועה שלא אוכל ככר זו אם אוכל זו ואכל את הראשונה בשוגג והשניה במזיד חייב ראשונה במזיד ושניה בשוגג פטור אבל אכל את הראשונה שהיא של תנאי והיא הקטנה בשוגג והשניה שהיא של איסור שהיא הגדולה במזיד חייב אכל את הראשונה שהיא הקטנה במזיד ושניה שהיא הגדולה בשוגג פטור, כללא דמילתא בעינן מזיד באכילת האיסור כדי לחייבו ואי ליכא מזיד באכילת האיסור פטור ממלקות ומקרבן שכן משמע לשון רבינו ז''ל שאמר פטור לגמרי, ומ''ש ושכח ואכל את הגדולה וכמדומה לו שעדיין לא נאסרה וכו' דמלשון כמדומה לו שעדיין וכו' משמע שהוא זכור מהשבועה אלא שסובר שעדיין לא נאסרה כלומר שלא אכל אותה של תנאי כדי שתאסר זה, והטעם דסובר רבינו ז''ל דבאכילת האיסור בעינן מזיד משום דאי לאו הכי משמע ליה דהוא אנוס: 


! יז 
[[אכל שתיהן בשגגה פטור וכו' שתיהן במזיד בין שאכל וכו'.]] שם שתיהן במזיד אכליה לתנאיה והדר אכליה לאיסוריה מיחייב אכליה לאיסוריה והדר אכליה לתנאיה פלוגתא וכו', ורבינו ז''ל פסק דהתראת ספק שמה התראה ולה''ק דחייב בין שאכל האיסור תחילה או התנאי. ובריש פי''ו מהל' סנהדרין גבי עבר על לאו שנתק לעשה פסק כן רבינו ז''ל התראת ספק שמה התראה, ע''כ יש לתמוה איך כתב רבינו ז''ל לקמן ריש פ''ה ולמה אינו לוקה משום שבועת שוא וכו' שהרי אפשר לאותן האחרים וכו' ונמצא כשמתרין בו בעת שנשבע התראת ספק היא שאין לוקין עליה דנראה דפליג מדידיה אדידיה. ורבינו ז''ל נראה שרצה לתרץ קושיא זאת באומרו אא''כ היה לאו שבו מפורש וכו' וצריך פירוש לפירושו ולכאורה נראה הכוונה לומר ודעתו לחלק בין לאו דשבועה דהכא בעת שנשבע לא עשה שום איסור שהרי אפשר שיקיימהו וג''כ אין כאן לאו כלל לאסור השבועה אלא כשעבר אותה אבל גבי נותר מיד עבר על לאו דלא תותירו וכן בגזל מיד עבר על לאו דלא תגזול אע''פ שאח''כ נתק לעשה מ''מ הרי יש בו לאו לאיסור בשעת עשיה ולהכי לוקה שם אע''פ שהיא התראת ספק. ולכאורה נראה שזה היה חילוק נכון אבל מ''מ הוא תימה (זה) דעדיין קשה ההיא דלעיל דאכליה לאיסורא והדר אכליה לתנאיה לאו דשבועה הוי והיכא דנשבע לא עבר על שום איסור וא''כ למה פסק שם רבינו ז''ל דהתראת ספק שמה התראה הא לרבינו ז''ל לאו התראה היא כדפרישית ועוד בפ''ק דשבועות (דף ג':) דאיפליגו ר' יוחנן וריש לקיש גבי שלא אוכל ככר זה היום ואכלה דר' יוחנן אמר התראת ספק שמה התראה דלפי מה שפירשנו כ''ע מודו בהא דלאו התראה כיון שבעת שנשבע אין כאן איסור ועוד בר''פ אלו הן הלוקין (דף ט''ז) הקשו לר''ל דאמר גבי שבועה שאוכל ככר זה היום ולא אכלה מההיא דנותר דהא התם התראת ספק היא ושמה התראה ומאי קושיא הרי יש לחלק בין נותר לשבועה כדפרישית. ע''כ נראה ודאי דכונת רבינו ז''ל אינה כמו שפירשתי אלא כוונתו לפסוק כר' יוחנן דהתראת ספק שמה התראה ומ''ש לקמן בריש פ' חמישי ה''פ כל מי שנשבע על אחרים שיעשו כך וכך וכו' ה''ז הלאו הוא מוטל בין שוא לשקר דדמי לכל חד מינייהו בחד אנפא ולא דמי לשום חד מינייהו לגמרי דלא דמי לשוא משום דשוא בדבר דלא אפשר להיות כמו האיש שהוא אשה או על עמוד של זהב שהוא של אבן אבל זה אפשר להיות שאפשר לאחרים שיקיימו ובענין זה דומה לשקר. ולא דמי לשקר משום דשקר אפשר בידו לעשותו וזה אין בידו לעשותו ובענין זה דומה לשוא וא''כ כיון שבשעת השבועה אין יכולים להתרותו לאו של שקר או לאו של שוא בודאי דאם אנו מתרים אותו משום לאו (אנו) שקר הרי אין בידו לקיימו ואם אנו מתרים אותו משום שוא היכי אפשר לאותם אחרים שיקיימו וא''כ אין בענין זה לאו מפורש כדי שיתרו בו וזו היא כוונתו של רבינו ז''ל במ''ש אינו חייב בשבועת ביטוי שהרי אין בידו לא לקיים ולא לבטל כלומר מזה הצד לא דמי לביטוי ונמצא שהוא גורם לשוא, ולמה אינו לוקה משום שבועת שוא כלומר לשוא ג''כ אינו דומה שהרי אפשר לאותם אחרים שישמעו כו' וא''כ כיון שהוא מוטל בין שני הלאוין הרי זו כהתראת ספק שאין לוקין עליה אלא א''כ הלאו מפורש כלומר שיהיה הלאו מפורש כדי שיתרו בו משום אותו לאו ואתי שפיר לפירוש זה מה שאמר הלאו המפורש: 


! יח 
[[וכן אם תלאן זו בזו וכו'.]] נראה בודאי שלא היה לו כגירסתנו בגמ' אלא גירסא אחרת היתה לו שם והיא מבוארת. ויש לדקדק היכא דאכל השניה בשגגה והראשונה במזיד אמאי פטור הרי יש כאן זדון באכילת האיסור דמ''ט קרית לה תנאי ולא איסור הרי היא תנאי ואיסור וא''כ הרי יש כאן זדון באכילת האיסור וכ''ת התראת ספק היא דשמא לא יאכל האחרת הא התראת ספק שמה התראה כדפסק רבינו ז''ל. וכן יש לדקדק לעיל במ''ש ושכח תנאי זה בעת שאכל הקטנה ואכל אח''כ את הגדולה דמשמע דאם אכל תחלה את הגדולה במזיד ואח''כ הקטנה בשוגג דפטור ואמאי הא התראת ספק היא והתראת ספק שמה התראה. ונ''ל דע''כ ודאי דהיכא דאכל האיסור תחילה בזדון ואח''כ אכל התנאי בשוגג הוא פטור אפי' למ''ד התראת ספק שמה התראה וראיה לדבר כמו שחלקו בגמ' גבי שתיהן במזיד בין אכליה לתנאיה וכו' כן היה להם לחלק בין חד בשוגג וחד במזיד אלא ודאי דהתם אפי' למ''ד התראת ספק שמה התראה הוא פטור והטעם אפי' למ''ד שמה התראה לא אמר כן אלא כשעבר אח''כ במזיד כמו שאמר לו לא תותיר והותיר ואח''כ לא שרפו במזיד או שאמרו לא תאכל שאם תאכל זו ותאכל האחרת אתה חייב ואכל האחרת במזיד אבל כשאכל האחרת בשוגג ודאי דהוא פטור דמאי איכפת לן דהתרו הרי הוא היה מקבל ההתראה והיה אמת שלא היה בדעתו לאכול ואם שכח ואכלה מה חטא ומה פשע אלא ודאי אין כאן איסור אלא כשעבר אח''כ במזיד או שאכל התנאי ראשונה בשוגג והתרו בו בשעת אכילת האיסור ואמרו לו הרי אתה עברת שכבר אכלת התנאי. ומ''מ קשה לפירוש רבינו ז''ל דמפרש דמזיד בעינן באכילת האיסור היכי מייתי ראיה רב מרי אף אנן נמי תנינא וכו' הא התם לא הוי אלא שוגג באכילת התנאי ומ''מ קאמר דיכול לאכול האחרת במזיד ולדברי רבינו ז''ל אע''פ שיהיה שוגג בתנאי כיון דהוא מזיד באיסור חייב: 


! כ 
[[שבועה שאוכל וכו'.]] מחלוקת ר''י ור''ל ופסק כר''י דטעמו הוא משום דאין לוקין על לאו שאין בו מעשה: 


! כא 
[[אבל אם נשבע שיעשה וכו'.]] גם זה הוא כפי סברת ר''י דהתראת ספק שמה התראה דלר''ל בלאו הכי הוא פטור משום דהתראת ספק לאו שמה התראה: 

~ הלכות שבועות - פרק חמישי




! ב 
[[ונמצא כשמתרים בו בעת שנשבע וכו'.]] הרב כ''מ ז''ל תמה שלא מצא לו ז''ל בפט''ז מה' סנהדרין שכתב בדין זה שחילק בין לאו מפורש לשאינו מפורש, ועוד אני תמיה למה לא הוי זה לאו מפורש הא אשכחן הלאו בשבועת ביטוי דכתב רבינו ז''ל בפרק דלעיל גבי שתי ככרות אחת של איסור ואחת של תנאי שתיהן במזיד בין שאכל הגדולה תחילה או באחרונה חייב וטעמא משום דהתראת ספק שמה התראה כדאמר פ''ג דשבועות ה''נ דכוותה היא. ועוד צריך להבין מה נקרא לאו מפורש ומה נקרא שאינו מפורש. וי''ל דרש''י ז''ל כתב דלקי על זה משום שבועת שוא שכיון שאין בידו שיעשו אחרים לקי משום שוא אבל רבינו ז''ל נראה שהדבר מסופק אצלו אי הוי שוא או שקר דשוא הוי משום שאין בידו לעשותו כדכתב רש''י ז''ל ושקר הוי מצד אחר משום דאפשר לאחרים שישמעו ממנו וא''כ כיון דאין לאו זה מפורש אי הוי שוא אי הוי שקר לכך כשנתרה בו בעת שנשבע לא לקי דהתראת ספק הוי דלא ידעינן אם אותם אחרים יעשו, ואם אמרנו בהל' סנהדרין דלקי על התראת ספק הוא היכא דידענו הלאו שעובר ויכול להתרות בו משום אותו הלאו אלא דספק אם יקיים העשה או לא אבל כאן שהלאו עצמו הוא ספק אי הוי שוא או שקר לא לקי בהתראת ספק כי האי גוונא: 


! ד 
[[בד''א שנשבע על דבר שאינו ברשותו וכו'.]] הטור ז''ל בסי' רל''ו הביא לשון רבינו ז''ל בכי ה''ג אבל אם משביעו על דבר שהוא שלו כגון שלא יכנס לביתו וכיוצא בו וכו'. נראה מדברי הטור ז''ל שהבין בדברי רבינו ז''ל שראובן אומר לשמעון אני משביעך שלא תכנס לרשותי וזה ודאי אין לו מובן כלל דאם לא ענה שמעון אמן איך יאסר. ועוד איך כתב שראובן פטור מפני שהוא אנוס הרי ראובן לא נשבע אלא שהשביע לשמעון על כך וכיון שהוא לא נשבע אע''פ שהיה נהנה שמעון מדעתו של ראובן לא היה עובר ראובן. אבל פירוש הדברים שראובן נשבע שלא יהנה שמעון מנכסיו וכ''כ רבינו ז''ל אבל אם נשבע ראובן שלא יכנס שמעון בביתו וכו' ושמעון נכנס הוא עושה איסור מפני שגורם לראובן שיעבור על שבועתו ובחלוקה הראשונה שנשבע על דבר שאינו ברשותו אינו מחוייב שמעון לשמוע לראובן אע''פ שהוא משובח אם קיים דברי ראובן ואינו מחוייב בכך כיון ששבועתו של ראובן היתה על דבר שאינו ברשותו אבל היכא שהדבר ברשותו ראוי ומחוייב שמעון שלא לגרום לראובן שיעבור על שבועתו. כנ''ל פירוש דברי רבינו ז''ל ונסתלקה השגת הטור ז''ל ואע''פ שרבינו ז''ל כתב ושמעון חייב לאו חיוב מלקות קאמר אלא הוא נענש בכך: [[אבל אם נשבע ראובן שלא יכנס וכו' ושמעון חייב וכו'.]] אם פירוש חייב הוא מלקות יש תימה על רבינו ז''ל שהרי ריש פ''ה מה' נדרים כתב רבינו ז''ל ראובן שאמר לשמעון הריני עליך חרם וכו' ואם עבר ונהנה אינו לוקה שהרי לא אמר שמעון כלום וא''כ אפי' בנדרים דהוי איסור חפצא ויכול לאסור על חבירו כתב רבינו ז''ל דאינו לוקה שמעון כ''ש בשבועות דהוא איסור גברא ואפי' איסור אין ראוי להיות בו וכמו שהשיג עליו בעל הטורים ז''ל לכך נראה בדוחק ודאי דהאי חייב שכתב רבינו ז''ל אינו רוצה לומר מלקות אלא דשום איסור מדאורייתא איכא ומפני דקאמר בראובן פטור קאמר בשמעון חייב עם היות כי זה דוחק גדול כד מעיינת בפרק זה משכחת חייב בכי ה''ג גבי נשבע להרע לעצמו כו' שכתב שם חייב ואינו לוקה שהרי הוא לאו שאין בו מעשה ואין לוקין עליו וכן יש כיוצא בזה כמה, וכ''נ שהבין דבריו הרב''י ז''ל עיין בטור. והר''ן ז''ל חלוק על מ''ש רבינו ז''ל בה' נדרים ששמעון אינו לוקה משום שלא הוציא שבועה הוא דלוקה ועיין בב''י ז''ל: 


! ה 
[[שבועה שלא אוכל ואכל אוכלים שאינן ראויין לאכילה וכו'.]] כבר מבואר בדברי הרב כ''מ ז''ל שרבינו ז''ל גורס משכחת לה כדרבא דאמר רבא שבועה שאוכל ואכל עפר פטור וכמו שהביא הגירסא הר''ן ז''ל ופירשה אבל מה שתירץ הר''ן ז''ל דלא דמי נשבע שיאכל לנשבע שלא יאכל משום דנשבע שלא יאכל מסתמא אמרינן שלא נתכוון אלא על דברים הראויים דדברים שאינם ראויים לא היה צריך לישבע עליהם כו' אבל כשנשבע שיאכל מסתמא מסיק אדעתיה דבכל מה שיאכל יצא ידי חובתו, נ''ל דרבינו ז''ל אינו מתרץ כן אלא טעמו דכיון דאכל הדבר אפי' שאינו בר אכילה הא אחשביה באכילתו אבל כשנשבע מתחילה שלא יאכל אע''ג דאכלו אח''כ לא אחשביה דחזקה דאינו עובר על שבועתו דאחזוקי אינשי ברשיעי לא מחזקינן וכיון שנשבע קודם שלא יאכל הרי גילה בדעתו שאותה האכילה שיאכל אח''כ אינה חשובה אצלו אבל אם לא היה קודם לו שבועה שלא יאכל כיון שאכל ודאי שהיא חשובה אצלו האכילה ההיא וא''כ טעמא דאחשביה לעולם איתיה בין לפי מאי דס''ד בין לפי המסקנא וזהו שדימה רב מרי הא למתניתין דקונם אם אכלתי אם שתיתי אע''ג דטעמא דהתם משום דאחשביה ג''כ הכא גבי שאוכל עפר טעמא הוי משום דאחשביה ודחה לו המתרץ דלא דמי הך אחשביה לאידך דמתניתין כיון שבעת שנשבע כבר אכל הרי בעת השבועה היה אותה אכילה חשובה אצלו שכבר אכלה אבל היכא דנשבע שיאכל עפר ואכל אע''ג דאח''כ אחשביה מ''מ בעת שנשבע לא ידענו שהיתה חשובה אצלו האכילה ההיא דמי ידע אם באותה שעה היתה חשובה אצלו ולא נשבע אלא על אכילה גמורה, ונסתלקה בזה תמיהת הרב כסף משנה ז''ל על רבינו ז''ל דלעולם טעמא דאחשביה הוי טעמא דרבא שאמר שאכל עפר פטור אלא מה שדחה הדוחה הוא דלא דמי אחשביה לאחשביה כדכתיבנא. ורבינו ז''ל לפי האמת דקי''ל כרבא ודאי דמדמי אותם ומ''ש שכבר הם חשובים אצלו שהרי אכלם לא אמר כן משום דבאותה שעה היו חשובים דאפילו אחשבינהו אחר שנשבע שיאכל סגי אלא כוונתו לומר שיש כאן חשיבות מפני שאכלה וכן ראיתי בפסקי הרא''ש ז''ל כשכתב גירסא זו של רבינו ז''ל שבועה שאוכל ואכל עפר פטור נתן טעם דהא אחשביה משמע דטעמא דאחשביה לעולם איתיה כדכתיבנא והוא טעם נכון בעיני לדעת רבינו ז''ל דמה שתירץ הרב כסף משנה ז''ל הוא (באפשר) [דחוק] מאד: 


! ט 
[[היה הנשבע נזיר וכו' לפיכך אם פירש וכו'.]] יש תימה בדברי רבינו ז''ל דכתב דכיון שהוא מושבע מהר סיני עליו דעתו על כך ואדרבה בגמ' אמרו הטעם בהיפך דאמרו שם (שבועות כ''ב:) בבעיא כיון דכזית איסורא דאורייתא הוא כי קא משתבע אהיתרא קא משתבע משמע דטפי אית לן למימר דמשתבע אהיתרא מאיסורא וא''כ כיון דפשיט לן בעיא דפטור כ''ש בעיא דחרצן. ועוד תימה על רבינו ז''ל דלדבריו איך אמרו בגמ' תיפשוט דבעי רבא שבועה שלא אוכל עפר כו' והא שאני ושאני דגבי נבילות הוא מושבע ואמרינן דעתיה אאיסורא אבל גבי עפר דאינו מושבע לא וצ''ע ליישב דברי רבינו. ונראה דהוכרח רבינו ז''ל לומר כן משום דקשיא ליה דאמאי לא אמר בגמ' תפשוט בעיא דחרצן דבעי רבא שבועה שלא אוכל חרצן וכו' ומש''ה ראה רבינו לחלק אבל מ''מ הקושיות שהקשינו הם חזקות. ולפי מה שפירש הר''ן ז''ל סוגיית הגמ' שם בעיא לא איפשיטא לא בנזיר ולא בשאר אינשי ולא בעפר וטעמו דסובר הר''ן ז''ל דמאי דפשיט הגמ' בעיא דנזיר מנבילה הוא לומר דכיון דהבעיא דנזיר לא הוו אלא באת''ל דחרצן לשאר אינשי הוי כזית בנזיר שהוא אסור לו החרצן ומי אמרינן דהוי איסורא בכל שהוא או לא לזה פשט לו הגמ' דאם היינו אומרים בחרצן בשאר אינשי דהוי בכזית איפשיטא ליה בעיא דנזיר דכיון דחרצן חשבת ליה בר אכילה האי דאיסור דנזיר רביע עליה לא הוי כלל דנבילה גם כן איסורא רביע עליה והוי בכזית אבל מ''מ בעיא דחרצן בשאר אינשי לא איפשיטא ולא בעיא דעפר דשאני נבילה משום דבר אכילה היא א''כ כולהו בעיי סלקי בתיקו. והרב כ''מ ז''ל תירץ בדעת רבינו ז''ל דחרצן גבי נזיר הוי כעפר בשאר אינשי שאינו נאכל על ידי תערובת אבל חרצן גבי שאר אינשי לא הוי הכי. ואני שמעתי ולא אבין דכיון דחרצן גבי נזיר הוי כעפר לשאר אינשי א''כ כל שכן דאיפשיטא לה בעיא דחרצן לשאר אינשי דהשתא חרצן דנזיר דהוי דומה לעפר אמרת בכזית חרצן דשאר אינשי דהוי בר אכילה טפי מעפר לא כ''ש דהוי בכזית ותו איך איפשיטא בעיא דנזיר מנבילה שאני נבילה דהוי בר אכילה משא''כ בחרצן בנזיר. ובאמת הסוגיא נראה כהר''ן ז''ל ורחוקה מדעת רבינו ז''ל. ונראה לי ליישב ולומר דרבינו ז''ל ראה פשיטות בעיא דנזיר ונראה לו דוחק לפרש כפירוש הר''ן ז''ל דאינו פשיטות בהחלט אלא הפשיטות הוא דאם נניח דבעיא דחרצן דשאר אינשי פשוטה זו גם כן פשוטה אבל לפי האמת אין אחת מהם פשוטה דלשון הגמ' נראה דהא דנזיר איפשיטא לגמרי לכך פירש הוא ז''ל דיש צד לומר בנזיר דיהא בכזית יותר מבשאר אינשי משום מה שכתב הטור ז''ל בריש הלכות נדרים סימן ר''ג וכתב הרא''ש ז''ל בפסקיו בפרקא קמא דנדרים דהיכא דאדם רגיל לעבור על מצות לא תעשה ראוי לו לזרז עצמו ולאשתבועי על כך כדי שיהא זריז יותר. ואם כן אפשר דבנזיר כיון דאסרתו תורה בכזית לזרוזי נפשיה כדי שלא יעבור על איסור תורה נשבע על כך כדי שיזכור עצמו מה שאין כן בחרצן לשאר אינשי וכי בעי בגמ' אי אמרינן דבנזיר הוי בכזית הוא אפילו שתאמר דבחרצן לשאר אינשי לא הוי בכזית משום טעמא דכתיבנא ופשט ליה הגמ' לנזיר מנבילה ובתר הכי קאמר בגמ' דא''כ איפשיטא להו כולהו בעיי בעיא דעפר ובעיא דחרצן לשאר אינשי ותירץ המתרץ דודאי לא איפשיטא אלא בעיא דנזיר לחוד משום דגבי עפר לאו בר אכילה הוא כלל ודייק במה שאמר כלל כלומר דאינו דומה לחרצן שהוא ראוי לאכילה קצת אבל גבי נבילה שהיא ראויה לאכילה וגם איכא טעמא אחרינא לומר דיהא בכזית משום דאריה רביע עליה כיון דאית ליה איסור מן התורה הוא נודר לזרז עצמו בכך ולכך אוסר עצמו בכזית שהוא איסור תורה אם כן הך דאריה רביע עליה הוי טעמא לומר שיהא בכזית הפך המובן מדברי הר''ן ז''ל ומפשט השמועה וכיון שכן גבי חרצן בנזיר איתנהו להנהו תרי טעמי דנבילה דהרי חרצן איכא ביה אכילה קצת ולא דמי לעפר שאינו בר אכילה כלל אבל חרצן הוא קצת נאכל ואיכא נבילה מוסרחת קצת שהיא כמו חרצן שאינה ראויה לאכילה לגמרי וא''כ ראוי לדמות נבילה לחרצן ולא לעפר שאינו בר אכילה כלל וגם טעמא אחרינא דנדר לזרוזי נפשיה משום דרביע אריה עליה איכא נמי בחרצן דנזיר דרביע אריא עליה וכיון שכן דחרצן דנזיר דמי לנבילה איפשיטא לה בעיא דנזיר אבל חרצן לשאר אינשי דלאו אריה רביע עליה ולא דמי לנבילה בהא וכן עפר לא דמי לנבילה כלל אסיקו להו הני בעיי בתיקו ובעיא דנזיר פשוטה לגמרי כדמשמע פשטא דשמעתתא כדכתיבנא. זה נ''ל ליישב דעת רבינו ז''ל ועיין במהר''י קולון שרש קס''ה: 


! יג 
[[שבועה שאוכל ככר זו שבועה שלא אוכלנה וכו'.]] וא''ת ככר זו משמע אפי' בכזית ממנו ושבועה שלא אוכלנה משמע כולה כדכתב רבינו ז''ל לעיל פרק ד' והיא מימרא דרבא בפרק ג' דשבועות (דף כ''ז:) א''כ הרי יכולין לקיים שתי השבועות שיאכל כזית ממנה ולא יאכל כולה. וי''ל דהרי הטור ז''ל בסימן רל''ח דהיכא דאמר שבועה שאוכל ככר זו כשהוא לפניו צריך שיאכל כולו שהוא נשבע על כל כזית וכזית ממנו שיאכל כו': 


! טו 
[[וכן האומר (לחבירו) שבועה שלא אדע לך עדות כו'.]] ואם תאמר לעיל בראש הפרק שכתב שלא יזרוק פלוני לים אינה שבועת שוא אף על גב דאין בידו שלא יזרוק חבירו אמאי אי משום דהרי אפשר שחבירו לא יזרוק וישמע לו אם כן ה''נ אפשר שלא ידע לו עדות בעולם אף על פי שאין בידו אולי יקרה כן שלא ידע לו עדות. וי''ל דלא דמי דלעיל אולי חבירו יעשנו מפני שהוא משובח כדעת רבינו ז''ל לעיל שיעשנו כדי שלא יוציא חבירו שבועה לשוא אבל הכא אף על פי שאפשר שיארע כן מכל מקום אין בידו דאולי שלא במתכוין יראה עדות לחבירו ואין הדבר בידו ולכך לוקה משום שבועת שוא: 


! יז 
[[נשבע להרע לעצמו וכו' אף על פי שאינו רשאי וכו'.]] ביארתיו בפ''ג מהל' דעות: 


! יח 
[[כגון שנשבע שלא ישב בצל סוכה לעולם.]] כל מה שדקדק מכאן הרב''י ז''ל דפליג על הר''ן ז''ל כבר כתבתי בהל' נדרים שהוא בהפך ממ''ש. ובטור יו''ד סימן רל''ו כתב הטור ז''ל בד''א שפירש שלא אוכל מצה בליל פסח ולא אשב בסוכת מצוה אבל אם נשבע סתם שלא יאכל מצה ולא ישב בצל סוכה חלה שבועה וצריך לקיימו ע''כ. ודברים אלו ודאי דפליגי על הר''ן ז''ל וסובר הטור ז''ל דסיפא סמיך ארישא וסוכה ומצה שוים שצריך שיאמר בסוכה סוכת מצוה וכמו שכתב הרב כסף משנה ז''ל. אבל אלה הדברים אשר כתב כאן על רבינו ז''ל הם נופלים באמת על דברי הטור ז''ל ושם ראיתי שכתב כל זה הרב''י ז''ל אבל על רבינו ז''ל לא יפלו אלה הדברים כלל אדרבא הם בהפך כמו שכתבתי בהל' נדרים. ואולי המדפיס ראה שם אותם הדברים והעתיקם כאן וח''ו וב''מ שנתלה בוקי סריקי ברב מרנא ז''ל: [[שלא יעלה עליו בגד וכו'.]] מה שהקשה הרב כ''מ ז''ל דאין חובה ללבוש בגד של ציצית אלא שלא ילבוש בגד בלא ציצית באמת היא קושיא גדולה ואין מקום להמלט ממנה אם לא שנאמר שיש ט''ס בדברי רבינו ז''ל וצריך שיאמר שלא יעלה עליו ציצית שנה ומיגו דחייל בלילה דלאו זמן ציצית חייל ביום ובפ''א מהל' שבועות כתב רבינו ז''ל שנשבע שלא יתעטף בציצית הוי שבועת שוא הוא משום דהוא נשבע שלא ישים ציצית בבגד שהוא חייב אבל אין כוונתו שלא ישים הבגד אשר בו ציצית עליו דא''כ הדרא קושיא לדוכתה וכמו שהקשה הרב''י ז''ל. ולשון להתעטף ר''ל שנשבע שישים בגד בלא ציצית עליו ורבינו ז''ל לא דקדק שם בלשונו אלא כתב הכוונה אבל כאן ודאי עכ''פ ט''ס הוא כדכתיבנא ואיני מוצא לו מקום לע''ד: 


! כא 
[[נשבע שראה גמל פורח וכו'.]] כתב הטור ז''ל בסימן רל''ו או שנשבע שלא לאכול מכל פירות שבעולם וכתב שם הרב ב''י ז''ל דמ''ש הטור ז''ל בסי' רל''ב גבי נדר מכל פירות שבעולם (בשם ר''ת ז''ל) דהוי נדרי הבאי אין הכוונה לומר דמותרים אלא דלקי משום נדר שוא. ולי אינו (נראה) כן דבפ''ג דשבועות כתבו בהדיא התוס' ז''ל בשם ר''ת ז''ל דיש לחלק בין נדר לשבועה דנדר שוא מותר וכיון שהטור ז''ל העתיק לשון ר''ת ז''ל ודאי דכוונתו לומר שהם מותרים וכדכתב ר''ת בהדיא ומה גם שכתב גבי נדרי הבאי שהם מותרים. ומ''ש הרב ב''י ז''ל שהרי התוס' ז''ל דחו זה כבר תירץ הר''ן ז''ל דחייתם בפ''ב דנדרים (עלה י''ד) שכתב גבי מה שאמרו שם אלא דאמר קונם עיני בשינה היום ואי דלא יהיב שיעורא מי שבקינן ליה כתב שם הר''ן ז''ל נקט כי האי לישנא דמי שבקינן ליה משום דבעי לאתויי עלה הא דר' יוחנן שהיא בשבועה ובשבועה שייך הך לישנא כו' ואע''ג דבנדר לא שייך הכי דנדר שוא לא אשכחן דאסור משום שבועה נקט כי האי לישנא וכו' וכיוצא בזה כתב שם הרא''ש ז''ל אע''ג דמדברי הרא''ש ז''ל נראה שם דבנדר שוא איסורא מיהא איכא מ''מ ר''ת ז''ל אית ליה דהוא מותר לגמרי: 


! כב 
[[דבר ידוע אצל החכמים וכו'.]] נראה מדברי רבינו ז''ל דמפרש הא דאמר עולא (דף כ''ט) והוא שנדר לג' בני אדם כלומר דאם אינו כן אינו לוקה כלל דאם היה נשבע על השמש שהיא גדולה אין זה שוא משום דכ''ע לא ידעי ליה ואם נשבע שהיא קטנה אינו חייב משום שקר משום דהוא טעה והיה סבור שהיא קטנה למראית עיניו. אבל רש''י ז''ל פירש דמה שאמר עולא הוא דאם אינו ניכר ונשבע על דבר שאינו כן שחייב משום שבועת שקר והרב''י ז''ל בסימן רל''ו כתב דהרי''ף ז''ל והרא''ש ז''ל מפרשים כרש''י ז''ל ולכך השמיטו הא דעולא דליכא נפקותא בזמן הזה ומשמע גם כן דאית ליה להרב''י ז''ל דרבינו ז''ל פליג על רש''י ז''ל בפירושא דמימרא דעולא וכדכתיבנא. וקשה דבהדיא אמרו בפ''ג בשבועות דפירש''י ז''ל (דף כ''ב) שאמרו שם מתיב רבא איזו היא שבועת שוא נשבע לשנות את הידוע לאדם וכו' ואמר עולא והוא שניכר לג' בני אדם טעמא דניכר הא לא ניכר עובר משום שבועת ביטוי ואמאי הא אינו ביהא של זהב הוא מותיב לה והוא מפרק לה ניכר עובר משום שבועת ביטוי לא ניכר עובר משום שבועת שקר ע''כ. והוא בהדיא בפירוש רש''י ז''ל: 

~ הלכות שבועות - פרק ששי




! ד 
[[ואינו נעשה שליח להתיר נדוי לאשתו וכו'.]] להך גירסא קשה דאע''ג דגריס בגמ' נדר לרבינו ז''ל נדוי ונדר שוים כדכתב הר''ן ז''ל בפ''ק דנדרים עלה ח' וז''ל ואיכא מ''ד דכי היכי דבשלשה הדיוטות מתירין את הנדר במקום שאין מומחה ה''נ מתירין את הנדוי במקום שאין מומחה דנדוי נמי נדר הוא דהא אמרינן בסוף פ' ארבע מיתות (דף ס''ח) בעובדא דר' אלעזר הותר הנדר אלמא נדוי נמי נדר מקרי וכן דעת הרמב''ם ז''ל בפרק עשירי מהל' ת''ת ע''כ. וכיון דלענין התרת שלשה הם שוים משום דנדר מקרי א''כ לענין לעשות הבעל שליח נמי ואולי הא דנדוהו בפניו אלים טפי ואינו יכול לעשות שליח בשום צד וכיון דנדוה בפניה אינה יכולה לעשות שליח אפילו לבעלה דבנדוה בפניה ודאי איירי דאין מתירין אלא בפניה וכדכתב הטור ז''ל בהל' נדוי ורבינו ז''ל בהל' ת''ת. ולגירסתו אינו נעשה שליח להתיר נדר לאשתו פירש הר''א ז''ל דברי רבינו ז''ל שהוא מפני שבא הבעל לומר שיתירוהו מתורת פתח ולא מתורת חרטה ואפשר שטעמו דכיון שלא בא מתורת חרטה אלא מתורת פתח אולי יוסיף הבעל על דבריה וכדכתבו התוס' ולכך סובר הר''א דאע''ג דבעל נעשה שליח לחרטה לגבי פתח אפילו הבעל אינו נעשה שליח על כן: 


! ה 
[[לחכם המובהק וכו'.]] פי' אע''פ שאינו סמוך כדפירש דבריו הר''ן ז''ל בפ' נערה המאורסה ובפ' ארבעה נדרים ונסתייעו דברי רבינו ז''ל מדאמרו שם בפ' פסולי המוקדשין שלשה מתירין את הבכור במקום שאין שם מומחה שלשה מתירין את הנדר במקום שאין שם חכם ומדנקט גבי נדרים חכם ולא מומחה כמו גבי בכור משמע דאע''פ שאינו סמוך: [[או לשלשה הדיוטות וכו'.]] מה שלא הצריך דמסברי להו וסברי כדאמרינן בפ' פסולי המוקדשין (דף ל''ז) כתב הרב כ''מ ז''ל דס''ל דלא אמרו כן אלא לר' יהודה ונמוקו עמו דכיון דלר' יהודה בעי שיהא אחד חכם אם השנים יודעים מה שיאמר להם החכם שפיר דמי אבל אי לא כמאן דליתנהו אבל לרבנן דאין חכם ביניהם דמסבר להו אפילו היכא דמסברי להו וסברי מה לנו בכך הא אין מי שיודיע להם ומה לי מסבר להו וסברי או לא סברי: [[ואומר אני נשבעתי על כך וכו'.]] בפ' ארבעה נדרים (דף כ''ב:) אמרינן אמר רבה אמר רב נחמן הלכתא פותחין בחרטה ובס''פ נערה מאורסה (שם ע''ז:) גבי הא דמתירין נדרים מעומד הקשו והתניא ירד ר''ג מן החמור ונתעטף וישב והתיר לו (את) נדרו ותירצו ר''ג סבר אין פותחין בחרטה וכו' ור''נ סבר פותחין בחרטה וכו' ופירשו התוס' ז''לx דפותחין בחרטה ר''ל דשואלין אותו אם מתחרט על נדרו ושרינן ליה בהכי ומ''ד אין פותחין סבר אין פותחין לו להתיר בחרטה שמתחרט על מה שנדר אלא שצריך למצוא לו פתח ורש''י ז''ל פירש בהפך דפותחין בחרטה ר''ל שצריך למצוא לו פתח להתיר נדרו ומ''ד אין פותחין ר''ל דאין צריך לפתוח אלא החכם עוקרו בלא פתח ובלא טעם וכיון שנשתנה הפירוש נשתנה גירסתו דס''פ נערה המאורסה והיא הפוכה וגורס ר''ג סבר פותחין ור''נ סבר אין פותחין בחרטה ואע''ג דר''נ גופיה אמר בפ' ד' נדרים הלכתא דפותחין בחרטה צ''ל דגם שם רש''י ז''ל גורס אין פותחין בחרטה וקי''ל לרש''י ז''ל דהלכה היא דאין פותחין בחרטה. אבל בפ' ארבעה נדרים (דף כ''א:) פירש''י ז''ל באופן אחר אין פותחין בחרטה שאין חכם רשאי לפתוח ולומר לא נדרת אדעתא דהכי וכו' אלא הנודר הוא יתחרט תחילה ויפתח ויאמר לו לא לדעת כן נדרתי והוא פותח תחילה בחרטה וגם לפי פירוש זה הגירסא היא בפ' נערה מאורסה ובפ' הדר הפוכה מגירסת התוס' ז''ל וה''ק ר''ג סבר אין פותחין בחרטה וכיון שהוא צריך למצוא לו הפתח צריך ישוב ולכך צריך מיושב אבל ר''נ סבר דאין פותחין בחרטה אלא הוא מעצמו יבא ויאמר הפתח וכיון שאין החכם צריך לטרוח למצוא לו פתח אלא הוא מעצמו יאמר לכך ס''ל דמתירין מעומד וגם לפי פירוש זה צ''ל דגרסינן בפ' ארבעה נדרים הלכתא אין פותחין בחרטה כדי שלא יקשה מר''נ לר''נ וזה הפירוש כתב הרב ב''י ז''ל בסימן רכ''ח דאית ליה לרבינו ז''ל ולכך כתב דיבא הנשבע מאליו ויאמר הפתח דקי''ל אין פותחין בחרטה דהכין הלכתא לגירסת רש''י ז''ל ולפירושו אבל קשה לי לפירוש זה מה שאמר בפ' ארבעה נדרים בההוא דאתא לקמיה דר''נ אמר ליה נדרת אדעתא דהכי וכו' והרי ר''נ פתח לו פתח וכיון דהוא סובר דאין פותחין אלא הוא מעצמו יאמר היה לו לפתוח בחרטה. וי''ל דהיה נדר דבר מצוה דומה למ''ש שם הר''ן ז''ל וכבר כתב רבינו ז''ל לקמן דכיון דיש בנדר היתר מצוה או שלום פותחין לו פתח: 


! ז 
[[ראובן שהשביע לשמעון וכו'.]] הרבה טרח עצמו הרב כ''מ ז''ל לומר דבפניו דכתב רבינו ז''ל בראשונה הוי פירוש מדעתו ובפניו שכתב באחרונה הוי בפניו ממש ולא ידעתי מי הזקיקו לכך דפשט דברי רבינו ז''ל הוא דאין לחלק בין שום נדר בין שיהיה לדעת חבירו בין לתועלת חבירו בכל גוונא מתירין לו בפניו ממש ופוסק כטעמא דמפני החשד ומ''ש כדי שידע הנידר שהתיר זה נדרו וכו' אכולא מילתא קאי ואחלוקה קמא גם כן השביעו חבירו וטעמא הוי מפני החשד. ומ''ש רבינו ז''ל השני חלוקות הוא משום דנראה כן בגמ' דמעשה דצדקיהו הוי השביעו חבירו ומודר הנאה מחבירו משמע שנדר מעצמו הנאה שלא יהנה מחבירו וכיון דלגמרא משמע ליה דתרווייהו שוים הביא ראיה מחלוקה דצדקיהו דהוי השביעו חבירו לחלוקה דנדר מעצמו דמשמע ליה לגמ' דתרוייהו איתנהו ולכך כתב רבינו ז''ל לשני הדינים. וכי תימא איך אפשר לומר לדעת רבינו ז''ל שמי שנשבע לפרוע לחבירו שיבא לב''ד ויתירו לו יש לומר דרבינו ז''ל כתב בסוף הלכות אלו דאין ב''ד מתירין אלא דבר שיש בו צורך הרבה או מצוה אבל אם אין שם שום אחד מאלו אין מתירין ובודאי שלפרוע לחבירו שאין מתירין כיון שעושין היזק לחבירו אבל מכל מקום אם התירו מותר ומאי דכתב כאן רבינו ז''ל שמתירין לכתחילה הוא בדבר שיהיה צורך הרבה או מצוה. כן נראה פשט דברי רבינו ז''ל והטור ז''ל לא הבין בדברי רבינו ז''ל שום חילוק בסימן רכ''ח שכתב והרמב''ם ז''ל לא חילק. גם כתב דצדקיהו ומשה אם היו נשבעין מעצמן לא היו צריכים היתר בפניו של המשביע ואמאי הא הוי השבועה לתועלת נבוכדנצר ויתרו דהוא כתב דכיון דהוא נוגע לחבירו אין מתירין אלא בפניו. מיהו לזה יש לומר דהוא אזיל לטעמיה דבפניו דחלוקה קמא הוי מדעתו ולכך קאמר דאם היו נשבעים מעצמם לא היה צריך ההוא בפניו דהוי מדעתו אלא בפניו ממש מפני החשד אבל מכל מקום פירושו דחוק מאד בעיני: 


! ט 
[[כיצד נשבע וכו'.]] השגת הר''א ז''ל על רבינו ז''ל היא מבוארת דהוא מפרש פירוש אחר בגמ' כדכתב הרב כסף משנה ז''ל ומ''ש בסוף ואם נשבעו אנשי העיר שלא יהנו ממנו והרי יכול למול וללמד את בניהם (בחנם) הוא מפני שנתבאר בהלכות נדרים פ' ששי דהמודר הנאה מחבירו מותר ללמד את בנו תורה וה''ה למולו ואע''ג דהאב חייב בכך מצות לאו ליהנות ניתנו: 


! יב 
[[אין פותחין בנולד וכו'.]] כתב הרב כ''מ ז''ל דרבינו ז''ל אינו מחלק בין נולד מצוי לשאינו מצוי ואני תמיה על דבריו דבהדיא חלקו בגמ' בכך פ' ארבעה נדרים (דף כ''ג) גבי עובדא דר' ישמעאל ב''ר יוסי דמחייה ההוא קצרא ושרא לנפשיה והקשו שם והרי נולד הוא ותירצו האי לאו נולד הוא דשכיחי אפיקורי דמצערי רבנן משמע דיש חילוק בכך. ועוד אני תמיה על דבריו אם אין החילוק תלוי אלא שיהא דבר שבעת הנדר היה רוצה שיהיה כן ולא ידור אז הוי חרטה גמורה אבל אם בשעת הנדר היה רוצה לידור שלא יעשה האיש ההוא סופר לא הוי חרטה גמורה אם כן למה תלו החכמים הדבר בנולד בכל דבר שיארע אחר כך היה להם לתלות אם הדבר ההוא הוא דבר שהיה רוצה האיש בשעת הנדר שלא יבא אין זה חרטה גמורה אע''פ שאחר שבא נתחרט אבל אם בשעת הנדר היה רוצה שיהיה אותו הענין שלא ידור הוי חרטה גמורה ומה לנו לתלות הענין בנולד כיון שלדעתו אין לחלק בין מצוי לאינו מצוי אלא ודאי עיקרן של דברים כמו שהבין הסמ''ג ז''ל בדברי רבינו ז''ל שהוא מחלק בין נולד מצוי לשאינו מצוי שכן כתב אחר דברי רבינו ז''ל ודוקא בנולד שאינו מצוי וכו' ובנולד מצוי ודאי דמתירין בכל גוונא אבל בנולד שאינו מצוי אז מחלק רבינו ז''ל אם יאמר הוא שבעת הנדר לא היה רוצה שיהיה זה הדבר אז ודאי אין החרטה גמורה אבל אם אמר שהיה רוצה שיהיה זה הדבר ולא ידור הוי חרטה גמורה וחילק בכך כדכתב סמ''ג ז''ל משום דבכמה מקומות בפ' ארבעה נדרים מקשה גמ' והא אין פותחין בנולד אלא ודאי טעמא הוי הך. וא''ת הא ההיא דמשה דחשיב נולד והא משה היה רוצה שימותו האנשים ההם וכמו שהקשה הרב כ''מ ז''ל והרב ב''י טרח עצמו הרבה בתירוץ הקושיא ולי נראה לומר משום דדילמא לא היה רוצה שימותו אלא שיחזרו בתשובה והשתא נמי ניחא מאי דמקשה הגמ' בפ' ר' אליעזר (נדרים ס''ה) גבי מתניתין דקונם שאני נושא את פלונית שאביה רע (והא) נולד הוא דלדעת רבינו ז''ל אין זה נולד דודאי בשעת הנדר היה רוצה שימות אביה וישאנה דיש לומר דאולי לא היה רוצה שימות אלא שיעשה תשובה: 


! יז 
[[נשאל על השלישית וכו'.]] וא''ת איך יכול לשאול על הג' הא כיון שלא שאל על הראשונה והשניה עדיין השלישית לא חלה ואין מתירין את הנדר עד שיחול, כבר הקשה זה הרב מהר''ל בן חביב ז''ל בפסקיו ע''ש. והרב''י ז''ל בסימן רכ''ח כתב שם בשם הרמב''ן ז''ל דאין יכולין להתיר השלישית עד שיתירו השניה ופליג על רבינו ז''ל וכ''נ מדברי הר''ן ז''ל ע''ש בסוף סי' רכ''ח: 

~ הלכות שבועות - פרק שביעי




! א 
[[שבשבועת הפקדון אחד הנשבע וכו' שכפירתו אחר שהשביעו התובע כעניית אמן.]] אע''ג דבשבועת העדות נמי כן כדכתב רבינו ז''ל לקמן בריש פ' תשיעי התם דוקא בשכפר בב''ד אז הוי הכפירה כעניית אמן אבל הכא בין בב''ד בין שלא בב''ד וז''ש שבשבועת הפקדון וכו' כלומר דין זה שהכפירה כעניית אמן בכל גוונא אינו אלא בשבועת הפקדון דוקא: 


! ד 
[[ויצאו קרקעות וכו'.]] נראה דרבינו ז''ל דריש כלל ופרט כרבנן דאמרי הכי בפ' שבועת הפקדון (ל''ז:) ודלא כר' אליעזר דדריש רבויי. ויש לעורר על זה דרבינו ז''ל פסק לעיל בפ''א כר''ע דמחייב קרבן להבא ולשעבר ובפ''ג דשבועות אמרינן דדריש רבויי ומעוטי ובסוגיא דפ''ק דשבועות משמע דמאן דדריש כללי ופרטי פליג אר''ע. גם יש באותה סוגיא גבי נרצע כללי ופרטי דרבינו ז''ל פוסק כן בה' עבדים והדברים האלו נראים כסותרים והדברים ארוכים ובביאורי לפ''ק דשבועות שם הארכתי ליישב הסוגיא לדעת רבינו ז''ל: 


! ז 
[[אחד הנשבע לבעל הממון עצמו וכו'.]] כתב הרב כ''מ ז''ל דנפקא ליה הא לרבינו ז''ל ממאי דאמרינן בפ' שבועת העדות (דף ל''ה) שלח ביד עבדו או שאמר להם הנתבע משביע אני עליכם שאם אתם יודעים לו עדות פטורים עד שישמעו מפי התובע ונפקא ליה בברייתא מקרא דואם לא יגיד משמע דדוקא התם גלי קרא אם לא יגיד אבל בשבועת הפקדון דליכא קרא הדרינן לכללין דבכל התורה כולה שלוחו של אדם כמותו. וקשה לי טובא דלעיל מיניה (דף ל''ג:) גבי מתניתין דמשביע אני עליכם שאיש פלוני כהן הקשו שם בגמ' טעמא דאיש פלוני כהן כו' הא מנה לפלוני ביד פלוני חייבין הא קתני סיפא עד שישמעו מפי התובע ותירצו אמר שמואל בבא בהרשאה והקשו והא אמרי נהרדעי לא כתבינן אורכתא אמטלטלי ותירצו ה''מ היכא דכפריה אבל לא כפריה כתבינן ע''כ. וכתבו שם התוס' ז''ל דאע''ג דקי''ל במרובה דמורשה שליח שוייה מ''מ אע''ג דשליח לא מהני ליחייב גבי שבועת העדות מ''מ בא בהרשאה שיש לו כח להוציא הממון מהני וא''כ איך כתב כאן רבינו ז''ל דשליח שבא בהרשאה בעינן אפילו לא בהרשאה נמי דאי בא בהרשאה אפי' בשבועת העדות דאיכא קרא דאם לא יגיד מהני ובשבועת הפקדון כיון דליכא קרא ודאי דשלוחו של אדם כמותו ואפילו בלא הרשאה והדרינן לכללין כדכתב הרב כ''מ ז''ל ותו קשיא דרבינו ז''ל כתב לקמן בפרק תשיעי אין העדים חייבים בשבועת העדות עד שיכפרו וישבעו אחר תביעת בעל דין עצמו או שלוחו משמע דשליח מהני גבי שבועת העדות והוא הפך הנאמר בגמרא ושלח ביד עבדו לא מהני. ותו קשיא בדברי רבינו ז''ל אמאי נקט למילתיה הכא גבי שבועת הפקדון שהיה בא אחריו שכתב כיצד כגון שקדם ואמר למה אתה הולך אחרי וכו' דבהא איכא למטעי ולומר דדוקא משום דרץ אחריו דהוי כתבעו מהני אבל לא רץ לא כדהוה ס''ד בגמרא וכדאמרינן בפ' שבועת העדות ולפי האמת אינו כן מדקאמר ברישא דלישנא הנשבע מעצמו אע''פ שלא תבעו משמע דבלא שום תביעה כלל מהני לחייבו וכיון שכן היה לו לשום המשל אפילו שלא היה בא אחריו לתבוע אלא מאליו פגע לו ואמר כן. מיהו לזה יש לומר דרבינו ז''ל אורחא דמילתא נקט ולא נטעי בהכי שכבר גלה הדבר בלשונו שכתב הנשבע מעצמו כדכתיבנא. אבל לתרץ הקושיות הראשונות נראה לי מלבד דברי הרב כ''מ ז''ל דרבינו ז''ל לא נפיק ליה הא משבועת העדות דרבינו ז''ל סובר בשבועת העדות דשלוחו מהני ודלא כפירוש התוס' ז''ל ומ''ש שם היכא דשלח לו ביד עבדו דלא מהני הוא משום דלא שלח העבד לתבוע לו הממון אלא שלח לו העבד להשביעו לבד דומיא דחלוקה דנתבע שהביא שם דלא הוי אלא דמשביע את העדים גם העבד הוא כן וכיון שאינו שליח לתבוע הממון לא קרינן ביה אם לא יגיד דכיון דאינו תובע הממון לא קרינן ביה לו דבעינן שישמע מפי התובע אבל אם עשאו שלוחו לגבות הממון ודאי דתובע קרינן ביה דבכל התורה כולה שלוחו של אדם כמותו וזהו שכתב רבינו ז''ל לקמן בפרק תשיעי דשלוחו מהני ומאי דאמרו גבי מתניתין דפלוני כהן וכו' בבא בהרשאה אין הכונה לומר דדוקא בא בהרשאה ולא שליח דהוא הדין שליח כיון שבא לגבות הממון אבל הכוונה היא לומר דהוא שליח לגבות הממון ולזה אמר בא בהרשאה להורות שכיון שבא לגבות ממון הוי כתובע גמור והוא הדין אם עשאו שליח בעדים ומה שכתב רבינו ז''ל כאן דשליח הבא בהרשאה דמהני הכא הוא משום דאית ליה דאע''ג דאין צריך שישביעו התובע או שיתבע לו משום דאמר קרא וכחש בעמיתו וכל דהו משמע כדאמרינן בפ' שבועת העדות מ''מ בעינן שיהא השבועה בפני בעל הדבר דוכחש בעמיתו משמע שהוא עומד שם וכחש בו ולכך בעינן שיעמוד שם או שלוחו דהוי כמותו וזהו שכתב דכיון דהוי שלוחו הבא לגבות ממונו ולזה קורא רבינו ז''ל בא בהרשאתו כלומר דאינו שליח לענין להשביעו לבד אלא שליח בענין הממון ודאי דהוי כבעל הדבר עצמו כי היכי דאמרינן בשבועת העדות ואין חילוק בין פקדון לעדות אלא דשם צריך שיתבענו או הוא או שלוחו וכאן צריך שיהיה שם או הוא או שלוחו וכתב רבינו ז''ל בא בהרשאה ולא פירש שיהיה ההרשאה במטלטלי דלא כפר כנהרדעי דאמרי הכי שם בגמרא וכדפסק רבינו ז''ל כותייהו בהלכות שלוחין משום דשם כתב רבינו ז''ל דכבר תקנו לכתוב הרשאה על הכל ואע''ג דהרשאה גרועה הוא מ''מ לא גרע משליח שעשאו בעדים כדכתב שם רבינו ז''ל וכיון דרבינו ז''ל סובר דשליח שעשאו בעדים לגבות הממון מהני לענין שבועת העדות לחייבו ה''ה הבא בהרשאה גרועה ולפי פירוש זה ניחא ג''כ מה שהקשו התוס' ז''ל דלמ''ד במרובה דאפילו היכא דלא כפריה לא כתבינן היכי מוקי מתני' לרבינו ז''ל לאו דוקא הרשאה אלא הוא הדין שליח שעשאו בעדים גם כן ולא נקט הרשאה אלא לדוגמא דאיירי שהוא שליח לגבות הממון ואף על גב דאי הוה נקיט שליח שעשאו בעדים הוה אתי שפיר טפי דהוה אתי תירוצא לכולהו לישני לא חש הגמרא אלא לפי הלשון שתפס אמת כדכתבו שם התוס' ז''ל ג''כ הם לסברתם: 


! ח 
[[והתרו בו עדים בשעת שבועתו וכו'.]] קשה דהך הוי בעיא בפ' שבועות הפקדון (דף ל''ו ל''ז) הזיד בשבועת הפקדון והתרו בו אי מחייב מלקות לחוד או קרבן לחוד או שניהם ולא איפשיטא וכיון שכן אמאי מחייב רבינו ז''ל להביא קרבן על הספק דנמצאו חולין בעזרה. וי''ל דשם פשטוה מברייתא דקאמרה תאמר בשבועת הפקדון שאינו לוקה וע''כ בהתראה איירי דאי לא ליכא מלקות ואף על גב דדחו שם פשיטות זה ואמרו מאי אינו לוקה אינו נפטר מכל מקום כבר פשטוה דמלקות לחודיה בלא קרבן לא סגי ונשאר הספק אי הוי קרבן לחודיה או קרבן עם מלקות ואין מלקין על הספיקות ולכך כתב רבינו ז''ל קרבן לחודיה דע''כ בשני צדדי הספק שנשארו קרבן מייתי ואין להמלט ממנו. וא''ת דהתרו בו עדים בשעת השבועה ודאי דשם היו א''כ היכי אמרינן בגמרא (דף ל''ז) דר' יוחנן דאמר גבי כופר ממון שיש עליו עדים שחייב משום דעדים עבידי דמייתי משמע דאי לא מייתי דפטור והא הכא דלא מייתי דשם היו וחייב. וי''ל דהרי כתב רבינו ז''ל בסוף הפרק שלאחר זה דשמא יפסלו ולא יתקיים עדותם ועוד דהך התראה שהתרו בו לא בעת השבועה בב''ד היה דאם היו שם עדים לא היו מניחים ב''ד להשבע אלא חוץ לב''ד הוא שהיה נשבע ועדים התרו בו ואם כן איכא למיחש דילמא קודם שיבואו להעיד לפני ב''ד ימותו: 


! ט 
[[שאילו הודה וכו'.]] כלומר מפני שבשבועת העדות אמרו שהיכא שכפר בב''ד אפי' השביעם אח''כ אינו חייב דאינו יכול לחזור ולהודות קאמר הכא דאינו כן דאע''פ שהכפירה בב''ד מ''מ חייב לשלם היה ונקט לשון אע''פ בערך שבשבועת העדות ואינו כן: 


! י 
[[שבועה שאין לך בידי לא לך וכו'.]] רבינו ז''ל נראה דפוסק כר' יוחנן (דף ל''ח) דקאמר אליבא דר''מ דלא שאני בין היכא דאמר לא לך בלא וי''ו או בוי''ו דתרוייהו פרטי הוו דסתם מתני' כר''מ וכרבי דאמר לא שנא כזית כזית או כזית וכזית הוי פרטא וכמו שאכתוב בפ''ד דנדרים בע''ה בדברי הרב כ''מ וכמו שאפרש שם בס''ד: 


! יד 
[[ונמצא זה חייב עשרים אשם וכו'.]] רבינו ז''ל פסק כמ''ד בפרק שבועת הפקדון אפרטי מיחייב אכללי לא מיחייב ולכך אינם אלא עשרים דלמ''ד אכללי מיחייב עשרים וחמשה הויין גבי תשומת יד וגזל ואבידה כמבואר שם וטעמו דהוי פלוגתא דרב אחא ורבינא וקי''ל כרבינא לקולא: 

~ הלכות שבועות - פרק שמיני




! א 
[[והוא אמר גנבתי אבל לא טבחתי ומכרתי.]] ק''ק דמשמע הכא דטעמו של רבינו ז''ל הוא מפני שאם היה מודה בטביחה ומכירה היה פטור משמע לכאורה דאם באו עדים על הטביחה ומכירה חייב דומיא דאידך חלוקות דקנס שהביא דאם באו עדים חייב וזה אינו דכיון דאמר גנבתי ונפטר מכפל אפילו שבאו עדים שטבח הוא פטור משום דקי''ל תשלומי ד' וה' אמר רחמנא ולא תשלומי ג' וד', וכן כתב רש''י ז''ל בהדיא בפ' ארבעה שומרין (דף מ''ט) דהיכא דאמר גנבתי אפילו באו עדים על הטביחה פטור: 


! יג 
[[שהרי בשטר נשתעבד.]] ואע''ג דכשהוי מלוה בעדים לחוד הא קי''ל שעבודא דאורייתא כבר הקשה כן הרא''ש ז''ל בפסקיו בפ' שבועת הפקדון עיין שם: 

~ הלכות שבועות - פרק תשיעי




! א 
[[והוא שישביעם בב''ד.]] ממ''ש רבינו ז''ל כאן ולקמן וכן בסוף פ' עשירי מבואר מ''ש הרב כ''מ דאית ליה דלרבנן היכא דהשביעוהו אחרים שלא בב''ד בעי עניית אמן ואח''כ יכפור בב''ד אבל אם אמר השבועה בב''ד בלא עניית אמן אלא שיכפרו לבד בב''ד סגי ולא מצא הרב כ''מ ז''ל מוצא לחילוק זה. ולי נראה דרבינו ז''ל הוקשה לו קושית התוס' ז''ל דאמרו בפ' שבועת העדות (דף ל''א) במשנה שבועת העדות כיצד אמר לשנים בואו והעידוני שבועה שאין אנו יודעים לך עדות או שאמרו לו אין אנו יודעים לך עדות משביע אני עליכם ואמרו אמן הרי אלו חייבים והוקשה להם לתוס' ז''ל אי מתני' רבנן היא היכא דהשביעוהו אחרים למה לי עניית אמן בכפירה לבד שיאמרו אין אנו יודעים לך עדות סגי דע''כ אי מתני' רבנן היא בב''ד איירי דשלא בב''ד לא מהני אע''פ שהוא מושבע מעצמו דעניית אמן כמושבע מעצמו דמי כדאמרינן בסוף שבועות שתים מ''מ רבנן אית להו דאפילו מושבע מעצמו בעינן שיכפור בב''ד. ולקושיא זו תירצו שני תירוצים. הא' דמתני' כר''מ אתיא ואיירי חוץ לב''ד ונקט תרי גווני מושבע מפי עצמו. הב' דאפילו תימא רבנן ואיירי בב''ד והא דנקט אמן כדי לקצר וה''ה אם אמרו אח''כ אין אנו יודעים לך עדות. ורבינו ז''ל לא נראה לו שום אחד מאלו משום דאי כר''מ א''כ נמצא מחלוקת במשנה קמייתא דר''מ וחכמים וסתם אח''כ דהוי כר''מ וא''כ הוי מחלוקת ואח''כ סתם והלכה כסתם וא''כ קמה לה הילכתא דלא כחכמים והוא דוחק, ואם נאמר דנקט הכי לקצר בתירוצא בתרא ג''כ הוי דוחק ולכך לא נהירא לרבינו ז''ל הני תירוצי. ואם נאמר דלרבנן אפילו בב''ד בעינן עניית אמן וכפירה בב''ד זה אינו דהא בסוף שבועות שתים (דף כ''ט:) הקשו מר''מ לר''מ דבמתניתין דקאמר דמפי אחרים בעינן שיכפור בב''ד וברייתא דקאמר דאפי' כפר שלא בב''ד ותירצו דמאי דקאמר ר''מ במתני' דבעי כפירה בב''ד גבי מושבע מפי אחרים דלא ענה אמן ובברייתא דענה אמן וא''כ משמע דהכפירה בב''ד דבעינן למושבע מפי אחרים לר''מ הוא דלא ענה אמן וע''כ לא פליגי רבנן עליה אלא במושבע מפי עצמו אבל במושבע מפי אחרים מודו ליה א''כ לרבנן ודאי דכשכפר בב''ד לא בעי עניית אמן וא''כ קשה מתניתין דלעיל דקאמרה דבעינן עניית אמן אי מוקמינן לה כרבנן. ולכך הוצרך רבינו ז''ל לחלק כדי להעמיד מתני' כרבנן דהיכא דהשביעם בב''ד לא בעינן עניית אמן אלא בכפירה בב''ד לחוד סגי ובהכי איירי מתני' דר''פ שבועת העדות ומתני' דבתר הכי דקאמרה משביע אני עליכם ואמר אמן איירי שהשבועה היתה שלא בב''ד ולכך צריך עניית אמן אבל מ''מ בעינן כפירה בב''ד דבעינן שיהא כפירה במקום הראוי להגדה ובזה באו המשניות על נכון. זה נראה בדעת רבינו ז''ל: 


! ה 
[[משביעכם אני שתבואו ותעידו כו'.]] כתב הרב כסף משנה ז''ל שלמד רבינו ז''ל משבועת הפקדון לשבועת העדות, ואין צורך דמתני' היא בהדיא בשבועת העדות (דף ל''ג) משביע אני עליכם אם לא תבואו ותעידוני שיש לי ביד פלוני נזק וחצי נזק תשלומי כפל תשלומי ארבעה וחמשה ושאנס איש פלוני וכו' ואוקמוה שם בגמ' לפי מאי דקי''ל דמשביע עדי קנס פטור דבכפל חייב משום קרן ובאונס ומפתה משום בושת ופגם: 


! ט 
[[כיצד עמד בבית הכנסת וכו'.]] בגמ' גבי מתני' עמד בבהכ''נ וכו' אמרו שם אמר שמואל אפילו עדיו ביניהם הקשו בגמ' פשיטא ותירצו לא צריכא דקאי עלייהו מהו דתימא כמאן דאמר להו דמי קמ''ל תנ''ה ראה סיעה של בני אדם ועדיו ביניהן ואמר להם משביע אני עליכם אם אתם יודעים לי עדות שתבואו ותעידוני יכול יהו חייבים ת''ל והוא עד והרי לא ייחד עדיו יכול אפילו אמר כל העומדים כאן ת''ל והוא עד והרי ייחד עדיו ע''כ. ופירש''י ז''ל דקאי עלייהו שעומד בצד עדיו מהו דתימא ודאי להנך דקיימין גביה קאמר והרי ייחד עדיו קמ''ל תניא נמי הכי דאע''ג דגבייהו קאי פטורים ראה סיעה של בני אדם ועדיו ביניהם ע''כ בדקאי בינייהו קאמר מדקאמר סיפא וכו' אפי' אמר כל העומדין כאן ת''ל והוא עד והרי ייחד עדיו דכיון דאמר העומדין כאן אותם העומדים אצלו ייחד וחייבין ואי לא פריש הכי בהדיא תנא ברישא פטורים ע''כ. משמע מפירוש רש''י ז''ל דאפילו עומד בצד עדיו היכא דלא אמר כל העומדים כאן דלא מהני והיכא דקאמר העומדים כאן משמע נמי מדבריו דבעינן שיעמוד בצד עדיו ורבינו ז''ל לא כתב מכל זה כלל. ונראה דהוא מפרש דקאי עלייהו ר''ל לא מבעיא היכא דקאמר משביע אני עליכם ולא ידע אם היו שם עדיו דפשיטא דפטורים כיון דהוא לא היה מכיר עדיו אע''פ שהיו שם פטורים אלא אפילו היה מכיר עדיו דנימא כיון דהיו שם והיה מכירם ודאי דעליהם היתה השבועה וז''א דקאי עלייהו כלומר ידע שהיו שם והוא מכירם ואם כן ס''ד אמינא דעליהם קאמר קמ''ל והשתא אתי תניא נמי הכי כפשוטה דהכי קאמרה הברייתא ראה סיעה של בני אדם ועדיו ביניהם ופשטא דברייתא משמע דהוא ראה הסיעה של בני אדם וגם ראה עדיו שהיו עומדים בתוכם והיה מכירם ומ''מ הוא פטור כיון שלא ייחדם והכי משמע סיפא דברייתא דקאמרה והרי לא ייחד עדיו כלומר אע''פ שהיה מכירם מ''מ כיון שלא ייחדם הם פטורים ואתי שפיר טפי סייעתא מברייתא דמייתי לשמואל להאי פירושא ממאי דאתי לפירוש רש''י ז''ל. ורבינו ז''ל כתב לשון הברייתא וכטעמא דאמר שלא ייחד עדיו בפני עצמן משמע דאפילו היה מכירם שהיו עומדים שם פטורים אבל בהא דכתב רש''י ז''ל אם עומד בצד עדים או לא לא מחלק רבינו ז''ל בכך ולכך לא הזכירו אלא הוא מפרש כדכתיבנא: 


! י 
[[וכן אם אמר לעדים באו והעידו לי וכו'.]] משמע ליה לרבינו ז''ל דכיון שייחדם קודם שישביעם הרי זה מקרי ייחד עדיו וסגי. ומה שהשיג הר''א ז''ל על רבינו ז''ל כאן ובסוף פרק עשירי כבר נתבאר בדברי הרב כסף משנה ז''ל תשובתו דהוא כרבנן פוסק אלא שהוא מחלק בין היכא דהשבועה בבית דין להיכא שהיא שלא בבית דין לענין עניית אמן ויצא לו ממאי דכתיבנא: 


! יג 
[[שיתבעם התובע וכו'.]] לאפוקי אם אמר אחר משביע אני עליך שתבוא ותעיד אם יש לפלוני על פלוני מנה: [[ושיכפרו אחר שתבעם התובע.]] לאפוקי היכא דהיה בא אחריו ואמר לו שבועה שאין אני יודע לך עדות: 


! יד 
[[אבל לא במלקות שנאמר לאחת מאלה.]] קשה לשון רבינו ז''ל דמשמע דלאחת מאלה אתי לומר דלא יתחייב מלקות במזיד ולא משמע הכי בגמ' בפרק שבועות שתים (דף כ''ה:) אלא דאפקה רחמנא לשבועת העדות ליחייב קרבן על המזיד כשוגג וקרא דלאחת מאלה אתי למעוטי דלא ניתי שתי קרבנות אחד משום ביטוי ואחד משום עדות כשהוא בשוגג דכשהוא במזיד לא אתי קרא ודאי דאין קרבן למזיד לשבועת ביטוי לומר דליתי קרא למעוטי ליה בשבועת העדות ואי למעוטי דלא ניעביד ליה תרתי קרבן ומלקות לא משמע התם בגמרא דאיצטריך קרא להכי דקרא דלאחת מאלה לא אתא אלא למעוטי שיביא קרבן אחד ולא ב' קרבנות דבקרבנות איירי קרא והכי משמע התם בגמרא דאמרו לאו היינו דאמרי לאחת אחת וכו' ואי במזיד מי איכא תרתי. ועוד קשה לרבינו ז''ל למה שביק טעמא דרבא דאמר שם משום דהוי דבר שהיה בכלל ויצא לידון בדבר חדש ואין לך בו אלא חידושו וקרא דלאחת מאלה לא צריך להכי ויותר היה לו לפסוק כטעמו של רבא דהלכתא כוותיה לגבי דאביי ולא כטעמא דאביי. וצ''ע בהרי''ף והר''ן ז''ל בשבועת העדות דכתב הרב בכ''מ דמפרש השמועה כדעת רבינו ז''ל: 

~ הלכות שבועות - פרק עשירי




! ד 
[[או פתה בתו המאורסה.]] במשנה שם (דף ל''ג:) אמרו שאנס איש פלוני את בתו ופירש רש''י ז''ל שני פירושים בתו של פלוני הנז''ל והטעם שהוא פטור משום דבעינן שישמע מפי התובע, ופירוש שני דר''ל שאנס פלוני את בתו של עצמו דאיכא חיוב מיתה. אבל רבינו ז''ל כתב שאנס איש פלוני את בתו המאורסה ולא הוי כחד פירושא ולפירושו הוה ליה לומר גם כן בסיפא שאנס איש פלוני את בתו כמו ברישא ועוד דעיקר החילוק שהוא דבסיפא היא מאורסה לא הוזכר במשנה ואולי דלאו דינא דמתני' נקט אלא מילתא אחריתי קאמר רבינו ז''ל מנפשיה דומה לדינא דמתני': 


! יא 
[[האשה שהשביעה ע''א שיעיד לה במיתת בעלה וכפר בה וכו'.]] בגמ' אמרו שם (דף ל''ב:) הכל מודים בעד מיתה שהוא פטור דאמר לה לדידה ולא אמר להו לב''ד דתנן האשה שאמרה מת בעלי תנשא וכו' ופירש''י ז''ל כגון דאמר לה לדידה חוץ לב''ד מת בעליך ולא אמר עדות בב''ד כשהשביעתו לפי שהיא יכולה לילך לבית דין ולומר מת בעלי ולא תהא צריכה לשום עד ולא הזכיר זה רבינו ז''ל ולא ידעתי למה: 


! יב 
[[במה דברים אמורים כשהיה לה לגבות כתובתה כו'.]] הוא הדין דקאי אמאי דקאמר לעיל דהשביע לאחד שזינתה שהיא מפסדת כתובתה שחייב דהיינו דוקא כשתפסה מטלטלי וכן כתבו שם התוספות ז''ל כשאמר בגמרא ש''מ משביע עדי קרקע חייב קאי נמי אהכל מודים בעד סוטה ע''כ. וא''ת הא כבר תקנו הגאונים עתה לגבות כתובה אפילו ממטלטלי כדכתב רבינו ז''ל בהלכות אישות. וי''ל דדין זה הוא לפי דין הגמרא שרבינו ז''ל כותב דינא דגמרא לכשיבנה בית המקדש בעז''ה יתברך. וכיוצא בזה השיג הר''א ז''ל על רבינו ז''ל בסוף פי''א והרב כ''מ ז''ל תירץ כדברי. ועוד אותה התקנה אין לה כח כל כך לחייב המשביע לעדות דכבר כתב רבינו ז''ל שם דלא אלימא התקנה ההיא ולכך הנהיגו לכתוב בכתובות מטלטלי אגב מקרקעי: 


! טו 
[[הראשונה פטורה משבועת העדות.]] וא''ת הא לא אוקמוה בפ' שבועת פקדון (דף ל''ז ע''א ב') רק דהיתה שניה קרובין בנשותיהן וגוססות אלא לרבה דאמר הכופר בממון שיש עליו עדים פטור וכיון דאנן קי''ל חייב אידחיא לה ההיא אוקימתא. וי''ל דסתמא הביאוה בפרק שבועת העדות על מתניתין וכבר הוקשה לבעלי התוס' ז''ל קושיא זאת ותירצו דאע''ג דלא קי''ל כרבה מ''מ היכא דאיתנהו עדים קמן ס''ל לגמרא דהוי כפירת דברים בעלמא וכו'. נראה כוונתם דכיון דאיתנהו קמן ליכא טעמא דמייתי עדים. וא''ת לדעת רבינו ז''ל אכתי איכא טעמא דאפילו יעידו שמא לא תתקיים עדותן ויפסלו כמו שכתבתי בפ' שביעי והוא כתבו בסוף פרק שמיני. וי''ל דאיירי רבינו ז''ל דידענו שהכת השניה היו כשרים לגמרי והיו יודעים העדות בלי שום פקפוק והיכא שיהיה כן הוא דאמר רבינו ז''ל דהראשונה פטורה: 

~ הלכות שבועות - פרק אחד עשר




! ח 
[[והורו רבותי שאין משביעין שבועת הדיינין אלא בלה''ק וכו'.]] הרב כ''מ ז''ל תמה על סברת רבותיו. ונ''ל דיש להם טעם נכון דבר''פ שבועת הדיינין (דף ל''ח:) אמרו ברייתא שבועת הדיינין אף היא בלשונה נאמרה ואמרו בגמ' (דף ל''ט) מאי אף היא בלשונה נאמרה כדתנן אלו נאמרין בכל לשון פרשת סוטה וידוי מעשר ק''ש וכו' שבועת העדות ושבועת הפקדון וקאמר נמי שבועת הדיינין אף היא בלשונה נאמרה ע''כ. והקשו שם בתוס' (בד''ה ואלו נאמרין) ז''ל תימה דלא תני במתני' שבועת הדיינין ושבועת ביטוי וכיון דתנא אלו ליכא למימר תנא ושייר ותירצו דאיכא שום גוונא בהנהו דתני דליתיה בהני להכי תני להו לחודייהו ע''כ. ורבותיו של רבינו ז''ל הוקשה להם קושיא זאת של בעלי התוס' ז''ל ולכך אמרו דשבועת ביטוי ודיינין כיון דלא תני להו במתני' ודאי דצריך לומר אותה בלה''ק דדוקא בשבועת העדות דאיכא קרא דושמעה קול אלה ובשבועת הפקדון דאיכא ג''ש דתחטא תחטא אמרינן דהוי בכל לשון אבל הני הוו לכתחילה בלה''ק ומ''מ בדיעבד ודאי דמהני בכל לשון, ודייק לישנא דברייתא דאמר אף היא כלומר אע''ג דלכתחילה יש לאומרה בלה''ק מ''מ אם אמרה בכל לשון יצא ומשום הכי לא מנה תנא דמתני' להך לא בהדי נאמרין בלה''ק ולא בהדי נאמרין בכל לשון דנאמרין בכל לשון הוי אפילו לכתחילה והך לכתחילה לא הוי בכל לשון ובהדי נאמרין בלה''ק לא מני הא משום דאינך אם אמרן בשאר לשונות לא יצא והך בדיעבד יצא ואית להו לרבותיו של רבינו ז''ל דאע''ג דשבועת הדיינין שבועת הפקדון עצמה היא כדכתב רבינו ז''ל מ''מ יש חילוק דשבועת הפקדון אין הדיינים מחייבים אותה אלא הוא עושה אותה מעצמו אבל זאת שהדיינין משביעין אותה צריך שיהיה בלה''ק וה''ה לשבועת ביטוי ולסברת רבותיו אפשר דצריך שיאמר לכתחילה אותה בלה''ק ודמי לשבועת הדיינין. זה נראה טעם רבותיו ז''ל. אבל רבינו ז''ל סובר דשבועת הדיינין היא שבועת הפקדון עצמה וכמו שכתבתי וכיון שכן ודאי דנאמרת בכל לשון אפילו לכתחילה כשבועת הפקדון ומ''ש אחר זה הדיינין שהשביעו את הנשבע בכל לשון שהוא מכיר הרי זו כמצותה לכתחילה נמי קאמר. והרב כ''מ ז''ל הבין מלשון שהשביעו שמשמע בדיעבד ואדרבה מלשון הרי זו כמצותה לכתחילה משמע דהוא סובר דאפילו לכתחילה נאמרת בכל לשון כשבועת הפקדון ורבותיו בהא פליגי עליה דאית להו דלכתחילה מיהא בעינן ולדברי רבינו ז''ל להכי לא מני שבועת הדיינים דמתניתין משום דהיינו שבועת הפקדון, מיהו שבועת ביטוי קשה אמאי לא מני ואפשר דהוי בכלל שבועת העדות דדמי לביטוי. זה נ''ל טעם רבינו ז''ל ורבותיו ז''ל ונסתלקו תלונות הרב כ''מ ז''ל: 


! י 
[[או במי ששמו חנון וכו'.]] נראה מדברים אלו דאית ליה דמאי דאמרו בפ' שבועת העדות (דף ל''ה) גבי מתניתין דחנון ורחום מתניתין במי שהוא חנון וכו' קאמר וכו' דאמר בזה הלשון וקשה לזה הסוגיא אשר שם וכבר ביארתיו בפרק שני: 


! יג 
[[אין בין שבועת היסת לשבועת הדיינים וכו'.]] אע''ג דאיכא מיפך שבועה כדמשמע מדברי רבינו ז''ל בהלכות טוען דאין לך שבועה שתהפך אלא שבועת היסת בלבד רבינו ז''ל לא ירד כאן אלא למנות ענין חומר ואיום השבועה אבל דין דהיפוך הוא דין נפרד שאינו תלוי בחומר ואיום השבועה: 


! טו 
[[כל מי שיתחייב שבועת הדיינים וכו'.]] מה שלא הצריך רבינו ז''ל בשבועת היסת איום משום דמשמע ליה דכיון דלא הצריכו בה אנקוטי חפצא ודאי דלא בעינן איום דטעמא דאנקוטי חפצא משום איום הוא אבל בשבועת ספק צריך טעם ואינו מספיק מ''ש הרב כסף משנה ז''ל דלא נאמר איום זה אלא בשבועת הדיינים דטענה וכפירה דהיינו מתני' דר''פ שבועת הדיינין דא''כ אנקוטי חפצא דאמרוהו בגמרא על שבועת הדיינין דטענה וכפירה דהכי אמרו שם על מתני' דר''פ שבועת הדיינין היכי משבעינן ליה וכו' א''כ למה למדו רבינו ז''ל לשבועת ספק. ואולי י''ל טעם לרבינו ז''ל משום דמברייתא (דף ל''ט) משמע דלא איירי בטענת ספק מדהביא שם אל בית הגנב שגונב דעת הבריות שטוען על חבירו ממון שאין לו וזה לא שייך בטענת ספק, וכל זה איננו מספיק ולא ידעתי לו מוצא: 


! כ 
[[ומביא קרבן אשם אם יש שם בית דין.]] ט''ס הוא וצ''ל אם יש שם בית ומלת דין טעות, ור''ל אם יהיה בהמ''ק קיים. ומה שתמה כאן הרב כ''מ ז''ל כבר תירצתיו לעיל פרק שביעי: 

~ הלכות שבועות - פרק שנים עשר




! א 
[[אע''פ שלוקה הנשבע וכו'.]] בריש פרק שבועת הדיינין אמרו (דף ל''ט) וכל עבירות שבתורה לא נאמר בהן לא ינקה והא כתיב ונקה לא ינקה ותירצו ההוא מבעי ליה לכדרבי אליעזר דתניא רבי אליעזר אומר אי אפשר לומר ונקה שכבר נאמר לא ינקה ואי אפשר לומר לא ינקה שכבר נאמר ונקה הא כיצד מנקה הוא לשבים ואינו מנקה לשאינן שבים ע''כ. משמע דהחומרא דאיתא בשבועת שוא הוי דאע''ג דעשה תשובה אינו מכפר לו כפרה גמורה וקשה דהא בריש הלכות תשובה כתב רבינו ז''ל דכריתות ומיתות ב''ד תשובה ויוה''כ תולין ועדיין אינם גומרים לו הכפרה עד שיבואו עליו יסורים וא''כ היכי קאמר דכל עבירות שבתורה מנקה לשבים. ועם מ''ש רבינו ז''ל ניחא דבכריתות ומיתות ב''ד אדם מת במיתת ב''ד ועשה תשובה ודאי דנתכפר לו כפרה גמורה כדכתב שם רבינו ז''ל בראש הפרק אבל היכא שלא מת במיתת ב''ד אז ודאי התשובה ויוה''כ תולין ויסורין גומרין הכפרה וא''כ ברייתא דר''א איירי בלקה דהוי כמו גבי מי שחייב מיתת ב''ד שקבל עונשו ומת במיתת ב''ד והתם מתכפר בתשובה והכא לא, אבל להראב''ד ז''ל בהשגות שנראה שמפרש דהך דקאמר בגמ' הכא דאינו מתכפר לשבים גבי שבועת שוא היינו היכא דלא לקה אבל אם לקה דודאי דבמקום מיתה עומדת ובתשובה מתכפר לו א''כ אפילו כריתות ומיתות ב''ד גם כן אינו מתכפר לו עד שיבואו עליו יסורין וזה נראה לי ודאי סיוע לפירוש רבינו ז''ל. וא''ת כיון דיש חילול השם למה כתב רבינו ז''ל עד שיתפרע דמשמע ביסורין מתכפר לו הא כתב רבינו ז''ל בפ''א מהל' תשובה דהיכא דאיכא חילול השם אינו מכפר אלא המיתה דוקא, וי''ל דכיון שלקה ומלקות במקום מיתה עומדת הוי כאילו מת ובפרעון יסורין שיבואו עליו יתכפר: 


! ט 
[[השומע הזכרת השם מפי חבירו וכו' וצריך להתיר לו מיד כדי שלא יהיה מכשול לאחרים.]] קשה דבגמ' (נדרים דף ז':) אמרו על הא ש''מ אין בין נידוי להפרה כלום והקשו בתוס' ז''ל דהא אמרינן בפרק ואלו מגלחין דלאפקרותא עד דחיילא עליה שמתא תלתין יומין ותירצו התוס' שם. אבל הרי''ף ז''ל בפרק אלו מגלחין אית ליה דפליגי אהדדי ודחאה לההיא דפ' אלו מגלחין מכח ההיא דנדרים וכן דעת רבינו ז''ל בפ''ז מה' תלמוד תורה שכתב אין בין נידוי להפרה כלום אלא מנדין ומתירין ברגע אחד וכבר כתב הר''ן ז''ל כל זה בפ''ק דנדרים. וא''כ כיון דרבינו ז''ל נתן כאן טעם להתרה מיד מפני שלא יהיו במכשול א''כ השתא לא קשה כלל ההיא דואלו מגלחין ושפיר אתיא דשאני התם דיודיעו שהוא מנודה מפני שביזה תלמיד חכם וכ''ע פרשי מיניה וא''כ לא היה לרבינו ז''ל לדחות ההיא דפרק ואלו מגלחין כיון דנתן טעם זה כאן: 


! יב 
[[אף על פי שמותר להשאל כו'.]] הראב''ד ז''ל כתב בהשגות דבנדר אינו כן אלא מצוה להשאל עליו, וכתב הרב כסף משנה ז''ל דצריך טעם למה. והדבר פשוט למאן דאמר דאיכא לאחמורי בשבועות יותר מנדרים דהא איכא מאן דאמר דנדרים מתירין בזמן הזה ולא שבועות דעונשם מרובה ועיניך תחזינה במרדכי פרק ג' דשבועות ובטור יורה דעה סימן ר''ל, ובבית יוסף ז''ל בסימן הנזכר: [[סליקו להו הלכות שבועות בס''ד]] 


# הלכות נדרים

~ הלכות נדרים - פרק ראשון

! ו 
[[אסר על עצמו אכילה מן התאנים וכו'.]] הראב''ד ז''ל השיג עליו דבגמרא משמע דהיכא דאמר אכילה מזו עלי ואכילה מזו עלי דאין מצטרפין. והרב כ''מ ז''ל תירץ דכי שני רב פנחס שאני שבועות מתוך שחלוקות וכו' הדר ממאי דקאמר מעיקרא אלא בכל גוונא מצטרפות ואני אומר דיש טעם נכון לרבינו ז''ל לומר כן דקשה בפשטא דשמעתתא דמשמע דרב פנחס מהדר אמאי דשני שלא אוכל משתיהן א''כ היכי קאמר דגבי שבועות חלוקות לחטאות הא אמרינן בגמ' לקמן דהיכא דאמר שבועה שלא אוכל חטים וכוסמין ושעורין דאינו חייב אלא אחת ואפילו אמר שלא אוכל פת חטים וכן של שעורין וכן של כוסמים ולא אמרינן דחייב על כל אחת ואחת אלא משום שהזכיר ג' פעמים פת וכדכתב רבינו ז''ל בפ''ד מה' שבועות אבל היכא דאמר שלא אוכל משתיהן מה יתור לשון איכא כדי שנאמר שמחלקות לחטאות לכך מפרש רבינו ז''ל דלא כפירש''י ז''ל. והר''א ז''ל דמהדר אמאי דקאמר מעיקרא שאמר אכילה מזו עלי אכילה מזו עלי ומאי דפרכת ליצטרפו גבי קונמות לאו קושיא היא דאפי' גבי שבועות היו מצטרפים אי לאו קרא דפלגינהו לחטאות משום דהזכיר אכילה בכל חד וחד דהוי כמו שהזכיר פת אכל אחד ולכך מצטרפין אבל גבי קונמות דליכא קרא דפלגינהו לחטאות ודאי דלא מצטרפין: 


! ז 
[[האומר פירות אלו עלי קרבן וכו' הרי אלו אסורים עליו וכו'.]] נראה דפוסק כר''מ דלא שאני ליה בפ''ק דנדרים (דף י''ג) בין שיאמר קרבן בלא כ''ף בין שיאמר בכ''ף וכן בעולה מנחה וחטאת ודלא כר' יהודה דמתיר דבעינן שיאמר בכ''ף וטעמו דסתם לן תנא התם הכי כדאמרינן בפ''ק (דף י''ג) קתני קרבן הקרבן כקרבן וכו' סתמא תנא כר''מ וכיון דר''מ אמר דלא שאני לן בין שיאמר אימרא לאימרא כאימרא דירים לדירים כדירים עצים לעצים כעצים אישים לאישים כאישים מזבח למזבח כמזבח היכל להיכל כהיכל ירושלים לירושלים כירושלים כו' א''כ בכולהו בלא כ''ף סגי. ורבינו ז''ל שכתב בכל אלו לקמן כ''ף צ''ל דלאו דוקא וכיון שכתב דכשיאמר קרבן בלא כ''ף וכן עולה ושלמים בלא כ''ף סגי ומהא שמעינן לאינך לא חש לפרש: 


! יא 
[[אבל האומר פירות אלו עלי כחלת אהרן וכו'.]] הר''א ז''ל השיג על רבינו ז''ל דלא תליא טעמא בהכי דהא חטאת ואשם אין באין בנדר ובנדבה ומ''מ מתפיסין בהו משום דקדושתן ע''י אדם הכא נמי כיון דחייב להקדישן ראוי היה להתפיס בהן אע''פ שאינן באין בנדר ובנדבה וכי האי גוונא סבר ר' יעקב גבי בכור אלא ודאי טעמא לא הוי אלא מפני שהם נכסי כהן ונכסי אשתו ובנותיו אבל הבכור אינו אלא לזכרים ע''כ. נראה כוונתו של הר''א ז''ל דחלה ותרומה ניתנין לזכרים ולנקבות אבל בכור אע''פ שהוא נאכל לבניו ובנותיו של כהן מ''מ אינם ניתנין אלא לזכרים וכמ''ש כל זה רבינו ז''ל בפ''א מהל' בכורים. וקשה לי עליו דא''כ תרומת לחמי תודה אינן ניתנין אלא לזכרים כמו הבכור ובפ''ק דנדרים (דף י''ב) אתי רבינא למפשט בעיין דהרי עלי כבשר זבח שלמים אי בעיקרו קא מתפיס או בהיתרא קא מתפיס ממתני' דכחלת אהרן וכתרומתו מותר וקאמר הא כתרומת לחמי תודה אסור וכו' ותירצו אימא כתרומת הלשכה והקשו אבל תרומת לחמי תודה מאי מותר ליתני לחמי תודה וכ''ש תרומתו ותירצו הא קמ''ל תרומת לחמי תודה תרומתו היא. והשתא לפירוש הר''א ז''ל טעמא דתרומת לחמי תודה לאחר זריקת דמים מותר הוי משום מתפיס בדבר האסור דטעמא משום דהוי נכסי כהן לא הוי הכי דינם כבכור וכמ''ש רבינו ז''ל בפ''א מהל' בכורים וטעמא דתרומתו הוי משום דהם נכסי כהן וכיון דהם טעמים מחולקין לא יפול על זה הקושיא שהקשו בגמרא ליתני הא וכ''ש הא דמהיכא ילפת תרומתו דלא הוי טעמא משום דבר האיסור מתרומת לחמי תודה דטעמא הוי משום דהוי דבר האיסור וכן לא יפול התירוץ שאמרו בגמרא הא קמ''ל דתרומת לחמי תודה תרומתו היא כיון שהם טעמים מחולקים, האמת דלפירוש רש''י קמא שכתב שם קשה כי הך קושיא דהוא מפרש דהפשיטותא הוי דבדהשתא קא מתפיס משום דלחמי תודה אחר זריקה מותר וקודם זריקה אסור ותירץ המתרץ דתרומת לחמי תודה מותר משום דבעיקרו קא מתפיס וא''כ קשה על זה הקושיא עצמה דמאי פריך ליתני לחמי תודה וכל שכן תרומתו דהוו טעמים מחולקים דטעמא דלחמי תודה משום דבעיקרו קא מתפיס וטעמא דתרומתו הוי משום דהוי דבר האסור וכן התירוץ לא יפול על זה כדכתיבנא אבל לפירוש בתרא דרש''י ז''ל דמפרש דפשיטותא דרבינא הוי איפכא וכן לפירוש הר''א ז''ל ניחא והוא מסכים לפירוש רבינו ז''ל שמפרש דטעמא דתרומת לחמי תודה ותרומתו הוי משום דלא הוי דבר הנדור: 


! יב 
[[כנותר כפיגול וכו'.]] בפירקא קמא דנדרים (דף י''ג י''ד) הביא רבא הך מתני' למפשט בעיא דבשר שלמים אי בעיקרו קא מתפיס או בדהשתא קא מתפיס ואמרו שם והא נותר ופגול לאחר זריקת דמים הוא ופירש רש''י ז''ל דנותר הוי שנתותר חוץ לזמנו שלא נאכל ופגול שיצא חוץ ממחיצתו ואמר זה כזה וקאמר דהוי אסור וכו' שמע מינה בדהשתא קא מתפיס ותירצו בנותר של עולה כלומר דלא הוה ליה שעת הכושר מעולם דכולה כליל ואם רבינו ז''ל היה מפרש כן כיון דהוא סובר דבעיקרו קא מתפיס כדפסיק לקמן היה לו לומר דהיינו דוקא בנותר של עולה דלא היתה לה שעת הכושר אבל שאר הקרבנות בעיקרו קא מתפיס ומותר אלא ודאי ס''ל כפירוש הר''ן ז''ל שמפרש איפכא דאיסור נדריה פקע ליה בזריקת דמים ואפילו הכי תנן דאסור שמע מינה בעיקרו קא מתפיס ותירצו בנותר של עולה ולכך רבינו ז''ל דאית ליה בעיקרא קא מתפיס לא הזכיר נותר של עולה. ומאי דאמר כנותר וכו' הוא הדין בלא כ''ף וכדאמרו שם במשנה (דף י') נותר בלא כ''ף וכן כתב רבינו ז''ל לקמן מה שאוכל לך נותר או טמא או פיגול וכו': 


! טו 
[[אבל אם היה בשר בכור (לפניו) וכו'.]] הקושיות העצומות אשר בדברי רבינו ז''ל כבר כתבן הרב כ''מ ז''ל והם נכללות בהשגות הר''א ז''ל וכמה דחק עצמו הרר''א בנו ז''ל בתירוץ הקושיא דמחלק בין מונח לפניו לשאינו מונח דמונח לפניו מקרי דבר הנדור קודם זריקת דמים משום דכיון דבזריקת דמים ניתר לאכלו הוי כשלמים ועם כל מה שדחק עצמו עדיין קשה דלאחר זריקת דמים אמאי מותר נימא בעיקרו קודם מתפיס דהוי קודם זריקה והוי אסור וכמו שפסק רבינו ז''ל בבשר השלמים ועוד קשה לאחר זריקת דמים לישראל אמאי מותר דכיון דישראל הנודר ובסתמא איירי רבינו ז''ל א''כ לאחר זריקת דמים הרי אסור לישראל וליהוי אסור ורש''י ז''ל פירש דאיירי בכהן המתפיס דאי בישראל הא לית ליה שום זכייה בגויה אבל לרבינו ז''ל דלא חילק קשה. ונ''ל לומר דרבינו ז''ל מפרש היפך מפירוש רש''י ז''ל והר''א ז''ל דכשאמרו בגמ' (דף י''ג) אלא לאו דמחית בבשר בכור ומחית בשר דהאיך גביה איירי לפני זריקת דמים אבל לאחר זריקת דמים ודאי מותר כדאמרו מ''ט דמאן דאסר דטעמא דאע''ג דאסור לזרים מ''מ אפילו למאן דקרי בכור דבר הנדור משום דמצוה להקדישו האי לאו דבר הנדור הוא דלאו מחמת נדריה הוא כיון דשרו לכהנים דאיסוריה לאו מחמת נדריה הוא שאילו כן היה אסור לכל וכדכתב הר''ן ז''ל שם בפירוש הבעיא ע''ש וא''כ לכ''ע בההיא שעתא דבר איסור מקרי ולא הוי נדר כי פליגי קודם זריקת דמים דמאן דשרי סבר בעיקרו קא מתפיס כלומר דאע''פ שזה הקדישו אחר שנולד מ''מ אינו מתפיס זה במה שהקדישו אח''כ אלא בעיקרו שהוא כשנולד דהיה אסור מעצמו ומאן דאסר סבר בדהשתא קא מתפיס כלומר וכיון דההיא שעתא הוא מהקדש מחמת פיו תפיס והוי דבר הנדור אבל לאחר זריקה ודאי דמותר דאי אזלת בתר השתא דבר האיסור הוי לכולי עלמא דאין האיסור מחמת הנדר כדכתיבנא ואי בתר מעיקרא הרי כשנולד קדוש היה מעצמו וא''כ לעולם הוי דבר אסור וכל זה לא הוי אלא כשבשר מונח לפניו אבל אם אמר כבכור סתמא ודאי דבעיקרו קא מתפיס דהיינו בשעה שנולד וכמ''ש הר''ן ז''ל בפ''ק דנדרים והכריח הדבר דהא תנן במתני' חטאת תודה ושלמים אסור ולא דייקינן מינה דבעיקרו קא מתפיס אלא ודאי דכשאין הדבר מונח לפניו בעיקרו קא מתפיס ומאי דקא מבעיא ליה כשהדבר מונח לפניו שכבר נזרק הדם ועבר מעשה הזריקה אי אמרינן בדהשתא קא מתפיס או בעיקרו דהוי קודם זריקה אבל כשאמר הרי הוא כבכור ודאי דהוי בעיקרו ולכך מקרי דבר האיסור ושרי וכמו שפסק רבינו ז''ל לעיל ומאן דאסר בבכור משום דגלי קרא לה' ואע''ג דבעיקרו הוא דבר האיסור מ''מ מרבינן ליה מקרא דלה' משום דסוף סוף הוי מצוה להקדישו ומסתבר טפי לרבות הא מחטאת ואשם מהך טעמא. ועם מ''ש יעלו דברי רבינו ז''ל כהוגן לע''ד דכיון דרבינו ז''ל פסק לחומרא להך בעיא לכך בשלמים דהוי חומרא בעיקרו פסק דאסורים ובבכור דהוי חומרא לפני זריקת דמים לומר בדהשתא קא מתפיס דהיינו במה שהקדישו בפה אמרינן בדהשתא קא מתפיס דספיקא דאורייתא לחומרא ולכך פסק בבכור דלפני זריקה אסור אבל לאחר זריקה מותר בלי ספק כדכתיבנא, ולפי זה מאי דפסק רבינו ז''ל בעיקרא קא מתפיס גבי שלמים הוי משום ספיקא דאורייתא לחומרא ולא דאיפשיטא ליה הכי משום רבינא ורבא דבעו למפשט הכי כדכתב הר''ן ז''ל דאין זה הכרח דכבר דחו להו בגמרא. וגם אין להכריח מדאמרינן בנזיר פ''ד (דף כ''ב:) בלישנא בתרא איכא דאמרי היינו דרמי בר חמא כלומר ברייתא דקאמרה האשה שנדרה בנזיר ושמעה חברתה ואמרה ואני ובא בעלה של ראשונה והפר לה היא מותרת וחברתה אסורה הוי אבעיא דרמי בר חמא ואיפשיטא בעיין דבעיקרו קא מתפיס דכבר כתבו התוס' דאין לדמות הנושאין להדדי דודאי גבי אשה אמרינן דעתה אמעיקרא משום דבשעת איסור חבירתה נדרה אבל דרמי בר חמא הנודר נודר בשעת היתר אחר זריקת דמים וההיא סוגיא דנזיר דמדמה הנושאים להדדי ס''ל דבעיא דרמי בר חמא הוי קודם זריקה ופליגא אסוגיא דנדרים ולא קי''ל כההיא סוגיא אלא כסוגיא דנדרים דהוי בעיא במקומה והבעיא הוי לאחר זריקה וליכא פשיטותא מההיא ברייתא דהאשה שנדרה לבעיין דאיבעיא לן אחר זריקה וא''כ לא משגחינן כלל בסוגיא דנזיר ואין להביא ראיה משם אלא נשאר הדבר בספק וקי''ל ספיקא דאורייתא לחומרא ומש''ה פסק רבינו ז''ל כך וכך כתב הר''א בנו דטעמו של רבינו ז''ל כן. וצריך שנפרש פי' ה''ד לפירוש זה ונאמר דה''פ ה''ד אילימא דאמר בהדיא לפני זריקת דמים מ''ט דמאן דשרי דכיון דמסתמא משמע דאעיקרו קא מתפיס כדכתיבנא והוא פי' מה שהיה על הסתם משמע שכוונתו לומר ה''ז כבכור אחר שנשחט וקודם שנזרק הדם שכבר הקדשתיו בפה באותה שעה שנשחט ולא בעת שנולד שעדיין לא הקדשתיו בפה נמצא שהוא מתפיס במה דהקדישו בקדושת פיו והוי דבר הנדור וא''כ לכ''ע אסור ואי שאמר בהדיא לאחר זריקת דמים מ''ט דמאן דאסר דדבר האסור מקרי דאי אזל בתר מעיקרא שהוא שעה שנולד קדוש מעצמו הוא ודבר האסור היה ואי אזלת בתר השתא דבר האסור מקרי דאי מחמת נדרו היה אסור לכל וכיון דהותר לכהנים נסתלק האיסור מחמת נדרו וכדכתב הר''ן ז''ל כאמור אלא ודאי דהיה לפני זריקת דמים ואמר הרי זה כזה ומספקא לן אי אזלינן בתר מעיקרא והתפיס בדבר האסור והוא בעת שנולד שהיה קדוש מעצמו או בתר השתא שכבר הקדישו בפה והוי דבר הנדור אבל לאחר זריקה ודאי דדבר האסור הוי ומותר כדכתיבנא. ולא נראה לאוקומי פלוגתא סתמא דאמר הרי עלי כבכור ולא אמר יותר דודאי משמע ליה דבעיקרו קא מתפיס והוי בעת שנולד דהוא דבר האסור וא''כ מ''ט דמאן דאסר ודחי בגמרא דאפילו שיאמר בהדיא לפני זריקת דמים לא איכפת לן דודאי בעיקרו קא מתפיס דהיינו בעת שנולד ואע''פ שבסתמא מובן אין חשש בזה שרצה לפרש דבריו ביותר וזהו טעמו של מי שמתיר ומאן דאסר אמר דקושטא הוי הכי אלא דרבי ליה קרא מלה' ומסתבר טפי לרבות הא מחטאת ואשם כיון שאח''כ בא לידי נדר שהוא מקדישו בפה. כל זה טרחתי להעמיד דברי רבינו ז''ל וישר בעיני כי הקושיות הם גדולות ועצומות. והא דכתב הטור ז''ל ביו''ד סי' רט''ו דהיכא דנדר מנבילות וטריפות והתפיס בהן דלא מקרי דבר הנדור דבעיקרו קא מתפיס לא פליג רבינו ז''ל עליו דשאני התם דלא מחית בשר קמיה: 


! יז 
[[כך אם הקדיש בכנויין וכו'.]] הכי משמע בגמ' (דף י') דקאמר בלשון שבדו חכמים משום דלא לימא קרבן לה' הכי משמע דבהקדש נמי נאמרו הדברים ומינה לר''י דקי''ל כוותיה דהוי נמי הכי: 


! יח 
[[מה שאוכל עמך לא יהיה חולין וכו'.]] עם מה שהקשה הר''א ז''ל בהשגות הוקשו דברי רבינו ז''ל אהדדי דכאן פסק כחכמים ולמטה גבי חולין שלא אוכל לך פסק כר''מ ותירץ הרב כ''מ ז''ל דסובר רבינו ז''ל דלפי המסקנא אידחייא לה סברוה דאמרו בגמ' (דף י''א) ולחולין שאוכל לך לר''מ לא איקרי מכלל לאו אתה שומע הן. ומלבד הדוחק שהרגיש הוא בעצמו שאינו מבואר בגמ' סתירת הסברוה איכא לאקשויי עליו מריש פ''ב (דף י''ג:) דהדרינן לסברת סברוה דאמרינן על מתני' ואלו מותרין חולין שאוכל לך וכן טעמא דאמר חולין שאוכל לך הא אמר לחולין שאוכל לך משמע לא חולין ליהוי אלא קרבן מני מתני' אי רבי מאיר הא לית ליה מכלל לאו אתה שומע הן וכו' משמע דסברת סברוה היא אמת. ולכן נראה ודאי דדעת רבינו ז''ל כדעת התוס' (דף צ''ד:) והרא''ש והטור ז''ל בסימן ר''כ שכתבו דברייתא דקאמרה לחולין שאוכל לך לרבי מאיר אסור הוא דאמר לא חולין בחול''ם ומאי דאמרינן בפירקא קמא סברוה היינו דקאמר לחולין בפת''ח דצריך לפרש דלחולין כמו לא חולין והא מקרי מכלל לאו אתה שומע הן אבל היכא דאמר לא חולין ודאי דאפילו לרבי מאיר לא הוי מכלל לאו אתה שומע הן וזהו ששינה רבינו ז''ל כאן לשון המשנה ולא כתב לחולין בפת''ח אלא לא חולין דהוא בחול''ם וקשה א''כ מאי קאמר בגמ' בריש פרק ב' טעמא דאמר חולין וכו' ופירשו שם הרא''ש והר''ן ז''ל דדייק משום דלגופיה לא איצטריך אלא לדיוקא והא כיון דהרא''ש ז''ל גופיה סבר דלא חולין בחול''ם מודה רבי מאיר אם כן נימא דדיוקא אתא להיכא דאמר לא חולין בחול''ם דאסור ומתני' כרבי מאיר ואם כן מאי פריך בגמרא להרא''ש ז''ל ורבינו ז''ל וסיעתם. וי''ל דכיון דלדיוקא אתא ע''כ למעט לחולין בפת''ח אתי דאי לא לישמעינן מתני' רבותא דלחולין בפת''ח מותר אלא ודאי דאתא למעוטי לחולין בפת''ח דאסור ודלא כרבי מאיר. כך נ''ל ליישב דברי רבינו ז''ל להסכימו עם שאר הפוסקים ז''ל והגם כי הרב בעל כסף משנה ז''ל כתב בטור יו''ד סי' כ''ד דפירוש הרא''ש ז''ל נראה לו דחוק נראה שמפני זה לא רצה לתלותו בהרמב''ם ז''ל מכל מקום נראה יישוב כמו שפירש הוא ז''ל מחמת הקושיות שהקשינו עליו: 


! יט 
[[הקרבן שאוכל לך.]] דוקא בפת''ח אבל בציר''י ודאי דאינו כלום דלשון שבועה קאמר. והא דלא פי' כן רבינו ז''ל כשאמר הקרבן בציר''י לא חש לכותבו שהוא פשוט בעיניו וכ''כ הרב בעל כ''מ ז''ל בטור יו''ד סימן כ''ד. ומ''ש שם וכאן בכ''מ דרבינו ז''ל גורס במתני' דפ''ב קרבן לא אוכל לך הא קרבן לא אוכל לך לא קרבן לא אוכל וכתב שכ''ה גירסת הר''ן ז''ל. אני בדפוסים לא ראיתי בזה חילוק גירסאות וכ''ע גרסי בפ''ב הא קרבן שאוכל מותר ומשום הכי הוצרכו לומר הי בציר''י דאי אמר שלא אוכל לך בין שיאמר הקרבן לא אוכל לך בפת''ח בין שיאמר הקרבן לא אוכל לך בציר''י ודאי דמותר דאפי' שיהא בפת''ח פירושו קרבן יהא מה שלא אוכל לך וא''כ אמאי אסור אלא החילוק הוא בין פת''ח לציר''י היכא דאמר שאוכל לך ובהדיא כתב הכי הר''ן ז''ל גבי מתני' דפ''ק דהקרבן שאוכל לך דאוקמוה בגמ' שם דהוי בפת''ח כתב שם והא דלא עריב ותני וכו' משום דהנהו תלתא דהיינו הקרבן כקרבן דוקא כי אמר שאוכל אסור אבל אמר לא אוכל שרי וכדכתיבנא וא''כ הוא לא ירדתי לסוף דעת הרב בעל כ''מ ז''ל. גם במ''ש ביו''ד בסימן הנזכר על מה שפסק רבינו לא קרבן לא אוכל לך דמותר דאע''ג דתנן בפ''ק דנדרים לא קרבן לא אוכל לך ר''מ אוסר פסק ז''ל כסתם משנה פ''ב דנדרים ולא חש לההיא, איני מבין דבריו אלו דבפ''ב רמו מתני' אהדדי ותירצו דמתני' בפ''ק הוי לקרבן בשב''א ובפרק בתרא הוי לקרבן בפת''ח ולכך מותר והיינו דכתב רבינו ז''ל כאן. גם מ''ש שם דפירוש לקרבן לא אוכל לך דשרי רבינו ז''ל הוי בשב''א הלמ''ד אבל בפת''ח הלמ''ד אסר, הדברים הפוכים וט''ס הם וצ''ל דבפת''ח הלמ''ד שרי ובשב''א הלמ''ד אסר. מיהו במה שפירש שם בהא דלקרבן לא אוכל כאן בכ''מ חזר ותיקן הדברים: [[קרבן לא אוכל לך.]] פירש הר''ן ז''ל אי אמרינן דבקרבן משתבע שרי דקרבן לאו בר אשבועי אבל בקרבן שאוכל לך לא אמרינן דמשתבע בקרבן שיאכל לו, וכן כשאמר לקרבן שאוכל לך דקי''ל דאסור כדכתב הר''ן ז''ל בפ''ק דנדרים לא אמרינן דמשתבע בחיי קרבן שיאכל לו קרבן וכמ''ש רבינו ז''ל גבי לקרבן שלא אוכל לך דשאני התם דפשט הדברים מורה איסור דהיינו קרבן מה שאני אוכל ממך לקרבן יהיה מה שאוכל ממך אבל הכא פשט הדברים מורה היתר דאמר יהיה קרבן מה שלא יאכל דמשמע מה שיאכל לא יהיה קרבן וכדי לקיים דבריו שלא יהיו לבטלה מוקמינן להו דנשבע בקרבן והוי היתרא כיון דסוף סוף פשט הדברים מורה כדכתיבנא: 


! כא 
[[אבל האומר לא טמא שאוכל לך וכו' אסור.]] הרב כ''מ תיקן הנוסחא וכתב דגרסינן בדברי רבינו ז''ל לטמא שאוכל לך לנותר שאוכל לך. ודברי הרב צ''ע ליישב הנוסחא וכן למטה שכתב רבינו ז''ל לא היכל שאוכל לך אסור כתב שהנוסחא משובשת והנוסחא הנכונה היא להיכל שאוכל לך. ונ''ל שאין לתקן הנוסחאות ורבינו ז''ל טעמו ונמוקו עמו דהוא גריס בגמ' בפ''ק דנדרים (דף י''ג) לא קשיא הא דאמר לאימרא הא דאמר לא אימרא כגירסת רבינו תם ז''ל שכתבו התוס' ז''ל כלומר והברייתא דקאמרה לא אוכל לך מותר היינו דאמר לא אימרא לא אוכל לך ולכך מותר דר''מ לית ליה מכלל לאו אתה שומע הן והתוס' ז''ל הקשו לגירסא זו דא''כ ברישא גבי שאוכל לך דכיון דאמר לא אימרא שאוכל לך א''כ היתרא הוי ולא איסורא דכיון דאמר שיאכל לא יהיה אימרא א''כ היתר הוא ואמאי קאמרה הברייתא שהוא אסור ואי אמרת החלוקה דכשאוכל לך איירי לאימרא וסיפא דאמר לא אוכל לך אמר לא אימרא א''כ ליפלוג וליתני בדידה כולה בלא אוכל לך, ודחקו שם התוס' ז''ל הרבה בקושיא זו עד שהם עצמם הרגישו בחולשת תירוצם וכתבו כן יש לדחות לפר''ת ז''ל. ומפני קושיא זו סובר רבינו ז''ל דהיכא דאמר לא היכל שאוכל לך אסור ברישא וסיפא כולה בלא אימרא או לא היכל איירי וטעמא דמילתא משום דכדי שדברי הנודר לא יהיה לבטלה אנו מתקנים דבריו כל מה שאנו יכולים אע''פ שאנו מוסיפים על דבריו קצת תדע לך דהא לא חולין לא אוכל לך אנו מתקנין דבריו שאומרים לא חולין יהיה מה שאוכל עמך וכן לקרבן לא אוכל לך בציר''י הוי כי האי גוונא דאנו אומרים דהכי קאמר לקרבן יהיה מה שאוכל עמך ולפיכך לא אוכל הרי אנו מוסיפים על דבריו אלא ודאי טעמא מפני דכ''מ שאם אנו תופשים הדברים כפשטם יהיה דברי הנודר לבטלה אנו דוחקים עצמנו בדבריו כדי ליישב דבריו ואם אנו תופשים דבריו כפשוטן גבי לא חולין לא אוכל לך וכן גבי לקרבן לא אוכל לך פשט המאמר הוא שעושה קרבן מה שאינו אוכל עמו ואלו דברים בטלים דאיך יאסור על עצמו ויעשה קרבן מה שאינו אוכל ולכך כדי שיהיה קיום בדבריו אנו דוחקים בלשונו. גם אנו נאמר כן אם פירוש דבריו כפשטן שאמר אינו פיגול מה שאוכל לא יהיה טמא מה שאוכל עמך דברים בטלים הם אלו דלמה לו לומר שלא יהיה טמא ושלא יהיה פיגול לכך כדי לקיים דבריו אנו מוסיפים בדבריו ואנו מפסיקין בין לא לטמא שאוכל ובין לא לפיגול שאוכל לך וכן בין לא להיכל שאוכל לך ואנו מוסיפין על מלת לא עוד אוכל עמך וה''ק לא אוכל עמך מפני שאני עושה טמא מה שאוכל עמך וכן על זה הדרך לא פיגול ר''ל לא אוכל עמך מפני שאני עושה פיגול מה שאוכל עמך וכן בלא היכל שאוכל לך לא אוכל עמך שאני עושה היכל מה שאוכל עמך ועם זה יבא על נכון דברי רבינו ז''ל אין בהם נפתל ועקש ודברים נכונים בטעמם הם לע''ד. וזה פירש רבינו ז''ל בהדיא בדבריו שהוא מוסיף מלת אוכל לך על לא במה שאמר שמשמעו של דבר הוא שיהיה פיגול או טמא לפיכך לא אוכל לך: 


! כב 
[[שזה כמו שנשבע בהיכל וכו'.]] קאי לחלוקה דהיכל שלא אוכל לך ומינה לקרבן שלא אוכל דקאמר רבינו ז''ל לעיל דמותר דטעמו הוי מפני שנשבע בקרבן אע''פ שהרב בעל כסף משנה ז''ל לא כתב שטעם השבועה הוא לחלוקה של קרבן לא אוכל לך מה לא משמע הכי: 


! כד 
[[אמר לו מנודה אני לך וכו'.]] בפ''ק דנדרים (דף ז') אמר רב פפא בנדינא מינך דכולי עלמא לא פליגי דאסור וכו' פירוש דברי הגמ' אפשר לפרשם באחד משלשה פנים ועל דרך זה דברי רבינו ז''ל. הא' מה שפירשו התוס' ז''ל דמ''ש בנדינא ממך כ''ע לא פליגי דאסור הוא אפילו שלא אמר אלא נדינא מינך לחוד וכתבו שם התוס' ז''ל טעמא דלשון נדינא לא משמע כלל לשון הרחקה אלא משמע שאני נע ונד ליהנות ממך וכו' וכן פירשו דפלוגתא דמנודה אני לך הוי לחוד בלא שאני אוכל לך וזהו הפירוש שהזכיר הרשב''א ז''ל. וע''פ זה יתפרשו דברי רבינו ז''ל דפסק כרבנן ולכך כתב דבמנודה אני לך לחוד לא הוי אלא שלא ישב תוך ארבע אמותיו כמו מרוחק אבל מנודה אני לך שלא אוכל כתב דהרי זו אסור באכילה מפני שע''כ לא פליגי רבנן אלא במנודה אני לך לחוד אבל כשאמר מנודה אני לך שאני אוכל לך מודו לר''ע דהוי כמו מנודה אני לך לחוד אליבא דר''ע וכי היכי דהתם לר''ע הוי איסור ולא מלקות משום דחוכך להחמיר היכא דהזכיר שאני אוכל לך לרבנן הוי איסור ולא מלקות. הפירוש הב' הוא פירוש המפרשים ז''ל דנדינא לא סגי אלא שיאמר שאני אוכל לך וכן מנודה אני לך לר''ע ורבינו ז''ל פוסק כר''ע ולכך כתב במנודה אני לך שאני אוכל לך דאסור ואינו לוקה כר''ע ומ''ש אמר לו נדינא ממך לפי פירוש זה קאי אמאי דקאמר לעיל שאני אוכל לך והכי קאמר אם במקום מנודה אני לך אמר נדינא אבל שאר הלשון במקומו עומד אסור וזה פירוש השיטה שכתב הרב בעל כ''מ ז''ל. הפירוש השלישי הוא דברי הרב בעל כ''מ ז''ל דבנדינא אסור בלא שאני אוכל ואפילו בהנאה אבל הפלוגתא במנודה אני לך הוי כשאמר שאני אוכל לך ופסק רבינו ז''ל כר''ע ולפי פירוש זה אתו דברי רבינו ז''ל כפשטן בנדינא שכתב רבינו ז''ל דאסור דהוי לחוד. ומדברי רבינו ז''ל בפירוש המשנה נראה שאינו מפרש כפירוש התוס' ז''ל שכתב שם ומי שאמר מנודה אני לך שאיני אוכל לך או שאיני טועם לר''ע אסור לאכול לו או לטעום לו ואם עבר אינו חייב מלקות ובסוף דבריו כתב שם דהלכה כר''ע מוכח ודאי שדעתו כאחד משני פירושים האחרים ולא כפירוש הראשון. ובפירוש דברי הר''א ז''ל יש חילוק דהרב בעל כ''מ ז''ל רצה לומר דהר''א ז''ל אית ליה דהלכה כר''ע כדברי רבינו ז''ל אלא שסובר דפלוגתא דר''ע לא הוי אלא לענין ד' אמות דוקא דלרבנן מנודה אני לך מותר לגמרי אפילו בתוך ד' אמות ולר''ע אסור בתוך ד' אמות אבל קשה על פירוש זה דכיון דהר''א ז''ל מודה דבמשמתנא לך לא ישב בתוך ד' אמות דלא השיגו לרבינו על כך א''כ מכ''ש דלא יוכל לעמוד תוך ארבע אמות דידיה כיון שלא ישב שם וכיון דרבנן אמרי לישנא דמשמתנא הוא ודאי דמודו רבנן דבתוך ד' אמות מיהא אסור כיון דדמו ליה למשמתנא ובמשמתנא דינא הכי וכמו שהודה הר''א ז''ל ומינה דר''ע דפליג ואוסר אפילו חוץ לד' אמות הוי וכ''ש אי גרסינן לישנא דנדינא דהיא הגירסא הנכונה כדכתב הרב בעל כ''מ ז''ל דודאי לר''ע אסור אפילו חוץ לד' אמות כיון דמדמי ליה לנדינא ובנדינא אסור ליהנות אפילו חוץ לד' אמות וכמ''ש רבינו ז''ל והראב''ד ז''ל מודה לו דלא השיגו אבל אם היה מפרש הרב ב''י ז''ל דהר''א ז''ל פוסק כרבנן אתי שפיר דכיון דבמנודה לחוד ובמשמתנא לחוד לא ישב תוך ד' אמות כאן שהזכיר האכילה הוי האיסור פחות ממנו דישב תוך ד' אמות אבל לא יאכל בתוך ד' אמות והוא הדין במשמתנא דהוי הכי דרבנן מדמי להו להדדי והוא פסק כרבנן. ולפי הפירוש הב' שהוא פירוש השיטה מוכרחים אנו לומר דהר''א פוסק כרבנן ולכך אסר האכילה תוך ד' אמות לבד ולא כר''ע דאסר לגמרי ומיהו לא אסר אלא האכילה לבד תוך ד' אמות ולא הישיבה כיון דהזכיר בלשונו אכילה כדכתיבנא. ולפי הפירוש הא' שהוא פירוש שהזכיר הרשב''א וכתב וכן נראה שהוא דעת הראב''ד נראה לומר ג''כ דדעתו שהר''א פוסק כרבנן וכמו שפסק רבינו לפי אותו הפירוש כדכתיבנא ודקדק מדברי הר''א דסובר אותו הפירוש משום דלא השיג על רבינו ז''ל בנדינא שכתב שאסור ליהנות אפי' לא יאמר שאני אוכל לך משמע דאית ליה כפירוש רבינו דבנדינא לחוד סגי אלא שהוא השיג על רבינו דלית ליה דע''כ לא פליגי רבנן אלא במנודה לחוד אלא אפי' במנודה אני לך שאני אוכל לך אית ליה דפליגי דכיון דרבא מדמי ליה למשמתנא אית ליה להר''א דבמשמתנא אינו אסור אלא תוך ד''א לבד אפי' שהזכיר שאני אוכל לך דכיון דאיסור השמתא הוי תוך ד''א מה שהזכיר האכילה אינו אלא למעט הישיבה שיוכל לישב תוך ד''א אבל (לא) שלא יאכל תוך ד' אמות דידיה אך אינו מוסיף בהזכרת האכילה איסור יותר מד''א וכיון דבמשמתנא הוי הכי ה''ה במנודה דמדמי להו רבנן וזהו שהזכיר בהשגתו וכן משמתנא מינך שלא אוכל לך כו' כלומר כיון דבשמתא הוי דינא הכי הא רבנן מדמו להו להדדי וא''כ אפי' שהזכיר שאני אוכל לך אין האיסור אלא תוך ד' אמות לבד. ובאמת הנכון כדברי הר''ן לומר שפוסק כרבנן ואע''פ שהזכיר בדבריו במקצת הנוסחאות פי' אסור לאכול כו' אין כוונתו לפרש דברי רבינו אלא מסברא דנפשיה קאמר. והרב ב''י ז''ל בטור יו''ד סי' ר''ו דקדק מדברי הטור שכתב בשם רבינו ז''ל והרמב''ם כתב כו' ובנדינא מינך ולא אמר שאני אוכל לך אסור ליהנות ממנו מנודה שלא אוכל אסור לאכול עמו דמלשון עמו משמע בתוך ד' אמות דידיה ואית ליה לטור ז''ל כפירוש שמפרש הראב''ד ז''ל בדברי רבינו ז''ל לפי דעתו ואין זה הכרח דהטור עצמו כתב למעלה אבל אם אומר נדינא ממך וסיים בדבריו שאני אוכל לך אסור עמו ובודאי דההוא עמו לאו בתוך ד' אמות קאמר דהוא אית ליה כפירוש שמפרש ז''ל דבנדינא עם שאני אוכל לך אסור באכילה בכל גוונא. ועוד הזכיר שם הטור ז''ל דין ר' יוסי בר חנינא שאמר שם מודר אני לך שניהם אסורים מודרני ממך הוא אסור וחבירו מותר והרב ב''י ז''ל תמה שם על רבינו ז''ל למה לא הזכירו. ואפשר לתת טעם לרבינו ז''ל דאית ליה דשמואל פליג עליה דקאמר מודרני ממך דלא משתעי בהדיה קאמר אע''ג דשאר המפרשים פירשו ויישבו הב' מימרות דמאי דקאמר ר' יוסי בר חנינא מודרני ממך עם שאני אוכל לך הוי רבינו ז''ל לא ס''ל הכי וכיון דאידחיא לה מימרא דריב''ח אידחיא לה כולא מילתא ודוחק: 


! כה 
[[האומר לחבירו הרי עלי כנדרי רשעים כו' חייב בכולן.]] כלומר שאם אכל יהיה נזיר ויביא קרבן ועבר על השבועה שבועת ביטוי. וא''ת בפ''ק (דף ט') על מתני' דכנדרי רשעים נדר בנזיר ובקרבן ובשבועה שהקשו שם ודילמא כנדרי רשעים הרי עלי והימנו וכו' והוצרכו לומר כשנזיר עובר לפניו ולמה לו לומר כולי האי לימא דאמר כי האי לישנא דקאמר רבינו ז''ל. וי''ל דהאי לישנא פשיטא ולא אשמעינן מידי התנא אבל באוקימתא דשני הוי רבותא טובא כדאמרו שם בגמ'. ודין זה אע''פ שלא הוזכר בגמ' נפקא ליה לרבינו ז''ל מהתם דפשוט הוא בודאי ובמאי דתירץ שמואל באומר כנדרי רשעים הרי עלי והימנו כו' נראה מדברי רש''י ז''ל דכולהו אאכילת הככר קאי וכגון שהיה ככר לפניו ואמר דברים אלו אז יתחייב אם אכלו בנזירות ובקרבן ובשבועה. אבל מדברי הר''ן ז''ל נראה שמפרש שם דהריני עלי לא איירי באכילת ככר אלא באדם שרוצה לנדור בנזירות ואמר כנדרי רשעים הריני וכן אדם שרוצה לנדור בקרבן ואמר כנדרי רשעים עלי אבל חלוקה דהימנו איירי באיסור אכילת ככר שהיה לפניו ואמר כנדרי רשעים הימנו ולזה מטים דברי רבינו ז''ל אמר כנדרי רשעים הריני והיה נזיר וכו' חייב בנזירות כנדרי רשעים עלי חייב בקרבן כנדרי רשעים שלא אוכל ממנו חייב בשבועה משמע קצת כפירוש הר''ן דבנזירות וקרבן לאו באכילת ככר שייכי אע''פ שמדבריו בפירוש המשנה אינו נראה כן. וא''ת כשאמר הרי עלי כנדרי רשעים אם אוכל ככר זה כתב רבינו ז''ל אסור ולא כתב שאם אכל חייב קרבן ואמאי כיון שאמר הרי עלי הרי בלשון עלי קרבן וכיון שאמר אם אוכל ואכל ראוי לחייבו קרבן. וי''ל דסובר רבינו ז''ל דכשרוצה לנדור בקרבן ולא בא לאסור ככר אז אמרינן דעלי קאי אקרבן אבל כשבא לאסור ככר והזכיר עלי לא קאי עלי אלא אאיסור ככר שאסר עליו. והטור ז''ל בסימן ר''ו כתב האומר כנדרי רשעים עלי חייב קרבן אמר ככר זה עלי אסור בו ע''כ. ודין הימנו והריני לא הזכיר והרב ב''י ז''ל כתב שם דלא שייכי לענין איסור ככר וקשה עליו דהימנו באיסור ככר הוי דהוי שבועה שלא לאכול הככר ולא כתבו רבינו ז''ל לא כאן ולא בהל' שבועות ובנזיר נמי שייך היכא דאמר כנדרי רשעים הריני אם אוכל ככר זו. גם מ''ש הטור ז''ל כנדרי רשעים עלי חייב בקרבן דברי מותר הם דאיהו לא עסיק בדיני קרבן כלל אלא די''ל לזה דמשום דרצה להזכיר דין הנמשך ככר זה עלי כנדרי רשעים כתב הדין הראשון דבגמ' נאמר הדין גבי קרבן ומיניה למדו הטור ז''ל גבי איסור ככר: 

~ הלכות נדרים - פרק שני




! א 
[[אחד הנודר מפי עצמו או שהדירו חבירו וכו'.]] כתב הרב בעל כ''מ ז''ל דנפקא ליה מפ''ג דנדרים דקאמר הדירו חבירו שיאכל אצלו, ובמחילה מכבודו דההיא אינה ענין להא דהתם איירי בשחבירו מדירו משלו אם לא יאכל אצלו ובההיא ודאי יש לו רשות ואפי' יענה חבירו אמן וכדכתב הטור ביו''ד סימן ר''ט אבל הא נפקא ליה לרבינו ממאי דאמרינן בספ''ג דשבועות (דף כ''ט:) אמר שמואל כל העונה אמן אחר שבועה כמוציא שבועה מפיו דמי וכן כתב שם הרב ב''י סי' רנ''ז: 


! ד 
[[ויש שמורה להחמיר.]] הר''א בהשגותיו תולה הדבר בקבלת התנאי וקיומו שצריך שלא ישהא כדי דיבור אחר שזכר אותו שלא קיימו והרב כסף משנה ז''ל רצה לומר דזו היא כוונת רבינו ז''ל אבל במחילה מכבודו דכוונת רבינו ז''ל שכתב ויש שמורה להחמיר ואומר והוא שיזכור וכו' הם דברים כפשטן דבעינן שיזכור התנאי תוך כדי דבור לנדר וטעמיה משום דאית ליה כדברי ר''י שכתבו שם התוספות דס''ל דרבא פליג אאביי ודוקא זכור בשעת הנדר מועיל כדקאמר רבא אם זכור בשעת הנדר משמע דוקא זכור אבל אם לא זכור כלל נדרו קיים דמסתמא דעתו לקיים נדרו כיון שאינו זכור התנאי והלכתא כרבא ע''כ דברי התוספות שכתבו בשם ר''י ז''ל, וזו היא דעת יש מי שאומר אלא שהוסיף דדי בזכירה תוך כדי דבור וטעמו דכיון דאם חזר בו תוך כדי דבור סגי כדכתב רבינו לעיל אם כן כיון דזכר התנאי תוך כדי דבור סגי והתוספות הקשו שם על פירוש זה דסתמא דגמרא משמע דדבר פשוט הוא דביטול מועיל שפיר טפי כשאינו זכור מדפריך אדרבא כשזכור בשעת הנדר עקר משמע דוקא זכור אבל שכח לא ואין סברא לומר דרבא פליג אסתמא דגמרא ע''כ. מיהו לזה י''ל דאביי עצמו דאמר תני ובלבד שיהיה זכור בשעת הנדר הוא שהקשה אי זכור עקריה לתנאיה וקיים ליה לנדריה ואף על גב דאביי לא הוזכר בקושיא אלא בתירוץ הקושיא והתירוץ דידיה הוי וכה''ג אשכחן בריש אלו מציאות דקאמר שם וכמה א''ר יצחק כו' וכתבו שם התוספות דר''י עצמו הוא ששאל והשיב ואביי משום דאית ליה דטפי עדיף שלא להזכיר הנדר מהיכא דזוכרו הגיה המשנה אבל רבא פליג עליה ואמר דהסברא הוי איפכא ומתני' כדקאי קאי אבל מכל מקום קשה למה ליה לרבא לומר הכא במאי עסקינן כגון שהתנה בר''ה כו' בלאו האי אוקימתא מתני' כפשטה הויא כיון דאית ליה דזכירת תנאי עדיף ודלא כסברת אביי. ונראה לתרץ ולומר דאין ה''נ דהוה מצי למימר הכי לתרץ הקושיא שהקשה אביי אלא רבא אוקי הך אוקימתא לדקדק לשון המשנה שאמרה שיהא זכור בשעת הנדר ולא אמרה ובלבד שיזכור בשעת הנדר הוה משמע דיזכרנו לתנאי לגמרי ומדקאמר שיהא זכור משמע אף על פי שלא יהיה התנאי זכור לגמרי אלא שיהיה לו זכירה קצת כגון שזכר שהתנה ולא זכר ממה התנה די לו בכך ושיאמר על דעת הראשונה אני נודר ואתי שפיר לישנא דובלבד שיהא זכור וקאי לישנא בדיוקא להאי פירושא דלפירוש שאר המפרשים צריך לדחוק ולומר ובלבד שיהיה זכור בפירוש ובשעת הנדר התנאי אבל אם לא זכר עדיף טפי והוא דוחק בלשון המשנה. עוד הקשו התוספות ז''ל על פירוש זה מ''ש כדי שלא ינהגו קלות ראש בנדרים דמאי קלות ראש שייך כיון שהוא לא זכר כל התנאי אלא מקצת התנאי. גם מדברי הרא''ש ז''ל יש קושיא על פירוש זה דא''כ היכי קאמר דהתנה סתם הא רבא לא הגיה המשנה. ונראה לתרץ דמ''ש חסורי מחסרא וה''ק והרוצה שלא יתקיימו נדריו וכו' אלו הדברים שחסרה המשנה וסתם לנו הוא להודיענו שלא ינהגו קלות ראש בנדרים משום דממתניתין נשמע דאם זכר התנאי לגמרי בשעת הנדר הוי בטולו ביטול דמתניתין אמרה דאפילו שזכור מקצת די כשיאמר על דעת הראשונה אני נודר והוא הדין כשזכר הכל אפילו שלא יאמר על דעת הראשונה אני נודר וילמדו לנהוג קלות ראש בנדרים אחרים כיון דלמדנו דכיון שזוכר התנאי בשעת הנדר סגי לכך אמרה מתניתין הדבר סתום וחסרה הדברים שחסרה ואף על פי שהרא''ש ז''ל דחה פירוש זה שכתב דהא לא הוה מסתם סתומי דכיון דאי אפשר לפרש המשנה אם לא שתגיה הנה הרי היא כמפורשת הך פירושא דיש אומרים לא ס''ל הכי אלא כדכתיבנא. זה נראה טעם ויישוב לפירוש זה וכפירוש רבינו בפירוש המשנה אבל הראב''ד שתולה הדבר בקבלה וקיום מסברא נפקא ליה דצריך דבשעה שיזכור התנאי מיד יקיימנו: 


! ו 
[[אין כל אלו הדברים נוהגים כו'.]] הא נפקא להו ממאי דאמרינן בירושלמי יש תנאי בנדרים ואין תנאי בשבועות והתוס' ז''ל בפ''ג דנדרים יישבו ירושלמי זה בענין אחר ע''ש: 


! ח 
[[ואם כחרמי הכהנים מותר.]] כתב הרא''ש בפ''ב דנדרים (דף י''ח:) אע''ג דבחרמי כהנים מועלין עד שיבא לידי כהנים והוי שפיר דבר הנדור מ''מ סתם חרמי כהנים משמע שכבר באו לידי כהן והתוס' ז''ל עמדו שם ג''כ על קושיא זאת: [[ואם סתם אסור.]] וא''ת כיון דרבינו פסק בפ''י מה' ערכין דסתם חרמין לכהנים א''כ אמאי אמרינן דסתם אסור הרי סתמו לכהנים הוי וא''כ אמאי אסור ובשלמא להר''א שכתב בסוף ה' ערכין דבזמן הזה סתם חרמים לשמים דכיון דניתנים לאנשי משמר ועתה אין משמר כונתם לשמים א''ש אבל לרבינו דלית ליה שם הכי כמבואר שם קשה. וי''ל דשאני הכא דיש לנו לקיים דבריו כל מה שנוכל וכיון דאם מתפיס בחרמי כהנים אינו נדר כלל אית לנו לומר דהתפיס בחרמי שמים כדי שיהא נדר ולא דמי למחרים נכסיו דלעולם דבריו קיימין בין שיתנה לבדק הבית בין לכהנים אבל הכא דהוי התפסה בחרם שאני ושאני כדכתיבנא: 


! יא 
[[אבל מקום שדרכן כו'.]] הרב בעל כ''מ יישב הלשון ומה שיש לדקדק על זה כתבתי בפ''ג מה' נזירות: 


! יג 
[[וכן האומר לאשתו וכו' אם היה האומר ת''ח וכו'.]] מה שתמה הרב בעל כ''מ מדברי הגמ' היא תמיהא גדולה. ונ''ל ליישב ולומר דרבינו סבור דמאי דאמר במשנה (דף י''ד) גבי הרי את עלי כאימא דצריך לפתוח לו פתח בעם הארץ רבותא אשמעינן דאע''ג דאסר על עצמו תשמיש אשתו והוי מילתא דאיסורא דהוא חייב בעונתה מ''מ צריך לפתוח לו פתח וכ''ש כשנדר בדברי הרשות ואמר כבשר חזיר ורבינא ה''ק בגמ' אי לא תנא חולין ה''א דמאי דקאמר מתני' מותרין היינו מדאורייתא וכדכתבו שם התוס' דאמרינן לקמן ד' נדרים התירו חכמים ומ''מ אמרינן בגמ' דצריך שאלה מדרבנן ה''נ ה''א דצריך שאלה מדרבנן בין לת''ח בין לע''ה קמ''ל דהם מותרים כחולין וא''צ שאלה אלא לע''ה כדי שלא יקל ראשו בנדרים והקשה דהיכי הוה ס''ד לומר הא בסיפא דהרי עלי כאימא אמרינן דפותחין פתח ממקום אחר דהיינו שא''צ שאלה אלא לע''ה כדי שלא ינהגו קלות ראש בנדרים כדפריך רבא לקמן וא''כ כיון דבסיפא דינא הכי ממילא דברישא דלא איתפריש דינא הוי כסיפא וא''צ שאלה אלא בעם הארץ וא''כ היכי אמרת דהוה ס''ד דצריך שאלה אפי' לת''ח אלא מחוורתא חולין ממילא נסבה. זה נראה להליץ בעד רבינו ז''ל עם שהוא דחוק וטעמו דאין נראה לו להצריך שאלה יותר בהרי את עלי כאימא מבשר חזיר משום דאדרבא הא משמע ליה דאין ראוי להצריך לו שאלה משום דהוי מילתא דאיסורא כדכתיבנא: 


! טו 
[[והמפקיר עבדיו הגדולים קנו עצמן.]] פ' מי שמת גר שמת ובזבזו ישראל את נכסיו כו' עבדים גדולים קנו עצמן בני חורין כו' וכתבו רבינו בפ''א מה' זכייה ומתנה והפקר הוי כגר שמת: 


! טז 
[[והאומר ה''ז הפקר וזה וכו'.]] וגבי פאה בה' מתנות עניים פ''ב פסק דכשזה אמר וזה ה''ז פאה אע''ג דהוי בעיא פ''ק דנדרים משום דהוי ספיקא דאורייתא ולחומרא כדכתב שם הרב בעל כ''מ ז''ל אבל כאן דלא זכה בו אחר כתב דה''ז ספק אם יצא מידי בעליו הראשונים דאין כאן אלא ספיקא דממונא ולגבי מעשר ודאי דיחוייב במעשר כיון דהוי ספק דאורייתא לחומרא, ועוד הארכתי על זה במקום אחר: 


! יז 
[[המפקיר את שדהו וכו'.]] בספ''ד דנדרים (דף מ''ג:) תניא המפקיר שדהו כל ג' ימים יכול לחזור בו מכאן ואילך אינו יכול לחזור, ואיכא לפרושי הך ברייתא במאי דקאמר ג' ימים יכול לחזור בו בתלתא אנפי. הא' דעת הרא''ש דוקא כשחזר בו אבל אם לקחו בתורת זכיה אפי' הוא עצמו תוך ג' ימים הוי הפקר ופטור מן המעשר וכן אם זכה בו אחר. הב' דעת הר''ן ז''ל דתוך ג' ימים אפי' שזכה אחר לא זכה כלום ואינו יכול לחזור וכן אם זכה בו הוא לא הוי כזוכה מן ההפקר ופטור מן המעשר אלא כאילו לא הפקירה מעולם וקשיא ליה להאי פירושא כשהעמידו שם הך ברייתא בגמ' הקשו אי הכי אמאי עד שלא זכה בה בין הוא בין אחר אינו יכול דאמאי לא הקשו ג''כ ממ''ש משזכה בו בין הוא בין אחר אינו יכול לחזור דרבנן אפילו זכה בה אחר יכול לחזור תוך ג' ימים ברייתא אפילו תוך ג' ימים איירי דקאמרה מופקרת ליום אחד כו' ולפירוש הרא''ש ז''ל א''ש והר''ן ז''ל כבר יישב זה לפי פירושו שם. הג' דאם זכה אחר תוך ג' ימים ודאי דאינו יכול לחזור אבל אם קדם וזכה הוא תוך ג' ימים לא הוה כזוכה מן ההפקר אלא בחזרה וחייב במעשר ופירוש זה כתב הרב כ''מ ז''ל לדעת רבינו ז''ל דמה שכתב אינו יכול לחזור אלא א''כ קדם וזכה כו' אין כוונתו לומר דאם זכה אחר אינו יכול לחזור אבל כל זמן שלא זכה אחר יכול לחזור דודאי אינו כן אלא תוך ג' אבל לאחר ג' אפילו לא זכה אחר אינו יכול לחזור אבל כוונתו לומר דאם זכה אחר ג' דוקא הוי כזוכה מן ההפקר ופטור מן המעשר אבל תוך ג' אם חזר בו איהו חייב במעשר וא''כ לפי זה היכא דזכה בה הוא תוך ג' (פטור) [צ''ל חייב] במעשר דלא מיעט אלא לאחר ג' ולפי פירוש זה בדברי רבינו ז''ל קשה דבסוף פ''ה מהל' מתנות עניים כתב המפקיר כרמו והשכים בבוקר וזכה לעצמו ובצרו וכו' ובין כך ובין כך פטור מן המעשר ע''כ. ואמאי כיון דהוי תוך ג' אע''ג דזכה בה איהו חייב במעשר דלא הוי כזוכה מן ההפקר ושם בפרק ד' דנדרים אמרו כשהקשו מהאי ברייתא לריש לקיש בשלמא לעולא דרבנן קתני לה ודאורייתא קתני לה כלומר מדאורייתא פטור מן המעשר תוך ג' ימים אבל מדרבנן דאמרו שלא יהא הפקר תוך ג' ודאי דחייב וא''כ אמאי כתב רבינו שם פטור מן המעשר. לכן נראה דרבינו ז''ל סובר דהיכא דזכה בה תוך ג' הוי כזוכה מן ההפקר ושיעור לשונו כן הוא תוך ג' יש לו ב' תקונים לבטל ההפקר או שיחזור בו או שיזכה בו אע''ג דלא דמו להדדי דהחזרה מבטלו לגמרי וכאילו לא היה הפקר מעיקרו וחייב במעשר אבל הזכיה בו הוי כזוכה מן ההפקר ופטור מן המעשר מ''מ חשיב תיקון דחזר הדבר לבעליו הראשונים אבל לאחר ג' החזרה לא הוי תיקון להשיב הדבר לבעליו אלא צריך שיזכה בו כדי שיחזור הדבר אליו, ופירש הטעם דזכייה מהניא משום דלא גרע מזוכה מן ההפקר דעלמא דיכול לזכות בו וכיון דזכה בו אפילו אחר ג' מהני, ולפי זה מה שהקשו בגמ' מברייתא דהשכים בבוקר ובצרו משום דברייתא לא פרשה דבצרו בתורת זכייה אלא סתמא קאמר וכמו שכתב הר''ן ז''ל דכיון דלא פריש דזוכה מן ההפקר נימא דמיהדר הדר ביה ולכך אמרו שם דמדרבנן חייב במעשר אבל רבינו ז''ל בהל' מתנות כתב בהדיא וזכה בו ובצרו הרי הוסיף מלת זכה בו לומר דפירוש דזכה בתורת זכייה וכיון דזכה בו ופירוש בתורת זכייה לכך אמר דפטור מן המעשר: 


! יט 
[[דבר המופקר כו'.]] צ''ע בפרק השוכר: 

~ הלכות נדרים - פרק שלישי




! ב 
[[כיצד יחול נדר על נדר וכו'.]] בפ' ב' דנדרים (דף י''ז) אמרו יש נדר בתוך נדר ואין שבועה בתוך שבועה וכו' (עיין בכ''מ) ויש כאן שני פירושים. האחד דהיכא דאמר הריני נזיר היום וחזר ואמר הריני נזיר היום לוקה שתים אם אכל ענבים או שתה יין אבל אם אמר שבועה שלא אוכל ב' פעמים ואכל אינו לוקה אלא אחת וה''ה היכא דאמר קונם עלי ככר זה וחזר ואמר קונם עלי ככר זה ואכלו לוקה שתים משא''כ בשבועה. והר''ן ז''ל דחה פירוש זה ואמר דודאי אין נדר בתוך נדר כלומר שאם אמר קונם עלי ככר זה שתי פעמים ואכל אינו חייב אלא אחת דאין איסור חל על איסור ולא אמרינן יש נדר בתוך נדר אלא לענין נזירות בלבד שאחר שישלים נזירות אחד יתחיל למנות נזירות אחר אבל אם אכל ענבים תוך ימי הנזירות הראשון לא ילקה שתים אלא אחד וכן פירשו שם התוס' ז''ל והקשו לפירוש הראשון דאמאי פתח מתניתין ביש נדר בתוך נדר וסיים בנזירות ואמאי לא קאמרה מתניתין גוונא דנדרים כמו שפתח ולימא היכא דאמר קונם עלי ככר זה ב' פעמים ואכלו לוקה שתים אלא ודאי דאין נדר בתוך נדר ולא משכחת לה אלא בנזירות וכן נראה מדברי הטור ז''ל בסוף הל' שבועות. אבל מדברי רבינו ז''ל נראה דמשכחת לה בנדר גופיה היכא דאמר הרי עלי קרבן אם אוכל ככר זו וטעמו עמו דאע''ג דאין איסור חל על איסור אין זה אלא בנודר שני קרבנות וחייב שתים והא דסיים בנזירות יש לתרץ משום דהא דנזירות חל על נזירות נפקא ליה מקרא דנזיר להזיר סיים בנזירות דאיירי ביה קרא ופתח בנדר להודיענו דמשכחת לה בגוונא דנדר כדכתיבנא אבל ודאי אם אמר קונם עלי ככר זו ב' פעמים מודה רבינו דאינו לוקה אלא אחת דאין איסור חל על איסור: 


! ה 
[[הרי שמת אביו או רבו היום וכו'.]] בפ''ק דנדרים (דף י''א:) גבי בעיא דשלמים אי בעיקרו קא מתפיס או בדהשתא קא מתפיס הביאו ברייתא דהריני שלא אוכל בשר ושלא אשתה יין כיום שמת בו אביו ואמר שמואל והוא שנדור ובא מאותו היום. והקושיא כפי מ''ש הרא''ש ז''ל והר''ן ז''ל היא דודאי (ואילך) הברייתא לא איירי שאמר בפירוש הריני כיום שמת בו אביו אלא דאמר אכילת בשר עלי בחד בשבא סתם וכיון דבעיקרו קא מתפיס ודאי דמתפיס א' בשבא שמת אביו אע''פ שלא אמר כן בפירוש וא''כ רבינו ז''ל דפסק לעיל בפ' א' דבעיקרו קא מתפיס היל''ל כאן דאפי' שלא אמר כיום שמת בו אביו בפירוש אלא בחד בשבא לחוד סגי דאמרינן בעיקרו קא מתפיס והיה לו לבאר: 


! ו 
[[הרי ישיבת הסוכה בחג הסוכות וכו'.]] וא''ת אפילו בשבועה אמאי לא חייל בתפילין מיגו דחייל אשבתות וימים טובים דלאו זמן תפילין חייל אשאר יומי ובחג הסוכות מיגו דחייל אשאר יומי החג חייל נמי אלילה הראשון שהוא חייב בסוכה לבד בלילה הראשון וכן בלילי פסח אינו חייב לאכול מצה אלא כזית בלילה הראשון. ונ''ל דרבינו אית ליה כמ''ש הר''ן ז''ל בפ''ג דשבועות דהיכא דאמר שלא ישב בצל סוכה סתם אית ליה לירושלמי דלוקה משום דבנדרים הלך אחר לשון בני אדם ובני אדם לא קרו סוכה סתמא אלא לסוכה של מצוה. וכן נ''ל לומר ג''כ לתפילין כשאדם נשבע שלא להניח על הסתם בשעת החיוב קאמר ומפני כן כתב בפ''ד מהלכות שבועות דנשבע שלא יעשה סוכה סתם וכן שלא ילבש תפילין סתם לוקה משום שבועת שוא משום דדעתו ודאי אשעת חיובא וכן בלילי פסח ואין כוונתו לומר אלא אשעת חיובא לבד ואע''ג דהזכיר לילי פסח ר''ל לילות פסחים רבים ואשעת חיובא קאמר וכן ישיבה בסוכה בחג הסוכות לשעת חיובה כוון ולכך הוצרך רבינו לומר שם בפ''ה שכדי שיחול בכולל צריך שיאמר שלא ישב בסוכה לעולם ואז חייל בכולל אבל אם אמר בסוכה סתמא משמע סוכה של מצוה ולוקה. ומיהו גבי שלא יאכל מצה נראה דפליג רבינו שם על הר''ן דלהר''ן אם אמר שלא יאכל מצה סתם חייל בכולל ומדברי רבינו ז''ל לא משמע הכי דהצריך שם גבי מצה שאמר שלא יאכל מצה שנה או שתים משמע דאם אמר סתם מצה הוי המובן מצה של מצוה דומיא דסוכה אע''פ שמלשון שכתב שם שהרי לא נשבע שלא יאכל בלילי פסח לא משמע הכי מ''מ מדהצריך שיאמר שנה או שנתים משמע כדכתיבנא. ולהרב בעל כ''מ ז''ל ראיתי שדקדק מדברי רבינו הפך דברי דסובר דפליג על הר''ן ז''ל גבי סוכה דלרבינו ז''ל צריך שיאמר שלא אשב בסוכה של מצוה ואם לא אמר אלא בסוכה סתם אינו לוקה וחייל בכולל וקשה על דבריו דא''כ למה הצריך רבינו ז''ל שיאמר גבי כולל דסוכה שלא אשב בסוכה לעולם. ותימה עליו שדקדק מלת לעולם הפך דברי וסובר דבסוכה פליג על הר''ן ז''ל ובפסח מודה לו דא''א לומר כן כדכתיבנא ולא ירדתי לסוף דעתו. מיהו קשה מפ''א מהלכות שבועות שכתב שם ושלא ישב בסוכה בחג הסוכות ושלא יאכל מצה בלילי פסח דמשמע דאם לא הזכיר חג הסוכות ולילי פסח לא לקי משום שבועות שוא וכפי הנראה מפ''ה משמע דגבי פסח וסוכה אפילו דאמר סתמא שלא אוכל מצה ושלא אשב בסוכה לקי ואולי מה שכתב בפ''א מהל' שבועות לאו דוקא שלשון הנודר כן ועדיין צ''ע: 


! ט 
[[הנודר שיצום בשבת וכו'.]] בכל מה שפלפל הרב בעל כ''מ ז''ל דלמה לא הזכיר רבינו ז''ל בפ''א מה' שבועות דהמתענה בר''ח וערב יוה''כ וחנוכה ופורים דהוי שבועת שוא, יש לתרץ דאע''ג דלא חל השבועה משום דחכמים עשו חיזוק לדבריהם או מטעמא אחרינא כיון דהוי דבר דרבנן לא לקי משום שבועת שוא אלא בשבתות וימים טובים שאסור להתענות מן התורה ושם כתב רבינו ז''ל דברים שאם היה מזיד היה לוקה משום שבועת שוא כדכתב שם בהדיא ולכך לא כתב הני דהוו מדרבנן אע''ג דעלה על דעת שואל מהרשב''א ז''ל בתשובה הוזכרה בב''י טור יו''ד סי' רל''ט דהיה סבור רבינו ז''ל דהמתענה בשבת אע''ג דהוי איסור מדרבנן לקי משמע דאית ליה כיון דאין הדבר יכול ליעשות באיזה צד שיהיה אמרה תורה דלקי משום שבועת שוא וגם הרשב''א שהשיבו דהמתענה בשבת אית ליה לרבינו ז''ל דהוי מה''ת בדרך אפשר השיבו שם מ''מ מה שכתבתי נראה לי נכון להליץ בעד רבינו ז''ל למה לא הזכיר אלא שבתות וימים טובים לבד ואע''ג דהטור או''ח סי' תק''ט כתב נשבע להתענות בהם אין צריך התרה כו' אלא לוקה ומשמע דקאי אחנוכה ופורים שהזכיר קודם ואע''פ כן כתב דלוקה צריך לדחוק ולומר דלא קאי אחנוכה ופורים אלא אשאר דאל''כ קשה עליו ממ''ש בטור יו''ד סימן רל''ט כמו שהקשה הרב ב''י ז''ל בסי' תי''ח: 


! י 
[[קרבן שאיני מדבר עמך וכו' אין הנדר חל בכל אלו.]] אע''ג דהר''ן ז''ל אית ליה דגרסי' שאני אין לשבש ספרי רבינו בכל הגרסאות דגרסי' שאיני וכן בפיהמ''ש שכתב כן בהדיא שאיני ביו''ד אין לשבש ג''כ דמצינן למימר דמתני' נקיט שאיני דאע''ג דהוי נדר בלשון שבועה והוי דבר שאין בו ממש משום דלא יזלזלו בנדרים הצריכו שאלה מדרבנן וכדרבינא דקי''ל כוותיה ומתני' נקט שאיני לאשמועינן הך רבותא דאע''ג דאיכא הני תרתי לריעותא צריך שאלה מדרבנן: 


! יא 
[[אבל האומר יאסר פי לדבורו וכו'.]] בספ''ק (דף י''ג) גבי מתני' דקונם פי מדבר עמך אמרו בגמ' אר''י באומר יאסר פי לדבורי. ופירש שם הר''ן ז''ל כלומר נעשה כאומר דהא אמר קונם פי מדבר משמע דקונם קאי אדיבור ומשמע נמי דקאי אפה הילכך כיון דסתם נדרים להחמיר אמרינן דאפה נמי קאי וכיוצא בזה כתב הרא''ש ז''ל בפסקיו וכדברי נראה מדבריו ומדברי הטור ז''ל בי''ד סימן רי''ג שכתב משנה כלשונה ואח''כ כתב וכ''ש שאם אומר כו' והרב''י ז''ל כתב שם שכך הם דברי רבינו ז''ל. ול''נ דרבינו ז''ל לית ליה הכי אלא סובר דמאי דקאמר בגמ' דאומר יאסר פי לדבורי דאמר כן בהדיא ולא נעשה כאומר אלא דקאמר קונם פי מלדבר עמך וידי מלעשות לך כדכתב בסוף דבריו לפיכך האומר לחבירו קונם פי מלדבר עמך וידי מלעשות לך הרי שנה לשון המשנה דאמרה פי מדבר ידי עושות לך ורגלי מהלכות עמך. ויש הפרש בין זה לזה דידי עושות לך אפשר מה שעושות ידי לך יהיה קונם וכן רגלי מהלכות מה שמהלכות רגלי עמך והוי דבר שאין בו ממש אבל כשאומר רגלי מלהלך וידי מלעשות אין כאן ספק דאידים ורגלים קאי וזה נ''ל פשוט בדברי רבינו ז''ל ודלא כדברי הרב''י ז''ל שאמר שלשון רבינו ז''ל הוי כלשון המשנה. וא''ת כיון דלדעת רבינו ז''ל מגיה ר''י במשנה אמאי הוצרך להגיה לימא דאע''ג דהוי דבר שאין בו ממש מדרבנן צריך שאלה וכדתריץ רבינו לאידך מתני' והר''ן ז''ל הקשה זה ותירץ דקושטא דמילתא קאמר אבל לרבינו ז''ל טפי עדיף הא מלהגיה המשנה. וי''ל דאמרו כן משום דיקא נמי דקאמר בתר הכי וכן תירצו שם התוס' לקושיא זאת ועוד אי מדרבנן מאי אשמעינן מתני' הא כבר שמעינן לה ממתני' דאידך פירקין ועוד דכאן במשנה אמרו אסור ובמתני' דאידך פירקין קאמר ה''ז בבל יחל וכתב שם הר''ן ז''ל דגבי שבועות קאמר בתר הכי במשנה לשון אסור משום דהוי מדינא אבל התם דהוי מדרבנן קאמר ה''ז בבל יחל א''כ מהך טעמא בהך מתני' דקאמרה אסור אמרה נמי דהוי מדינא: 


! יב 
[[הנודר בדברים שאין בהם ממש וכו'.]] לפי מ''ש הרב בעל כ''מ בשם ה''ר מרדכי בר' יוסף א''כ אין דין זה אלא בע''ה ולא בת''ח דהא דאמרינן פותחין לו פתח ממקום אחר בסוף פ''ב בע''ה איירי כדאיתא התם ואפי' תימא דאכולהו נדרים קאי לא הוי אלא בע''ה והיה לו לבאר אע''פ שכתב שלא ינהגו קלות ראש בנדרים והך טעמא משמע לכאורה דשייך טפי לעם הארץ מ''מ היה לו לבאר יותר. לכן העיקר כדברי הרב כ''מ ז''ל דפסק כרבינא דשני הכי אליבא דר''י דפסק רבינו ז''ל כוותיה לקמן באידך פירקין וכן בפירוש המשנה כתב רבינו ז''ל דברי רבינא משמע דקי''ל כוותיה: 

~ הלכות נדרים - פרק רביעי




! א 
[[וכן אם בקשו ממנו שידור שלא תהנה אשתו לו וכו'.]] פ''ג דנדרים (דף כ''ח) איכא שם במשנה בברייתא תרי דיני שלא הזכירם רבינו ז''ל והם פלוגתא דב''ש וב''ה במשנה לא יפתח לו בנדר וב''ה אומרים אף יפתח לו ופירש''י אם הליסטים אינו מזקיקו שידור לא יפתח לו הוא בעצמו ובברייתא ב''ש אומרים לא יפתח בשבועה וב''ה אומרים אף יפתח לו בשבועה והקשו שם בגמ' לב''ש בשבועה הוא דלא יפתח הא בנדר יפתח לו והתנן ב''ש אומרים לא יפתח לו בנדר ותו מיפתח הוא שלא יפתח לו בשבועה הא מנדר נדר בשבועה והתנן ב''ש אומרים בכל נודרים חוץ מבשבועה ותירצו תנא מתני' בנדר להודיעך כחן דב''ש תנא ברייתא בשבועה להודיעך כחן דב''ה רב אסי אמר הכי קתני ב''ש אומרים אין שאלה בשבועה וב''ה אומרים יש שאלה בשבועה ע''כ. והשתא לתירוצא קמא דגמ' לב''ה דקי''ל כוותיה פותח לו בשבועה כלומר שיאמר לליסטים אם תרצה אשבע לך ולתירוצא דר''א לא ילפינן הך דינא מהך ברייתא ואפילו נאמר דרבינו ז''ל אית ליה כר''א מ''מ דינא דמתני' דיפתח לו בנדר היה לו להזכיר. והטור ז''ל ביו''ד סי' רל''ב כתב ואפילו לא בקש ממנו שידור והוא נודר מעצמו כו' והיינו דינא דמתני' עוד כתב או שבקש ממנו שידור והוא נשבע ונראה דאמר כן מן הברייתא. אבל קשה דלמה כתב שבקש שידור אבל לא בקש כלל שידור לתירוצא קמא יכול לפתוח לו אני אשבע דאי אמרת הטור מפרש דמ''ש ב''ה יפתח לו בשבועה הוא כששאל לו הליסטים נדר אבל לא שאל לו כלל אינו פותח לו בשבועה זה א''א דא''כ מאי מקשו בגמ' בשבועה הוא דלא יפתח הא בנדר יפתח והתנן ב''ש אומרים לא יפתח לו בנדר כו' מאי קושיא דמאי דקאמר התם לא יפתח לו בנדר היינו אם הליסטים אינו מזקיקו שידור אבל כאן איירי שמזקיקו שידור וקאמר ב''ש דאף על גב דמזקיקו שידור לא יפתח לו בשבועה א''ו דהאי פתיחה דשבועה דקאמר ב''ש דלא יפתח אינו כשאינו מזקיקו הליסטים שידור ומינה דלב''ה דקאמר שיפתח אפי' שאין הליסטים מזקיקו לידור א''כ אמאי כתב הטור ז''ל דכששואל לו הליסטים שידור איירי ואי הטור ז''ל פסק כתירוצא בתרא מהיכן למד שישבע אע''פ שהליסטים אינו אומר אלא שידור הא אין לברייתא עסק בזה הדין כלל. ואולי י''ל דהטור פסק כתירוצא בתרא ומ''מ כיון דמתני' קאמרה שנודר אע''פ שאינו שואל ממנו וכן שנודר יותר ממה ששואל ממנו מזה למד הדין מנדר לשבועה אבל אם אינו מזקיקו לידור כלל לית ליה דיפתח בשבועה כתירוצא קמא: 


! ג 
[[וכן נדרי זרוזין מותרין.]] רבינו ז''ל לא כתב בהל' שבועות שבועת זרוזין. וכתב הרב כ''מ ז''ל בפ''ג דלא כתבו רבינו ז''ל שם משום שלא אמרו בגמ' כשם שנדרי זרוזין מותרין כך שבועות זרוזין מותרים ע''כ. ואני ראיתי לרבינו ז''ל שכתב בפירוש המשנה בפ''ג דנדרים ודע שאלו הארבעה נדרים כולם אין הפרש בהם בין נדר ושבועה ולכך אין צריכים הפרה אלא נדרי זרוזין ולפיכך אין זה מותר בשבועות ע''כ. ואם דברים אלו דנדרי זרוזין צריך היתר זה אי אפשר דבהדיא אמרו בגמ' דאלו נדרים אין צריך שאלה לחכם כלל, ועוד דשם (דף כ''ד) בעי למפשט דרבנן פליגי עליה דראב''י ממתני' דהאומר לחבירו קונם שאיני נהנה לך וכו' ואמרו שם טעמא דאמר זה הוא כבודי הא לאו הכי נדר הוא וצריך היתר ואמאי צריך היתר הא נדרי זירוזין הוא משמע דנדרי זרוזין א''צ היתר אלא צ''ל דמאי דקאמר צריך הפרה כלומר יש צד בהם שצריך הפרה כיון שמעמיד דבריו כדאמר בירושלמי ואומר שנתכוון לנדר וכיון שיש בו צד שהוא נדר לכך החמירו בשבועות החמורות דילמא נתכוון לשבועה ולפיכך אמר בגמ' דנדרי זרוזין מותרין בשבועות כמ''ש בשגגות ובשאר: [[כגון שהדיר חבירו שיאכל אצלו.]] פסק כראב''י דהכי איפסיקא בגמ' הלכתא כוותיה ומ''מ ההיא דקונם שאיני נהנה לך אם אי אתה נוטל לבנך כור של חטין וכן האומר לחבירו קונם שאתה ניהנית לי אם אי אתה נותן לבני כור של חטין הביאם רבינו ז''ל לפסק הלכה בס''פ שמיני דאית ליה דמודה בהו ר''א מטעמא דאמר שם לא כלבא אנא דמיתהנינא מינך ולא מתהנית מינאי וכן באידך לאו מלכא אנא דמהנינא לך וכו', וסובר רבינו ז''ל דלפי המסקנא הני טעמי אינהו וכפירוש בתרא דהר''ן ז''ל ומ''ש בברייתא יתר על כן אמר ראב''י האומר לחבירו קונם שאני נהנה לך אם אי אתה מתארח אצלי ואוכל עמי פת חמה וכו' לא משום דלא חיישינן לטעמיה דלאו כלבא אנא דשאני הכא דהוי מתנה מועטת אלא הא יתר ע''כ דקאמר משום דסד''א כיון דמייחד ואמר פת חמה וכו' של חמין דוקא נדר ולא לזרוזי בעלמא קמ''ל. ועל דרך זה כתב הטור ז''ל בסי' רל''ב וכן הרא''ש בפסקיו ואע''ג דהרא''ש ז''ל בפירושו כתב דליכא למפשט מהא דפליגי רבנן משום דא''ל לא כלבא אנא משמע דאית ליה דשייך הכא טעמא דכלבא אנא אולי דאית להו לרבנן דאמרינן ליה אפילו במתנה מועטת וראב''י לית ליה אלא במתנה מרובה אבל במתני' בקונם שאיני נהנה וכו' וקונם שאתה ניהנית לי מודה ראב''י דהוי מתנה מרובה ושייך בהו הני טעמי ועם זה יסכים מ''ש בפירושו עם מ''ש בפסקיו. ומ''מ ק''ק למה השמיט רבינו ז''ל ההיא דיתר על כן דר' אליעזר כיון דאפי' לפי פירושו דהוי כפירוש בתרא דהר''ן ז''ל הוי רבותא כיון דייחד ואמר פת חמה וכוס של חמין כדכתיבנא: 


! יא 
[[אמר שאיני נהנה לזה ולזה ולזה כו'.]] קשה דבפרק ארבעה נדרים (דף כ''ז:) אוקימנא להאי מתני' כגון שתלאן זה בזה ואמר פלוני כפלוני ופלוני כפלוני וכו' משמע דאם לא אמר בלשון הזה אלא בלשון האמור במשנה לזה ולזה ולזה לא שייך לומר ביה אחרון וראשון כדאמרינן התם דאי חשבת ליה ככללי ולא כפרטי הוה ליה ככולכם וכיון שהותר אחד מהם הותרו כולן בין שיהיה ראשון בין שיהיה אחרון ואי חשבת ליה כפרטי א''כ כשיתירו לו לא יותר האחר. והטור ז''ל בי''ד סימן רכ''ט ביאר דינים אלו יפה מסכים למה שכתבתי דהוא פוסק כר''ש דאמר דצריך שיאמר לזה קרבן ולזה קרבן וכתב דאי לא אמר הכי הותר אחד מהם הותרו כולם ואי אמר הכי אפילו אם יתירו לאחד לא הותרו האחרים ואם התפיס זה בזה אז אם יתירו לראשון הותרו כולם ואם יתירו לאחרון כולם אסורים אבל לרבינו ז''ל דכתב משנה כלשונה קשה טובא. ועל מ''ש הרב בעל כ''מ ז''ל דרבינו ז''ל אית ליה דלזה ולזה בוי''ו הוי כללי ובלא וי''ו הוי פרטי ואית ליה גירסת התוס' ז''ל בפ' שבועת הפקדון ופסק כר' יהודה איני יודע איך אפשר לומר כן דהא רבינו ז''ל בפרק שביעי מהל' שבועות כתב שבועה שאין לך בידי לא לך ולא לך ולא לך כולהו בוי''ו דהוי פרטי וחייב על כל אחד ואחד וכן חטין ושעורין וכוסמין ומ''ד (דכיון דלא) [דבוי''ו] הוי כללי צריך שיאמר חטים שעורים כוסמים בלא וא''ו כדאמרינן בפ' שבועת הפקדון. לכך נ''ל לומר דרבינו ז''ל גריס בפ''ג דנדרים גירסת הרא''ש ז''ל שכתב בפסקיו בפ' ר''א וז''ל הא דקתני במתני' הותר הראשון הותרו כולם אוקימנא בפ' ד' נדרים כגון שתלאן זה בזה דאמר פלוני ופלוני ופלוני דיקא נמי וכו' ואע''ג דהוא מפרש בפירושו בפ' ד' נדרים כפירוש הטור ז''ל מ''מ למדנו ממה שכתב בפסקיו דלא גריס פלוני כפלוני ופלוני כפלוני וכו' אלא פלוני ופלוני ופלוני ועל פי גירסא זו הוא מפרש דמ''ש בגמ' דמקרי תלייה זה בזה הוא משום דקאמר בוי''ו דכיון דקאמר בוי''ו בהכי תלה זה בזה אבל כשלא אמר בוי''ו הוי פרטי בלא תלייה ולכך צריך פתח לכל אחד ואחד ואם יתירו לאחד הותרו האחרים אבל ודאי דרבינו ז''ל אית ליה דבין אמר בוי''ו ובין בלא וי''ו הוי פרטי דהוא פוסק כרבי דאמר לא שנא כזית כזית לא שנא כזית וכזית בוי''ו הוי פרטי והחילוק בין וי''ו להיכא שאמר בלא וי''ו הוא לענין זה דבוי''ו הוי התפסה כשאמר קונם שאיני נהנה וכו' ובלא וי''ו [לא] הוי התפסה. כנ''ל ליישב דברי רבינו ז''ל. ומה שהקשה דכאן פסק כר''ש כתבתי בהל' אישות: 

~ הלכות נדרים - פרק חמישי




! א 
[[ואם עבר ונהנה אינו לוקה וכו'.]] מדברי רבינו ז''ל שכתב לקמן בפרק עשירי גבי מדיר את אשתו שלא תלך לבית אביה כתב שם ואם הלכה לפני הפסח והרי הוא מהנה אותה לפני הפסח ה''ז לוקה נלמוד כאן דאם ראובן זה ההנהו בעצמו לוקה משום לא יחל דברו. והר''ן ז''ל בפרק ואלו מותרין (דף ט''ו) פליג על רבינו ז''ל וסובר בהפך שכתב שם גבי הלכה היא עד הפסח דהיא לוקה והוא אינו לוקה. והקשה לרבינו ז''ל למה שכתב דאם ההנהו הוא לוקה ממאי דאמרינן בפרק אין בין המודר (דף ל''ה) ככרי עליך ונתנה לו במתנה מי מעל למעול נותן הא לא אסירא עליה אלמא אין האוסר עובר כלל, ורבינו יתרץ לזה דאי אמרינן התם הכי הוא גבי מעילה דקונמות דאיכא מאן דאמר דלית מעילה בהו הילכך אפי' למ''ד דאית בהו מעילה כי הקדש מסתייה דנאמר דהיכא דהוי כי הקדש דאסירא עליה ימעול אבל היכא דלא אסירא עליה לא ימעול וא''כ אין ללמוד ממעילה למלקות וכן נראה שם מדברי הרא''ש ז''ל שפירש שם הא לא אסירא עליה ולא מצינו מעילה בדבר המותר לו ע''כ. וא''כ נאמר דדוקא גבי מעילה אמרינן אבל גבי מלקות כיון דהוא הדירה והוא עצמו ההנהו הרי עבר בבל יחל ואמאי לא ילקה, ובמאי דקאמר רבינו ז''ל דהמודר אינו לוקה הקשה לו מפרק יוצא דופן וכו': 


! ג 
[[ראובן שאמר לשמעון הרי פירות פלוני אסורין וכו'.]] בהדיא אמרינן בפ' השותפין (דף מ''ז) גבי בעיא דרמי בר חמא אין אדם אוסר פירות חבירו על חבירו: 


! ד 
[[האומר לחבירו ככרי זו אסורה עליך וכו'.]] כתב הרב כ''מ ז''ל יש ללמוד כל זה מדתנן בפ''ה דנדרים האומר לחבירו קונם וכו', ואין צורך דמ''ש ככרי זו אסורה עליך וכו' הוא בפרק אין בין המודר (דף ל''ד:) בעיא דבעא מיניה רב חייא בר אבין מרבא ואמר ליה פשיטא דאסור. [[ומ''ש מת ונפלה לו בירושה או שנתנה לו אחר במתנה וכו',]] שם הקשו מברייתא דהשאילני פרתך וכו' ותירצו שנתנה לו ע''י אחר משמע דהיכא דניתנה לו במתנה ע''י אחר מותרת: 


! ה 
[[ומ''ש אמר לו פירות אלו אסורים עליך וכו'.]] בפרק אין בין המודר (דף מ''ב) גבי המודר הנאה לפני שביעית וכו' רב ושמואל ור' יוחנן ור''ל אמרינן במסקנא (שם ע''ב) דלא פליגי דרב ושמואל קאמרי בנכסים אלו דאוסר אפילו לכשיצאו מרשותו ור''י ור''ל אמרי דהיכא דאמר נכסי אינו אוסר לכשיצאו מרשותו ובפ' השותפין (דף מ''ז) בעי אבימי קונם לבית זה שאתה נכנס מת או שמכרו לאחר מהו אדם אוסר וכו' ופשטוה מהא דהאומר לבנו קונם שאי אתה נהנה לי ומת יירשנו בחייו ובמותו (ומת) לא יירשנו וכו'. והרא''ש ז''ל סובר דבעיא נמי איירי דקאמר בחייו ובמותו אבל אם לא אמר כן אינו נאסר והר''ן ז''ל סובר דאפילו לא אמר בחייו ובמותו איירי הבעיא ואם מת או מכרו לאחר הרי אלו אסורין וזה דעת רבינו ז''ל שכתב אמר לו פירות אלו וכו' ולא הזכיר שאמר בחייו ובמותו ומחלוקתם תלוי בסוגיא דפרק אין בין המודר דר''י ור''ל ורב ושמואל שהזכרתי למעלה והדברים ביאר יפה בב''י ז''ל טור י''ד סימן רי''ז. הטור כתב שם וכן אם אמר ראובן לשמעון קונם בית זה שאתה נכנס בו ומת ומכרו לאחר אסור שאדם יכול לאסור על חבירו דבר שהוא ברשותו לכשיצא מרשותו וכגון שפירש בחיי ובמותי ע''כ. ופשט דבריו מורים כדברי אביו הרא''ש ז''ל וכן כתב שם הרב ב''י ז''ל. וקשה טובא חדא מה שהקשה הרב ב''י במה שכתב קונם לביתי שאתה נכנס מת או מכרו לאחר מותר ע''כ איירי שאמר בחיי ובמותי וכיון שכן למה מותר הא הטור ז''ל אית ליה דהיכא דאיכא תרי לישני דסתרי אהדדי אזלינן לחומרא כמו שהקשה הרב ב''י ז''ל שנראה מדברי רבינו ז''ל גבי לביתך זה. ותו קשיא טובא גבי ככרי זה אסורה עליך כתב מת ונפלה לו בירושה או שנתנו לאחר מותרת לו שלא אמר לו אלא ככרי ועתה אינה שלו דלמה תלה הטעם משום דלא אמר אלא ככרי אפילו שיאמר ככר זה כיון דלא אמר בחיי ובמותי אינו נאסר היכא דנתנו לאחר במתנה לדעת הטור ז''ל. ואני תמיה על הרב ב''י ז''ל שכתב שם שהטור ז''ל הוה מצי למנקט דיניה אפילו בככר זה מטעמא דכתיבנא אלא שלא רצה לשנות מלישנא דגמ' דאיך אפשר לומר כן כיון דתלה הטעם משום דלא אמר אלא ככרי כדכתיבנא משמע בהדיא דהיכא דאמר ככר זה אסור היכא שנתנו לו במתנה. ותו קשיא כיון דרבינו ז''ל אית ליה גבי ביתך זה דאנו תופסים לחומרא משום דמספקא לן אי תפיס לשון ראשון או אחרון למה כתב גבי ככרי זה דמשום דאמר ככרי היא מותרת הא מ''מ אמר זה ותפוס לשון אחרון דומיא דביתך זה ואם היינו אומרים כדברי הרב ב''י ז''ל דגבי ככרי זה צריך שיאמר בחיי ובמותי כדי לאסור חבירו הוה ניחא אבל מדקאמר שלא אמר אלא ככרי אי אפשר לומר כן כדכתיבנא. לכן נ''ל לומר דהטור ז''ל אית ליה כדברי רבינו ז''ל ומשום הכי כשהתחיל דבריו ואמר וכן אם אמר ראובן קונם בית זה שאתה נכנס בו לא הזכיר בחיי ובמותי אלא בסוף דבריו הזכירו ושיעור דבריו כך, היכא דאמר בית זה הוא אוסר על חבירו אפילו שיצא מרשותו דאדם יכול לאסור על חבירו דבר שהוא ברשותו, כלומר כשהזכיר בדבריו שהוא ברשותו כגון שאומר פירותי או נכסי וכו' אע''פ שהזכיר שהוא ברשותו מ''מ כיון שהזכיר לבסוף בחיי ובמותי סגי ואם כן כאן שלא הזכיר בתחלת דבריו ביתי אלא בית זה סתם יכול לאסור אפילו שלא יזכיר בחיי ובמותי. כן נראה לדחוק לשונו כדי ליישב דבריו והשתא א''ש מה שכתב גבי ככרי אסורה עליך וכמו שכתב רבינו ז''ל והא דגבי ביתך זה תופס הטור ז''ל לחומרא וגבי ככרי זה תופס לקולא נראה דאית ליה החילוק שחילק הר''ן ז''ל בפרק אין בין המודר דיש חילוק בין היכא דאוסר הנודר עצמו עליו הדבר להיכא דאוסר על אחר דהיכא דאוסר על עצמו אמרינן דאוסר בכל גוונא אבל היכא דאוסר על חבירו צריך שיפרש דבריו ומשום הכי דחה שם הדוחה דשאני גבי האומר לבנו קונם שאי אתה נהנה לי שהזכיר שם בחיי ובמותי, וחילוק זה אית ליה לטור ז''ל לענין ביתך זה דמספקא לן אי תפוס לשון ראשון או אחרון היכא דהנודר עצמו אסר עליו אמרינן דאזלינן לחומרא אבל היכא דאסר על אחר צריך שיפרש דבריו. ועם זה ג''כ אפשר דרבינו ז''ל יודה לטור ז''ל במה שכתב גבי לביתך זה אע''ג דכתב גבי ככרי זה ופירות אלו דאזלינן בתר לישנא קמא לקולא דיש הפרש בין אוסר על עצמו לאוסר על אחרים ולא נאמר דפליג רבינו ז''ל על הטור ז''ל גם בזה כמ''ש ג''כ שם הרב ב''י ז''ל ביו''ד סי' רי''ו ונמצאו דברי הטור ורבינו ז''ל שוים לפי מה שכתבתי: 


! ז 
[[אסר בנו בהנאתו וכו'.]] הר''א ז''ל השיג על רבינו ז''ל במה שכתב ובן הבן מותר בהן אם יהיה ת''ח כמו שהתנה דבלאו תנאו הרי הוא יכול ליתן לבניו ולאחיו. ולי נראה לומר דהתם בפ' השותפין (דף מ''ח:) אמרינן ההוא גברא דהוה ליה ברא דהוה שמיט כיפי כתנא וכו' (עיין בכ''מ) והקשה שם הר''ן ז''ל למה הוצרכו לומר לו דאי הוה בר בריה צורבא מרבנן מה תהא עליו דאע''ג דאסרינהו עליה הוה קני להו בר בריה דהא כתבינן לעיל דמאן דאסר נכסיה אבריה אע''ג דאינו רשאי ליהנות מהם אפילו הכי גוף הנכסים דידיה הוו דמ''מ תנן נותן לבניו או לאחיו כו' ודחק שם הרבה בתירוץ הקושיא. ומדברי רבינו ז''ל למדתי תירוץ לקושיא זו דאמרו לו אם יהיה לו בן צורבא מדרבנן אם ירצה שיהנה הוא עצמו אגב בנו או לא ולא כי שאלו ממנו (כך) דכדי שיהנה בן בנו ודאי דאינו צריך לשאול ממנו, והוא השיב להם דאפילו הכי אינו רוצה שהוא יהנה מהם אלא אם יהיה לו בן צורבא מדרבנן הוא יקנה לבנו אבל הוא עצמו לא יהנה מהם. ונראה לי דזה דקדק רבינו ז''ל בדבריו ויהיה הבן אסור בנכסי האב ובן הבן מותר בהם אם יהיה ת''ח כמו שהתנה דכמו שהתנה קאי למאי דקאמר ויהיה הבן אסור בנכסי האב וה''ק אע''פ שהבן הוא ת''ח מ''מ יהיה האב אסור באותם הנכסים דכן התנה שבן הבן יהנה בהם ולא בנו אע''פ שיהיה בן בנו ת''ח ולשון אם יהיה ת''ח הוי כאילו אמר אע''פ שיהיה ת''ח. כך נ''ל ליישב דברי רבינו ז''ל והוא נאות לתירוץ הקושיא אשר בגמרא: 


! ח 
[[וכן אם פרעם בחובו וכו'.]] הטור ז''ל בסימן רכ''ג השיג על רבינו ז''ל וכתב ואיני מבין דבריו היאך יהיה מותר לו לפרוע חובו מנכסים האסורים עליו הרי הוא נהנה מהם וכו', וכתב הרב כ''מ ז''ל דאשתמיטתיה מתני' דפ' הגוזל, ואני אומר למה נשוייה טועה בדבר משנה ועוד למה לא השיגו על רבינו ז''ל במה שכתב דאם נתן לבנו דמותר דמהיכן למד כן לכן נאמר דראה המשנה ומכל מקום השיג עליו דמתני' לא קאמרה אלא באים בעלי חובות ונפרעים מהם וכתב הר''ן ז''ל דאע''ג דלפרוע מדעתו הוא אסור מ''מ כאן באים ב''ד ומגבין אותו לבעל חוב בע''כ אבל מ''ש שמותר לפרוע מדעתו חובותיו וכתובת אשתו השיג עליו שזה אינו שהרי הוא נהנה ואם יש לו נכסים אחרים וב''ד אין מגבין לבע''ח מאלו הנכסים אינו יכול הוא מדעתו לפרוע מאלו הנכסים, ומה שדמה אותו רבינו שהנשבע שלא יהנה בו חבירו מותר לו לפרוע את חובו השיג עליו דלא דהתם פורע המדיר מעצמו. זה נראה דעת הטור ז''ל כי היכי דלא נשוייה טועה: 


! יא 
[[נאסר בבשר זה או ביין זה וכו'.]] כתב הטור ז''ל ביו''ד סימן רי''ו דה''ה אם אמר קונם בשר שאני טועם או שאני אוכל וכו' וטעמו משום דכיון דלא איפשיטא בעיין גבי היכא דאמר שאני טועם לגבי יוצא מהם נקטינן ליה לחומרא וסובר הטור ז''ל דה''ה לגבי נתינת טעם שאוסר דהא בגמ' מדמי להו אהדדי ופשיט מהא דר' טרפון דהיכא דאמר בשר זה עלי ויש בו נותן טעם הרי זה אסור לבעיא דבעי ליוצא מהם אם אסור או מותר, ורבינו ז''ל לא הזכיר דהוא ספק אלא לגבי יוצא מהם בלבד אבל לגבי נתינת טעם נראה דאית ליה דאינו אסור אלא היכא דאמר אלו לבד, ונראה לי טעמו דאית ליה דטפי אית לן לאסור ביוצא מהם מהיכא דנותן טעם דיוצא מהם הוא בגוף הדבר עצמו וכי פשיט גמרא מההיא דר''ט מכ''ש פשיטא דהשתא גבי נתינת טעם אוסר כ''ש ליוצא מהם אבל גבי שאני טועם דאיבעיא לן ליוצא מהם לגבי נתינת טעם לא איבעיא לן כלל דפשיטא ליה דמותר כיון שלא אמר אלו ומש''ה לא בעי רמי בר חמא הבעיא על מתני' לעיל דקאמרה קונם יין זה שאני טועם ונפל לתבשיל אם יש בו בנותן טעם הרי זה אסור אי סגי דשאני טועם דוקא שצריך שיאמר זה במתני' דבתר הכי גבי קונם זיתים וענבים אלו דבמתני' קמייתא פשיטא ליה דשאני טועם לחוד לא מהני לאסור בנתינת טעם אלא לגבי יוצא מהם הוא דאיבעיא ליה. אבל ראיתי להר''ן ז''ל שגורס במתני' דלעיל קונם יין שאני טועם נפל לתבשיל אם יש בו בנותן טעם הרי זה אסור ולא גריס גבי יין זה ופירש דמשום דקאמר שאני טועם הרי זה אסור על ידי תערובת וכן נראה דגריס הרא''ש ז''ל, ואם הגירסא במשנה כן נמצא דינו של הטור ז''ל דקאמר דשאני טועם אוסר בנתינת טעם פשוט במשנה ואין מקום לרבינו ז''ל לחלוק עליו. אבל תמיה לי טובא אם הדבר כן אמאי לא פשטוה בגמ' לבעיא דשאני טועם לגבי יוצא מהא דקונם יין שאני טועם דאסור בנתינת טעם דהא בגמ' מדמה איסור נתינת טעם לאיסור יוצא מהם דלגבי אלו פשיט מההיא דר' טרפון, לכך נראה לי דגרסינן במתני' גבי יין יין זה שאני טועם וטעמא דאוסר בנתינת טעם הוא משום דהזכיר זה גבי בשר דאסר ברישא מטעמא דהזכיר זה אבל בלאו האי טעמא לא מהני משום דאמר שאני טועם דשאני לחודיה לא מהני לענין איסור נתינת טעם כדכתיבנא: 


! יג 
[[האומר פירות אלו עלי קרבן וכו'.]] שם (דף נ''ב:) גבי בעיא דרמי בר חמא אלו דוקא וכו' פשטוה מהא דאמר קונם פירות האלו עלי קונם לפי וכו' הא ביוצא מהן מותר ותירצו ה''ה דאפי' ביוצא מהן אסור והא עדיפא ליה לאשמועינן דחילופיהן כגידולין דמו כלומר ואשמעינן דאפילו בחילופים אסור וכ''ש ביוצא מהם והך תירוצא הוי קושטא דמילתא דהא אמרו דלגבי אלו לא מבעיא לן דאסור וא''כ צ''ל דלא נקט במתני' יוצא מהם משום דהוי רבותא החילופים ומכאן יצא לרבינו ז''ל לומר ואין צ''ל היוצא מהם: 


! יד 
[[ובין כך ובין כך משקים היוצאין מהם ספק וכו'.]] דכיון דלא איפשיטא בעיין הוו לחומרא וכן פסק הטור ז''ל בסימן רי''ו. ומ''מ קשה עליו דבסימן רי''ו גבי דגים שאני טועם כתב ומותר בציר סתם והוה ליה למימר דהיינו הציר שיצא כבר קודם שנדר אבל הציר שיצא אחר הנדר כיון דשאני טועם משמע לאסור היוצא מהם דהכי אמרינן בגמ' כשרצו לפשוט ממתני' דמותר בציר דהיכא דאמר שאני טועם אינו אוסר היוצא מהם מדהתיר הציר דחו שם ואמרו וכבר יצא מהם כלומר בלא הותר הציר אלא מה שיצא קודם שנדר א''כ משמע דכדאמרינן דשאני טועם אוסר היוצא מהם לא הותר הציר אלא מה שיצא קודם: 


! טז 
[[האוסר פירותיו על חבירו וכו'.]] דברי רבינו ז''ל מתמיהין אצלי דלפי הנראה מהרא''ש והר''ן ז''ל והתוס' ז''ל מאי דבעי רב חמא בפרק השותפין (דף מ''ז) גבי אמר קונם פירות האלו על פלוני מהו בחילופיהן לאו בקונמות בלחוד קא בעי אלא בכל איסורי הנאה קא בעי תדע לך דהא פשיט לבעיא ממקדש בערלה ובכולהו מבעיא ליה דמדרבנן אי אסרינן בכל איסורי הנאה החליפין למחליף עצמו ולא מיבעיא ליה אלא לכתחלה אחר שהחליף אם נהנה מהם אבל אם נהנה מהם נהנה ומוכרח פירוש זה שם בגמ' דכדבעו למפשט מההיא דאומר לאשתו קונם שאני נהנה לך לוה ובעלי חובות באין וכו' וכן בההיא דמקדש בערלה דחו שם בגמרא דילמא לכתחלה הוא דלא ואי עבד עבד כלומר ואנן כי קא מבעיא לן לכתחילה הוא דקא מבעיא לן דאי בדיעבד אם נהנה ודאי דמותר והיינו דקאמר בהדיא מתני' דקונם שאני נהנה לך כו' ומתני' במקדש בערלה. וכיון שפירוש זה נראה מוכרח מדברי הגמ' אין מקום כלל לדברי רבינו מכמה קושיות. חדא דלמה פסק בספיקא דרבנן לחומרא ולומר דלא יהנה בהם ואם נאמר כדברי הרב כסף משנה ז''ל דמדאורייתא קא מבעיא ליה אי אסור ומשום הכי פסק רבינו ז''ל דאיסורא איכא ואינו לוקה, הא בעיא לא הוי אלא אי איכא איסורא לכתחילה כמו שהוכחנו אבל בדיעבד פשיטא ליה דמותר ואם היה מדאורייתא אפילו בדיעבד היה אסור א''ו מדרבנן קא בעי אי לכתחילה אסור ולשום צד מצדדי הבעיא אין כאן זכר למלקות וכדברי הרב בעל כ''מ ז''ל דכתב דמשום דלא איפשיטא בעיין אינו לוקה דאין הדבר כן וכמו שכתבתי. גם אני תמיה דכיון דרבינו ז''ל פסק בפ''ח מהל' מאכלות אסורות דכל איסורי הנאה אפילו למחליף עצמו הוא מותר ליהנות מן החליפין וכמו שכתב שם בהדיא דהדמים מותרים ופירש שם הרב המ''מ ז''ל דדעתו כדעת הרמב''ן ז''ל דאפילו הוא עצמו מותר ליהנות מהן וכן משמע גם כן בפי''ג מהל' מאכלות אסורות שכתב שם ג''כ כמו שכתב בפ''ח דהדמים מותרים למוכר א''כ כיון דהתם החליפין מותרים למחליף עצמו גבי קונם נמי ליהוי הכי ויהיה מותר ואיך פסק רבינו ז''ל כאן דלא יהנה הא בגמ' מדמה האיסורין להדדי דמדמה ערלה לנדר וכיון דבשאר איסורי הנאה אית ליה דמותר הוא הדין בנדר ועוד שלא הזכיר כאן איסור למחליף עצמו אלא אפי' החליפם אחר אסורים למודר. ועוד קשה עליו מה שהשיג עליו הר''א ז''ל דמשמע בגמ' דבגידולין לא קא מיבעיא ליה ומה שתירץ הרב ב''י ז''ל היה מספיק. ומיהו לזה נ''ל לומר דלא אמרו בגמ' דפשיטא ליה בגידולין אלא בגידולין דאין זרעו כלה דכיון דאין זרעו כלה הו''ל האיסור מעורב ודשיל''מ אפילו באלף לא בטיל אבל היכא דזרעו כלה דלא שייך טעמא דהאיסור מעורב וכמו שנראה מדברי הר''ן ז''ל בפ' הנודר מן הירק (דף נ''ז) אז ודאי שייך הבעיא דהיינו בחליפין דהוי דבר שלא בא לעולם וליכא איסור מעורב כלל כלומר שאותו האיסור יאסר הכל ובאלו הגידולין כתב רבינו ז''ל שהם ספק כמו החילופין עצמם אע''פ שזה קצת דוחק מפני שרבינו ז''ל סתם דבריו אבל לכל שאר הקושיות אע''פ שעלו בדעתי תירוצים לא נראו בעיני והדבר צ''ע. גם מה שתירץ הרב כ''מ ז''ל לקושית הר''א ז''ל דאמאי הגידולין אסורין הא הוי זה וזה גורם ומותר דיש להחמיר בקונמות משום דהוי כהקדש, קשה דא''כ מאי פשטו בגמרא לנדרים מערלה שאני נדרים שראוי להחמיר בהם משום דדמו להקדש. ותו מי מחמירינן בהו יותר מעכו''ם דקי''ל בפ' כל הצלמים דזה וזה גורם מותר אפילו לגבי עכו''ם אבל מה שתירץ משום דהוי דבר שיל''מ אתי שפיר ומאי דפשטוה בגמ' מערלה שפיר פשטוה לבעיא דלא הוי דבר שיל''מ גבי מי שאוסר פירותיו על חבירו דלגבי הנאסר אין לו מתירין דאין בידו לשאול היתר לחכם אלא לאוסר וכיון דאין ביד הנאסר להתיר לא מיקרי דבר שיש לו מתירין. אבל מה שכתב דגבי תרומה נמי איכא למימר הך טעמא תמיה אני דבהדיא אמרו בפ' הנודר מן הירק (דף נ''ח) דתרומה הוי דבר שאין לו מתירין אמרו דבנדרים מצוה לאתשולי עלייהו ולכך מיקרי דבר שיש לו מתירין. ודע כי מ''ש הרב''י ז''ל ביו''ד סי' רי''ו דמ''ש הרא''ש ז''ל במתני' דהנודר עצמו שאסר עליו פירות אלו אם החליפם אינו אסור אלא מדרבנן ודוקא המחליף עצמו הם כדברי ר''י שכתב שהבעיא דבעי רמי בר חמא בפ' השותפין גבי אוסר פירותיו על חבירו דלא איבעיא ליה אלא אם החליפו המודר עצמו אבל אם החליפו אדם אחר וכו' מותר למודר וכתב דזה דלא כדברי הר''ן ז''ל דלהר''ן ז''ל אפילו החליפו אחר אסור, היינו לנודר עצמו שאסר הפירות עליו אבל היכא דאסר הפירות על חבירו בהדיא כתב הר''ן כדברי ר''י דאם החליפן אחר מותר ונמצא דרבינו אית ליה כהר''ן ז''ל, אבל הרא''ש ז''ל ודאי דפליג על הר''ן דכתב דאפילו בנודר שאוסר פירות על עצמו אינו אלא מדרבנן ודוקא למחליף: 

~ הלכות נדרים - פרק ששי




! ב 
[[הרי שהיו במקום שאין נוטלין שכר וכו'.]] בר''פ אין בין המודר (דף ל''ג) טבעת ליראות בה מהו מיפסק ואזיל בארעיה מאי ופירשו שם המפרשים דהיינו לילך בבית המשתה ליראות שיתנו לו מנה יפה וכן מיפסק ואזיל בארעיה ללכת לבית המשתה. אבל רבינו ז''ל מפרש דאינו אלא לקבל הנאת ממון וכיון דמקבל הנאת ממון הוי מביא לידי מאכל דומה לכלים שאין עושין בהם אוכל נפש במקום שמשכירין דאסור משום דמביא לידי מאכל: [[לפיכך אם עבר אינו לוקה וכו'.]] משמע דבכל אינך לוקה הנאסר, ונראה דהיינו דוקא בחלוקה דאמר הנאה המביא לידי מאכלך אסור עלי שבחלוקה אחרת דאמר הנאה המביא לידי מאכלי אסורה עליך ודאי דאינו לוקה הנאסר אם עבר דכן כתב רבינו ז''ל ריש פרק חמישי דכיון דהוא לא אסר עצמו בהנאתו אינו לוקה: 


! ג 
[[אין בין מודר הנאה מחבירו וכו'.]] כר' אליעזר (דף ל''ב:) דאמר (אפילו) ויתור אסור: 


! ד 
[[לפיכך מותר לזון את אשתו ואת בניו כו'.]] משנה בפ' אין בין המודר (דף ל''ח) וכתב הרב ב''י ז''ל בסימן רכ''א דרבינו אית ליה דמתני' כחנן. והרא''ש בפסקיו כתב דמתני' נמי כרבנן אתיא ואיירי בזן אותם לפניו אי נמי כשהבעל נותן לה כל צרכה והוא נותן לה מזונות יתרים, ותמה הטור ז''ל על הרא''ש ז''ל דלמה הביא אלו הדברים סתם כרבנן כיון דאנן קי''ל כחנן. ועוד הוסיף הרב ב''י ז''ל שם תמיהה על תמיהתו דבמתני' דהמודר הנאה מחבירו פורע את חובו הזכיר הרא''ש ז''ל בפסקיו דברי רבא האמורים בגמ' דאוקי מתני' דיהיב על מנת לפרוע ודברים אלו אינם אלא לרבנן ואנן קי''ל כחנן ולמה לן לאוקמה בהא ותירץ שם דלרבא אפילו לחנן צריך לאוקומי דיהיב על מנת לפורעה ודבריו דחוקים כמו שהרגיש הוא בעצמו ועוד מדקאמר הרא''ש ז''ל על מתניתין דזן את אשתו דהא מתני' אתיא כרבנן מדלא קאמר הא מני חנן היא ולא הכריח דאל''כ לרבא דקי''ל דאית ליה דחנן מודה גבי מודר הנאה מתניתין דהכא היכי מתוקמא משמע דלרבא נמי מצי לאוקומה כחנן ולכך לא הכריח אלא מדלא קאמר הא מני חנן היא כדאמר לעיל. לכך נראה לי דהרא''ש ז''ל אית ליה כפירוש שאר המפרשים בגמ' ומה שלא הזכיר במתני' דפורע חובו אלא אוקימתא דרבא משום דאית ליה דחנן לא אמר אלא במזונות אשתו דוקא וכרבינו תם ז''ל וכמו שהבין הטור ז''ל בו ולא כמ''ש הרב ב''י ז''ל דאית ליה כרש''י ז''ל דבכל חובות איירי ואע''ג דבפירושיו כתב דבכל חוב איירי לא כ''כ לפסוק הלכה אלא פירוש ההלכה כתב כפי אשר פירש רש''י ז''ל וכן כתב בסוף דבריו כך פירש''י ז''ל בפרק בתרא דכתובות, אבל לענין פסק ודאי דאית ליה דדוקא במזונות אשתו (אית ליה דוקא) או בחיוב כיוצא במזונות אשתו שהדבר ידוע שהוא מוחל ולא היה תובע ממנו כגון שהיה אביו או אחיו שבודאי לא היה דוחקו וזהו שכתב בפ' בתרא דכתובות קמ''ל דאף כיוצא בו בשאר חובות נמי הלכה כמותו ומשום הכי קאמר כיוצא בו כלומר חוב שידענו שהוא כמזונות אשתו דאם לא היה פורע לו היה מותר לו כדכתיבנא ולא כמו שהכריח הרב ב''י ז''ל משם דלית ליה כר''ת ז''ל, אבל עיקר הפירוש נראה לי כמו שכתבתי וכיון דאית ליה כר''ת הוצרך לאתויי ההיא דרבא דנדרים דקאמר על מנת שלא לפרוע משום דהך דינא נמי הוי לחנן בשאר חובות. ומכאן אפשר דיצא לו לטור ז''ל דהרא''ש ז''ל אית ליה כר''ת ז''ל דלא בכל חוב איירי חנן מדהביא אוקימתא דרבא דודאי משום דהך דינא לחנן בשאר חובות לכך הביאו אבל אוקימתא דרב אושעיא לא הוצרך להזכירה דבידוע דקי''ל כחנן ומשום הכי לא תמה הטור ז''ל אלא על מה שהביא הרא''ש ז''ל בפסקיו אותם הדברים בשם המפרשים דאתו אליבא דרבנן. ולעיקר קושיא דתמה הטור ז''ל נראה לי לתרץ דהתוס' ז''ל הקשו על פירוש רבינו תם ז''ל דאית ליה דלרב אושעיא דמוקי מתניתין כחנן דקאמר ופורע את חובו דאיירי במזונות אשתו דהא תנן לקמן וזן את אשתו וכו' ולמה לי תרווייהו ותירצו דהך מתניתין דוזן את אשתו איירי כשזן אותה בפניו וס''ד אמינא כיון דזן אותה בפניו ולא מיחה יתחייב לפרוע קמ''ל ולהכי הביא הרא''ש ז''ל דברי רבינו תם ז''ל לומר דלא נטעה אליבא דחנן ונאמר דהיכא דזן אותה בפניו מודה דחייב ולהכי מייתי דברי רבינו תם ז''ל לומר דאדרבא היכא דזן אותה בפניו עדיף טפי לפוטרו וכן הוו דברי הי''מ לומר דחלוקה דלא יזון את בהמתו דמתניתין הוי אפי' במזונות היתרים דס''ד אמינא דלא קאמרה מתניתין דלא יזון את בהמתו אלא מזונות הצריכים לה אבל מזונות היתירים לא יזון לפי הך פירושא דיש מפרשים וכן סיים הרא''ש ז''ל שם בדבריו בהך פירושא וכן בהמתו ע''כ איירי במזונות היתרים וכו': 


! ה 
[[שהכהנים שלוחי שמים וכו'.]] צ''ע x בפ''ק דקדושין (דף כ''ג): 


! ו 
[[כגון שאמר ראובן כל הרוצה יבוא ויתרום וכו'.]] בפ' אין בין המודר (דף ל''ו) אוקמיה למתני' דתורם את תרומותיו מדעתו באומר כל הרוצה לתרום יבא ויתרום ואף על גב דלא אוקמוה בגמ' הכי אלא לומר דתורם משלו על של חבירו צריך דעת וכן באידך בעיא אוקמוה הכי לומר דהתורם משלו על של חבירו טובת הנאה של בעל הכרי. וכבר פסק רבינו ז''ל בפרק רביעי מהלכות תרומות דתורם משלו על של חבירו אין צריך דעת וכן דטובת הנאה הוי של תורם ואם כן לא צרכינן לפי הך לאוקומי מתניתין בהכי מכל מקום אית ליה לרבינו ז''ל דדינא הכי הוי: [[אבל לא תורה שבכתב שנוטלין עליה שכר.]] פסק כר''י דאמר שכר פסוק טעמים בפ' אין בין המודר (דף ל''ו) וכ''כ הר''ן ז''ל שם: 


! ח 
[[חלה ראובן נכנס שמעון לבקרו וכו'.]] יש תימה על רבינו ז''ל איך לא הזכיר שנכסי חולה אסורין על המבקר מדינא דעולא דהזכיר שם והרב ב''י ז''ל רצה לתקן בסי' רכ''א וכתב שרבינו ז''ל מפרש כפירוש אחר אשר דחה שם הר''ן ז''ל ואעפ''כ קשה לי דמ''מ היה צריך רבינו ז''ל להזכיר אותו הדין וצ''ע: 


! ט 
[[בשעה שמגביה עליו המים.]] כלומר כשאחד נכנס המים עולים למעלה ומגביה המים על מי שעומד שם והיא הנאה לו: [[וישן עמו במטה.]] בברייתא (נדרים מ''א) ר''י אומר גדולה בימות הגשמים וקטנה בימות החמה מותר וכן אמרו שם גבי אמבטי קטנה ומזיע עמו בקטנה. הרא''ש ז''ל הזכיר כל זה בפסקיו והטור בסי' רכ''א ורבינו ז''ל לא כתב כלל מכל זה ולא ידעתי למה: [[אבל אם אכל שמעון מקערה שאם יודע וכו'.]] כלומר לא תימא כיון שזה יודע שאחר שיאכל הוא יוליך הקערה ויאכל ראובן מניח הנתח כדי שיאכל ראובן קמ''ל דכיון שאינו אוכל יחד עמו אינו מקפיד בכך: 


! יז 
[[נזדמנה לו מלאכה עמו כגון שהיו קוצרין כאחד וכו'.]] כתב הרב כ''מ ז''ל יש לתמוה על רבינו ז''ל למה נקט כגון שהיו קוצרין כאחד דלא שייך למימר ביה דקא מרפי לארעא קמיה והניח עושה עמו באומן ע''כ. ואילו היה רואה מה שפי' רבינו ז''ל בפיהמ''ש לא הוה תמה שכתב שם ולא יעשה עמו באומן שלא יקצור עמו בשורה אחת כדי שלא יקל עליו מה שיקצור כי בהיותו קוצר קרוב ממנו הוא מוצא מקום לילך וימצא מקום פנוי שיכול למהר מלאכתו וכבר נתבאר לך פי' לשון אומן בהרבה מקומות מזרעים ע''כ. נראה כונתו דמפרש מרפי לה לארעא דה''ק דכיון דהשבולין עומדין לפניו הנה אותם השבולין מעכבין לו ההילוך וזה מסירם מלפניו נמצא דמרפי ליה ארעא כלומר מסיר המכשול ועושה לו הדרך ומתניתין בקוצרין איירי וזהו אומרו לא יעשה באומן דהכי אמרינן במתני' דהשוכר את הפועלים בחזירתן מאומן לאומן וכו' ואיירי בענין קצירה ובצירה: [[מותר למלאות לו חבית של מים וכו'.]] לפירוש הר''א ז''ל אתי שפיר דהזכיר המלאכות דהיינו ענייני שמוש שהוא הדיר משמוש דבנו אבל לפי' רבינו ז''ל למה הזכיר המלאכות לימא לתת לו מעות כשיעור שימלאו לו חבית של מים ושידליקו לו את הנר כיון דאין הענין תלוי בשמוש אלא בנתינת הנאה. וז''ש הרא''ש ז''ל בפסקיו ואין במשמע שיתן כלומר אלא שימלא וידליק כלומר דלהך פירושא דהרא''ש ז''ל הדבר תלוי בשימוש ולא בהנאה כדכתיבנא. ובזה אין מקום למה שדחה הרב בעל כ''מ ז''ל קושיא זו ואמר גם דברי רבינו ז''ל כן הם שאינו נותן כלום דהרבה חילוק יש כמו שכתבתי אבל מ''מ מלשון מדיר את בנו משמע כפירוש רבינו ז''ל וכמו שהכריח הרב הנזכר אבל מן הירושלמי שחלקו בין איש לאשה משמע כפירוש שאר המפרשים דהאשה היא המדרת שלא תהנה מבנה כדי שילמוד תורה אבל לרבינו לא שייך לומר שהאשה הדירה שלא ליהנות לבנה מפני שאינו לומד תורה ומכל מקום היתה קונה לבנה חפצים דאדרבה היא אין דרכה לילך בשוק. לכך נראה דרבינו ז''ל מפרש בהפך דכשהאשה הדירה את בנה שלא ליהנות לבנה אינה קונה לו חפצים שאין דרכה לילך בשוק אבל אם הוא איש לוקח לו ומכל מקום רבינו ז''ל לא הזכיר דין הירושלמי כיון דבגמרא לא הזכירו וכדכתב הרב בעל כסף משנה ז''ל: 

~ הלכות נדרים - פרק שביעי




! א 
[[שנים שנאסרה הנאת כל אחד מהן על חבירו וכו'.]] וקשה דכיון דפסק דבין בשנכסי בעל אבידה אסורין על המחזיר בין בשנכסי המחזיר אסורין על בעל אבידה אם כן לא חייש לפרוטה דרב יוסף דבנכסי בעל אבידה אסורים על המחזיר אמר בפ' אין בין המודר (דף ל''ג:) דמותר להחזיר משום דפרוטה דרב יוסף לא שכיח וא''כ איך פסק בפי''ג מהל' גזילה דשומר אבידה הוי כשומר שכר משום פרוטה דרב יוסף דהיינו טעמא שעשאו שם רב יוסף שומר שכר משום פרוטה. וי''ל דהך פרוטה דהכא דהוי בשעה שמוליך האבידה לביתו דאתי עני ולא יהיב ליה פרוטה וכדפירש שם הרא''ש ז''ל לא שכיח דבאותה שעה פורתא לא שכיח דאתי עניא אבל כל זמן שהאבידה בביתו דהוי זמן רב שכיח דיבא עני כמה פעמים והוא נפטר מן הפרוטה ולכך חשיב כשומר שכר: [[יפול השכר להקדש.]] היינו כששניהם אסורים זה על זה אבל אם נכסי מחזיר אסורין על בעל אבידה יקבלו המחזיר ואם נכסי בעל אבידה אסורין על המחזיר מחזיר לו בחנם וכן נתבאר בדברי הטור ז''ל סי' רפ''א: 


! ב 
[[ואסורין בדברים שהם בשותפות וכו' ובית הכנסת כו'.]] בר''פ השותפין (דף מ''ו) אמרינן הרי בית הכנסת דכמי שאין בו כדי חלוקה דמי ע''כ. וא''כ אנן דאית לן כר' אליעזר דבחצר שאין בו דין חלוקה מותר הוא הדין בבית הכנסת דמותר ומתניתין דאוסר בבית הכנסת כרבנן אתיא וא''כ תימה גדול על רבינו ז''ל והטור ז''ל דפסקו כר' אליעזר איך כתבו דבבית הכנסת אסור וכבר תמה על זה הר''ן ז''ל בשם הרמב''ן ז''ל בפרק השותפין על רבינו ז''ל והניח הדבר בצ''ע. ולי נראה להליץ בעד רבינו והטור דאית להו מה שכתב הר''ן ז''ל לתרץ הקושיא שנחבטו בה המפרשים דקשיא הילכתא אהילכתא דכיון דראב''י ורבנן פליגי אם יש ברירה או אין ברירה כדקאמר רבינא (דף נ''א) בפ' שור שנגח את הפרה ור' אליעזר סבר יש ברירה איך פסק בפרק השותפין כראב''י הא קי''ל בפ' משילין (דף ל''ט) דבדאורייתא אין ברירה והרבה תירוצים נאמרו בקושיא זו והר''ן ז''ל תירץ בר''פ השותפין (דף מ''ה:) דיש לחלק בין ברירה לברירה דברירה דפלוגתא דראב''י ורבנן כל עת שמשתמש כל אחד בחצר הוי שלו לגמרי והוי כאילו קנו חצר זה חדש אחד ראובן וחדש אחד שמעון ולפי שלא ידענו מה הוא החדש הראוי לכל אחד לכך הוצרכנו לטעם הברירה וא''כ נמצא דעיקרו של דבר נתברר מתחילתו ולא דמי לשאר ברירות דעלמא וכמו שהאריך הר''ן ז''ל שם הרבה יעויין שם, ועם זה נאמר דחצר שאין בו כדי חלוקה כיון שאין ראוי לשימוש לשניהם דאין בו אלא כדי שימוש לאחד לבד הוי כאילו קנו חדש אחד זה וחדש אחד זה ואין יכול אחד לאסור בחדשו של חבירו אבל בהכ''נ תשמישו הוא לכולם יחד כאחד וכיון שכן יכול לאסור זה חלקו כיון שבאותה שעה שמשתמש חבירו יש לו תשמיש בעת ההיא ואין זה כאוסר דבר אחד בעת שאין לו חלק בו כמו חצר השותפין שבאותה שעה שהאחד משתמש אין לחבירו חלק בו והוי כל הנאה שלו דעל דעת כן קנאוהו וכדכתב שם הר''ן ז''ל ולכך ודאי אפילו ר' אליעזר מודה בההיא מתני' דלקמן דבהכ''נ והגמרא דהקשה ואמר והא בהכ''נ כחצר השותפין שאין בו חלוקה דמי משום דבכל אותה סוגיא סבור הגמ' דפלוגתא דר' אליעזר ורבנן לא תליא בברירה אלא בקנסא כדמשמע מבעיא דאיבעיא להו בריש סוגיא בנדרו פליגי וכו' וגם מ''ד מחלוקת בשיש בו דין חלוקה אבל אין בו דין חלוקה מותר ס''ל לגמ' דהך סברא אית ליה ובשיש בו דין חלוקה קנסו רבנן כיון דאפשר בחלוקה אבל כשאין בו דין חלוקה מותר ולא קנסו רבנן לאוסרו כיון דאי אפשר בלאו הכי דאין בו דין חלוקה. וכן נראה מדברי התוס' ז''ל שם שפירשו כן ומשום הכי פריך בגמ' דבבהכ''נ שייך נמי הך טעמא דאין בו דין חלוקה ואין ראוי לקונסו ותירצו אלא אמר רב יוסף אמר זעירי מחלוקת כשאין בו דין חלוקה וכו' ועל פי הסברא הזאת דאזיל בתר קנסא ולפי זה לא אתי מתני' דבהכ''נ אלא כרבנן אבל לפירוש סוגיא דפ' שור שנגח דתלי פלוגתייהו בברירה יש לחלק בין פלוגתא דר' אליעזר לההיא דבהכ''נ כדכתיבנא. ורבינו והטור ז''ל פסקו כההיא סוגיא דפ' שור שנגח ומאי דאסיק רב יוסף במסקנא מחלוקת כשאין בו דין חלוקה לפי דברי רבינא דפ' שור שנגח מתפרשים דבריו בטעמא דברירה כדכתיבנא והכי קי''ל כרב יוסף דאסיק הכי בפ' השותפין וכדפריש ליה רבינא דהוי טעמא משום ברירה. כל זה טרחתי להעמיד דברי רבינו ודברי הטור ז''ל בסי' רכ''ד ורכ''ו כי הקושיא היא גדולה ועצומה: 


! ד 
[[היו שניהם שותפין בחצר וכו'.]] כתב הטור ז''ל בסי' רכ''ו אם יש בו דין חלוקה חל הנדר ואסורין ליכנס בו עד שיחלקו ויכנס כל אחד בשלו וכ''ש אם אחד מהם הדיר לאחד מן השוק מנכסיו שאסור ליכנס בו לצורכו אם לא לצורך אחד מן השותפין בחצר ע''כ. ותימה על דבריו וכי עדיף היכא דהדיר לאחר מהיכא דהדיר לשותף עצמו והא היכא דהדיר לשותף עצמו אינו יכול ליכנס כ''ש היכא שהדיר לאחר שאינו יכול ליכנס לצורך השותף דהא התוס' ז''ל כתבו בריש השותפין (דף מ''ו) גבי הדיר לאחד מן השוק דהך חלוקה לא איצטריך לרבנן דהשתא לשותף עצמו יכול לאסור כ''ש לאחד מן השוק אלא לראב''י איצטריך וכבר תמה על זה שם הרב ב''י ז''ל והניח הדבר בצ''ע עד שכתב שאולי נתחלף לו לטור ז''ל חלוקה זו בחלוקה אחרת כאשר כתב שם. ולי נראה להליץ בעד הטור ז''ל דאולי הוא סובר כדעת הר''ן ז''ל שכתב בפרק השותפין (דף מ''ח) דהך חלוקה דהדיר לאחד מן השוק הוי רבותא נמי לרבנן דראוי להתיר בחלוקה זאת מבחלוקה הקודמת דבשלמא כשאומר לשותף עצמו הרי סלק השעבוד אשר לשותף בחלקו דקונמות מפקיעות מידי שעבוד אבל כשהדיר לאחר ושעבוד השותף במקומו עומד ודאי דיכול לומר האחר כיון שעדיין שעבוד השותף במקומו עומד והוא נכנס לצורך השותף לא לחלקך אני נכנס אלא לחלק השותף וכיון דאית ליה לטור ז''ל האי סברא משום הכי אית ליה דלא אמרו בגמ' מחלוקת כשאין בו כדי חלוקה אבל יש בו כדי חלוקה אסור אלא בחלוקות הראשונות אבל בהך חלוקה דראוי להתיר יותר אפי' היכא דאית ביה כדי חלוקה שרי ראב''י היכא שנכנס לצורך השותף כדכתיבנא. ואע''ג דהר''ן ז''ל אית ליה הך סברא גבי מי שיש לו חצר מושכר ביד אחר דאינו יכול לאסור בקונם על אחר מהך טעמא דלא סלק השעבוד מעל השוכר והטור ז''ל בסימן רכ''א משמע דלית ליה הך סברא דהר''ן ז''ל גבי שוכר שכתב שם בשם ר''ת ז''ל דאם היה אוסרו בפירוש על אחר אע''פ שהוא מושכר יכול לאוסרו וסברת אביו ז''ל דסובר דבלשון הקדש יכול לאוסרו ולא בלשון קונם ואע''ג דלא חלק השעבוד מעל השוכר מ''מ יש לומר דהטור ז''ל פליג על הר''ן ז''ל בחדא דהיינו גבי שוכר ומודה ליה בחדא דהיינו גבי שנים שותפים וטעמא דגבי שוכר כיון דכל גוף הקרקע של משכיר ודאי דיכול לאסור ולהפקיעו מאחר אע''ג דאינו אוסרו על השוכר ואינו יכול לומר למשכיר לתוך של שוכר אני נכנס כיון דגוף הקרקע של משכיר אבל גבי שותף דאית ליה שותפות בקרקע דיכול לומר האחר לא לשלך אני נכנס אלא בשל שותפך. כך נ''ל להעמיד דברי הטור ז''ל: 


! ה 
[[שנים שהיו שותפין בחצר וכו'.]] ואית ליה כדברי הרא''ש ז''ל והר''ן ז''ל דכופין את הנודר דקאמר במתניתין קאי אאמר רבי אליעזר אע''ג דלא נאסר עליו דריסת רגל משום שאר שימוש ודלא כרש''י ז''ל שכתב דהוי אליבא דרבנן. ולענין מה שהשיג הר''א ז''ל על רבינו ז''ל דפסק כירושלמי כבר כתב הרא''ש ז''ל בפסקיו דלרבינא דתלי טעמא בברירה כדכתיבנא לעיל אתיא מתני' דכופין את הנודר כפשטה דהיה אחד מהם מודר הנאה הוי מודר ולא נדור ומאי דתירץ הגמ' דיחויא בעלמא היא ואע''ג דהרא''ש סבר דלמסקנא בין היכא שנדר שלא יהנה הוא בשני או שלא יהנה בו השני דבתרוייהו כופין רבינו ז''ל סובר דאינו כן אלא לפי המסקנא דרבינא הוי הסברא הפוכה דהיכא דנדר שלא יהנה בו השני כופין ובאידך אין כופין, וניחא ליה לומר לפי המסקנא האי סברא ממאי דהוה סבור מעיקרא כדי להסכים גמרא דידן שלא יחלוק עם הירושלמי: 


! ז 
[[מי שאסר הניית אומה מן האומות על עצמו וכו'.]] מה מאד נפלאו בעיני דברי רבינו ז''ל שלא חילק בין זבינא לזבינא דאיכא תלתא זביני מיצעא וחריפא ורמי על אפיה ואין הדין שוה בהם וכמו שמבואר בגמ' בפ''ג דנדרים (דף ל''א) והטור ז''ל ביארם יפה בסימן הנזכר עד שעלה בדעתי לומר דאולי רבינו ז''ל סבור דהך סוגיא פליגא אסוגיא דפ' הספינה (דף פ''ז:) דאוקי מילתא דשמואל דהלוקח כלי מן האומן ע''מ לבקרו ונאנס בידו דקייצי דמיה אם רצה הלוקח ללוקחה הרשות בידו ולא כמו שפירש הר''ן ז''ל דסוגיות לא פליגי אלא דאית ליה לרבינו ז''ל דהך מקשה היה סבור דשוה בשוה הוי הנאה דמוכר ודלוקח וכיון דהוי הנאה דשניהם הוה ניחא ליה מתני' דקאמרה דשוה בשוה לא ימכור ולא יקח אבל מדקאמר שמואל חייב כשואל משמע דאית ליה דהוי הנאה דלוקח ולא דמוכר דאל''כ למה חייב כשואל הא אין כל הנאה שלו לכך הוצרכו לחלק בין זבינא לזבינא כדי לתרץ מלתא דשמואל אבל הסוגיא דפ' הספינה דמוקי מלתא דשמואל דקייצי דמיה נאמר דסברה כשמואל דאית ליה דשוה בשוה הנאה דתרווייהו דמוכר ודלוקח ומ''מ חייב הלוקח באונסין ומקרי כל הנאה שלו וכיון דקייצי והרשות בידו ללוקחה או להחזירה משא''כ למוכר שאין הרשות בידו דכיון דקייצי דמיה ואמר לו שיטלם בכך נסתלקה הבחירה ממנו ולכך חייב הלוקח כדין שואל כאילו כל הנאה שלו ולפי זה לא קשה לשמואל כלל מתני' ואין צריך לחלק בין זבינא לזבינא דכולהו זביני שוים ושוה בשוה הנאת שניהם ולוקח בפחות הוי הנאת לוקח לבד ומוכר ביותר הוי הנאת מוכר לבד ועם זה היו עולים דברי רבינו ז''ל כהוגן דפסק כסוגיא דפ' הספינה. אבל שבתי וראיתי כי א''א לומר כן מפני מה שכתב בפרק שלמעלה מזה ולא ימכור לו גזירה שמא יקח ממנו וכן כאן כתב כן והיינו ודאי כזבינא דרמי על אפיה כדכתב הר''ן ז''ל שם ובשאר זביני הלוקח והמוכר שוים דהוי הנאה לתרוייהו כדכתיבנא א''כ משמע דמחלק רבינו ז''ל בין זבינא לזבינא. ומ''מ במקומי אני עומד דאפשר לתרץ לזה דהכי קאמר אין גוזרין שלא ימכור בפחות דילמא יקחו בפחות או שוה בשוה ולעיל ג''כ ה''ק ולא ימכור ראובן לשמעון בפחות גזירה שמא יקח ממנו בפחות או שוה בשוה ונמצא נהנה ממנו אבל בין זבינא לזבינא לעולם דאינו מחלק: [[שהרי לא נדר מאיש אחד.]] כתב כן לחלק למה לא גזרו כאן כמו שגזרו גבי מודר הנאה. עוד הקשה הר''ן ז''ל בפ' אין בין המודר (דף מ''ג) וז''ל וא''ת והא אפילו במודר הנאה מחבירו בלבד תנן לקמן בפ' השותפין הריני עליך חרם המודר אסור ומשמע אבל מדיר לא ואמאי הוה ליה למתני שניהם אסורים משום גזירה. י''ל דלאו קושיא היא כי גזרינן הכא ה''מ בהני בלחוד דתניא במתני' דלא משמע להו לאינשי דליתסרו במודר הנאה ואי עביד להו מודר למדיר אתי נמי למשקל להו ממדיר אבל בהנאה גמורה כאכילת פירות וכיוצא בזה ליכא למגזר הילכך לא מצי תני שניהם אסורים ע''כ. וקשה לי על דבריו והרי דריסת רגל שהיא פחותה שבהנאות דלא הוי הנאה אלא לר' אליעזר דאית ליה ויתור אסור ומ''מ אמרינן במתני' דהריני עליך חרם דאם אחד הדיר על חבירו דחבירו אסור ליכנס והוא מותר וטפי טעו אינשי בהנאה פורתא כי האי מהנאה דהלואה דהוי הנאה טפי דודאי רבנן דפליגי עליה דר' אליעזר גבי דריסת רגל דלא הוי הנאה ודאי מודו דההלואה הוי הנאה. ואולי יש לומר דאין ויתור אסור מן התורה אלא מדרך חומרא ודי לנו שנאסור ויתור לבדו ולא שנאסור לחבירו משום גזירה לו: 


! ט 
[[אסר על עצמו הנאת בני העיר וכו'.]] באמת שמה שפירש הרב כ''מ ז''ל בירושלמי נראה באמת כוונת רבינו ז''ל וכן כתב בב''י ז''ל ביו''ד סימן רכ''ח ודקדק כן מתשובת הרשב''א ז''ל שכתב על אחד שנשבע שלא יהיה גבאי או ממונה מהעיר נראה לי שהוא נהנה בשררותא דמתא וכו' וגם הצבור נהנין וכו' וכיון שהוא נהנה אינו נשאל לחכם שבעיר. הרי משמע מדתלה הדבר בהנאתו דאית ליה כפירוש הרב ב''י עם היות שקשה לי דברי הרשב''א ז''ל דהתם לא נשבע שלא ליהנות מבני העיר אלא שלא יהיה גבאי מהעיר ואע''פ שהוא נהנה בהיתרם מאי איכפת לן ואילו היה הרשב''א ז''ל תולה הדבר בהנאת הציבור והוי כאילו מתירין נדרי עצמן וכדברי הריב''ש ז''ל הוה אתי שפיר אבל מה שתלה טעמו בהנאתו לאו טעמא היא ומ''מ מדברי רבינו ז''ל ודאי דמוכח פירוש זה. והאמת קשה מאד מה שהקשה הרב כ''מ ז''ל ממה שאמרו בירושלמי אית תני תנויי אפי' על קדמיתא נשאל שאינו כמפר נדרי עצמו ומה דאתא האי תנא לומר דלא תיסק אדעתין למיסר משום מפר נדרי עצמו שותיה דמר לא ידענא דלפי פירושו שפירש דקמייתא דאוסר הנאה עליו שלא ליהנות מהם מה ענין זה לנדרי עצמו הלא אם הם מפירין כדי שיהנה מהם מה תועלת להם בכך. ואולי גירסא אחרת היה לו לרבינו בירושלמי ומה שהקשה הרב כ''מ ז''ל להריב''ש ז''ל דאמאי נשאל לחכם שבעיר כיון שהוא אינו יכול ליהנות מהם תמהני דהא קי''ל מלמדו תורה שבע''פ מפני שאינו מקבל שכר ואע''ג דאית ליה הנאת לימוד מצות לאו ליהנות ניתנו כדכתב הר''ן ז''ל שם וכן כאן נמי כיון דאינו נוטל שכר על היתר החכם דאינו יכול ליטול שכר דהוי תורה שבע''פ א''כ אינו הנאה דמצות לאו ליהנות ניתנו. ומזה הטעם נראה דכתב רבינו ז''ל דבדיעבד הוי התרה אלא משום דמכוער הדבר קצת אמרו שלא ישאל התרה ממנו אבל ודאי דמדינא מותר הלימוד בתורה שבע''פ: 


! טו 
[[כגון שהיתה סעודה גדולה וכו'.]] הר''ן ז''ל כתב סעודתו מוכחת עליו הכא שאני משום דאנן סהדי שאין אדם מכין סעודה לנישואי בנו ונותנה לאחר ורבינו ז''ל מפרש אפי' שלא תהיה סעודת נישואין אלא שתהיה סעודה גדולה: 


! יז 
[[מי שנאסרה הנאתו על בעל בתו וכו'.]] בהל' זכייה ומתנה כתבתי בזה (הלשון): 

~ הלכות נדרים - פרק שמיני




! א 
[[מי שנדר או נשבע וכו'.]] בגמ' (דף ס''ה) יש ב' גירסאות. האחת היא ר''מ אומר יש דברים שהם כנולד ואינם כנולד ואין חכמים מודים ויש גירסא אחרת וחכמים מודים לו והגירסא הראשונה היא גירסת התוס' ז''ל והקשו לגירסא זו מאי טעמייהו דרבנן ועוד היכי מקשו לר' יוחנן דלמא תני תרי חלוקות הא ברישא פליגי רבנן ובסיפא לא פליגי ודחקו עצמם בתירוץ הקושיא ולגירסא דחכמים מודים לו אתי שפיר וכן היא גירסת רבינו ז''ל וכ''כ הרא''ש ז''ל בפסקיו דכי הך גירסא עיקר משום דהסוגיא מוכחת כן וכדכתיבנא: 


! ה 
[[מי שנדר או נשבע וכו' עד ויתיר נדרו וכו'.]] אין לפרש דע''פ זה מתירין נדרו כדמשמע ריהוט לשונו דהא קי''ל אין פותחין בנולד כחכמים דרפ''ט דנדרים (דף ס''ד) ואין לומר דאית ליה לרבינו ז''ל דמאי דפליגי רבנן עליה דר' אליעזר הוא דלר''א בלא שאלה לחכם מותר ולרבנן בעי שאלה לחכם אבל לעולם דע''פ זה מתירין דבהדיא כתב רבינו ז''ל בפ''י מהל' שבועות אין פותחין בנולד כיצד נשבע שלא יהנה וכו' אין מתירין לו הואיל ועדיין לא ניחם וכו' אלא מ''ש רבינו ז''ל כאן שיתיר נדרו הוא ע''פ חרטתו ולא מפני הנולד אם נהפכה דעתו מעצמו מפני הנולד מתירין לו וכמו שכתב בפ''ה מהל' שבועות וזהו שכתב כאן כמו שביארנו לרמוז על הפרק ההוא. מיהו בפירוש המשנה נראה מדברי רבינו ז''ל שסובר דר''א דאית ליה דפותחין בנולד בלי שום היתר כלל שכן כתב בנזיר בפ' ב''ש (דף ל''ב:) בהדיא ובהלכות נזירות התעוררתי על זה וכאן בפ' פותחין כתב דמ''ש ר''א ופותחין לאדם בכבוד אביו ובכבוד אמו הוי דאפילו בלא שאלה מותר ונתלה במ''ש רבא בגמרא א''כ אין נדרים נשאלין לחכם ורש''י ז''ל פי' בגמ' דברי רבא באופן אחר ולפירוש רש''י ז''ל אתי שפיר מה שאמרו שם בשלמא לאביי דאמר א''כ וכו' אלא לרבא אמאי פותחין וכו' ולפי מה שפירש רבינו ז''ל בפירוש המשנה יש לפרש דה''ק אמאי פותחין ג''כ כל נדרים שבינו לאביו ולאמו לא יהיו צריכין התרה כלל ותירצו דלא איכפת לו דאלו הנדרים שבינו לבין אביו ואמו לא יהיו צריכין שאלה לחכם כיון דכל שאר הנדרים צריכים דהקושיא אינה אלא ששום נדר לא יצטרך שאלה לחכם. אבל כיון דרובא דנדרים צריכי שאלה אע''ג דאלו אין צריכין לא איכפת לן. כן נראה לפרש לפי מה שכתב רבינו ז''ל בפירוש המשנה: 


! ו 
[[ואפילו אמר אילו הייתי יודע כן וכו'.]] משמע מדברי רבינו ז''ל דהיכא דהוי סתמא ולא אמר כלל כולם מותרים בודאי דמסתמא לא היתה כוונתו אלא לאסור לכולם יחד אבל כיון שקצתם מותרין כולם מותרים ומשום הכי כתב רבינו ז''ל ואפילו אמר אילו הייתי יודע וכו' כלומר לא מיבעיא סתמא דמותרים אלא אפילו אמר שהיה אוסר להם מותרים וכי שני בגמ' משנה דקונם בצל שאני טועם שהבצל רע ללב וכו' (דף ס''ו) באומר אילו הייתי יודע שהכופרי יפה ללב הייתי אומר פלוני ופלוני אסורים וכופרי מותר וכו' ה''ה דהוה מצי לאוקומי בסתמא שלא אמר כלל אלא שהודיענו חידוש יותר דאפי' אמר הכי הותרו כולם. ולענין פסק הלכה פסק רבינו ז''ל כרבו משום דכתבו הרא''ש והר''ן ז''ל דאיכא לספוקי אי הלכה כרבא דבתראה הוי או כרבה דרביה הוה ומשום הכי נקטינן לחומרא ונראה לו עוד טעם בדבר דרבינא ורב פפא הקשו לרבא משמע לכאורה דסבירא ליה כרבה: 


! ח 
[[כל הנודר או הנשבע וכו'.]] ודאי דרבינו לא ס''ל דפליג ברייתא אמתני' כדקאמר הר''ן ז''ל דכיון דלמתני' על הסתם משמע לבישה ולא טעינה היכי היה לו לרבינו ז''ל לפסוק כברייתא דכיון דמתני' פליגא היכי שביק מתני' ועביד כברייתא וזהו טעמו של הר''ן ז''ל כדבריו ולא כדפירש הרב בעל כ''מ ז''ל מדכתב דברי המשנה והברייתא משום הכי משמע ליה להר''ן ז''ל דלרבינו ז''ל לא פליגא מתני' אברייתא דרבינו ז''ל לא כתב אלא ברייתא לחודא אלא טעמו של הר''ן ז''ל הוא כדכתיבנא: [[ומותר להתכסות בגיזי צמר וכו'.]] וה''ה היכא דאמר צמר פשתן עולה עלי דמותר להתכסות באניצי פשתן כדאמרו שם במשנה דהכל אחד והטור ז''ל בסימן רי''ח השמיט זה ולא ידעתי למה: 


! י 
[[שלא יאכל וישתה עמו בסעודה זו וכו'.]] לאפוקי מדברי הרא''ש והטור ז''ל שכתבו ומותר גם באכילה ושתיה כיון שלא הוציאו בפיו, ע''כ. ועוד כתב הרא''ש ז''ל דלא דמי לרישא דאישות בכלל הנאה כלומר דאילו אמרינן ברישא היכא דאמר קונם שהיא נהנית לי לעולם דאסור דאישות משום דאישות נכנס בכלל הנאה שלאישות נקרא ג''כ הנאה ואין דרך לקרוא כדרכו [אבל] טיפת צונן אע''ג דבכלל מאתים מנה דכיון דהוא אינו שותה טיפת צונן כ''ש דאינו שותה ואוכל שתיה ואכילה כתקנה מ''מ כיון דאין הדברים כפשטן דזה לא נתכוון לטיפת צונן ולאכילה ושתיה לא אמר ולכך מותר כנ''ל. אבל מ''מ קשה על הרא''ש ז''ל דגבי קונם שדי שאני חורש בה אית ליה דאם אין דרכו לחרוש הוא מותר לחרוש ושאר כל אדם אסורין לחרוש לו בה ולימא ג''כ התם שאני חורש קאמר דמשמע לישנא דהוי לדידיה וכיון דאמרת דלדידיה הותר דלא נתכוון לכך גם האחרים יותרו לעשות לו דאין במשמעות לשונו איסור האחרים אלא איסור עצמו והא שרית ליה ויש לחלק. ומ''מ דברי רבינו ז''ל נכונים והכי איתא בתוספתא כדכתב הרב ב''י ז''ל: 

~ הלכות נדרים - פרק תשיעי




! א 
[[כיצד נדר או נשבע מן המבושל אם דרך אותו מקום באותו לשון וכו' הרי זה אסור בכל.]] ריש פרק ששי דנדרים (דף מ''ט) הנודר מן המבושל מותר בצלי ובשלוק אמר קונם תבשיל שאני טועם אסור במעשה קדירה רך ומותר בעבה והקשו קונם תבשיל כו' והא מתבשיל נדר אמר אביי האי תנא כל מאי דמתאכלא ביה ריפתא תבשיל קרי ליה והא תניא הנודר מן התבשיל אסור בכל מיני תבשיל ואסור בצלי ובשלוק ומבושל וכו' וכתב שם הר''ן ז''ל במשנה גבי קונם תבשיל ואמרו בגמרא דאסור בצלי ובשלוק דהא מתאכלא ביה ריפתא, משמע מדברי הר''ן ז''ל דיש לחלק בין מבושל לתבשיל דהא גבי תבשיל קאמר במתניתין דאסור במידי דמתאכלא ביה ריפתא וא''כ מהך טעמא אסור בצלי ובשלוק אע''ג דגבי מבושל אית ליה למתני' דמותר בצלי ושלוק משום דהוי אתרא דלא קרו לצלי מבושל וכן נראה מדברי הירושלמי דהביא הרב בית יוסף ז''ל בסימן רי''ז דיש לחלק בין זה לזה. אבל מדברי הטור ז''ל בסימן הנזכר נראה דמבושל ותבשיל שניהם שוים ובאתרא דקרו לצלי מבושל אסור בצלי ובאתרא דלא קרו לצלי מבושל מותר בצלי ולדידיה מה שאמרו בגמרא בברייתא גבי תבשיל דאסור בצלי ושלוק איירי באתרא דקרו לצלי מבושל ולא איירי ברייתא בגוונא דמתני' ומשום הכי אסר בצלי ושלוק ולאו מטעמא דמתאכלא ביה ריפתא. וא''ת מי גריעי שלוק וצלי מהטריות הרכות דמשום שהחולים אוכלים בו פתם מיקרי תבשיל ואסור בהם הכי נמי צלי ושלוק אע''ג דלא איקרו מבושל כיון דאוכלים בהם פתם מהך טעמא תבשיל נמי מיקרי. ואולי י''ל דצלי ושלוק פעמים אכלי להו בלא פת אי נמי אע''ג דלא אכלי להו בלא פת הני שמא לחוד אית להו. ודברי רבינו ז''ל נראין שהם כדברי הטור שלא חילק בין תבשיל למבושל וכן כתב הרב ב''י ז''ל בסימן רי''ו ועוד דלקמן כתב הנודר מן המבושל מותר בביצה שלא נתבשלה והיינו דינא דקאמרה מתני' גבי תבשיל וכתבו רבינו ז''ל גבי מבושל משמע דתרוייהו שוים לדעתו ז''ל: 


! ג 
[[נדר או נשבע מן הכבוש כו'.]] דברי רבינו ז''ל מתמיהין ומה שפירש הרב כ''מ ז''ל דמתני' פירש רבינו ז''ל דלא חילקה בין כבוש לכבוש אלא בין דרך לקרות כבוש לכל הכבושים לאין דרך לקרות כבוש לכל הכבושים, לא ידעתי היכן נרמז זה בלשון המשנה ועוד מאי שנא דפריש רבינו הך מתני' בכי הך גוונא טפי מכל הני מתני' דלקמן דמייתי רבינו ז''ל בהך פירקין הנודר בכך מותר בכך או אסור בכך דמשמע דרבינו ז''ל מפרש אותם היכא דליכא מנהג כלל דילך אחר הלשון כפי מה שנפרש במשנה גם כאן היל''ל הכי. לכך נ''ל לומר דמשום דאמר במשנה מן הצלי אינו אסור אלא מן הצלי של בשר דברי ר' יהודה משמע ליה לרבינו ז''ל דכולה מתני' במלוח וכבוש ושלוק וצלי דמחלק בין היכא דאמר בה''א להיכא דלא אמר ה''א כוליה חדא מילתא היא דכולה מתני' בחד טעמא הוי וא''כ כולה מתני' ר' יהודה היא ורבינו כתב בפירוש המשנה על הא מתני' אין הלכה כר' יהודה משמע דאית ליה דמשום דקאמר מתניתין דברי רבי יהודה משמע דרבנן פליגי עליה והלכתא כוותייהו ולכך חילק בין שלוק להשלוק משום דמתני' דלא כהלכתא ולכך לא תלה הדבר אלא במנהג המקום. זה נ''ל לתת קצת טעם לדבריו לפי מה שראיתי בפירוש המשנה שכתבו אין הלכה כר' יהודה. ומ''מ לא ידעתי טעם נכון למה נדחה דברי ר' יהודה מהלכה כיון שלא מצינו מחלוקת עליו בפירוש: 


! ה 
[[כיצד נדר מן השמן וכו' ורוב אנשי המקום אין קורין שמן סתם אלא לשמן זית בלבד וכו'.]] בס''פ הנודר מן המבושל (דף כ''ג) אמרו בזה מהו דתימא זיל בתר רובא קמ''ל ספק איסורא לחומרא. וא''ת כיון דבכל התורה כולה אזלינן בתר רובא באיסורא הכא אמאי לא. וי''ל דאם לא היה אפשר לפרש אלא משמעות אחד ודאי דהיינו מפרשים אותו המשמעות אשר הוא מסכים לדברי הרוב ולא המשמעות אשר הוא מסכים למיעוט אבל כיון שאנו יכולים לפרש שתי המשמעיות ונאמר דנכון לומר שמן על שני מינין של שמן נפרש הלשון ונאמר דנתכוון על הכל ונעשה הלשון הסתמי כולל כיון דהוי מילתא דאיסורא: 


! ו 
[[כל דבר שדרך השליח באותו מקום להמלך עליו.]] גם בזה דברי רבינו מתמיהין דבגמ' משוה בשר עופות לבשר דגים ורבינו חילק ביניהם והרב בעל כ''מ דחק עצמו בתירוץ הקושיא וחילק בין המלכה של עופות להמלכה של דגים ועדיין לא יצא מידי הקושיא בהחלט ודבריו ידועים. ולי נראה לתרץ דרבינו ז''ל קשיא ליה בדברי הגמ' שאמר שם (דף נ''ב:) מאי שנא בשר עוף לת''ק דאסור דעביד שליחא דמימליך עליה בשר דגים נמי עביד וכו' דמאי קושיא טובא איכא לחלק ביניהן דכיון דלענין בשר בחלב מיקרי בשר עוף בשר ובשר דגים לא איקרי בשר כדאמרינן בריש כל הבשר משום הכי בשר עוף אסור דנכנס בכלל בשר ולא בשר דגים ולכך רבינו ז''ל מפרש דקושיית הגמ' היא משום דבעי לומר דדברי ת''ק אתי אפילו כר' יוסי הגלילי דאמר בפ' כל הבשר (דף ק''ד) דאמר ר' יוסי הגלילי דבשר עוף מותר לאוכלו בחלב ולהכי מקשה גמרא אבל לדידן דקי''ל כר''ע דבשר עוף בחלב אסור ליכא קושיא כלל דבשר עוף בין דמימליך עליה בין דלא מימליך עליה אסור כשנדר מן הבשר משום דאיקרי בשר לענין בשר בחלב לכך פסק רבינו ז''ל דבכל גוונא אסור דסוגיא דפ' הנודר מן הירק לר''י הגלילי אתמר והיא דלא כהלכתא: 


! ז 
[[הנודר מן המבושל מותר בביצה שלא נתבשלה וכו'.]] עוד אמרו במשנה (דף מ''ט) ובדלעת הרמוצה ופירשו בגמרא דהיא דלעת דאתקריא כן ולא ידעתי למה לא הזכירה רבינו ז''ל. ובפירוש המשנה פירש רבינו ז''ל דלעת הרמוצה שהיא טמונה ברמץ וקשה טובא כיון דאיתותב מ''ד בגמ' הכי מברייתא דכלאים למה פירש כן והיה לו לפרש שהוא מין דלעת כדברי שמואל שאמר כן: 


! ח 
[[מותר בציר ובמורייס וכו'.]] כתב הרב כ''מ ז''ל (אע''ג דבמשנה לא אמרו אלא בציר) משמע לרבינו ז''ל דה''ה במורייס. ואין צורך דגירסת הר''ן ז''ל איתיה ג''כ מורייס כמבואר בפירושו ומה שלא הזכיר רבינו ז''ל דהיינו דוקא הציר שיצא כבר, כבר כתבתי לעיל בזה. עוד יש דינים הרבה במשנה ובברייתא דג דגים דגה וכן הנודר מן הצחנה וכולם פירשם הטור ז''ל בסימן רי''ו ורבינו ז''ל לא הזכירם וכתב שם הרב ב''י דסמך על הכלל דבנדרים הלך אחר לשון בני אדם ומ''מ צריך טעם למה בקצת משניות סמך על הכלל ולא הזכירם ובקצת לא סמך אלא הביאם והיה לו להביאם להיכא דאין שם מנהג כמו שהביא שאר משניות רבות בענין זה בפרק זה. תו איכא בגמ' (דף נ''א:) גבי נודר מן הצחנה דבעי רב אסי הרי עלי ציחין מאי ולא הזכירו הטור ז''ל וגם הרא''ש ז''ל לא הביאו בפסקיו ואולי לא היה בגירסתם: [[נדר מן הקום מותר בחלב וכו'.]] רבינו ז''ל לא חילק בין אתרא לאתרא כמו שחילקו בגמ' והרב כ''מ ז''ל דחק עצמו הרבה בתירוץ הקושיא ובסוף דבריו העלה דמה שתירצו בגמרא באתרא דרבנן קרו לחלבא חלבא ולקומא קומא ולדבריו דהמקשה קאמר ומ''מ צ''ע מי הכריחו לרבינו לפרש כן. ונ''ל לתת הכרח לזה משום דגבי הנודר מסתוניות אמר במשנה (דף נ''ג) מותר בחומץ סתוניות והקשה שם הר''ן ז''ל דהא דלא כת''ק ודלא כר' יוסי דהא אמרינן לעיל דלכולי עלמא אי קרו ליה קומא דחלבא אסור וא''כ הכא נמי קרו ליה חומץ סתוניות ותירץ שם הר''ן ז''ל וחילק שני חילוקים. ולרבינו ז''ל קושיא זו הכריחו לומר דלרבנן גבי קומא דחלבא אע''ג דקרו ליה קומא דחלבא מותר בקום ומתני' סתוניות כוותיה אתיא ומאי דקאמר בגמרא דבאתריה קרו לקומא קומא ולחלבא חלבא לדבריו דמקשה קאמר כדפירש הרב ב''י ז''ל. זה נראה קצת טעם לרבינו ז''ל: 


! ט 
[[הנודר מן החטים אסור בהן בין חיים בין מבושלים וכו'.]] בס''פ הנודר מן המבושל (דף נ''ג:) וא''ת מאי שנא דגבי גריסין אמרו שם דכשאמר גריס הוי אסור לאוכלו מבושל ומותר לאוכלו חי וכשאמר גריסין הוי איפכא דאסור לאוכלן חיים ומותר לאוכלן מבושלין ובחטים כתב רבינו ז''ל דאפי' לא אמר אלא חטים לחוד אסור לאוכלן בין חיים בין מבושלין והיה לו לומר דמותר לאוכלן מבושלין ומהתם משמע דחטין וגריסין הכל דבר אחד מדברי ר''ש בברייתא וכן דברי ר' יהודה במשנה דאמר קונם גריס או חטה שאני טועם מותר לכוס חיים וכו' משמע דהדין שוה ור' יהודה לפרש דברי ת''ק אתא כמ''ש רש''י ז''ל והרא''ש ז''ל. ותו איכא למידק היכא דאמר חטה לחודא מדברי ר' יהודה דמתני' משמע דאסור לאוכלן מבושלים דכן אמר ר' יהודה (אסור) [מותר] לאוכלם חיים היכא דאמר חטה או גריס ומדברי ר''ש אי דייקינן רישא דלישניה דקאמר חטה שאני טועם אסור לאפות משמע הא בישול מותר ואי דייקינן סיפא דלישניה דקאמר מותר לכוס חיים מותר הא לבשל אסור ואין בדבריו הכרע. ואם נאמר דרישא דוקא משום דזיל בתר טעמא דכשהוא אפוי הוי גוף אחד כדכתב הר''ן ז''ל ולכך קאמר חטה דודאי מגרגיר אחד לא קאמר אלא מדבר שהוא גוף אחד וכשהוא אפוי הוי גוף אחד וא''כ כשהם מבושלים הם גופין מוחלקין ולכך מותר לאוכלם מבושלים וסיפא דקאמר לכוס לאו דוקא דכל שאינו אפוי לכוס קרי ליה. א''כ לפי זה נמצאו דברי ר' יהודה דמתני' ור''ש חולקים דלר' יהודה כשאמר חטה אסור לאכול מבושלים כדפרישית ולר''ש מותר וקשה על דברי רבינו והטור ז''ל בי''ד סימן רי''ז מה ראו על ככה לפסוק כר''ש דברייתא ודלא כרבי יהודה דמתניתין שהם לא כדברי ר''ש דברייתא. ועוד קשה לי בדברי הטור ז''ל דאית ליה דרישא דר''ש דוקא דכתב בסימן רי''ד דינא דחיטין וגריסין גבי הדדי וגבי גריס כתב כשאמר בלשון יחיד מותר לאוכלו חי וכן כתב גבי חטה וכי היכי דגבי גריס לישנא דכתב חי הוי דוקא דמבושל אסור כדכתב בהדיא א''כ חי דכתב גבי חטה הוי דוקא ומבושל אסור. והנכון בעיני לתרץ בדברי רבינו ז''ל דהוא סבור כמו שפירשו שם התוס' ז''ל דאית להו דרבי יהודה דמתני' פליג אתנא קמא וכשאמר ת''ק גריס גריסין שאני טועם וכו' אחד אחד קאמר כדכתבו שם התוס' ז''ל והכי קאמר כשאמר גריס לשון יחיד או גריסין לשון רבים אסור בין חיים בין מבושלים דבכל גוונא משמע ור' יהודה פליג את''ק בחדא דאית ליה דהיכא דאמר לשון יחיד דמותר לאוכלם חיים אבל כשאמר גריסין מודה ור''ש דברייתא פליג ארבנן בתרתי דהיכא דאמר גריס בלשון יחיד מותר לאוכלו חי וכרבי יהודה והיכא דאמר גריסין לשון רבים פליג נמי את''ק דאית ליה דמותר לאוכלו מבושל ורבינו ז''ל פסק כת''ק ולכך לא הזכיר דין גריס גריסין דבין לשון יחיד בין לשון רבים שוה דמשמע בין חיין בין מבושלים אבל גבי חטה סובר רבינו ז''ל דלא פליג ת''ק אר''ש דיש לחלק בין לשון יחיד ללשון רבים משום דגבי חטה איכא טעמא רבה לחלק בין יחיד ללשון רבים דכיון דדרך לעשות פת ממנו נאמר דכשאמר חטה הוא משום דמפת אסר עצמו דהוי כולו גוף אחד אבל לא מחטין בין חיין בין מבושלים שהם גופים נפרדים אבל כשאמר חטים ודאי דאסר עצמו מחטים מבושלים וחיים ולא מפת אבל גבי גריסין דאין דרך לעשות פת מהם ודרכם לאכול אותם מבושלים בין שהזכיר גריס או גריסין חיים או מבושלים קאמר דאין טעם לומר דכשהוא יחיד שהוא אוסר עצמו במבושל יותר מחי דגריסין הרבה מבושלים רבים הם ומ''מ אמרת דכשאומר גריס לשון יחיד הוא אוסר עצמו מהם וא''כ הוא הדין והוא הטעם שאוסר עצמו מחיים וגריס דקאמר שם המין קאמר ולכך ת''ק כשהזכיר במשנה שהוא אוסר עצמו בין בקמח בין בפת הצריך שיזכיר שניהם חטה וחטים דאם לא יזכיר אלא חטה לא אסר אלא בפת דהוי גוף אחד ולא בקמח וכיון דת''ק אית ליה דגבי גריס וגריסין אין חילוק בין לשון יחיד ללשון רבים דבכלהו משמע בין חיים בין מבושלין ובחטה וחיטין מפליג ביניהם פסק רבינו ז''ל כתנא קמא דהוא סתם משנה ולכך לא הזכיר כלל גבי גריסין משום דשם הדין שוה דאוסר עצמו בכל אבל בחיטין שיש חילוק בין יחיד לרבים הזכירו. זה נ''ל לדעת רבינו ז''ל ולפי פירושו אתי שפיר במשנה ר' יהודה אומר דקאמר דמשמע דאתא לאפלוגי מדלא קאמר אמר ר' יהודה אבל הטור ז''ל דהשוה גריס וגריסין וחטה וחיטין ס''ל כשאר המפרשים וכדעת אביו הרא''ש ז''ל דר' יהודה אתא לפרש דברי ת''ק וכשאמר לשון יחיד בין בגריס בין בחטה נאמר דאסר עצמו במבושל גבי חיטין וגריסין וכן בפת גבי חטה דכיון דדרך החטה לאוכלה פת או מבושל ולא חי ודרך הגריס לאוכלו מבושל ולא חי מסתמא כשהזכיר לשון יחיד שהוא שם המין במה שדרכו קאמר דהיינו חטה פת או בישול וגבי גריס בישול אבל חי גבי חטה וגבי גריס מותר וכשהזכיר לשון רבים אמרינן דאסר עצמו במה שאין דרכו והיינו גבי גריסין בחי ולא במבושל וגבי חטה בחי ולא בפת ולא במבושל וכשכתב הטור ז''ל אסור לאוכלה חיה גבי חטה וגבי חטין מותר לאוכלן חיים היינו דוקא ולא במבושל וס''ל דסיפא דלישניה דר''ש דוקא כי היכי דלא ליפלוג לר' יהודה דמתני'. זה נ''ל ליישב דברי הטור ז''ל. ואני תמיה על הרב ב''י ז''ל בסימן רי''ו דסובר דהטור ורבינו ז''ל הם שוים והם רחוקים כאמור וכן כתב דרבינו ז''ל לא הזכיר דין גריסין דהוא נלמד מחטין ורחוק זה מזה כדכתיבנא גם מה שתמה שם על הטור ז''ל דלמה לא הביא מתני' דחטה חטים אסור לאכול בין קמח בין פת סובר הוא דהיינו קמח דהיינו חטים וכיון דהזכיר דהיכא דאמר חטה חטים דמותר בין לכוס בין לאפות סגי משום דחד טעמא הוא כדכתב שם הרא''ש בפירוש ורבינו שהזכיר משום דאית ליה דחטים הוו גופים מחולקים יותר מקמח ואע''פ שהזכיר שאסור בקמח אפשר דלא נלמוד משם לחטים לכך הזכיר דין המשנה ואח''כ דין הברייתא שהם דינים מחולקים שלא נלמד האחרון מהראשון אבל לדברי הטור ז''ל הכל דבר אחד: [[והנודר מן הדגן או מן התבואה אינו אסור אלא בחמשת המינין.]] פסק כרבנן והרא''ש ז''ל נראה דפסק כר''מ וכדכתב הטור ז''ל בסי' הנזכר והרב ב''י ז''ל תמה עליו ותירץ ואין התירוץ שתירץ מספיק לרבינו ירוחם ז''ל שפסק בהדיא כר''מ ונ''ל טעמם מפני דבגמ' אמרו שם (דף נ''ח) למימרא דדגן כל דמידגן משמע מתיב רב יוסף וכו' והיינו לסברת ר''מ מדלא קאמר בגמ' למימרא דר''מ סבר כל דמידגן משמע אלא אמר בסתמא למימרא דדגן כל דמידגן כו' משמע דפשיטא ליה לגמ' דהכי הלכתא. עוד כתב הטור ז''ל שם הנודר מעללתא הוי כנודר מן הדגן וטעמו משום דפסק כרב יוסף דאמר הכי שם בגמ' וכדכתב שם הרא''ש ז''ל בפסקיו ואע''ג דכתב הרא''ש ז''ל להכריע דברי רב יוסף דלמה נשנה הלשון לעשות מעצם פעולה כדי להוציא ממון אין כוונתו לומר דדוקא להוציא ממון פסקינן כרב יוסף ולא גבי איסורא כמו שהבין הרב ב''י ז''ל עד שמפני כך תמה על דברי הטור ז''ל דהרא''ש ז''ל פשיטא ליה דהלכה כרב יוסף כמ''ש דמסתבר טעמיה ולא נפל לו ספק בכך כדי שנאמר נקטינן גבי ממונא לקולא וגבי איסורא לחומרא דהוא בהדיא כתב דטעמא דרב יוסף בריר ולא כתב כן אלא לסתור דברי החולקים על רב יוסף שחולקים עליו אפי' גבי ממון והר''ן ז''ל שכתב דנקטינן גבי איסורא לחומרא אין דעתו כדעת הרא''ש ז''ל דהוא סבור דנקטינן כרבה דעללתא כל מילי משמע בין לגבי איסורא בין לגבי ממונא אלא לענין אם יגבה משכר הבתים כתב דכיון דהוי בעיא דלא איפשיטא נקטינן גבי איסורא לחומרא ומפני כן כתב הילכך לא גבי משכר הבתים ושכר ספינות דיד בעל השטר כו' אבל להרא''ש ז''ל דלא נפל לו ספק כדכתיבנא אלא כתב דמסתבר טעמיה למה נאמר דנקטינן גבי איסורא לחומרא והרב ב''י שדימה דברי הר''ן לדברי הרא''ש ז''ל [אין] דמיונו עולה יפה: 


! י 
[[הנודר מן הירק מותר בדלועין כו'.]] בגמ' הקשו בר''פ הנודר מן הירק (דף נ''ד) על דברי ר''ע והא מן הירק נדר וכתב שם הר''ן ואע''ג דר''ע יהיב טעמא דמימליך עליה שליחא לא סגי ליה ההוא טעמא דכיון דמן הירק נדר ודלועין לאו ירק נינהו וכו'. משמע מדברי הר''ן דאע''ג דהיכא דאמר ירק סתם מימליך שליח עליה מ''מ בעינן שיאמר ירק המתבשל בקדירה דלא סגי טעמא דמימליך ואי רבינו ז''ל מפרש כן קשה עליו דאמאי לא כתב הנודר מן הירק ואומר ירק המתבשל בקדירה שנאסר בדלועין ואין לומר מה שתירץ הרב כ''מ ז''ל דכבר כתב רבינו ז''ל לעיל דהיכא דמימליך שליח מיניה הוא ואסור דאדרבא משום הכי היה לו לכותבו שלא נטעה לומר דהיכא דאמר ירק כיון דמימליך אסור בדלועין דאינו כן אלא בהך טעמא לחודיה לא סגי אלא צריך שיאמר ירק המתבשל בקדירה עלי, אלא רבינו סבור דבטעמא דמימליך לחודיה סגי ומש''ה לא חשש לכותבו דסמך על מ''ש לעיל כדכתב הכ''מ ז''ל וגמ' הכי פריך והא מן ירק נדר ובודאי לא מימליך שליח דדילועין לאו בכלל ירק ותירץ דאמר ירקי קדירה. והקשו עוד אפ''ה כיון דדלועין לאו בכלל ירק לא מימליך ומ''ש ירקי קדירה ויישב לשונו ירק הנאכל בקדירה ולא נכלול בו דלועין כיון דאינו בכלל ירק ותירצו דאמר המתבשל בקדירה. ודע דהטור כתב בסי' רי''ז דאם אמר ירק המתבשל בקדירה עלי אינו אסור אלא במתבשל בה והוא סובר כפירוש בתרא דכתב הר''ן ז''ל והוא פירוש אביו הרא''ש אלא שהר''ן ז''ל כתב שם דלפי אותו הפירוש אם אמר ירק המתבשל עלי אסור אף באותן שאינן נאכלין בלא בישול משמע דכשנאכלין חיים נמי נאסר. ונראה לכאורה דהדין עם הר''ן ז''ל דעל דברי הטור יש לתמוה דכיון דהיכא דאמר ירקי קדירה אמרי' דאתא לרבויי אף בנכבשין בה והזכיר ירקי קדירה להוסיף על האיסור הראשון אבל מ''מ איסור הראשון במקומו עומד א''כ כשאמר המתבשל נימא הכי דאתא לרבויי הנאכלות בבישול ולא חיים ואמאי אמרי' דמיעט דוקא הני ולא אינך אלא שיש לתרץ דלשון המתבשל בה''א הידיעה משמע ליה לטור ז''ל מיעוטא. עוד שם בגמ' אמר אביי מודה ר''ע לענין מלקות שאינו לוקה ותמה הרב כ''מ ז''ל למה לא הזכיר זה רבינו ז''ל. ונראה דרבינו ז''ל הוקשה לו מה שהקשו בתוס' שם דרב חסדא דקאמר מתני' דלא כר''ע משום דאי ר''ע לימעול בה גבי מי שאמר תן לי בשר לאורחין ונתן לו ככר כיון דהוי מילתא דמימליך שליח עליה ומאי קושיא הא כיון דהוי ספיקא דמשום הכי לא לקי א''כ ליחייבו קרבן מעילה מספק ואי אמרת דהך גופא הוא דשני אביי כבר דחו התוס' ז''ל זה ותירצו דמ''ש אביי דמודה דאינו לוקה היינו גבי דלועין דוקא משום דלא הוו בכלל ירק אבל בכל אינך כל מידי דמימליך שליח עליה ודאי דלקי אם אכלו דמינו הוא ומ''מ לא מעל בה ומעל שליח כיון דלא נמלך עמו אע''ג דמינו הוא וכמ''ש שם התוס' ז''ל. וע''פ זה אפשר ליישב דברי רבינו דאית ליה האי פירושא ומש''ה לא כתב דבכל מידי דשליח מימליך לקי וכי תימא מ''מ אמאי לא כתב גבי דלועין דאע''ג דמימליך שליח לא לקי י''ל דהוא סבור דטעמא דאמר ר''ע גבי דלועין דלא לקי משום דלא ברירא ליה דמימליך שליח עליה אבל אם ודאי מימליך שליח עליה לקי ולכך רבינו לא הוצרך להזכיר דודאי כל דבר שהוא ספק אם מימליך שליח עליה או לא איסורא הוי ולא לקי וכמ''ש בר''פ זה גבי שמן דאסור בשניהן מספק ואינו לוקה. זה נ''ל טעם נכון לרבינו ז''ל: [[הנודר מן הגריסין כו'.]] עוד שם (דף נ''ג) מן המקפה אסור בשום וכתבו הטור בסי' רי''ז ורבינו לא הזכירו: 


! יא 
[[אסור אף בכמהין ופטריות וכו'.]] בפ' הנודר מן הירק (דף נ''ה.) הקשו ממתניתין דעל דבר שאין גידולו מן הארץ אומר שהכל נהיה בדברו ומכח קושיא דכמהין ופטריות תירצו תני על דבר שאין יונק מן הארץ. ורבינו ז''ל בפ''ח מהל' ברכות כתב על דבר שאין גידולו מן הארץ מברך שהכל. ואיכא למידק כיון דמכח הך קושיא דהכא הוכרחנו להגיה ולומר על דבר שאין יונק למה לא כתב הוא שם על דבר שאין יונק. ואולי י''ל דהך תני לאו תני ממש הוה אלא ה''ק כל דבר שאינו יונק מן הארץ לאו גידולו מן הארץ מקרי: 


! יב 
[[הנודר מפירות השנה וכו' ובחלב ובביצים וכו'.]] מכאן נראה דביצים לאו בכלל פירות נינהו ואיפשיטא לה שאלה דשאלו ליה להרשב''א ז''ל גבי מי שנשבע שלא יצחוק שום צחוק אלא פירות בפירות דאסור לצחוק בביצים. (דהא) ביצים לאו פירות נינהו. ואני תמיה מהרשב''א ז''ל שלא הזכיר כלל דין זה באותה תשובה הוזכרה בב''י ז''ל סי' רי''ז ודומה כאילו נתעלם ממנו דין זה: 


! יד 
[[בחומץ סתוניות וכו'.]] הרא''ש ז''ל בפסקיו כתב גבי חמרא מבשלה שאסור היכא שנדר מן היין אע''ג דקרו ליה שם לווי דקרו ליה חמרא מבשלה וכתב דלא דמי לחומץ סתוניות דהכא משום דבחמרא שם אביו עליו כלומר שם אביו הוא הראשון שהוא העיקרי ואח''כ אמר מבשלה שם לווי מה שאין כן בחומץ סתוניות שהחומץ שהוא שם הבן הוא העיקרי והראשון כן פירש הרב ב''י ז''ל בסי' רי''ז. ומ''מ קשה על הרא''ש ז''ל ממה שהביא קודם מגמרא דידן קומא דחלבא דמודו רבנן דנאסר בכלל החלב אע''ג דשם הבן דהוא הקום הוא הראשון והעיקרי ובשלמא הירושלמי סבור דהוא חלב קפוי וקרו ליה חלבא מקטרא אבל לגמרא דידן קשה והרא''ש ז''ל נראה דאליבא דגמרא דידן קאמר למילתיה ואולי סובר דשאני גבי קום דחלב דלא נשתנה מצורה לצורה וכמו שתירץ הר''ן ז''ל או כתירוץ האחר שתירץ שם הר''ן ז''ל ואע''ג דלא פירש שם הרא''ש סמך על המבין בכך: 


! טו 
[[הנודר מן הכסות מותר וכו'.]] עוד שם בברייתא ואסור בפונדא ובפסקיא וכו' ולא הזכירה רבינו ז''ל דממילא כל מה שעליו אסור זולת זה שהתיר: [[מן הבית אסור בעלייה שהעלייה בכלל בית כו'.]] קשה דבפכ''ה מהלכות מכירה כתב המוכר את הבית מכר את העלייה הפתוחה לבית אבל אם אינה פתוחה לבית לא וא''כ איך כתב כאן דכל עלייה בכלל בית ונאסר בכלל בית אפי' אינה פתוחה לבית והא בפ' הנודר מן הירק (דף נ''ו) משמע בגמרא דהשוו מכירה ונדר להדדי: [[אסור בדרגש שהיא מטה קטנה וכו'.]] כן פירש ג''כ בפירוש המשנה דהיא מטה קטנה לעלות לגדולה ואע''ג דבפרק הנודר מן הירק (שם ע''ב) לא חלקו בין מטה לדרגש אלא דמטה אעולי ואפוקי בבזיני דרגש אפוקי ואעולי באבקתא סובר רבינו ז''ל דמפני כך אינה כ''כ חזקה דרגש כמטה שמטה מסורגת בחבלים חזקים מה שאין כן בדרגש מפני שאינו לשכב עליה אלא לעלות לגדולה: 


! טז 
[[הרי זה אסור מן האגף ולפנים וכו'.]] בפ' הנודר מן הירק (שם) משמע מתיובתא דפריך רב מרי מהתם המשקוף עצמו הוי כחוץ. ומכאן ראיה למ''ש הב''י ז''ל בטור א''ח סימן ל''ה דהעומד במשקוף אינו נמנה לעשרה עם מי שהוא בביהכ''נ דמשמע מכאן דהמשקוף אינו בכלל הבית אע''ג דיש לדחות דהתם לא בעינן במקום אחד ממש דהא הרא''ש ז''ל כתב שאם השליח ציבור עומד במפתן הבית מצרף העומדים בחוץ עם העומדים בפנים והא ודאי קולא יתירא היא אלא ודאי דלא בעינן התם בית אחד ממש: 


! יח 
[[הנודר מן המים הנמשכים וכו'.]] צ''ע בפ' בתרא דבכורות (דף נ''ה) להעמיק בהשגת הראב''ד ז''ל: 


! כ 
[[נדר משובתי שבת וכו'.]] בפ' ד' נדרים (דף ל''א). עוד אמרו שם במשנה מאוכלי השום אסור בישראל ואסור בכותיים וכתבו הטור ז''ל בסי' רי''ז והרב''י ז''ל כתב שם דיש גירסא אחרת אסור בישראל ומותר בכותיים והיא עיקר, הגם כי אני לא ראיתיה בדברי רש''י והר''ן ז''ל והתוס' והרא''ש ז''ל דגרסי אלא אסור בכותים והגירסא האחרת שכתב מותר בכותיים אין לה מקום לפי לשון הגמ' שאמרו שם תרתי בבי קמייתא ישראל וכותיים מצווין ועושין כלומר ולכך אסור בישראל וכותיים אבל לגי' דמותר בכותיים גבי שום איך יאמר בבבא דשום הכותיים מצווין ועושין: [[אלא למי שמצוה עליו לעלות וכו'.]] לשון רבינו ז''ל אינו מכוון וכבר תמה עליו הרב ב''י ז''ל בסי' רי''ז: 


! כא 
[[והרי יצחק אמר ליעקב וכו'.]] בגמ' (שם) אמרו טעמא ביצחק ולא כל יצחק ורבינו ז''ל הביא זה הפסוק להכריח שיעקב הוא הזרע העיקרי: 

~ הלכות נדרים - פרק עשירי




! א 
[[גזירה שמא ישבע פעם אחרת וכו'.]] הטור ז''ל בסימן ר''כ כתב ומיהו אם היה הנדר של מצוה כגון ללמוד או לקיים שום מצוה א''צ התרה וטעמו משום דאמרי' בפ' קונם יין (דף ס') כמאן אזלא הא שמעתתא דרב ירמיה בר אבא כר' נתן דתניא ר' נתן אומר כל הנודר כאילו בנה במה וכו' ומש''ה קנסוהו רבנן דצריך שאלה וכיון שכן בנדר של מצוה שאין ראוי לקונסו א''צ שאלה אבל רבינו ז''ל לא חילק בכך ואולי שהוא סובר דרבינא לא בא להוסיף על טעמו של רב יוסף שאמר לעיל מינה דצריך שאלה גזירה היום אטו יום אחר כדפירשו הר''ן והרא''ש ז''ל אלא הוא מפרש כפירש''י ז''ל שפירש שם דרבינא פליג ארב יוסף ולית ליה גזירה אלא משום דהיכא דאמר היום איכא למימר דמעת לעת קאמר קנסוהו רבנן בנדר זה יותר מבשאר נדרים משום דעבד איסורא דר' נתן דכיון דאיכא למיתלי ולומר יום אחד מעת לעת קאמר לכך קנסוהו משא''כ בשאר נדרים דליכא שום צד לספוקי בנדרו. וכיון שרבינו ז''ל מפרש כן פסק כרב יוסף דפליג עליה דרבינא משום דלטעמו דרב יוסף מתני' איירי בכל גוונא בין בנדר רשות בין בנדר מצוה אבל לטעמו של רבינא מתני' לא הוי בנדר של מצוה וכיון דרב יוסף אוקי מתני' כולל משמע כוותיה דבסתמא מיתניא ולכך פסק כוותיה: 


! ד 
[[שאני אוכל שנה אחת ה''ז אסור שנה תמימה וכו' ואם נתעברה וכו'.]] כ''כ הרא''ש ז''ל אע''ג דהר''ן ז''ל לא כתב כן בפ' קונם יין, ובהל' שכירות כתבתי ליישב הסוגיא של פרק קונם יין (דף ס''ג) לדברי רבינו: 


! ו 
[[ואם נדר עד סוף אדר ה''ז אסור עד סוף אדר שני וכו'.]] כך היא גירסת רבינו ז''ל והרא''ש ז''ל והר''ן ז''ל הקשה על גירסא זו דכיון דמוקמינן למתניתין בדלא ידע דמיתעברא שתא אמאי מתסר עד סוף אדר ב' ע''כ. וקושיא אלימתא היא ונ''ל לתרץ דכיון דלהאי גירסא תרי אדר כחדש אחד חשיבי כדכתב שם הר''ן א''כ כשאומר עד סוף אדר אע''ג דנאמר דכיון לאדר ראשון וסוף אדר ראשון קאמר עדיין אינו סוף אדר ראשון בהחלט דהרי אדר שני הוא תשלום אדר ראשון דכשהוא מונה באדר שני יכול למנות לאדר ראשון כדכתב שם הר''ן ז''ל וכיון שהוא גלה דעתו שרוצה שיעבור אדר משמע דרוצה דבכל גוונא שיהא אדר בין חדש אחד בין שני חדשים יעבור כל אדר ולא עבר כל אדר אפי' ראשון אם לא עד סוף אדר שני דכולהו חדש אחד הוו אבל כשאומר ראש אדר כשאנו אומרים דהוא ראש אדר ראשון הרי נתקיימו דבריו וראש אדר הוא ומיהו אמר בהדיא סוף אדר ראשון ודאי דלא נאמר דעד סוף אדר שני קאמר כיון דכחדש אחד דמי דכיון דהזכיר ראשון ודאי למיעוטא דשני אבל כל כמה דלא הזכיר סוף חדש אדר ראשון נאמר דסוף חדש אדר שני קאמר כיון דאז עובר אדר ראשון בהחלט ובסוף אדר ראשון עדיין לא עבר אדר ראשון בהחלט. זה נ''ל טעם לגירסתם: 


! ט 
[[עד שיתחילו העם לקצור קציר חטים וכו'.]] כתב הטור ז''ל בסי' ר''כ ואם המקום שנדר בו רובו קציר שעורים הולכים אחריו וכ''כ הרא''ש ז''ל בפירושו וקשה דמ''ש מהיכא דנדר מן השמן דאמרי' לעיל דרובן מסתפקין באותו המקום משמן שומשמין או זית ומיעוטן באחר דאסר נפשיה בתרוייהו ולא אזלינן בתר רובא י''ל דכבר כתבתי לעיל דהתם אפשר לומר דעל תרוייהו כיון שכן נעמיד דבריו כולל בכל גוונא מכח הסתם אבל הכא דחד קציר אמר דאי אמר קציר שעורים ודאי דלא אמר חטים ואי אמר חטים ודאי דלא אמר שעורים דכיון דאסר נפשיה עד קציר של חטים שהוא מאוחר מכ''ש שאסר נפשו מקציר שעורים דבכלל מאתים מנה ומה לו להזכיר קציר שעורים וכיון דחד קציר אמר ודאי אמרינן דלשעורים כיון שבאותו המקום רובו קציר שעורים: [[שמייבשין עליהם תאנים וענבים וכו'.]] ודאי דא''צ להמתין אלא שיוכפלו רוב המקצועות של תאנים וא''צ להמתין לענבים וכת''ק ומה שהזכיר רבינו ז''ל ענבים הוא להודיענו דהמחצלאות ההן דרכן לייבש עליהם התאנים וענבים: 


! יא 
[[האוסר עצמו בדבר עד הגשם וכו'.]] נ''ל דטעמו של רבינו ז''ל שהוי כל כך ירידה של גשם ברביעה ראשונה כמו הגיע זמן רביעה ג' וירדו ממש משום דשם (דף ס''ב:) אמרינן מחלוקת דאמר עד הגשמים אבל אמר עד הגשם עד זמן גשמים קאמר דמשמע פשטה דהחילוק בין הגשמים לגשם דגשמים צריך ירידה ממש ובגשם לא בעי אלא זמן ירידה וכפירוש ראשון שפירש הר''ן ז''ל דלפירוש בתרא דהר''ן ז''ל דאתא לומר דעד הגשם הוי עד זמן רביעה ראשונה לא היה לו לומר עד זמן גשמים קאמר אלא עד זמן רביעה ראשונה אלא ודאי פירוקא קמא עיקר וכיון שכן הוקשה לו לרבינו ז''ל מה שהקשה הר''ן ז''ל דהיכי משתמע עד הגשם טפי ירידה ממש מהיכא דאמר עד הגשמים ולתרץ זה סובר רבינו ז''ל דמשמע ליה לגמרא דכיון דזה לא הקפיד אלא לירידת גשם בעולם שהרי הוא הזכיר גשם לשון יחיד ומשמע אפי' ברביעה ראשונה א''כ אין דעתו של זה להחמיר על עצמו אלא להקל על עצמו וכיון שכן דינא דעבר כל זמן ירידת הגשמים ראוי להקל עליו ונאמר שדי בכך אבל כשאמר גשמים שרצה להחמיר על עצמו והזכיר בלשון רבים דבעי רביעה שניה א''כ אנו נחמיר עליו דבעינן ירידה ממש, זה נראה קצת טעם לרבינו ז''ל. ומה שפסק כאן כר' יוסי ברביעיות ובהלכות תעניות פסק בהפך שם הארכתי: [[עד שיעבור הפסח בא''י וכו'.]] מחלוקת ר''מ ור' יהודה בפ' קונם (שם) דלר''מ בעינן עד שיעבור ניסן ואם נאמר דתלי פלוגתייהו במאי דקאמר ר''מ במס' תעניות (דף ה') עד מתי שואלים את הגשמים ר''מ אומר עד שיצא ניסן ומפני כך א''ר מאיר ג''כ כאן דבעינן עד שיצא ניסן וכדפירש''י ז''ל בפ' קונם יין וכ''נ לכאורה קשה על רבינו ז''ל דהוא פסק בהל' תעניות דעד שיעבור ניסן שואלים את הגשמים וכאן למה פסק עד שיעבור הפסח אלא צ''ל לרבינו ז''ל דלא תליא הא בהא: 


! יב 
[[ואם הלכה לפני הפסח וכו'.]] דברי רבינו ז''ל תמוהים כמו שתמה עליו הטור והר''א ז''ל, והרב כ''מ דחק עצמו ליישב דברי רבינו ז''ל ופירש שני דרכים והדרך הראשון דחאו ופירש עצמו לדרך אחרת וגם הוא דחוק וכמ''ש הוא עצמו בסימן ר''כ שכתב דנ''ל לדחוק ליישב דבריו. ונ''ל לתרץ על דרך זה ליישב דברי רבינו ז''ל דבפ' ואלו מותרין (דף ט''ו) כשהקשו לרב יהודה אמר שם אימא סיפא אחר הפסח בבל יחל דברו ואי לא איתהני לפני הפסח מי איכא בל יחל אלא פשיטא דאיתהני אלמא מתהני ותיובתא דרב יהודה תירצו כי קתני דאי איתהני ה''ז בבל יחל דברו והקשו שם בתוס' פשיטא דאי איתהני קודם הפסח והלך אחר הפסח דעובר בבל יחל ותירצו שם קושיא זו. עוד הקשה הר''ן ז''ל כי האי גוונא בסיפא דמתני' דקאמרה הלכה לפני הפסח אסורה בהנאתו עד החג ומותרת לילך אחר הפסח פשיטא דמותרת לילך מאי קמ''ל ותירץ שם הר''ן ז''ל דסד''א כיון דאי הלכה קודם הפסח ועברה על תנאה אי שרית לה להלך אחר הפסח לא תזכור שעברה על התנאי וניחוש דילמא אתיא לאתהנויי ונגזור ההליכה אטו ההנאה קמ''ל וכי האי גוונא נ''ל שמתרץ רבינו ז''ל ברישא דמתני' למה שהקשו התוס' ז''ל פשיטא דקמ''ל מתני' דאם היא נתהנית קודם הפסח אסורה ליהנות אחר הפסח דאי שרית לה ההנאה אתא לילך ולא תזכור הנאה ואם תלך נמצא שעברה למפרע על מה שנהנית קודם הפסח ואית לן למעוטי ההנאה אטו ההליכה אע''ג דבסיפא לא גזרינן ההליכה אטו ההנאה כדכתב הר''ן ז''ל היינו משום דההנאה הוא האיסור ומזדהר איניש טפי כדרב יהודה אבל ההליכה שהיא התנאי לא זהיר כולי האי ואי שרית ליה ההנאה אתי למשרי ההליכה ולהכי שרי ליהנות אחר הפסח ומתרצה קושיא דהקשו התוס' ז''ל פשיטא דטובא אשמעינן דאחר הפסח אסור אפילו ההנאה משום ההליכה והשתא מאי דקאמר רבינו ז''ל עבר הפסח שאסור לילך וליהנות הוא היכא שנהנית קודם הפסח דאם תלך אחר הפסח נמצא דעובר למפרע בבל יחל וגזרו ההנאה אטו ההליכה אבל היכא שלא נהנית קודם הפסח ודאי דמותר לילך וליהנות אחר הפסח דאין כאן איסור כלל אפי' שתלך וליכא למגזר הנאה אטו ההליכה. [[ומ''ש רבינו ז''ל ואם הלכה אינה אסורה ליהנות לו]] הוא משום דכיון דאנו גוזרים ההנאה אטו ההליכה כיון דכבר הלכה ועברה ודאי דמותרת ליהנות דאין כאן גזירה כלל ובאו כל דברי רבינו ז''ל על נכון. ועל מ''ש הר''ן ז''ל דרבינו ז''ל סובר דהיכא דהלכה לפני הפסח והוא מהנה אותה דהוא לוקה ולא היא כתב הרב כ''מ ז''ל דאינו כן דרבינו ז''ל סבור דאף היא לוקה ורבותא אשמעינן שאם ההנה בידים אף הוא לוקה. ואין נ''ל כן דבהדיא כתב רבינו ז''ל לעיל בריש פ''ה דהיכא שראובן אוסר נכסיו על שמעון ונהנה שמעון לוקה שמעון וכבר הארכתי על זה שם: 

~ הלכות נדרים - פרק אחד עשר




! א 
[[קטן בן י''ב שנה וכו'.]] צ''ע בפרק יוצא דופן (נדה דף מ''ה:): 


! ח 
[[היתה מחייבי לאוין ואין צ''ל מחייבי עשה וכו'.]] קשה דבפ' האשה רבה (דף צ':) על מתני' דלא זה וזה זכאין במעשה ידיה ובהפרת נדריה אמרינן בגמרא ולא מפר נדריה טעמא מאי אמר רחמנא בעל מיפר כדי שלא תתגנה הכא תתגנה ותתגנה ע''כ. וכיון דטעמא משום הכי הוי א''כ אפילו חייבי לאוין וחייבי עשה לא יהו מופרים דתתגנה ותתגנה כדי שיוציאנה דאיך אפשר דאנו כופין אותו להוציא כדקי''ל מעשין לפסולות ואנו רוצים שלא תתגנה ותו בעל הראשון גבי אשה שהלך בעלה למדינת הים הוי בעלה מדין תורה דהא כיון דנשאת ברשות ב''ד הויא לה כאנוסה ואין בה איסור מדין תורה אלא דרבנן קנסוה דתצא מבעלה הראשון ואע''ג דאין בו איסור אלא מדרבנן מ''מ אינו מפר ואין הפרתו הפרה כ''ש חייבי עשה וחייבי לאוין. ואולי י''ל דמש''ה קאמר רבינו ז''ל הפר נדריה כלומר דבדיעבד הם מופרים אבל לכתחלה ודאי שלא יפר משום דאדרבה בעינן תתגנה ותתגנה וה''ה לבעל הראשון גבי אשה שהלך בעלה אם הפר מופר ולרבותא נקט רבינו ז''ל איסורי לאוין וחייבי עשה וס''ל לרבינו ז''ל דהך טעמא דנתנו בגמרא הכא תתגנה ותתגנה לא סגי אלא לומר שלא נתיר לו להפר לכתחילה אבל מ''מ כיון שמן הדין תפסי קדושין אם הפר מופר דאשתו היא ולפי זה דייק רבינו במ''ש והפר נדריה ולא כדכתב הרב כ''מ ז''ל. זה נראה בדעת רבינו והטור ז''ל בסימן רל''ד שכתב כסברתו: 


! יא 
[[נערה ארוסה שנדרה ושמע אביה ולא שמע ארוסה כו'.]] מ''ש רבינו ז''ל ולא שמע ארוסה הוא משום דרבינו איירי בנתגרשה וכיון דמספקא לן אי גירושין כהקמה לכן צ''ל ע''כ שלא שמע דאי שמע אי גירושין כהקמה הרי כשגירש הקים ואין ארוסה אחרון יכול להפר ופשוט הוא זה וכמו שאמרו שם בגמ' גם הטור ז''ל בסימן רל''ב חילק בין מיתה לגירושין כמ''ש הרב כ''מ ז''ל והטור ז''ל כתב בשם רבינו ז''ל דאית ליה דהיכא שמת הארוס אין הארוס אחרון יכול להפר אלא נדרים שלא שמע ארוס ראשון וכתב הרב כ''מ ז''ל דנפקא ליה לטור ז''ל הא ממאי דכתב רבינו ז''ל כאן שסבור הוא בדעתו ז''ל שאין מחלק בין מיתה לגירושין, ובאמת דבר תימה לומר כן דכיון דהטור עצמו מחלק בכך כמ''ש שם בהדיא למה סבור בדעת רבינו ז''ל שאינו מחלק כן ומה גם בהיות הדבר מבואר בגמרא, ולכך נ''ל לומר דהטור לא דקדק מכאן כלל דרבינו ז''ל איירי כאן בגירושין ומפני כן כאן הצריך שלא שמע וכן למטה שכתב נערה המאורסה שנדרה ולא שמע אביה ולא שמע ארוסה וכו' הואיל ולא שמע אותה הארוס הראשון לא תלה רבינו הטעם שם בלא שמע ארוס הראשון אלא מפני דאיירי בגירושין אבל מה שדקדק רבינו ז''ל דהוא משום שכתב רבינו ז''ל גבי נערה מאורסה שנדרה ושמע אביה לבדו והפר לה ומת הארוס קודם שישמע ונתארסה בו ביום כו' ונדרה בפני ארוס הראשון שמת קודם שישמע משמע ליה לטור ז''ל מדכתב בסוף דבריו שמת קודם שישמע משמע דטעמא תלוי בכך ומפני כן ארוס אחרון מפר דאי לא אמאי תלי טעמא בכך אי לומר דאין האב מפר הנדרים ששמע הארוס זה אי אפשר דבהדיא כתב לקמן שמע אביה ושמע הארוס ושתק דהאב יכול להפר אלא בא לומר דאין ארוס אחרון יכול להפר אלא מפני שלא שמע ארוס ראשון ואע''ג דברייתא נקט האי דינא הכי דמת הארוס ולא הספיק לשמוע וכמו שאמרו שמע אביה והפר לה ולא הספיק הבעל לשמוע סבור הטור דברייתא אורחא דמילתא נקט וכדכתב הרב כ''מ ז''ל דמשום דלא שמע לה הפר אבל רבינו ז''ל שכתב שמת קודם שישמע בסוף דבריו משמע ליה לטור ז''ל דדעת רבינו ז''ל הוא דבהכי תלי הפרת ארוס אחרון ואע''ג דגבי גירשה הארוס אחר ששמע כתב רבינו הרי זה ספק אם הגירושין כשתיקה ויפר האב עם הבעל האחרון שיארס בו ביום א''כ משמע דאע''ג דשמע הארוס יפר ארוס אחרון סבור הטור ז''ל דדעת רבינו ז''ל הוא לחלק בין גירושין למיתה דבגירושין שכבר סלק כחו ודאי דהארוס אחרון מפר שהוא נכנס במקומו אבל כשמת שלא סלק ארוס ראשון כחו אין כח לאחרון להפר דאינו יורש לראשון דאינו כמו הגירושין דהראשון כבר סלק כחו ונותנו לאחרון. זה נראה לתת קצת טעם לטור ז''ל למה שהבין בדברי רבינו ז''ל דאי כמ''ש הב''י ז''ל בכוונתו א''כ נשוי ליה טועה בדבר דלא טעו בזה דרדקי דבי רב, אבל במ''ש הוא קצת טעם לדברי הטור ורבינו ז''ל שכתב שמת קודם שישמע נראה ודאי דאין טעמו כמו שהבין הטור ז''ל דהיכא דשמע ארוס ראשון אינו מפר ארוס אחרון אלא לרבותא קאמר הכי אע''פ שלא שמע ארוס ראשון והפר האב ונמצא דחלק הארוס הוא קלוש מאד דהרי הוא לא שמע בחייו והאב בהפרתו קלש ליה טובא ואינו כדאי להורישו לאביו ולארוס אחרון קמ''ל דמפר. ומ''ש שמת קודם שישמע ה''ק אע''פ שמת קודם שישמע וכ''ש כשמת אחר שמועה, ומ''ש כאן הרב בעל כ''מ ז''ל בתוך דבריו ורבינו ז''ל לא נקטה בשמע אב כדי לאשמועינן רבותא דאפילו נתגרשה וכו' ט''ס יש כאן בודאי דדברים אלו לא יפלו אלא על החלוקה האחרת שכתב רבינו ז''ל לקמיה שנדרה ולא שמע אביה ולא בעלה דהתם נקטיה בלא שמע משום הך טעמא אבל הך חלוקה דאיירינן השתא בשמע היא: 


! יד 
[[נערה מאורסה שנדרה ושמע אביה וכו'.]] בפ' נערה מאורסה (דף ס''ח:) איכא תרי ברייתות בברייתא קמא אמרו אימתי אמרו מת הבעל נתרוקנה רשות לאב בזמן שלא שמע וכו' אבל אם שמע וקיים כו' אינו יכול להפר שמע אביה והפר לה ולא הספיק בעל לשמוע עד שמת האב זו היא ששנינו מת האב לא נתרוקנה רשות לבעל שמע בעלה והפר לה ולא הספיק האב לשמוע עד שמת הבעל זו היא ששנינו מת הבעל נתרוקנה רשות לאב וכו' שמע בעלה והפר לה ולא הספיק האב לשמוע עד שמת אין הבעל יכול להפר שאין הבעל מפר (אלא) בשותפות שמע אביה והפר לה ולא הספיק הבעל לשמוע עד שמת חוזר האב ומפר חלקו של בעל א''ר נתן הן הן דברי ב''ש וב''ה אומרים אין יכול להפר ע''כ ובברייתא בתרא (בדף ע''א) הביאו ברייתא אחרת ובה ב' חלוקות מהברייתא קמייתא שמע אביה והפר לה ולא הספיק הבעל לשמוע עד שמת ונתארסה בו ביום ואפילו מאה פעמים אביה ובעלה אחרון מפירים נדריה שמע בעלה והפר לה ולא הספיק האב לשמוע עד שמת הבעל חוזר האב ומפר חלקו של בעל א''ר נתן הן הן דברי ב''ש אבל ב''ה אומרים אינו יכול להפר ע''כ. ופירשו רבנן קמאי דחלוקה קמייתא דברייתא בתרייתא היא דברי הכל והוא דעת רבינו ז''ל וכדכתב הרב כ''מ ז''ל ולתרץ הקושיא דברייתא קמייתא קאמר ב''ה דאינו יכול להפר וכאן אמרינן דמפר אב וארוס חלקו דשאני הכא דאיכא ארוס כדכתב הר''ן ז''ל. ובחלוקה בתרייתא דברייתא בתרייתא איכא לאקשויי ג''כ דבברייתא קמייתא משמע דמודה ב''ה דצריך להפר דע''כ לא פליגי ב''ה בברייתא קמייתא אלא בחלוקה דשמע אביה והפר לה ולא שמע הבעל משום דקליש חלק הבעל טובא דכיון דהאב הפר חלקו והוא קיים אבל בחלוקה דלעיל דהפר הבעל חלקו והאב לא שמע מודה ב''ה דאב מצי מפר דלא קליש חלק האב כיון דהמפר מת כדכתב הר''ן ז''ל שם בהדיא וא''כ היכי קאמרי ב''ה בברייתא בתרייתא היכא דשמע בעלה והפר לה דאינו יכול להפר האב, ותירוץ דבר זה מתבאר מדברי המפרשים התוס' ז''ל והרא''ש והר''ן ז''ל דהך חלוקה דברייתא בתרייתא איירי בנתארסה וכיון דאיכא ארוס אחרון לא מצי אב מפר לחודיה נהי דהיכא דמת ארוס ראשון ונשאת האב יכול להפר אבל כל כמה דלא הפר ונתארסה בין כך ובין כך אז כיון שיש ארוס אחרון אינו יכול האב להפר, נמצא לפ''ז דהיכא דשמע בעלה והפר ומת אב יכול להפר אבל אם לא הפר ונתארסה ודאי דאז אין יכול להפר בלא ארוס אחרון וא''כ נמצאו הב' דינים שהזכיר רבינו ז''ל בזה אחר זה הם רישא וסיפא דברייתא בתרייתא דדין נערה מאורסה שנדרה ושמע אביה לבדו והפר לה ומת הארוס היינו רישא דדברי הכל היא ודין שמע ארוס ראשון והפר ומת ואח''כ שמע אביה היינו דינא דסיפא דברייתא דאיירי בנתארסה לדברי הכל אפילו לפירוש התוס' והרא''ש ז''ל דסברי דרישא לאו דברי הכל היא וזהו זולת מ''ש הרב כ''מ ז''ל דרבינו לטעמיה אזיל דאית ליה דרישא דברי הכל ומפליג בין היכא דאיכא ארוס אחרון להיכא דליכא, דאינו כן אלא אפילו לפירוש התוס' ז''ל דרישא לאו דברי הכל הך הוי סיפא דברייתא דמשום דנתארסה ואיכא ארוס מפר נדריה אבל בברייתא קמא ליכא ארוס גבי שמע בעלה והפר ולכך קאמר דמפר האב לבדו ולא פליגי התוס' והרא''ש ז''ל על רבינו ז''ל דמחלק בין היכא דאיכא ארוס להיכא דליכא ארוס אלא לענין הפר אב שכיון שהוא קיים וקליש חלק הבעל אפילו דאיכא ארוס אחרון אינו יכול להפר כמו שהשיג עליו הטור ז''ל. אלא שמ''מ קשה לי דרבינו ז''ל כתב לקמן שמע ארוס והפר לה ומת ואח''כ שמע האב או ששמע האב וכו' אין האב יכול להפר לבדו נדרים אלו וכו' אלא בשותפות ארוס אחרון, ומדכייל רבינו ז''ל הך חלוקה דשמע ארוס והפר לה ומת עם חלוקה דשמע האב והפר לה ומת הבעל קודם שישמע משמע דתרוייהו שוים וכיון דהיכא דשמע האב והפר לה ומת הבעל קודם שישמע אינו יכול להפר אפילו שלא נתארסה לאחר כדאמרינן בהדיא בברייתא קמייתא דב''ה אומרים דאין יכול להפר לבדו אלא צריך שיתארס ואח''כ יפר בשותפות עם הארוס א''כ גם בחלוקה דשמע ארוס ומת ג''כ צריך עכ''פ שתתארס כדי שיוכל האב להפר בשותפות הארוס ולא שיוכל להפר לבדו היכא דליכא ארוס דהנהו תרי בבי כייל רבינו ז''ל בחד לישנא דכתב בהן אין האב לבד יכול להפר וכו' אלא בשותפות ארוס אם נתארסה וכי היכי דפירוש אין האב יכול לבדו משתמע בחלוקה דשמע האב והפר לה ומת דאין יכול להפר בשום צד בין היכא דליכא ארוס בין היכא דאיכא ארוס הכי נמי החלוקה אחרת. לכך נ''ל לומר דרבינו ז''ל סובר כחד פירושא דפירשו התוס' ז''ל דפירשו דברייתא קמייתא דב''ה דפליגי אשמע אביה והפר ה''ה דפליגי אשמע בעלה והפר דחד טעמא הוא דכיון דקליש החלק האחר אינו יכול להוריש לאב להפר ולפי זה שתי החלוקות שוות דאי ליכא ארוס אין יכול להפר האב בין היכא דהפר האב ומת בין היכא דהפר האב ומת הבעל ואי איכא ארוס יפר בשותפות הארוס דאתו דברי רבינו ז''ל כפשטן וחלוקה דברייתא בתרייתא דקאמרי ב''ה דאינו יכול להפר גבי שמע בעלה והפר אפילו בלא נתארסה הוי וברייתא קמייתא דפליגי ב''ה ארישא דשמע בעלה והפר נמי קאי וכבר נזכר פירוש זה בדברי הרב ב''י ז''ל בסימן רל''ד בדעת רבינו ז''ל אלא שלא יכולתי להלום (אולי) דברי הרב ב''י ז''ל כן במ''ש שם. ועוד י''ל דשפיר סבר דנקטינן כברייתא זו דכב''ה נמי אתיא דהכא במאי עסקינן דשמע אב בחיי הבעל ומש''ה מת הבעל נתרוקנה רשות לאב אבל היכא דלא שמע עד שמת הבעל בההיא אמרי ב''ה אינו יכול להפר, אלא שמדבריו ז''ל בפרק הנזכר נראה דלעולם לא נתרוקנה רשות לאביה לבדו בנדרים שנדרה בחיי ארוס ראשון ע''כ דבריו. ולא ירדתי לסוף דעת הרב ז''ל דנראה דדעתו ז''ל דבתירוץ הראשון היה סובר דהיכא דשמע האב ושמע הארוס ומת דאין האב יכול להפר ולא עוד אלא שתקע עצמו לדבר זה וכתב אלא שמדבריו ז''ל וכו' ואיך אפשר לומר כן והלא בהדיא כתב שמע אביה ולא שמע הארוס וכו' או ששתק ומת כו' האב יכול להפר הרי בהדיא כתב דהיכא דשמע האב בין היכא דשמע ארוס והפר בין היכא דשמע ארוס ושתק היכא דשמע ודאי דיכול להפר וזה פשוט ואי איכא למימר דסברת רבינו ז''ל הוא דהיכא דשמע ארוס והפר ומת אינו יכול להפר האב היכא דשמע אב אחרי מות הארוס כדקאמר הברייתא ולא הספיק האב לשמוע עד שמת דכיון דלא שמע בחיי הארוס קליש זיקתיה טובא ואינו יכול להפר וכדפירשתי לעיל בדברי רבינו ז''ל אבל היכא דשמע אב בכל גוונא דשמע ארוס בין שהפר בין ששתק אם לא קיים בהדיא כתב רבינו ז''ל דיכול להפר האב, ואם דקדק הרב ב''י ז''ל משום שכתב רבינו ז''ל אין האב לבדו יכול להפר נדרים אלו שנראו לארוס דמשמע דכל דהוי בחיי ראשון אינו מפר האב לבדו ודאי דרבינו ז''ל לאו כללא כייל בכל הנדרים שנראו בחיי ראשון אלא נדרים אלו קאמר כלומר כיון שנראו בחיי ראשון והאב הפר חלקו וקליש חלק הבעל אינו יכול להפר אלא בשותפות הארוס אבל היכא דשמע אביה ושמע ארוס בהדיא כתב רבינו ז''ל לעיל דהיכא דמת ארוס האב יכול להפר בלי שום ספק כדכתיבנא: [[אביה וארוסה האחרון וכו'.]] הטור ז''ל כתב בדין זה דהיכא דשמע אביה והפר לה ולא הספיק הבעל לשמוע עד שמת אין האב יכול להפר חלקו וכו' וכתב הרמב''ן ז''ל דוקא שמת ביום שלאחר שמיעה אבל אם מת ביום שמיעה חוזר ומפר הכל ביחד, נראה טעמו של הרמב''ן ז''ל מפני שהוא מפרש ברייתא קמייתא כפירוש רש''י ז''ל שכתב גבי שמע אביה והפר דפליגי ב''ש וב''ה דלב''ש מפר חלק הבעל לבד ובית הלל סברי צריך שיפר יחד חלקו וחלק הבעל ופסק כב''ה ולא כפירוש רבינו ז''ל ושאר המפרשים דמפרשים דב''ה סברי דאינו יכול להפר משום צד ומפני כן כתב הרמב''ן ז''ל דכשהוא ביום השמיעה יכול להפר הכל ביחד ואם עבר יום השמיעה של אב כיון דאינו יכול להפר חלקו עם חלק הבעל ביחד אינו יכול להפר וכיוצא בזה כתב הטור ז''ל לעיל באותו סימן ודוקא שמת ביום שמיעתו ולא קיים הנדר או שהפרו קודם שמת אע''פ שהפר חלקו צריך האב לחזור ולהפר כל הנדר אחר שמת אלא דאיירי הטור ז''ל דהפר הבעל ולא הפר האב, וטעמו של הטור ז''ל משום דכיון דבברייתא בתרייתא קאמרי ב''ש היכא דהפר הבעל ומת דהאב חוזר ומפר חלקו של בעל אע''ג דב''ה פליגי לאו בהא פליגי אלא משום דסברי דכיון דאיכא ארוס בחלוקה בתרייתא איירי בנתארסה לכך אינו יכול להפר בלא ארוס אבל היכא דליכא ארוס דיניה דב''ש אמת ומודה ליה ב''ה דחוזר ומפר חלקו של בעל יחד עם חלקו: 


! יז 
[[אם הגירושין כשתיקה ויפר האב עם הבעל האחרון וכו'.]] וא''ת למה ליה למימר עם הבעל האחרון לימא ויפר האב לבד דאם גירושין כשתיקה יכול האב להפר ואי לא לא. וי''ל דרבינו ז''ל נקט כלישנא דגמ' דאמרו שם (דף ע''א:) למאי נפקא מינה כגון שנדרה ושמע בעלה וגירשה ואהדרה ביומיה. ובגמרא נמי הוה מצי למנקט בלא אהדרה אי מצי מפר בעל אלא האי דנקט אהדרה ביומיה להודיענו דאי לאו אהדרה ביומיה לא מצי מפר אפילו הוו גירושין כשתיקה אע''פ שאינה תחתיו בסוף היום כדכתב שם הרא''ש ז''ל, אבל מ''מ קשה אמאי לא נקט כי לישנא דגמרא להודיענו חידוש זה וצ''ע: 


! יח 
[[אפילו שמע הבעל קודם שימות וכו'.]] הר''ן ז''ל סובר דאדרבא רבותא טפי הוי לא שמע משמע דכתב גבי שמע האב והפר לה ולא הספיק הבעל לשמוע עד שמת האב דלרבותא נקט לא הספיק הבעל לשמוע אע''ג דלא שמע וחלקו קלוש ולימא דלהאי פורתא נתרוקן רשות לבעל קמ''ל, ורבינו ז''ל אינו סבור כן אלא כדכתב הרא''ש ז''ל גבי חלוקה דשמע בעלה והפר לה דהוא כתב שמע בעלה ולא הפר לה ולא הספיק וכו' וקמ''ל הך בבא וכו' אבל היכא דשמע בחיי האב והיה ראוי להפר אם מת האב יפר הכל קמ''ל ע''כ. ולכן כתב אפי' שמע הבעל וכו' אבל אין חילוק בין הר''ן ורבינו ז''ל כלל לענין הדין דכ''ע סברי דבכל גוונא לא נתרוקנה רשות לבעל ואינו יכול להפר ולאפוקי ממאי דכתב הרב ב''י ז''ל בסימן רל''ד על לשון זה של הרא''ש ז''ל וכבר כתבתי בסמוך שגם הרמב''ם ז''ל כתב בזה שאינו יכול להפר כאילו היא מחלוקת בדבר ואינו כן אלא מאי דמסכים הרמב''ם והרא''ש ז''ל הוא דהוי חלוקה דשמע רבותא טפי מלא שמע, ולתרץ אמאי נקט לא הספיק בברייתא הר''ן ז''ל כתב בשם רבנן קמאי דלאו דוקא והרב ב''י ז''ל כתב דאורחא דמילתא נקט, ול''נ לתרץ דד' פעמים איכא לא הספיק בברייתא דלעיל ולא הספיק קמא נקטיה אגב תניינא להודיענו דאע''ג דלא שמע האב בחיי הבעל נתרוקנה לו רשותו כדכתב שם הרא''ש ולא הספיק דבבא תליתאה אגב דבבא רביעאה אתא להודיענו דאע''ג דהאב הפר והבעל לא שמע וא''כ קליש חלקו טובא ואינו ראוי להורישו לאב קמ''ל ב''ש דאפ''ה מופר: 


! יט 
[[נדרים אלו שנראו לארוס ראשון וכו'.]] קשה דבפ' נערה מאורסה (דף ע''א) אמר דילמא ה''מ שלא נראו לארוס ראשון וכו' אבל נדרים שנראו לארוס ראשון ופירושו ששמע הארוס וכאן איך כתב אחרי חלוקות שנראו לארוס ראשון הא החלוקה דשמע אב ומת הבעל קודם שישמע הא לא נראו לארוס דלא שמע הארוס ודוחק לומר דלא קאי אלא אחלוקה קמייתא דשמע ארוס והפר לה ומת כו'. ואפשר לומר דפירוש נראו לארוס דרבינו ז''ל אינו כפירוש נראו לארוס דגמרא אלא שנדר בחיי ארוס קאמר. וכבר אפשר לפרש דרבינו ז''ל סבור דנראו לארוס דגמרא נמי בכה''ג הוא ונדר בחיי ארוס והכי קאמר דילמא ה''מ נדרים שנדרה קודם שנתארסה אבל נדרים שנדרה בחיי ארוס ראשון לא ואע''ג דהרא''ש ז''ל כתב דנדרים שנדרה קודם שנתארסה נפקא מדקאמר אשר אסרה לא משמע ליה לרבינו ז''ל הכי ותירץ שמואל דמעליה נפקא והביאו בגמרא תניא כוותיה דשמואל במה שהביאו ראיה מקרא דעליה דאי לאו הכי אלא משום דכתיב אסרה כדכתב הרא''ש ז''ל היכי קאמרה הברייתא דאפי' שמע הארוס הא ממשמעותא דאסרה לא הוה נפיק אלא שנדרה כבר או על הרוב שנדר בחיי ארוס ראשון אבל לא ששמע ארוס ראשון אבל לשמואל דנפקא ליה מקרא יתירא דעליה אתי שפיר דעליה בכל גוונא משמע כיון שהם עליה יכול להפר וזהו סיום שהביאו מהברייתא לשמואל דמפקינן ליה מיתורא דעליה ולא ממשמעותא דאסרה ולפי זה אתי שפיר דשמואל לא משמע ליה מתני' דאיירי בשמע ארוס אלא מברייתא שמעינן הך דלפירוש רש''י ז''ל ושאר המפרשים דמשמע ליה לשמואל מתניתין הכי תיפשוט ממימריה דגירושין לאו כהקמה וכמו שהקשה הרשב''א ז''ל ותירץ דאינו רוצה לפשוט ממימריה ולפירוש שכתבתי ניחא והשתא אתי שפיר דלשון נראו לארוס שכתב רבינו ז''ל הוי כלשון הגמרא. והך חלוקה דכתב רבינו ז''ל ששמע אב והפר דאין האב לבדו יכול להפר היא חלוקה בתרייתא דברייתא דאמרי ב''ה דא''צ להפר ולא צריכינן לומר דנפקא לן מדיוקא דחלוקה קמא דברייתא כדכתב הרב כ''מ ז''ל: 


! כא 
[[שהבעל מפר נדרי אשתו כו'.]] בעיא היא בפ' נערה מאורסה (דף ע''ב:) ואע''פ שאין במשנה זו הכרח דכבר דחו בגמרא דאמר לה לכי שמענא מ''מ פסק רבינו ז''ל דמפר בלא שמיעה משום דרמי בר חמא אמר את''ל בעל מפר בלא שמיעה וכל את''ל פשיטותא הוא לדעת רבינו ז''ל וכן כתב הרב כ''מ ז''ל בפ' שלאחר זה, אבל מ''ש כאן שנלמד מהמשנה הזאת אינו מכוון דאין ללמוד ממשנה זו כן דכבר אפשר לפרשה ולומר דלכי שמענא קאמר וכו' והטור ז''ל בסימן רל''ד הביא משנה זו אע''ג דהוא פוסק לחומרא דבעינן שישמע קודם שיפר ומפני כן לא כתב אלא משנה כצורתה ולא סיים האי סיומא דסיים רבינו ז''ל שהבעל מפר נדרי אשתו אע''פ שלא שמע אותם: 


! כב 
[[שאין הבעל מפר בקודמין וכו'.]] לשון רבינו ז''ל כלשון הגמרא שאמר שם (דף מ''ח:) או שמסרו שלוחי האב לשלוחי הבעל (שאין הבעל מפר בקודמין) ואם מדברי רבינו ז''ל היה מוכרח לומר דבנדרים שנדרה קודם שנמסרה דוקא מיירי כדכתב הרב כ''מ ז''ל הוה תיובתא לטור ז''ל דפליג על רבינו ז''ל לשון הגמרא שהוא כלשונו אלא שאין הלשון מוכרח כ''כ דיש לפרש דהכי קאמר אע''פ שכשנדרה היה ברשותו להפר ואע''ג דהשתא אינה ברשותו עדיין לגמרי ניזיל בתר מעיקרא קמ''ל דאינו מפר בקודמין אבל מ''מ ה''ה הנדרים שנדרה אח''כ ג''כ אינו יכול להפר אי נמי אתא לומר דאפי' כנסה לגמרי הבעל אינו יכול להפר דאין הבעל מפר בקודמין ומ''מ כיון דפשט דברי הגמ' לא משמע כדברי הטור ז''ל דמשמע אין הבעל מפר מה שנדרה קודם שנמסרה אבל לא אחר שנמסרה ורבינו ז''ל תפס לשון הגמרא כתב הרב כ''מ ז''ל דרבינו ז''ל פליג על הטור ז''ל: 


! כד 
[[אפילו עשה בה היבם מאמר וכו'.]] פשוט הוא דכיון דבגמ' (דף ע''ד:) אוקימו בעשה בה מאמר ואמר ר' אליעזר יפר בשותפות משום דקונה קנין גמור ולר''ע לא יפר בשותפות א''כ משמע דאע''ג דעשה מאמר אינו מעלה ואינו מוריד ואע''ג דנראה מלשון הטור ז''ל בריש סי' רל''ד הפך זה כבר יישבו הרב ב''י ז''ל שם עיין שם ומוכרח הוא: 


! כה 
[[נערה שהשיאה אביה וכו'.]] כתב הרב כ''מ ז''ל דפסק רבינו ז''ל דלא כר' יהודה והיינו לפי פירוש רבינו ז''ל שפירש בפירוש המשנה כן אבל להר''ן ז''ל ולשאר המפרשים ז''ל לא פליג ר' יהודה על רבנן: 


! כו 
[[נערה מאורסה שנדרה ולא שמעו נדריה כו'.]] גם זה מתבאר מאותה משנה וכמו שהעלה שם רבינו ז''ל בפירוש המשנה: 

~ הלכות נדרים - פרק שנים עשר 

! א 
[[כל הנדרים וכל השבועות וכו'.]] דעת רבינו ז''ל שלא כדעת המפרשים לחלק בין אב לבעל דאב מפר כל נדרים ובעל מפר דוקא נדרי עינוי נפש ושבינו לבינה והטור ז''ל בסימן רל''ד כתב בשם ה''ר יחיאל דעת שלישית שקודם שנתארסה מפר כל נדריה אבל נתארסה ומת הבעל וחזרה לרשותו אז אינו מפר אלא נדרי עינוי נפש וטעמו כתב הרב ב''י ז''ל שם דכדי ליישב המקראות עם ההיא דספרי הטיל פשרה ואמר דאחר שנתארסה כיון דבעודה ארוסה לא היה יכול להפר האב אלא דברים של עינוי נפש ושבינו לבינה שהוא מפר בשותפות הארוס א''כ כשמת הארוס אין בדין שיפר נדריה שלא היה יכול להפר בעודה ארוסה משמע ודאי מכאן דאפי' לדעת רבינו ז''ל דהאב מפר כל הנדרים כשהיא ארוסה אינו מפר הארוס והאב אלא נדרי עינוי נפש ושבינו לבינה ואע''ג דבקודמין אמרינן בפ' נערה מאורסה בראש הפרק (דף ס''ז:) כשהקשו שם אימא אם בית אישה נדרה לומר שאין הבעל מפר בקודמין כלומר מנא לך דאין ארוס מפר לחודיה אי משום דא''כ אם בית אישה נדרה למה לי דהשתא במקום אב ארוס מפר כל שכן שלא במקום אב הא לא קשיא דאם בית אישה נדרה איצטריך לומר דאין האב מפר בקודמין ומיניה דארוס מפר בקודמין אלא לאו משום שותפותיה דאב כלומר א''כ הארוס מפר לחודיה היכי סליק אדעתין לומר דארוס עדיף מבעל דהא מונדריה עליה משמע דארוס מפר בקודמין וכיון שאין הבעל מפר בקודמין א''כ עדיף ארוס מבעל ואין זו סברא אלא ודאי דארוס מפר בשותפותיה דאב ולכך מפר בקודמין מכחו של אב ואע''ג דעדיף מבעל היינו משום שותפותיה דאב וא''כ היינו יכולים לומר כי היכי דלגבי קודמין יפה כחו של ארוס משל בעל מחמת שותפותיה דאב לגבי שאר נדרים שאינם עינוי נפש ולא בינו לבינה נמי יפה כח הארוס ג''כ מפני שהוא מפר בשותפות האב דיש לו כח להפר הכל מ''מ לא אמרינן הכי דאי גבי קודמין אמרינן ליה משום דגלי קרא גבי ארוס ונדריה עליה אבל גבי שאר נדרים שאינם עינוי נפש ושבינו לבינה ודאי דאינו מפר ועוד דקרא כתיב לענות נפש אישה יקימנו וגו' ואישה משמע בין ארוס בין בעל ואדרבה גרע כח האב מחמת שותפות הארוס דלא יוכל להפרם אע''ג דקודם שנתארסה היה בידו כח להפרם. זה נראה פשוט בדעת ה''ר יחיאל ורבינו ז''ל אלא שיש חילוק ביניהם להיכא שמת הארוס אם חזר הכח לאב כבראשונה דמדברי רבינו ז''ל שלא חילק משמע דחזר לגמרי ולדברי ה''ר יחיאל לא. ואני תמיה על דברי רבינו ז''ל מההיא סוגיא דפ' נערה דהקשו שם אימא אב לחודיה או ארוס לחודיה מפר כלומר מנא לך מהאי קרא דואם היו תהיה דאביה ובעל מפירין נדריה לימא דאב או ארוס מפירין ותירצו א''כ אסרה אסר בית אביה יניא אותה למה לי השתא במקום ארוס מפר אב לחודיה שלא במקום ארוס מבעיא כלומר א''כ למה הוצרך הכתוב לומר גבי אב דיפר נדריה לימא קרא בהדיא ארוס דחד מינייהו מפר וכל שכן אב לחודיה. ולדברי רבינו ז''ל קשה דאי הוה אמר קרא גבי ארוס דחד מינייהו מפר ודאי דלא הוי בנדרים (שיש) [שאין] בהן עינוי נפש ובינו לבינה דארוס לחודיה ודאי לא מפר בהכי דלא עדיף ארוס מבעל כדמוכח בההיא סוגיא שהבאתי וכיון דבעל אינו מפר בשאר נדרים כ''ש ארוס לחודיה וא''כ הוצרך קרא אחרינא לומר גבי אב דמפר כל נדרים בין שיש בו עינוי נפש בין שאין בו עינוי נפש דהוצרך קרא לחלק לאב מארוס לגמרי לומר דאב מפר כל נדרים כדכתיב כל נדריה ואסריה כו' וארוס אינו מפר אלא נדרים שיש בהם עינוי נפש ושבינו לבינה. ואולי דלדברי רבינו ז''ל ה''ק ליכתוב קרא בהדיא בנדרים דאחר שנתארסה דאב מפר כל נדרים וארוס מפר נדרי עינוי נפש ולא ליכתוב לאב גבי פנויה אלא שמ''מ קשה דנימא קרא גבי ארוסה שלא יהיה כח לאב יותר מארוס אלא שלא יפר אלא נדרי עינוי נפש ושבינו לבינה לבד דומיא דארוס דכיון שהיא ארוסה די לנו לתת כח לאב כמו לארוס אבל לפנויה נתנה תורה כח לאב להפר כל נדרים כיון שהיא פנויה ואין כח לאחר עליה אלא רשות האב לבד ורצתה תורה לחלק בין כח האב כשהיא ארוסה להיכא שהיא פנויה ואמאי לא מקשה בגמרא הכי ותו ליכא תירוצא דא''כ אסרה איסר בית אביה יניא אותה למה לי ולסברת ה''ר יחיאל ז''ל קשה דאמר שם בפ' נערה (דף ע') דנפקא לן דהיכא דמת הבעל נתרוקנה רשות לאב משום דאמר קרא ואם היו תהיה מקיש קודמי הויה ראשונה לקודמי הויה שניה והא קי''ל דאין היקש למחצה וכי היכי דקודמי הויה ראשונה הוי בכל נדרים בין נדרי עינוי נפש ושבינו לבינה בין שאר נדרים הכי נמי קודמי הויה שניה: [[שלא תכחול או שלא תתקשט וכו'.]] מדברי רבינו ז''ל נראה דפסק כר' יוסי דכיחול וקישוט הוו דברים שבינו לבינה וכן נראה מדברי הר''ן ז''ל שהוא דעת רבינו ז''ל שכתב בפ' ואלו נדרים ולענין הלכה קי''ל כרבנן דרחיצה וקישוט נדרי עינוי נפש הם וכו' אבל הרמב''ם ז''ל פסק מדרב הונא כר' יוסי דאינו מפר אלא משום נדרים שבינו לבינה והרא''ש ז''ל ג''כ כתב בפסקיו כן אבל הרמב''ם ז''ל כתב דקישוט ותשמיש הוו דברים שבינו לבינה ומפר לעצמו ואפשר דס''ל וכו' ואע''ג דבפסקי הרא''ש ז''ל כתוב הרמב''ן בנו''ן טעות סופר הוא ובמ''ם גרסינן דלמטה כתב בשם הרמב''ן ז''ל בהפך שכתב וכתב הרמב''ן ז''ל ושמעינן מהא דהלכתא כרבנן דליכא אמורא דפליג עליה דשמואל ולוי ולעיל מיניה שכתב כתב הרמב''ם ז''ל והלכתא כרבנן דיחיד ורבים הלכה כרבים וכו' הרמב''ן גרסינן בנו''ן שהוא דעת הרמב''ן ז''ל דפסק כרבנן וכדכתב הר''ן ז''ל בשמו בפרק הנזכר דף פ''ב והדבר מוכיח שהוא טעות סופר שם ג''כ כיון שהעתיק לשונו והלכתא כרבנן דיחיד ורבים כו' ואין זה לשון הרמב''ם ז''ל כלל באופן שנתחלף הענין ולמטה שכתב אבל הרמב''ן כתב דקישוט ותשמיש הוו דברים שבינו לבינה וכו' הוי הרמב''ם במ''ם ולעיל מיניה שכתב כתב הרמב''ם ז''ל והלכתא כרבנן הוי הרמב''ן בנו''ן והוא מסכים למ''ש עוד למטה גבי הא דשמואל וכתב הרמב''ן ז''ל ושמעינן מיניה כו', א''כ למדנו מהרא''ש והר''ן ז''ל שדעת רבינו ז''ל לפסוק כר' יוסי והרמב''ן פוסק כרבנן ומפני זה החילוק אשר בדברי הרא''ש ז''ל הוא נמשך אחר לשון הדפוס וכתב בסימן רל''ב ודלא כסברת הרמב''ן ז''ל שהזכיר הרא''ש ז''ל שפסק כר' יוסי אבל מדברי הרמב''ם בפי''ב נראה וכו' ואינו כן דאין זה אלא הרמב''ם ז''ל רבינו שפוסק כר' יוסי כדכתיבנא, ולכך יש לתמוה עליו גבי רחיצה שכתב אחד עינוי גדול ואחד עינוי קטן וכו' כיצד נדרה או נשבעה שלא תרחץ היום או שלא תשתה היום יין וכו' דהוי עינוי נפש, והרב ב''י בסימן רל''ד כתב דאית ליה דר' יוסי לא פליג ארחיצה ותימה הוא לומר כן דהא בהדיא אמר שם במסקנא אחר שתירצו דברי המשנה ורמינן דר' יוסי אדר''י דהכא א''ר יוסי דרחיצה הוי עינוי נפש וגבי כביסה משמע דלא הוי עינוי ואי במסקנא לא פליג ר''י ארחיצה מאי קושיא ומלבד זה כיון דלמאי דס''ד מעיקרא פליג ר' יוסי גבי רחיצה להרא''ש ז''ל והתוס' דלא גרסי ור' יוסי אמר ניוול דחד יומא לא הוי ניוול וכו' אלא דאית ליה דרחיצה לא הוי עינוי א''כ אמאי אמרינן דהדר במסקנא מהך ואפי' לפירוש הר''ן ז''ל דאית ליה מאי דס''ד דרחיצה הוי עינוי מ''מ כבר כתב דלמסקנא לא אמרי' אם ארחץ היום ואית ליה דר' יוסי אית ליה דרחיצה לא הוי עינוי. ועוד התוס' הכריחו שם מפרק המדיר דר''י אית ליה דרחיצה לא הוי עינוי אלא ודאי דר' יוסי ארחיצה נמי פליג. ולתרץ דברי רבינו ז''ל נאמר דשם בגמרא הקשו מדר' יוסי לר''י דר''י אמר במקום אחר דכביסת בגדים הוי צער דקודמת לחיי אחרים ותירצו דאלים כביסת בגדים מרחיצת הגוף דאמר שמואל דערבוביתא דמאני כלומר שנושא בגדים שאינם רחוצין מביא לידי שעמום וערבוביתא דגופא היינו זוהמא הבא על בשרו של אדם ואינו רוחץ מתייא לידי שיחני וכיבי הרי דמניעת כיבוס בגדים מביא שעמום וזו קשה ממניעת רחיצת הגוף שאינו מביא אלא לידי שיחני וכיבי שיש להם רפואה. עוד שם שלחו מתם הזהרו בערבוביתא וסובר רבינו ז''ל דמדקאמר הזהרו פליג אדר' יוסי דאמר דבכל ערבוביתא בין מניעת כביסת בגדים בין מניעת רחיצת הגוף צריך ליזהר וכן פירשו שם הרא''ש והר''ן ז''ל אע''ג דהתוס' פירשו שם דאינו מזהיר אלא מניעת כביסת בגדים מ''מ רבינו ז''ל סובר כפירוש הרא''ש והר''ן ז''ל וכיון דשלחו מתם שיזהרו בכולם משמע דלית הלכתא כר''י ברחיצה אלא דהוי צער ועוד כיון דשמואל אמר דמייתי לידי שיחני וכיבי וכי יש לך צער גדול מזה לכך פסק רבינו ז''ל דלא כר' יוסי ברחיצה והוא טעם נכון לפסק רבינו: 

! ג 
[[אסרה עליה תשמיש כל אדם שבעולם כו'.]] היינו כר' יוסי דא''ל דתשמיש הוא מדברים שבינו לבינה דכן פסק הוא כר' יוסי כדכתיבנא אבל אם היה פוסק רבינו ז''ל כרבנן לא היה פוסק בתשמיש סתם אסורה בכל העולם דכיון דמספקא לן אי הוי דברים שבינו לבינה או עינוי נפש כדאיבעיא לן לרבנן והוי בעיא דלא איפשיטא היל''ל ה''ז ספק דאם הפר ודאי דאינו לוקה על הספק אלא מפני שהוא פסק כר''י כתב בפשיטות שחלקו מפר ולא של אחרים: [[אסרה עליה תשמיש כל אדם וכו'.]] וגם מ''ש בפירוש המשנה היא אסרה הנאת עצמה על כל היהודים מתשמיש קאמר כמו שאמרו בגמרא ומה שאמר רבינו ז''ל בפירוש המשנה שהוא מאמר דחוי הטעם הוא דסובר רבינו שם דתשמיש המטה לרבנן הוי עינוי נפש ופסק שם כחכמים משום דסובר דאיפשיטא בעיין מדשמואל דקאמר הנאת פלוני עלי מפר אע''פ שהר''ן ז''ל שם דחה פשיטות זה וזהו שכתב רבינו ז''ל שם וסיים דבריו אבל חכ''א שיפר הנדר כולו לפי שהוא מנדרי עינוי נפש וכבר ביארנו שהלכה כחכמים ע''כ. אבל כאן בחיבור כבר נתבאר שדעת רבינו ז''ל לפסוק כר' יוסי וכמו שהכרחתי לעיל מדברי הרא''ש ז''ל והר''ן ז''ל ופוסק כמתני' דנטולה מן היהודים וכבר פסקה רבינו לעיל ומ''ש כאן וכן אם אסרה וכו' אינה ענין למשנה ההיא אלא כוונתו כמ''ש. וראיתי להרב ב''י ז''ל בפרק זה פעם תופס שרבינו ז''ל פסק כרבנן גבי שלא ארחץ היום וכו' ופעם תופס שפוסק כר' יוסי כאן גבי הא דשמואל אבל אני ביארתי שדעת רבינו ז''ל לפסוק ודאי כר' יוסי. גם מה שפירש כאן דהנאתה על אומה ר''ל כפשוטו והטעם מפני שמשיאתו שם רע בשכניו והביא ראיה מפרק המדיר לע''ד לאו ראיה דהתם לא יפר משום דברים שבינו לבינה דאם היה יכול להפר לא היתה יוצאת בלא כתובה כשהיא נדרה כך וכדכתב הטור ז''ל בסוף הל' נדרים וכן רבינו ז''ל בפי''ב מהל' אישות כתב גבי נדרה בנזיר דהיה יכול להפר דמפני כך תצא בכתובה ובודאי דמאי דכתב בפי''ג דהיכא דנדרה היא שלא תשאיל לשכניו דהוא אינו יכול להפר ומפני כך תצא שלא בכתובה וא''כ הך טעמא דהשאת שם רע לא סגי למעבד ליה דברים שבינו לבינה, אולי סובר הרב ז''ל דכיון דאסרה הנאתה על אומה אחת הוי גנאי טפי ודמי לדברים שבינו לבינה ועשאה הרב כקונם שאני נהנה לאבא ולאביך וכו' קונם שאני נהנה לך וכו' דכתב הטור ז''ל בסימן רל''ד דמשום דהוי גנאי לו הוי כדברים שבינו לבינה ולא הביא הרב ז''ל ההיא דפרק המדיר אלא לומר דהשאת שם רע הוי מילתא אבל ודאי לדעתי דהיכא דאיכא השאת שם רע טפי מדמינן ליה לדברים שבינו לבינה. א''נ יש לתרץ בעד רבינו ז''ל למה לא הביא הא דשמואל דהנאת פלוני עלי משום דהוא מפרש כפירוש התוס' ז''ל משם ה''ר יונה ז''ל והרא''ש ז''ל בשם י''מ דמאי דאמר בגמרא ומאי אין יכול להפר משום נדרי עינוי נפש קושטא דמילתא קאמר דר''י אית ליה דהוי דברים שבינו לבינה אבל שמואל ודאי דע''כ כרבנן אתי דלר''י הנאת פלוני עלי אפי' דברים שבינו לבינה לא הוי דלא דמי לחנוני דהתם א''א אלא להתפרנס ממנו ומש''ה הוי דברים שבינו לבינה לר' יוסי אבל הנאת פלוני עלי אינו דברים שבינו לבינה לר''י. ורבינו ז''ל כיון דפסק כר''י לא הוי הנאת פלוני עלי דברים שבינו לבינה ולכך לא הזכירו והנאת חנוני שאינו מתפרנס ממנו לא הזכיר רבינו ז''ל דהוי דברים שבינו לבינה לר' יוסי משום דנלמד ודאי ממדינה ומכ''ש הוא כיון דאין פרנסתו אלא ממנו ועוד לא גרע מנודר מן הישמעאלים אע''פ שהם אומה אחת כיון שאין פרנסתו אלא ממנו. כל זה טרחתי להעמיד דברי רבינו ז''ל: [[וכשימות או יגרשנה כו'.]] משמע מדברי רבינו ז''ל דכשיגרשנה היא אסורה בתשמיש אפי' לו ולא יוכל להחזירה שלא כדברי הטור ז''ל שכתב בסי' רל''ד דהיא מותרת אחר שתתגרש כל זמן שלא תנשא שאפשר שתחזור אליו וכ''כ הרא''ש ז''ל אע''ג דשם כתב בדין זה ואם אמרה קונם תשמישי על כל העולם יפר חלקו ותהא מותרת לו עד שתתגרש ואז אסורה לו ג''כ דמשמע דמשנתגרשה אסורה והוא הפך ממ''ש ראשונה וכמו שהקשה שם הרב''י ז''ל י''ל דעד שתתגרש דקאמר הטור ז''ל תתגרש ותנשא לאחר קאמר ולא הוצרך לפרש דסמך על מ''ש ראשונה אבל מדברי רבינו ז''ל שכתב או יגרשנה הרי היא אסורה בתשמיש כל אדם משמע קצת דאפי' לו אסורה וקשה דבגמ' אמרו שם איפכא דהכי אמרינן התם (דף ע''ט:) ודברים שאין בהם עינוי נפש כי מגרש לה חיילא עלה והא תנן ריב''נ אומר יפר שמא יגרשנה ותהא אסורה לחזור לו ע''כ. משמע דכשהפר היא מותרת לחזור לו. ושמא יש לדחוק לשון רבינו ז''ל ולומר דאסורה לכל אדם ולמגרש מותרת כל זמן שלא תנשא לאחר ומ''מ סתם הדברים יותר מדאי ומפני כן כתב הרב''י ז''ל בסימן רל''ד ודברי הרמב''ם ז''ל בפי''ב מה' נדרים אינם מבוארים כל הצורך: 


! ה 
[[כיצד נדרה או נשבעה כו'.]] הרב כ''מ ז''ל כתב מפני דרבנן אית להו בגמ' דניוול חד יומא הוי ניוול. וליתא לפי מ''ש דהוא פוסק כר' יוסי ועוד דהך לא קאי לפי המסקנא דמוקי פלוגתא באופן אחר. וי''ל דלפי המסקנא ר' יוסי נמי מודה דאמרי' התם אמר רב יהודה באמרה הנאת רחיצה עלי אם ארחץ היום ושבועה שלא ארחץ כו' ואע''ג דהר''ן ז''ל לא גריס היום במסקנא רש''י ז''ל גריס ליה וכיון דבמסקנא אית להו דניוול חד יומא הוי ניוול וע''כ לא פליגי רבנן ור' יוסי אלא משום דאית ליה דרחיצה לא הוי ניוול אבל אי אית ליה ניוול לא שני ליה בין חד יומא לזמן מרובה דאפושי במחלוקת לא מפשינן: [[וכן אם נדרה שלא תכחול היום.]] שלש חלוקות דפירש עד השתא כיצד נדרה או נשבעה שלא תרחץ או שלא תשתה או שלא תאכל פירוש מאי דקאמר מעיקרא אחד עינוי גדול ומהשתא מתחיל מדברים שבינו לבינה דמשמע ליה דהוא הדין בדברים שבינו לבינה לא מפלגינן בין זמן מרובה לזמן מועט כמו שלא חלקנו בעינוי נפש ולכך כתב וכן חלוקה אחרת דלאו ממין דקמאי הוו הנך חלוקות והזכיר כחול ולבוש רקמה דלעיל כתב דהוו דברים שבינו לבינה דכתב לעיל או שהם מדברים שבינו לבינה כגון שנשבעה או נדרה שלא תכחול או שלא תתקשט. ומכאן נראה קצת דנדרה ממאכל רע שהזכיר רבינו ז''ל בהדי הנך שדבר שבינו לבינה מקרי ולאפוקי מדברי הטור ז''ל בסי' רל''ה שכתב דהוי נדרי עינוי נפש. ויש לדחות דהך אפי' נדרה ממאכל רע לא כללה רבינו ז''ל בהדי דברים שבינו לבינה אלא באנפי נפשה אמר והוי דברים של עינוי נפש דמסתבר טפי כדכתב שם הרב''י ז''ל: 


! ז 
[[נדרה שלא תאכל תאנים ממדינה זו וכו'.]] שם (דף פ''ב) אמר שמואל (משמיה דלוי) כל נדרים בעל מפר לאשתו וכו' (עיין בכ''מ). וכבר נתבאר דרבינו ז''ל פוסק כר' יוסי וכיון דשמואל אתי כרבנן לא פסק רבינו ז''ל כוותיה ולכך פסק בכל הני שלא תאכל תאנים של מדינה זו וכן לקמיה גבי נדרה שלא ליהנות לבריות דהוי דברים שבינו לבינה משום דשם בגמרא אמרו ומאי אין יכול להפר משום עינוי נפש אבל מפר משום נדרים שבינו לבינה ואמתני' דקונם שאני נהנה לבריות נמי מהדר כדכתב שם הר''ן ז''ל דלמתני' לא הוה צריך לאתויי דאמר רב הונא כולה פירקין ר' יוסי אלא משום דלא תקשי ליה ממתני' דקונם שאני נהנה לבריות לכך הביא הא דרב הונא לומר דההיא נמי ר' יוסי ומשום דלא תקשי נמי דאי לר' יוסי אפי' דברים שבינו לבינה לא הוי היכי קאמרי רבנן דהוי עינוי נפש דמאי דהוי עינוי נפש לרבנן לפחות הוי דברים שבינו לבינה לשמואל לכך קאמר דהא מתני' שאינו נהנה לבריות דלא יפר הוי משום עינוי נפש אבל משום דברים שבינו לבינה מיפר וא''כ נמצא דבכל הנהו מתני' דאתו כר' יוסי מפר משום דברים שבינו לבינה וכ''פ רבינו ז''ל. אבל מ''מ קשה כיון דשמואל אמר דהוי עינוי נפש לרבנן הוו דברים שבינו לבינה לר' יוסי דהא אמרת דמאי דלר' יוסי אינו אפילו דברים שבינו לבינה הוי לרבנן עינוי נפש וכיון שכן ה''ל לאתויי רבינו ז''ל הא דהנאתי על פלוני דהוי דברים שבינו לבינה לר' יוסי וסוף סוף היה לו להזכיר הא דשמואל לר' יוסי אע''ג דלא קי''ל כשמואל דאמר דהוי עינוי נפש. לכך נראה לפרש דסובר רבינו ז''ל דשמואל נמי לא קאמר אפי' לרבנן דמפר אלא משום דברים שבינו לבינה דלר' יוסי ודאי אפילו דברים שבינו לבינה לא הוי כיון דמתני' לא קאמרה דלא יפר משום עינוי נפש אבל מפר משום דברים שבינו לבינה אלא דוקא גבי קונם הנאת בריות או אומה אחת כיוצא בזה אבל הנאת פרטי אין סברא דשוה לר' יוסי כמו הנאת אומה אחת וא''כ הנאת פלוני לר' יוסי אפי' דברים שבינו לבינה לא הוי ומסתיא דמעלינן דרגא לרבנן דהוי דברים שבינו לבינה מיהא אבל לא נדרי עינוי נפש והוצרך לומר בגמרא דקונם הנאת בריות לר' יוסי הוי דברים שבינו לבינה כי היכי דלרבנן דמקילי טפי הוי הנאת פרטי או כהנאת אומה לר' יוסי אבל אי הנאת אומה לר' יוסי לא הוי אפילו דברים שבינו לבינה אין סברא לומר דעדיף הנאת פרטי אחד לרבנן מהנאת אומה לר' יוסי אלא ודאי דמתני' דקאמרה גבי הנאת בריות לר' יוסי דלא יפר הוי משום עינוי נפש אבל מ''מ הוי דברים שבינו לבינה ורבינו ז''ל פסק כר' יוסי ודלא כשמואל ולכך לא הזכיר הנאת פרטי אחד דהוי דברים שבינו לבינה אלא הנאת בריות או הנאת אומה כיוצא בה ומ''ש הנאתה על אומה לישניה לאו דוקא אלא הנאת אומה עליה קאמר דממתני' דקונם שאיני נהנה לבריות משמע ליה דכ''כ נראה לו הנאת בריות דאומה אחת יהודים או ישמעאלים ואינו ענין למתני' דנטולה מן היהודים ודין זה כבר כתבו רבינו ז''ל לעיל: 


! י 
[[אמרה יקדשו ידי לעושיהן וכו'.]] מה שהקשה הר''ן ז''ל גבי נדרה שלא יהנה למה לי הפרה הא אין אדם מקדיש דבר שלב''ל תירץ הרב כ''מ ז''ל ובטור יו''ד סימן רל''ד דכיון דקונמות כקדושת הגוף דמי חייל על דבר שלב''ל דאית ליה לרבינו ז''ל דהא דאין אדם מקדיש דבר שלב''ל היינו כשהקדיש קדושת דמים דוקא ולא נתברר לי תירוצא דמר דאע''ג דרבינו ז''ל בהל' זכיה ומתנה כשכתב אין אדם מקדיש דבר שלב''ל כתב שם שאילו אמר אדם כל מה שתלד בהמתי יהיה הקדש לבדק הבית או יהיה אסור עלי וכו' והיה אפשר למידק מדכתב הקדש לבדק הבית דדוקא קדשי בדק הבית לא חייל על דבר שלב''ל אבל קדשי מזבח חייל על דבר שלב''ל, מ''מ מצאתי לו ז''ל בסוף פט''ו מה' מעשה הקרבנות שכתב היתה בהמתו מעוברת ואמר אם תלד זכר הרי היא עולה וכו' והתם קדושת הגוף ונקט מילתיה בהיתה מעוברת משמע טעמא דהיא מעוברת דעובר בעולם אבל אם אינה מעוברת לא קדשי כלל דאי לא לישמעינן אפי' אינה מעוברת ומינה דבמעשה ידיה דדמו לבהמה שאינה מעוברת דלא קדשי אפי' בקונם דהוי כקדושת הגוף: 


! יא 
[[וכן אם נדרה שלא אתן מים לפני בהמתך וכו'.]] עיין בדברי הטור ז''ל ובב''י ז''ל סוף סי' רל''ד: 


! יב 
[[יש לבעל ולאב להפר נדרים וכו' כיצד כגון שאמרה היין אסור עלי אם אלך למקום פלוני.]] בפ' ואלו נדרים (דף צ') איפליגו ר' נתן ורבנן גבי שאני נהנה לאבא ולאביך אם אני עושה על פיך או שאני נהנית לך אם עושה אני על פי אבא ועל פי אביך והוקשה למפרשים דאמאי יפר לרבנן הא לא הוי אפי' דברים שבינו לבינה. ותירץ הר''ן ז''ל דבחלוקה קמייתא בין בנדר בין בתנאי לא גריעה מדברים שבינו לבינה וטעמו דכשהיא אוסרת הנאת אביה או אביו עליה שהוא הנדרים הרי אוסר הנאת פלוני עליו ולרבנן הוי נדרי עינוי נפש כדקאמר שמואל ולר' יוסי דפליג עליה הוי נדרים שבינו לבינה ואע''ג דמתני' כרבי יוסי אתיא מ''מ דברים שבינו לבינה הוי ותנאה נמי אם אני עושה לפיך דברים שבינו לבינה הוי ובסיפא שאני נהנית לך אע''ג דבתנאי אם אני עושה לאבא ולאביך ליכא לא עינוי נפש ולא דברים שבינו לבינה מ''מ כיון דתלתה תנאה בדבר שעשויה לעבור עליו שא''א לאשה שתעמיד עצמה שלא תעשה לאביה ולאביו ה''ז יכול להפר. והרא''ש והטור ז''ל בסימן רל''ד תירצו לב' החלוקות דגנאי הוא לבעל שלא תהנה היא מאביו אם תעשה לפיו או שלא תהנה לאביו מפני שלא תוכל ליהנות לו. והתוס' ז''ל ביארו הדברים יותר יפה וז''ל ולא דמי לשאני עושה לפי אבא לפי אביך דאמר לעיל שאינו יכול להפר כיון דאסרה עצמה מאליה דלא תלתה הנדר בעשייתה לפי הבעל ע''כ. ומ''מ קשה לתוס' והרא''ש והטור ז''ל בחלוקה קמייתא למה הוצרכו הך טעמא הא בין בנדר בין בתנאי הוי דברים שבינו לבינה כדכתב הר''ן ז''ל וכדכתיבנא. ולתוס' ז''ל ולהרא''ש ז''ל לא קשה כל כך דהתוס' ז''ל פירשו בשם ה''ר יונה ז''ל וכן הרא''ש ז''ל בשם י''מ דכי שני לשמואל מתני' רבי יוסי ומאי אינו יכול להפר משום דברים שאינם עינוי נפש קושטא דמילתא וסיומא דתירוצא הוי אבל לעולם שמואל כרבנן ולר' יוסי הנאת פלוני עלי לא הוי אפי' דברים שבינו לבינה וכיון דכולי פרקין ר' יוסי הוצרכו לתת טעם זה ברישא משום דלדידיה ליכא בנדר דברים שבינו לבינה אבל הטור ז''ל דפסק בסימן רל''ד דכשאסר הנאתו על פלוני יפר משום דברים של עינוי נפש קשה למה הוצרך לתת טעם היכא דאמר שאני נהנית לאבא משום דהוי גנאי לימא משום דאיכא ביה עינוי נפש בנדר ומ''מ למדנו מדברי כולם דאם תלה הנדר במילי דרשות כגון אם אלך למקום פלוני ודאי דלא יפר דטעמא דהר''ן ז''ל דתעבור ע''כ על תנאה לא שייכא דלא כתב כן אלא גבי תנאי דאבא ודאביך ולא טעמא דגנאי שכתב הטור ז''ל ליכא וא''כ יש לתמוה על רבינו ז''ל שכתב דהיכא דאמר היין אסור עלי אם אלך למקום פלוני שיפר והא לא שייך ביה חד מהנהו טעמי דהטור והר''ן ז''ל ואי אפשר לרבינו ז''ל לחלוק עליהם דבהדיא אמרו בר''פ ואלו נדרים דכשאמרה קונם פירות עולם עלי אם ארחץ למה לה הפרה לא תרחץ ולא ליתסרן משמע דכיון דהוא דבר הרשות לא מפר. ויותר יש לתמוה על דברי הטור ז''ל שבס''ס רל''ד כתב גבי קונם שאני נהנה וכו' טעמא לגנאי משמע דבלאו הך טעמא לא סגי ובסי' זה עצמו (דף רע''ט) כתב כלשון רבינו ז''ל דכשאמרה קונם ככר זה עלי אם אלך למקום פלוני דמפר אע''ג דלא שייך טעמא דגנאי. ואולי יש לתרץ לדעתם ז''ל דלא כתבו הך מילתא דהליכה אלא לדוגמא ולמשל היאך מתירין הנדר קודם שיחול אבל מ''מ ודאי דבהליכה יש שום צורך או שאי אפשר לה לעמוד בלא אותה הליכה ויעבור על התנאי על כל פנים וכן צריך להבין בדבריהם אע''פ שלא פירשו: [[כתב]] הרב כ''מ ז''ל בשם רבינו ירוחם ז''ל דהיינו דוקא בתולה בזמן משום דממילא חייל אבל תולה במעשה אינו מפר עד שיחול ואי רבינו ירוחם ז''ל פוסק כרבנן וכדעת רבינו ז''ל אי אפשר דמחלוקת רבי נתן ורבנן בדבר התלוי במעשה קונם שאני נהנה לאבא ולאביך אם אני עושה לפיך אלא אפשר דהוא פוסק כר' נתן דלא חייל נדר משום דקלסיה רבא וכדכתב הר''ן בפ' ואלו נדרים אלא דסובר דע''כ לא קאמר ר' נתן דלא חייל אלא בדבר התלוי במעשה אבל בדבר התלוי בזמן כיון דממילא חייל מודה ר' נתן: 


! יג 
[[האב או הבעל שאינם שומעין וכו'.]] כלומר שהם חרשים אינם מפירין אע''פ שהבעל מפר נדרים שלא שמען וה''ה לאב ג''כ שמפר אע''פ שלא שמע וחדא מינייהו נקט רבינו ז''ל וכן לעיל בפי''א כשכתב לפיכך היה דרך ת''ח וכו' וכן הבעל עד שלא תכנס ברשותו כו' שהבעל מפר נדרי אשתו כו' אע''ג דלא סיים רבינו ז''ל אלא בבעל ה''ה באב נמי דמפר אע''פ שלא שמע. והוצרכתי לכתוב כן כדי שלא יטעה הטועה בלשון הטור ז''ל שכתב אין האב ולא הבעל יכולים להפר והרמב''ם ז''ל כתב שהבעל יכול להפר וכו'. מדפתח הטור באב ובעל וכתב אח''כ והרמב''ם ז''ל כתב שהבעל מפר שהטור ז''ל סובר כדברי רבינו דדוקא בבעל אמרה למילתיה ולא באב דאי אפשר לומר כן מסוגיית הגמרא דפרק נערה מאורסה (דף ע''ג) דגבי בעיא דרמי בר חמא דבעי בעל מהו שיפר בלא שמיעה וכו' הביאו לפשוט ממתני' דדרך ת''ח עד שלא יצאת בתו מאצלו וכו' ומדהביא לבעל מאב משמע דתרוייהו שוים דאי אב מפר בלא שמיעה ה''ה בעל: 


! יד 
[[והבעל מפר נדרי שתי נשיו כאחת וכו'.]] נראה דרבינו ז''ל סובר דבעיא פשטוה מדרבנן דפליג אר' יהודה ולא דרשי אותה ולכך מפר לשתיהן כאחת וקשה דבה' סוטה פ''ד כתב רבינו ז''ל ואין משקין שתי סוטות כאחת שנאמר והעמיד אותה הכהן משמע דדריש כר' יהודה מטעם דאותה. וי''ל דאפי' רבנן דרשי אותה כדאמר בפ''ק דסוטה אלא שלא היו דורשים אותה אלא משום שלבה גס בחברתה ורבינו ז''ל הביא הפסק ולא הביא הטעם: 


! יז 
[[ואם היו תהיה לאיש וכו' ושמע אישה ביום שמעו וכו'.]] דקדק רבינו ז''ל המקרא משום דביום שמעו יתירא דכתיב גבי ארוס דהיל''ל ושמע אישה לבד כי היכי דכתב לעיל ושמע אביה לבד וכן למטה בנשואה ושמע אישה לבד ואע''ג דכתיב ואם הניא אביה אותה ביום שמעו איצטריך ההוא ביום שמעו לומר דביום שמיעה מפר אבל הכא כבר כתיב גבי הפרה ואם ביום שמוע אישה יניא אותה אלא ודאי דהך ביום שמעו קאי לשמיעה דאב והרב ב''י ז''ל בטור יו''ד סי' רל''ד כתב בשם סמ''ג ז''ל דהכי משמע בגמ' פ' נערה המאורסה דאמר שם גבי בעיא דגירושין כשתיקה או כהקמה לדחויי ולומר דכהקמה דמו דמתני' בשלא שמע ארוס ושמע אב ובו ביום הוא דמצי מפר אבל מכאן ואילך לא מצי מפר משמע דבו ביום מיפר הארוס אבל ביום אחר לא מצי מפר ואני מכיר ראיה זו דהתם הכי אמרינן ע''כ בנתארסה ביום ששמע אז דאי ודאי בנתארסה ביום שלאחריו ממ''נ הפר אב ביום שמועה או לא הפר אם הפר אע''פ שנתארסה אח''כ למה לו להפר ארוס הרי כבר הפר אב ונתרוקנה רשות לאב כיון דלא שמע ארוס הגירושין אינו מעלה ומוריד והוי כמת אם לא הפר אב הרי קיים ואיך יוכלו להפר אח''כ אב וארוס יחד אלא ע''כ כיון דאיירי דשמע אב צריך שיארס בו ביום ומנ''ל שישמע ארוס ביום שישמע אב. ומ''ש שם הרב''י ז''ל דהרא''ש ז''ל חולק על רבינו ז''ל מפני שכתב גבי מת הבעל נתרוקנה רשות לאב ומפר ביום שמיעה וא''צ שיפר ביום שישמע הבעל אין ראיה משום דשאני התם דמת הבעל ונתרוקנה לו רשותו לאב וכדכתב הרא''ש ז''ל שם אבל היכא דלא מת וצריכים אנו להפרתו יחד עם הפרת אביה לעולם בעינן שישמעו יחד ביום אחד: 


! יט 
[[נדרה ועברה על נדרה וכו'.]] פשוט דכיון דהוא פוסק בעל מיגז גייז כמו שיתבאר לכך אינו מועיל ההפרה לפוטרה ממלקות או קרבן על מה שעברה וכדאמרינן בנזיר פרק מי שאמר (דף כ''א): 


! כא 
[[נדרה אשתו וסבור שהיא בתו וכו'.]] רבינו ז''ל לא הביא שום אחד מהתירוצים שאמרו בגמ' על הא מתני' וכתב הרב''י ז''ל בסי' רל''ד משום דמספקא ליה כמאן מינייהו הוי הלכתא ופסק לחומרא ומ''מ אינו מספיק דהיה לו להזכירה ולומר דהוי ספק אלא י''ל דפסק כרב אשי ולא הוצרך לומר דתוך כ''ד מהני דבכל התורה כולה תוך כ''ד כדיבור דמי והוא פשוט ולכך לא הוצרך להזכיר: 

~ הלכות נדרים - פרק שלשה עשר




! ב 
[[והבעל מתיר כמו החכם וכו'.]] תמיהת הרב כסף משנה ז''ל היא גדולה דנראה דדברי רבינו הפוכים ממה שאמרו בגמרא בעל מיגז גייז וחכם מתיר מכאן ולהבא ותירוצו נכון. ואני אבאר דבריו יותר דהחכם מתיר כמו האדם שדבר אחד קשור הוא מתירו ונפרדו זה מזה אבל בעל אינו עושה כן אלא עוקר הדבר בשרשו והטעם דכיון דהחכם מתיר הדבר בטעם שהוא נשבע על דעת כך ואחר שנשתנה הענין נתבטלה השבועה כאילו השבועה במקומה עומדת דכשהוא נשבע לא היה סבור כן אבל הבעל שהוא מפר בלי טעם הוי כעוקר הדבר משרשו ומשרש הדבר מעיקרו ושייך ביה לשון הפרה שהוא לשון עקירה. ומ''ש בעל מיגז גייז פירש רבינו בפירוש המשנה בריש פרק רביעי דנזיר שהבעל כשמפר אינו עוקר מן הנדר אלא מה שתלוי באשה בלבד והוא מ''ש בזאת הכוונה בעל מיגז גייז ע''כ. כלומר דמ''ש בעל מיגז גייז לדעתו ז''ל ר''ל דאם התפיס אחר באשה אינו עוקר הדבר כל עיקר באשה ומי שנתלה בו יהיה מותר אלא מה שתלוי באשה לבד הוא עוקר וכאילו היה אילן אחד שעוקר חצי האילן ונשאר חציו ולעולם בעל עוקר הדבר. זה נראה בדעתו ז''ל כדי ליישב סוגיית הגמרא: 


! ג 
[[או אילו לא נדרת הייתי מדירך.]] הכי איתא בנוסחא דידן בברייתא בגמרא (דף ע''ז:) ואע''ג דלא קתני או ודאי דכל הני חלוקות או או קתני והרב כ''מ ז''ל כתב דלגירסת הרא''ש ז''ל איתא בברייתא משמע דלא היה בתלמודיה הכי כגמרן: 


! ז 
[[אבל המבטל א''צ להוציא בשפתיו וכו'.]] חילוק זה שחילק רבינו ז''ל מבואר בפירוש המשנה שהוא לתרץ קושיא שהקשה הר''ן ז''ל ושאר המפרשים דהא קי''ל דאם הפר בלבו אינו מופר ותירץ דיש חילוק בין הפרה לביטול דביטול הוי בפירוש שתאכל ואע''ג דאין בידו לכפותה שתאכל וכדהקשה הר''א ז''ל ממתני' דנזיר וכתבה רבינו ז''ל בהלכות נזירות מ''מ הכפיה שהוא כופה הוי כהפרה מפורשת בפה דמעשה הכפייה הוי במקום הפרה מפורשת דכיון שהוא כופה הוי כאילו מפר לה בפירוש ולהכי אית ליה לרבינו ז''ל דבין שתעשה בין שלא תעשה בטל הנדר דכיון דאין הכפיה אלא גילוי רצונו הרי גילה רצונו שאינו רוצה בנדר שלה. זה נראה דעת רבינו ונסתלקה ממנו השגת הר''א. ומדבריו בפירוש המשנה נראה דאם היא תעשה מה שהוא אומר לה כשאמר טלי אכלי טלי ושתי סגי אע''פ שלא יבטל בלבו אבל אם אינה עושה מה שהוא אומר לה צריך שיבטל בלבו. ואפשר שזה כיון רבינו ז''ל כאן במ''ש נטל ונתן לה ואמר לה טלי אכלי טלי ושתי הרי זו אוכלת ושותה ובטל הנדר וכאן לא הזכיר ביטול בלב אלא כיון שהיא עושה מה שהוא אומר לה סגי בלא ביטול בלב אבל למטה אינו צריך להוציא בפיו ובשפתיו אלא מבטלו בלבו בלבד וכופה אותה לעשות ובין עשתה בין לא עשתה בטל הנדר כלומר כאן שביטל בלבו ואמר טלי אכלי בין שתעשה בין שלא תעשה בטל הנדר אבל לעיל שהיא עושה מה שהוא אומר לא סגי בביטול הלב אלא שיאמר לה טלי אכלי טלי ושתי. ומ''ש הר''א ז''ל בהשגה דמה שאמרו דכשאמר לה טלי אכלי טלי ושתי בשבת דוקא אמרו ואפי' בשבת צריך שיבטל בלבו דרך הפרה תימה עליו דהיכי פסק דלא כב''ה דפליג אב''ש בס''פ נערה מאורסה ואמרי אחד זה ואחד זה מבטל בלבו ואינו צריך להוציא בשפתיו ואולי שהוא סובר כפירוש ה''ר אליעזר ממיץ שכתב הרא''ש ז''ל דאותו ביטול שאמר שם צריך שיוציאוהו בפיו אלא שלא ישמיע לאזניו להאי קרי ביטול בלב ובהכי ניחא דלא קשה דאמר דהפרת לבו אינו מופר דהאי ביטול לאו בלב ממש הוא אבל מ''ש כאן כר''י גבי טלי אכלי וטלי ושתי וצריך שיבטל בלבו האי ביטול בלב ממש הוא דכיון דהוא שבת אינו יכול להוציא בשפתיו אפילו בלחש שלא ישמיע לאזניו: 


! ט 
[[עשה שליח להפר לה וכו'.]] בנדרים שנדרה כבר איירי רבינו ז''ל דאילו בעתיד לידור היכי מצי למעבד שליח ולמה לי קרא להאי הא כל מילתא דלא מצי עביד לא משוי איניש שליח כדאמרינן ברפ''ב דנזיר (דף י''ב): [[וכן האב בעצמו לא בשלוחו.]] ק''ק לדעת רבינו ז''ל דלית ליה היקשא דבין איש לאשתו בין אב לבתו לכל מילי דהא נדרים דלאו עינוי נפש ושאינן בינו לבינה אב מפר אע''ג דבעל אינו מפר א''כ הך קרא דאישה יקימנה בבעל כתיב ואמאי יליף אב מיניה דהא אמרינן בגמרת נערה המאורסה דגזרת הכתוב הוא כאן דלא מהני שליח דבכל התורה כולה שלוחו של אדם כמותו וא''כ לא ילפינן מיניה אב דעדיף מבעל בשאר נדרים. וי''ל דאי לא יליף רבינו ז''ל לענין שאר נדרים אב מבעל משום דאמר קרא גבי אב כל נדריה ואסריה כדכתב רבינו ז''ל בראש פרק י''ב אבל הכא דליכא קרא מקיימינן היקשא דבין איש לאשתו בין אב לבתו כל מה שנוכל דליכא קרא כנגדו: 


! י 
[[ואין אומרים בהפרה וכו'.]] משמע מדברי רבינו ז''ל דאם אמר קונם תאנים וענבים אלו ונשאל לחכם לתאנים שהותר בענבים וקשה כיון דרבינו ז''ל פסק דלא כר''ש דאמר עד שיאמר שבועה לכל אחד ואחד א''כ הוי פרטי והוי כנשבע לא לך ולא לך ולא לך דאין לחלק בין היכא דאמר וא''ו להיכא דלא אמר וא''ו כמו שכתבתי לעיל בפ''ד. ואולי מ''ש רבינו ז''ל כאן ואין אומרים בהפרה לא קאי אעניינא דלעיל אלא דבכל ענין אחר שאנו אומרים בהתרת נדר הותר מקצתו הותר כולו לא אמרינן כן בהפרה: 

! יד 
((יג-יד)) [[נדר לעצמו והדירה כמותו כו' כיצד אמר לה הריני נזיר ואת כלומר וכו'.]] כך כתוב בספרים דידן בספרי רבינו ז''ל וקשה לגירסא זו דבפרק מי שאמר הריני נזיר (דף כ''ב:) רמי מתני' דאמרה מפר את שלה ושלו קיים אברייתא דאמרה אמר הריני נזיר ואת ואמרה אמן שניהן אסורים ואם לאו שניהם מותרין מפני שתלה נדרו בנדרה ושני אביי ברייתא כגון דקאמר לה הריני נזיר ואת דקא תלי נדרו בנדרה מתני' כגון דאמר לה הריני נזיר ואת מאי משום הכי מפר את שלה ושלו קיים. ורבינו ז''ל כתב דכשאמר לה את מאי אם הפר שלה שלו בטל דתלה נדרו בנדרה וזהו הפך מה שאמר אביי בגמרא דאביי אמר דדוקא היכא דאמר ואת לבד אז אמרה ברייתא דשניהם אסורים ואז ודאי אינו יכול להפר כדכתבו התוס' ז''ל משום דתלה נדרו בנדרה ואם הפר שלה שלו מופר אבל כשאמר לה ואת מאי מפר שלה ושלו קיים דלא תלה נדרו בנדרה והסברא מוכחת כן, ואיך כתב רבינו ז''ל בהפך אם לא שנאמר שהגירסא הנכונה בדברי רבינו ז''ל היא דהאי ואם הפר לה שלו בטל כו' צריך להיות ברישא דקאמר רבינו ז''ל אמר לה הריני נזיר ואת כלומר ואת נזירה כמותי ואמרה אמן אינו יכול להפר ואם הפר לה שלו בטל שזה כמי שתלה נדרו בנדרה אמר לה הריני נזיר ומה תאמרי כו'. ואפילו אם נאמר דהגירסא בדברי רבינו ז''ל היא אמיתית נדחוק ונאמר דמאי דקאמר ואם הפר לה שלו בטל קאי ארישא ולא אסיפא אבל שנאמר דקאי אסיפא זה אי אפשר בשום צד לא משום צד הסברא ולא משום צד הגמרא. וא''ת מ''מ הרי כתבו התוס' ז''ל דטעמא דאביי דאינו יכול להפר מפני שאם יפר את שלה הוי שלו מופר דבעל מיעקר עקר וכיון דשלו יתבטל קאי בבל יחל וכיון דרבינו ז''ל פסק דבעל מיגז גייז אפילו שיפר את שלה אין שלו מופר ואם כן איך קאמר דאינו יכול להפר. וי''ל דרבינו ז''ל סובר דטעמא דאביי לאו משום דמיעקר עקר אלא אפי' דמיגז גייז כיון דהוא אמר בהדיא שתלה נדרו בנדרה הוי כאילו אמר ואם יפר את שלה ששלו יהא מופר: 


! טו 
[[האשה שנדרה וכו'.]] בעיא דאיפשיטא בפ''ד דנזיר (דף כ''ב.) דבעל מיגז גייז: 


! כב 
[[א''ל קיים ליכי שעה אחת וכשעברה השעה כו'.]] מדברי הגמ' נראה דהבעיא היא כשאמר לה קיים ליכי שעה אחת ולאחר שעה יהא מופר לך דהא דלאחר שעה מופר לך תיכף אמרו כשקיים דה''פ הבעיא דלעיל דמחר מופר ליכי, אבל רבינו ז''ל כתב שלאחר שעה א''ל ההפר משום דממאי דפשיט גמרא מהריני נזיר ושמע בעלה משמע דאפילו כי האי גוונא מבעיא לן ודא ודא אחת היא, עיין שם: [[תמו הלכות נדרים, תהלה לאדיר אדירים. ]] 



# הלכות נזירות

~ הלכות נזירות - פרק ראשון

! ב 
[[הרי זה לוקה שתים וכו'.]] בפ''ק דנדרים (דף ג') אמרו ומה נדרים עובר בבל יחל ובבל תאחר וכו' אף נזירות כו' ואמרו שם לעבור עליו בשני לאוין גבי נזירות: 


! ד 
[[הרי זה נזיר מיד שמא ימות עתה וכו'.]] בגמרא פ''ק דנדרים (שם) דימו זה להא דאמרו הרי זה גיטך שעה אחת קודם מיתתי דאסורה לאכול בתרומה מיד וכן פסק רבינו ז''ל בפ''ט מהלכות תרומות וקשה טובא דבפ' הישן (דף כ''ג) אמרו שם עשאה לבהמה דופן לסוכה ר''מ פוסל ור' יהודה מכשיר ואיפליגו שם בטעמא דר''מ אביי אמר שמא תמות ור' זירא אמר שמא תברח והקשו שם ומי אמר אביי ר''מ חייש למיתה ור' יהודה לא חייש והתנן כו' ותירצו איפוך ר''מ חייש ור''י לא חייש דתניא עשאה לבהמה דופן לסוכה ר''מ פוסל ור' יהודה מכשיר כו' ורבינו פסק בפ''ו מהל' סוכה כר''י דאמר עשאה לבהמה דופן לסוכה כשירה משמע דלא חייש לשמא תמות דהא בגמ' תלי הא בהא דמאן דאית ליה שמא תמות לית ליה התם דכשירה וא''כ דברי רבינו סתרי אהדדי דכאן פסק כמאן דחייש למיתה ובהל' תרומות ג''כ פסק דחייש לשמא ימות ובהל' סוכה פסק בהפך. ואם נאמר דרבינו לא פסק כאביי דאמר דטעמא דר''מ משום דחייש לשמא תמות אלא כמ''ד דחייש לשמא תברח קשה טפי דמ''ד שמא תברח אמרינן התם בגמ' דלא חייש לשמא תמות דמיתה לא שכיחא וא''כ כ''ע אית להו דלא חיישינן לשמא תמות ותו קשיא בפשטה דשמעתא לר''ז דאית ליה דלא חיישינן לשמא תמות לכ''ע א''כ קשיא דר''י אדר''י דחייש לבקיעת הנוד וכ''ת לדבריו דר''מ קאמר ולדידיה טעמא משום ברירה א''כ כיון דכ''ע לא חיישי לשמא ימות מתני' דהרי זה גיטך שעה אחת קודם מיתתי אסורה לאכול בתרומה מיד כמאן מתוקמא כיון דכולי עלמא לא חיישי לשמא תמות ומתניתין חיישא ועוד איך אפשר לומר דר' יהודה לדבריו דר''מ קאמר הא ר''מ נמי לא חייש למיתה והיכי אמר דלדידיה ניחוש לבקיעת הנוד בשלמא למאי דשני שם אביי דר''מ חייש למיתה ניחא דא''ל ר''י בקיעת הנוד ומיתה כי הדדי נינהו וכיון דחיישת להא ניחוש נמי להא אבל לר''ז קשה ותו קשיא דבפ' כל הגט מסיק רבה דשמא ימות תנאי הוא וטעמא דר' יהודה לא הוי אלא משום דחייש לשמא ימות ור''מ לא חייש לשמא ימות ולית ליה לרבה בקיעת הנוד לא שכיחא א''כ לדידיה קשיא דר' יהודה אדר' יהודה דגבי סוכה סבר עשאה לבהמה דופן מכשיר ולא חייש לשמא תמות והתם חייש לשמא ימות. ותו קשיא דבפ' שביעי מהלכות מעשר בתחילתו פסק רבינו ז''ל דלא יתחיל וישתה כר' יהודה וכתב טעמא דאין ברירה משמע דאי הוה ברירה היה שותה ואמאי כיון דהוא חייש לשמא ימות חיישינן לבקיעת הנוד ולית לן למימר בקיעת הנוד לא שכיח כדאמרינן בסוכה אליבא דאביי דהא רבא מסיק בפ' כל הגט דטעמא דר''י משום דשמא ימות וכדידיה אית לן למיפסק לגבי אביי. וי''ל דלא פרכינן לר''ז משום דלעולם דר''ז אית ליה דחיישינן בעלמא לשמא ימות לר' יהודה גבי גט דאסורה לאכול בתרומה וכן גבי מעשר משום דלא יגע באיסור תורה אבל הכא לא חייש ר''ז למיתה משום דחששא שמא תמות רחוקה היא דאמרינן התם בסוכה ולמ''ד שמא תמות נמי הא מתיחא באשלי מלעיל ותירצו זימנין דמוקים בפחות משלשה סמוך לסכך וכיון דמייתא כווצא ולאו אדעתיה דהא ודאי חששא רחוקה היא ומשום הכי אמרו בגמ' מיתה לא שכיחא כלומר למיתה למיחש כל כי האי לא שכיחא ור''ז לית ליה איפוך אלא אית ליה דר' יהודה לא חייש בעלמא לשמא תמות אבל לא גבי סוכה מטעמא דכתיבנא וכן סבר רבא בפ' כל הגט דפליגי בשמא ימות וכי פריך בגמרא לאביי לא פריך אלא משום ר''מ דאמר אביי דאית ליה גבי סוכה דחיישינן למיתה דהתם לא חייש גבי מעשר אבל לר''י ודאי דהוה מצי למימר חילוק זה דשאני הכא דחששא רחוקה היא ולכך לא חייש ר' יהודה לשמא ימות אע''ג דבגמרא אמר ומי אמר אביי הכי ר''מ חייש למיתה ור' יהודה לא חייש עיקר פירכא משום ר''מ היא ואע''ג דבתר הכי הקשו קשיא דר''י אדר''י היינו לבתר דשני איפוך ואמר דר''י לא חייש מדגבי סוכה לא חייש משמע דלית ליה לאביי חילוקי דכתיבנא אלא סוכה שוה לשאר דברים. והשתא רבינו ז''ל פסק כר' זירא דקאי כרבא דהלכתא כוותיה לגביה דאביי ואע''ג דבפ''ז מהל' תרומות לא הזכיר טעמא דבקיעת הנוד רצה להזכיר טעמא דברירה דמודו כולהו וכן דרכו של רבינו ז''ל להזכיר טעם המבואר אע''פ שיהיה לו טעם אחר מסכים להלכה: 


! ו 
[[או הרי עלי לשלח פרע וכו'.]] ממ''ש רבינו ז''ל בתחילת דבריו וכן אחז בשערו ואמר כו' ובתוך הדברים אמר או הרי עלי לשלח כו' משמע דבהך חלוקה נמי בעינן שיאחז בשערו וקשה דבגמרא לא משמע הכי דאמרינן התם ממאי דהדין שלוח רבויי הוא כו' תנא פרע פרע יליף וכו' משמע דלשון שלוח פרע לחוד משמע הכי. אלא דיש לומר דרבינו ז''ל משמע ליה דהך דקאמר הכי הוי עם אוקמתא דאחז בשערו דאמר לעיל מיניה דאין נראה לו סברא דהאי לישנא לחוד מהני ואע''פ שבגמרא לא הזכירו כן אפשר דסמך אדלעיל: 


! י 
[[אבל האומר הריני נזיר מן הגרוגרות וכו'.]] ברפ''ב דנזיר (דף ט') איפליגו ב''ש וב''ה ב''ה אומרים אינו נזיר א''ר יהודה אף כשאמרו בית שמאי לא אמרו אלא באומר הרי הן עלי קרבן ע''כ. ובגמ' אמרו מתני' דלא כי האי תנא דתניא ר' נתן אומר ב''ש אומרים נדור ונזיר וב''ה אומרים נדור ואינו נזיר משמע דסתם מתני' אית ליה אינו נדור ואינו נזיר ולהכי השיג הראב''ד ז''ל על רבינו ז''ל היכי שביק סתם מתני'. והרב''י תירץ דהיה גורס מתני' כר' נתן ומלבד שהוא דוחק לשנות הגירסא יש לתמוה עליו דאיך אפשר לומר דב''ה נדור ואינו נזיר קאמר כיון דבסיפא אמר ר' יהודה אף כשאמרו ב''ש לא אמרו אלא באומר וכו' כלומר דאית לנו נדור ואינו נזיר ואי ב''ה אית להו הכי במאי פליגי בשלמא אי אית להו אינו נדור ואינו נזיר פליגי בנדור דלב''ה אינו נדור ולב''ש נדור אבל אי לא אמרת כן במאי פליגי ודוחק לומר דאית ליה לר' יהודה דלא פליגי דודאי לא משמע הכי אלא דאית ליה דלא פליגי כולי האי. ונראה לי דטעמו של רבינו ז''ל הוא משום דבגמרא אמרו לעיל מהא ב''ש לטעמייהו דאמרי אין שאלה וכו' וב''ה סברי כר''ש והוצרך לומר כן כדכתבו בתוס' ז''ל שם דאי לא ס''ל כר''ש היל''ל נדור ואינו נזיר לפחות וכיון דאמרי אינו נדור ואינו נזיר אית להו כר''ש שלא התנדב כדרך המתנדבים ורבינו ז''ל פסק כרבנן בפ''ז מה' מעשה הקרבנות ולהכי פסק דהוי נדור ואינו נזיר וטעמו של הראב''ד ז''ל הוי דמאי דאמרו בגמ' הכי הוי מקמי דליתי ר' יוחנן אבל ר' יוחנן אמר בתר הכי אפילו תימא דברי הכל באומר אילו הייתי יודע וכו' וקי''ל כוותיה כדפסק שם רבינו ז''ל בהל' מעשה הקרבנות א''כ אתו ב''ה דאמרי אינו נדור ואינו נזיר אפילו כרבנן ורבינו ז''ל סובר דלא אמר ר' יוחנן הכי אלא משום דאית ליה כסתם מתני' דב''ה סברי אינו נדור ואינו נזיר אבל אי הוו סברי נדור ואינו נזיר ע''כ לא אתי אלא כר''ש דאי הוו סבירא להו כרבנן והתם איירי באומר אילו הייתי יודע כו' הכא אע''ג דלא אמר אילו הייתי יודע כי התם לא אהנו דבריו לגמרי כי התם אלא לפחות ליהוי נדור ואינו נזיר אלא ע''כ סברי כר''ש ולכך פסק דלא כוותייהו. זה נ''ל לתת קצת טעם לרבינו ולהראב''ד ז''ל: 


! יג 
[[מפני שהתנה על מה שכתוב בתורה וכו'.]] וא''ת למה לי האי טעמא תיפוק ליה משום דאפילו לא הזיר אלא מאחד חייב בכולן דקי''ל כרבנן דהא בפ''ב דנזיר לא הוצרכו בגמ' להאי טעמא דמתנה על מה שכתוב בתורה אלא לר''ש דאמר עד שיזיר מכולן אבל לרבנן דקי''ל כוותייהו לא. וי''ל דרצה לתת טעם שהכל מודים בו וכן דרכו של רבינו ז''ל אע''פ שלפי ההלכה אינו צריך לאותו טעם: 


! יד 
[[נדר בנזיר וכו'.]] כתב הר''א ז''ל דאין זה אלא בלא שאלה אבל אם התיר לו חכם מהני וכתב על זה הרב''י ז''ל דמתניתין סתמא מתנייא וכיון שכן משמע דבכל גוונא אסור. ונראה לי לתת קצת טעם להר''א ז''ל דהוי דומיא דסיפא דאמר ור''ש אוסר וטעמא משום דהוי נדרי אונסין וצריך שאלה לחכם משמע דאסור דקאמר ר''ש הוי בלא שאלה וא''כ רישא נמי הכי הוי דאסור דקאמר הוי בלא שאלה: 

~ הלכות נזירות - פרק שני




! ב 
[[ואם אחר שנגנבה או שאבדה או שמתה וכו' אינו נזיר שזה נזר בטעות וכו'.]] משמע דאינו נזיר כלל אפילו בלי שאלה לחכם משום דהוי כנדרי טעות אבל בתוס' ז''ל פירשו שם דאינו נזיר אם יתיר לו החכם. וא''ת לדעת רבינו ז''ל שמשמע שנדר על דעת שיביאם שלא הזכיר כן בפירוש ואעפ''כ אמר דלא הוי נדר כלל אמאי הא אינו מוטעה בעיקר הנדר ובפ''ח מהלכות נדרים במי שראה אנשים מרחוק וכו' ואמר להן הרי הן עליכם קרבן כיון שקרב אליהם והביט והרי הן אביו ואחיו הרי אלו מותרין וכתב שם הרב ב''י ז''ל טעמא בשם הר''ן ז''ל דטעמא שהוא מוטעה בעיקר הנדר שלא היה דעתו מעולם על אביו וכל שיש בעיקר הנדר טעות אין פיו ולבו שוים ובטל מעצמו ומשום הכי בקונם אשתי בעינן שיאמר בפירוש שגנבה את כיסי דאי לא אף על פי שהיה בדעתו בשביל כך מ''מ כיון דלהדיר את אשתו נתכוון ליכא טעות בעיקר הנדר וכו' ע''כ. א''כ הכא נמי כיון דלהזיר את עצמו נתכוון אע''פ שהיה בדעתו שהיו הבהמות קיימין אין זה מוטעה בעיקר הנדר. ונראה לי דרבינו ז''ל לית ליה התם טעמא דהר''ן ז''ל אלא טעמא משום דהוי כאילו פירש בהדיא שלא אסר עליהם וכן כתב שם הוא ז''ל הרי זה כמו שפירש שהדבר מוכיח שלא אסר עליהם וכו' וא''כ הוי דומיא דגנבה את כיסי דגם כאן הוי פירש בהדיא כמו התם וכן הכא איירי באופן שהדבר מוכיח שנדר על דעת כן וכיון דאיכא הוכחה הוי כאילו פירש והוי נדרי טעות וזה דלא כהרב ב''י ז''ל דמשמע מדבריו דאית ליה לרבינו ז''ל טעמא דהר''ן ז''ל ואין לשונו אשר שם והענין אשר כאן מוכיח כן כדכתיבנא. וא''ת לדעת רבינו ז''ל דאינו נזיר הוי דשאלה לא בעי א''כ נימא דהרי זה נזיר דרישא איירי בלא שאלה אבל אם בא לישאל לחכם מתירין לו בשביל כך ולפ''ז מתני' אתי אפילו כר' אליעזר דאמר פותחין בנולד ואמאי קאמר בגמרא דשטפוה רבנן לר' אליעזר. והיה נראה לתרץ לזה דע''כ רישא אפילו בשאלת חכם דהא הביא טעות של נחום המדי דאי ברישא בהיתר חכם סגי שפיר התיר נחום המדי אלא ודאי דהיתר חכם לא סגי דאין פותחין בנולד. ראיתי לרבינו ז''ל בפירוש המשנה שכתב והטעות שטעה נחום המדי מבואר כי באומרו התירם אינו ר''ל התיר נדרם אבל ר''ל שהוא התיר להם שתיית היין וכו' אבל אם התיר להם נדרם אין מחלוקת שזה מותר ומאמר חכמים כשחרב בית המקדש אינו נזיר שמורה בלי ספק שהוא אינו צריך הפרה לפי שלא חל עליו הנזירות נמשכו בזה המאמר אחר דעת ר' אליעזר ר''ל אינו צריך הפרה כו' ואמרינן בגמרא שטפוה רבנן לר' אליעזר ואוקמוה בשיטתייהו דתנן פותחין בנולד והלכה כחכמים ומכאן יתבאר שענין מאמר ר' אליעזר פותחין בנולד ר''ל אין צריך הפרה וכו' ע''כ. נראה שמפרש שנחום המדי לא התירם היתר חכם וגם מפרש אוקמוה בשיטתייהו הפך מדברי רש''י ז''ל שרבנן לקחו דברי ר' אליעזר לעצמן וסברי כמותו דפותחין בנולד כלומר בלא הפרה ומפני כן אמרו כל שנזר אחר שחרב אינו נזיר אבל קודם שחרב הוי נזיר. וזה מתמיה מאד שנולד הוי אפילו שהיה אחר הנדר וכדאמרינן בפרק פותחין שנדר מפלוני ואח''כ נעשה סופר וא''כ אפילו נזר עד שלא חרב בית המקדש לא הוי נזיר. ובאמת שפירוש זה אשר פירש בפירוש המשנה הוא דחוק מאד מדוחקים אחרים זולת זה ובודאי דכאן בחיבורו לית ליה ההוא פירושא דאם כן מתניתין הוי כר' אליעזר ולכך אינו נזיר וכיון דלא קי''ל כר' אליעזר דפותחין בנולד אמאי פסק כמתני' אלא ודאי דאית ליה כפי' רש''י ומה שפירש בפירוש המשנה צ''ע שדבריו מתמיהין: 


! י 
[[היו מהלכין וראו את הכוי וכו'.]] בפ' ב''ש (דף ל''ד) אמר במשנה ראה את הכוי ואמר הריני נזיר שזה חיה הריני נזיר שזה אינו חיה הריני נזיר שזה בהמה הריני נזיר שזה אינה בהמה הריני נזיר שזה חיה ובהמה הריני נזיר שאין זה לא חיה ולא בהמה הריני נזיר שאחד מכם נזיר הריני נזיר שאין אחד מכם נזיר הריני נזיר שכולכם נזירים כולם נזירים ע''כ. וכתב שם רש''י תרי לישני בחד לישנא מוקי מתני' כב''ש דאמר הקדש טעות הוי הקדש וללישנא בתרא כב''ה נמי מתוקמא וכר''ש דאמר גבי הרתיע לאחוריו דספק נזיר להחמיר וכן כתבו שם התוס' ז''ל וא''כ לכולהו לישני לית הלכתא כהך מתני' דהא קי''ל דלא כב''ש ודלא כר''ש וכדפסק רבינו בפסק זה דספק נזירות להקל אבל רבינו ז''ל דעת אחרת עמו דהך מתני' מתוקמא כב''ה ואפי' אליבא דר''י דספק נזירות להקל הכא הוי ודאי נזירות כיון שיש בו כל הדברים שהוא בהמה במקצת ואינו בהמה במקצת וכן כל השאר כמו שפי' ובסיפא דמתני' דהריני נזיר שאחד מכם נזיר פירשה רבינו דלא קאי ארישא דלרש''י ז''ל קאי ארישא דבא אחד ואמר הריני נזיר שאחד מכם נזיר כלומר ודאי אחד מכם נזיר שהרי ודאי הוא כדברי אחד מכם בענין הכוי וכן השני אמר הריני נזיר שאין אחד מכם נזיר שודאי אינו כדברי אחד מכם בענין הכוי והג' אמר הריני נזיר שכולכם נזירים כלומר ספק נזירים וכן פירשו התוס' ומפני כן כולם נזירים. אבל רבינו בפירוש המשנה לא פירש כן אלא מילתא באנפי נפשה היא וז''ל הביא מה שהוא דומה לזה וזה שיהיו שני אנשים באים כנגדו אחד נזיר ואחד שאינו נזיר הרי מי שאמר עליהם הריני נזיר שאחד מכם נזיר חל עליו נזירות וכמו כן אם אמר ששניכם נזירים לפי שכבר אמר אמת במקצת כמ''ש בכוי וכמו כן אם היו הבאים נגדו רבים והיו בהם נזירים ושאינן נזירים ואפי' היו מאה שאינם נזירים ואחד נזיר ואמר שכולכם נזירים חלה עליו הנזירות לפי שיש במקצתם נזיר כמו שחל עליו בכוי כשאמר שזה חיה לפי שקצת דרכיו דרכי חיה ע''כ. ונראה שמחלוקה זו יצא לו מה שכתב וכן אם ראו אנשים באים כנגדם מהם פקחים ומהם סומים כו' אלא שיש לתמוה למה לא כתב לנו חידוש יותר גדול שאפי' אמר שכולם פקחים ויש בהם אחד פקח סגי כמו שכתב שאפי' אמר שכולכם נזירים ויש אחד בהם נזיר סגי. ותו קשיא איך אפשר לומר דהיכא דאמר שכולכם נזירים ולא יש בהם אלא אחד נזיר סגי ומאי שנא מהיכא דאמר הריני נזיר אם יהיה בזה מאה כור דאינו נזיר כדמשמע מדברי רבינו ז''ל לעיל. מיהו יש לחלק דשם אמר אם יהיה בכרי זה והרי אם מלה תנאית אבל הכא לא אמר אם כלכם נזירים וכיון דאינה מלה תנאית סגי שיהיה בהם נזיר ומ''מ הסברא רחוקה כיון דהוא אמר כולכם למה יהיה נזיר כיון דלא נמצא כדבריו. ותו קשיא לפי פירושו דמילתא באנפי נפשיה היא ולא קאי אדלעיל כדפירש בפי' המשנה וכן מוכרח לפי פירושו שאינו מפרש נזירים דכוי דהוו נזירים ספק אלא נזירים ודאי מפני שיש דרכים דומים לזה ולזה א''כ מ''ש שאחד מהן נזיר או אינו נזיר ודאי הוא קאי אדלעיל מה שאמר שאחד מהן אינו נזיר שקר הוא דודאי כולם נזירים ולכן מוכרח לפי פירושו דהוא מילתא באנפי נפשה כדפירש בפירוש המשנה א''כ מאי האי דאמרו שם בגמרא ב' ברייתות חדא תשעה נזירים וחדא תשעה נזירות והקשו דהיכי משכחת ט' נזירות ותירצו כגון דאמר הריני נזירות הכל עלי בשלמא למפרשים דכל הני נזירות הוו גבי כוי ניחא דחד אמר גבי כוי תשעה נזירים וחד אמר נזירות ומשכחת באדם אחד אמר נזירות אלו התשעה שהזירו בכוי עלי אבל לרבינו ז''ל שהיה חלוקה אחרת איך אפשר לפרש כן. וי''ל דהוא מפרש תשעה נזירים גבי מתני' אינה כהך מתני' תשעה נזירים וחד אמר תשעה נזירות ופירשו בגמרא דתשעה נזירות הוי אדם אחד שאמר לאלו שנדרו גבי כוי ואלו שנדרו שראו אנשים אחד נזיר ואחד שאינו נזיר בא הוא ואמר לכולן נזירות הכל עלי יש עליו ט' נזירות: 


! יג 
[[קטן שהגיע לעונת נדרים וכו'.]] נראה דאית ליה דמופלא סמוך לאיש דאורייתא וכן פסק רבינו ז''ל בהלכות נדרים פי''א. ויש לתמוה על הר''א ז''ל איך עשה עצמו כאילו לא ידעו וכתב אפשר דהלכתא כמאן דאמר דאורייתא דאם לא היה נראה לו לפסוק כן שם היה לו להשיג. אבל יש לתמוה על רבינו ז''ל דהוא פסק כרבי דאמר עד שיביא שתי שערות שכן כתב לקמן עד שיגדיל ויעשה איש א''כ הרי משמע התם דרבי אית ליה דמופלא הסמוך לאיש דרבנן ומשום הכי אתי הלכה דאורייתא ודחי דרבנן אבל אי הוי דאורייתא לא דחי דאורייתא אדאורייתא וכן נראה מוסכם שם בסוגיא ואפילו למאן דהוה סבור מעיקרא דפליגי אי הלכה היא בנזיר הוה סבור דכ''ע אית להו דמופלא סמוך לאיש דרבנן כדכתבו שם התוס' דאי לא לרבי לא הוה ליה למדחי הלכה למופלא סמוך לאיש וא''כ רבינו ז''ל דפסק כרבי הוה ליה למפסק דמופלא סמוך לאיש דרבנן ואולי דרבינו ז''ל סובר דמעיקרא היה סבור דכולי עלמא דאורייתא מופלא סמוך לאיש ופליגי אי הוי הלכה משמע דלרבי דהוי הלכה אע''פ שהוא מדאורייתא וכיון דקי''ל דמופלא סמוך לאיש דאורייתא כסברא דמקשה דכולהו תנאי אית להו דאורייתא ופסק כרבי, ודוחק דמן הראוי לפרש כמסקנא ודבריו עדיין צריכים עיון: 


! יט 
[[נזר והשלים נזירותו וכו'.]] כ' הראב''ד ז''ל אין לזה שורש וכו'. והרב''י ז''ל כ' דמ''ש לומר שמביא קרבנותיו הוי מילתא באנפי נפשה, ולי ה''פ אי איירי שלא כפאו רבו מאי לא יצא ידי נדרו ואין לומר שימים שמנה לא יעלו הרי מנה ואע''פ שלא גילח מאי הוי ואין לומר שמביא קרבנותיו פשיטא שיביא קרבנותיו ומי היה פוטרו לכך פירש דאיירי בשכפאו רבו כלומר שכפאו להטמאות ולא נטמא וכמו שכתב הר''א ז''ל לעיל כפאו לשתות ולא שתה ומאי לא יצא ידי נדרו לא שיעלו הימים הראשונים אלא לומר שמביא קרבנותיו והשתא השמיענו חידוש דאע''פ שכפאו רבו והוה אמינא לא יצטרך להביא קרבנותיו שהרי נתבטל הנזירות קמ''ל. כנ''ל פירוש דברי הראב''ד ז''ל: 

~ הלכות נזירות - פרק שלישי




! ח 
[[הריני [נזיר] שלשים יום ויום אחד כו'.]] קשה דבגמרא (דף ז' ע''ב) אמר רב דרשינן לישנא יתירא וכיון דקאמר שלשים יום ויום אחד ולא אמר שלשים ואחד יום נזיר שתים וכר' עקיבא דדריש לישנא יתירא ורבינו פסק כר' עקיבא בפכ''ה מה' מכירה. ולכך נראה לומר דהא ודאי ט''ס הוא בספרי רבינו וצ''ל שלשים ואחד יום: 


! ט 
[[מי שהיו ב' כתי עדים כו'.]] קשה דמתני' דפרק ב' דנזיר (דף כ') דקאמר הכי היינו דלא כר' ישמעאל בנו של רבי יוחנן בן ברוקה דקאמר דפליגי בכת אחת אחת אומרת שתים ואחת אומרת חמש אבל לרבי ישמעאל אפי' כת אחת שנחלקו אחת אומרת חמש ואחת אומרת שתים לב''ה אמרינן יש בכלל חמש שתים ורבינו ז''ל היה לו לפסוק כן ולכתוב כת אחת ולהשמיענו אפי' כת אחת שאחת אומרת שתים ואחת אומרת חמש יש בכלל חמש שתים דכי האי גוונא אשכחן בהלואה אחת אומרת מנה ואחת אומרת מאתים דיש בכלל מאתים מנה כדאמר ר''ש בן אלעזר בפ' זה בורר וכן פסק רבינו בהלכות עדות כר''ש ב''א וא''כ היה לו לפרש כאן כן ולא לכתוב ב' כתי עדים דמשמע דכשהיה כת אחת אמרינן נחלקו עדותן: 


! יג 
[[שמשון לא היה נזיר גמור כו'.]] הקשה מהר''י בן לב ז''ל דרבינו ז''ל פסק תרתי דסתרן אהדדי דבפ''ה דנזיר משמע דמאן דאית ליה נזירות שמשון לא בעינן שיתפיס בדבר הנדור דשמשון לאו נדור הוא ורבינו ז''ל פסק בהל' נדרים דבעינן בדבר הנדור א''כ הוא סותר למה שפסק כאן דנזירות שמשון הוי נזיר. והוא ז''ל תירץ דאית ליה לרבינו ז''ל דמאן דאית ליה נזירות שמשון מפיק ליה מלה' דכתיב גבי נזיר וכמו שהקשו שם בגמ' גבי נזיר נמי הא כתיב לה' וכתב ז''ל שהוכרח רבינו לומר כי היכי דלא תקשי סתמי אהדדי דבפ''ק דנזיר סתם משנה הוי דנזירות שמשון הוי נזיר ובריש פ''ב דנדרים איכא סתם משנה דבעינן שיתפיס בדבר הנדור ולשום שלום ביניהם הוכרח רבינו לומר כן. ובאמת אין זה מוכרח כ''כ אבל נראה לי הכרח אחר עצמיי אשר עבורו הוצרך רבינו למשכוני נפשיה. דבפ''ב נדרים ברישיה (דף י''ג ע''ב) אמרינן ואלו מותרים חולין שאוכל לך כבשר חזיר כעכו''ם כעורות לבובין כו' ואמר שם בגמ' טעמא דאמר חולין כו' ואלא ר' יהודה היינו רישא כלומר כבר תנינא לה בפרקין דלעיל ואי ר' יהודה דאית ליה נזירות שמשון לא בעי שיתפיס בדבר הנדור אלא אפי' מתפיס בדבר האסור כדמשמע פשטא דסוגיא דפ''ק דנזיר א''כ אדמקשי בגמ' הא תני ליה רישא ליקשי ליה טפי דא''א לומר דמתני' ר' יהודה דקאמרה דבעכו''ם ובעורות לבובין לא מהני משום דבעינן שיתפיס בדבר האסור כדפירשו שם בגמ' טעמא ור' יהודה אפי' מתפיס בדבר האסור הוי נדר דהא אמר בנזירות שמשון הוי נזיר אע''ג דמתפיס בדבר האסור אלא ודאי דטעמא דר' יהודה בנזירות שמשון הוי משום דכתיב ביה לה' כדכתב מהר''י בן לב ז''ל. ויש סעד לתומכו לפירוש מהר''י בן לב ז''ל שפירש דטעמו של רבינו ז''ל משום דמפיק ליה מלה' ולא כמו שפירש מהר''י קארו ז''ל דטעמא דאית ליה דשמשון נדור הוא דקרא דכי נזיר אלהים יהיה הנער מן הבטן מנוח הוא דקאמר ליה דאם כדבריו איך כתב רבינו שהרי לא נדר בנזיר הא מ''מ אביו הדירו כיון דמנוח קאמר כי נזיר אלהים יהיה הנער וכו' וקי''ל איש מדיר את בנו בנזיר ואי קשיא לפירוש מהר''י בן לב ז''ל דבסוף הלכות נזירות פסק רבינו ז''ל כשמעון הצדיק דמשמע דמפיק ליה לה' להכי שכן כתב שם אבל הנודר לה' דרך קדושה ה''ז נאה ומשובח וע''ז נאמר נזר אלהיו על ראשו קדש הוא לה' דמשמע דהוי כשמעון הצדיק ולר' יהודה משמע דלית ליה דהא איהו מפיק לקרא דלה' לדרשת נזירות שמשון י''ל דמ''מ ר''י אית ליה דרשא דשמעון הצדיק אלא דלא מפיק ליה מהאי לה' אלא מקרא דנזר אלהיו על ראשו קודש הוא לה' ולהכי מייתי רבינו ההוא קרא כשהזכיר מלתיה דשמעון הצדיק ולא הזכיר קרא דנדר נזיר להזיר לה' שהזכיר שמעון הצדיק בגמ' דהא קשה ע''ז אמאי שבקיה לקרא דמייתי שמעון הצדיק ומפיק ליה מקרא אחרינא ולדברי מהר''י בן לב ז''ל ניחא כדכתיבנא ומ''מ פירושו מגומגם וכדכתב מהרי''ק ועדיין צ''ע: 


! יד 
[[ואם אמר לא נתכוונתי כו'.]] הרב בעל כ''מ הביא בפירוש דברי רבינו ז''ל ג' דרכים. ולי נראה דרכו של הרב מהר''י ן' חביב ז''ל מחוור אבל פירושו שפירש בדברי הגמרא הוא דרך אחד ונ''ל לפרש דברי הגמרא באופן אחר מסכים לפירוש שפירשו בדברי רבינו ז''ל שהוא פירש דמ''ש רבינו דהיכא דאמר לא נתכוונתי כו' נאמן היינו דוקא היכא דאמר כשמשון לבד אבל היכא דאמר כשמשון בר מנוח בעל דלילה אע''פ שיאמר לשמשון אחר נתכוונתי אינו נאמן ודלא כהר''י בן לב דפליג עליה בתרתי בפירוש דברי רבינו שסובר דהיכא דאמר כשמשון לבד אינו כלום אפי' שלא יאמר לשמשון אחר נתכוונתי ועוד פליג עליה דאפי' שיאמר כשמשון בר מנוח בעל דלילה אם יאמר לשמשון אחר נתכוונתי נאמן, ולרב מהרי''ק ז''ל יש לו דרך אחר דהיכא דאמר כשמשון לבד מהני אבל אם יאמר לשמשון אחר נתכוונתי אפי' שיאמר כשמשון בר מנוח בעל דלילה אינו נזיר והעלה הרבה בפירוש סוגיית הגמ' וכמו שכתוב בפירושו. ול''נ לקיים דברי מהר''י בן חביב ז''ל ולא כמו שפירש הוא בדברי הגמרא דכשהקשו בגמ' (דף ד') למה לי למתני כל הלין דהמקשה היה סובר דמתני' או או קתני ותירץ לו המתרץ הבנת המשנה אלא דהמקשה היה סבור דמתני' דתני כולהו הוא משום דצריך כולהו ולהכי הקשו בגמ' דלמה הוצרך לומר כל הני תנאים ותירצו בגמרא דאי אמר שמשון לבד הוה אמינא שמשון אחרינא וכן בר מנוח לכך הוצרכו כולהו וסובר רבינו ז''ל דבגמ' נקט צריכותא דשמשון ובר מנוח וה''ה לאינך דכולהו צריכי דבשמשון בר מנוח בעל דלילה נמי איכא למטעי איניש אחרינא וצריך כל הנהו ה' תנאים כדי שלא יוכל לומר לשמשון אחר נתכוונתי אע''פ שאין כן דעת שאר המפרשים דהם סבורים דבשלשה תנאים סגי שיאמר שמשון בר מנוח בעל דלילה לבד מ''מ כיון דרבינו ז''ל הזכיר כל התנאים משמע דס''ל דכולהו צריכי ואע''ג דבגמרא לא עביד צריכותא אלא לשמשון ובר מנוח משמע ליה לרבינו ז''ל דמינייהו ילפינן לאידך ומשום דהוקשה לו לרבינו במאי דקאמר גמרא הוה אמינא שמשון אחרינא דהא קי''ל סתם נדרים להחמיר מדתנן בפ' ואלו מותרים דאם אמר כבשר מליח דמשמע לגבוה ולעכו''ם סתמו אסור א''כ הכא נמי נימא הכי דע''ד הסתם כיון דלא פירש דבריו על שמשון בר מנוח קאמר לכך הוצרך לתרץ דמאי דקאמר בגמרא הוה אמינא שמשון אחרינא הוא דוקא היכא שמפרש הוא דבריו אבל אם לא יפרש דבריו ודאי דסתם נדרים להחמיר אבל כשיאמר כל התנאים אע''פ שיאמר לשמשון אחר נתכוונתי אינו נאמן דהוי כרוב המקום קורים לבשר מליח של קדשים בשר מליח סתם וליין נסך לשמים יין נסך סתם דאינו נאמן משום דרוב המקומות קורין כן ולא כל כמיניה לומר היפך ממאי דמשמע מדבריו וכמ''ש הטור ז''ל בי''ד סימן ר''ח. [[וא''ת]] מאי שנא מלא נדרתי אלא לחרמו של ים ולא נדרתי אלא בקרבנות מלכים דכתב שם הטור דנאמן אם הוא תלמיד חכם. ובההיא דרוב המקומות קורין לבשר מליח של קדשים בשר מליח סתם כתב דבכל גוונא אינו נאמן ומשמע אפילו הוא תלמיד חכם והא בההיא דחרמו של ים אין משמעות דבריו אלא חרם סתם חרם גבוה וכדכתב הרמב''ם ז''ל בפ''ב מהלכות נדרים וכן כל כיוצא בזה בדברים אלו שמשמען לכל העם אסור והוא אומר לא נתכוונתי אלא לכך ולכך אם היה הנודר ת''ח וכו' משמע לכל שומע דהוי נדר ומ''מ קאמר דת''ח נאמן. [[והרב]] מהרר''י קארו ז''ל הקשה לפי' מהר''י בן חביב מדין זה דלא נדרתי אלא בחרמו של ים וכו' ואדמקשי ליה מהא אמאי לא מסייע ליה מדינא דבשר מליח ותרומת הלשכה דאמרינן דאזלינן בתר מאי דמשמע לשון המדינה ואע''פ שהוא יאמר לא נתכוונתי לכך אינו נאמן וכן פירש דברי הרמב''ם ז''ל מהרר''י קארו ז''ל עצמו בפ''ב מהלכות נדרים. אלא שעל כל פנים צריך ליישב ב' דינים אלו דלא יסתרו זה את זה. ונ''ל לומר דבכל הני דהזכיר מתני' גבי חרמו של ים וקרבנות מלכים כוונתו לומר שאמר כן דרך שחוק והתול כדי להטעות לשומעים ולכך אם ת''ח הוא נאמן דאין יכולים לומר למה לא פירשת דבריך דיאמר דרצונו לשחוק ולהתל אבל בבשר מליח דאין רצונו לשחוק נאמר לו אם כוונתך בשר מליח של עכו''ם למה לא פירשת כיון שדרך בני המדינה (לקרות) לבשר מליח של קדשים בשר מליח סתם ומינה ילפינן לעניינא דעסקינן השתא דאם יהיה שמשון אחר בעל דלילה בעולם שעקר דלתות עזה ונקרו פלשתים את עיניו ואמר לא נתכוונתי אלא דרך שחוק והתול ולאותו שמשון נתכוונתי אם יהיה תלמיד חכם נאמן אבל כל זמן שלא ראינו שמשון שיארעו לו אלו המעשים לא נאמר אולי אירעו לשמשון אחר שנתכוון לשמשון אחר דאין לנו לתלות להקל בדבר אשר לא ראינו אע''פ שאפשר שאירעו לו מעשים אלו. וזה שכתב רבינו ז''ל גבי שמואל הרמתי ואין אומרים שמא לאיש אחר שמעשיו כאלה נתכוון. [[ולפי]] פירוש זה פירוש של הרב מהר''י בן חביב אתי שפיר מ''ש רבינו ז''ל בפירוש המשנה דאם אמר כשמואל הרמתי לחוד סגי דהיינו כשלא יאמר לשמואל אחר נתכוונתי אבל אם יאמר לאחר נתכוונתי צריך שיאמר כל הפרטים כמו שהזכיר גבי שמשון דדינא דשמשון ושמואל אחד הוא ולא הוצרך רבינו ז''ל לפרש בדינא דשמואל כלל דסמך על מ''ש גבי שמשון. ומ''מ קשה לדברי הרמב''ם ז''ל בפ''ב דנדרים והטור ז''ל דהם סוברים דהיכא דאנשי המקום קורין לחרמי שמים חרמים סתם לא מצי למימר לחרמי כהנים נתכוונתי א''כ מה הקשו בגמ' בפ' ואלו מותרין גבי מתני' דקאמרה בגליל אסורין שאין אנשי גליל מכירין את חרמי כהנים הא ספיקא מותר וקשיא רישא לסיפא נימא דלעולם ספיקא נמי אסור ומאי דהוצרך לתת טעם שאין אנשי גליל מכירין את חרמי כהנים הוא לומר דאפי' שיאמר לחרמי כהנים נתכוונתי אינו נאמן. ואולי מאי דקשיא ליה הוא משום דמשמע דהאי שאין אנשי גליל מכירין וכו' קאי אמאי דקאמר תחילה סתם חרמים ביהודה מותרים ובגליל וכו' דמשמע דטעמא דהוצרך לתת בגליל הוא לאסור סתם חרמים אפי' שלא יאמר לחרמי כהנים נתכוונתי דומיא דרישא דאמר שאין אנשי גליל מכירין את תרומת הלשכה דהוצרך לההוא טעמא להתיר תרומה סתם דאי לאו הכי אסורה אפילו שלא יאמר לתרומת הלשכה נתכוונתי. זה נלע''ד ליישב קצת פירוש מהר''י ן' חביב ז''ל: 


! יז 
[[האומר הריני נזיר מלא הבית כו' רואין כאילו היה הקופה מלאה חרדל וכו'.]] בגמ' בפ''ק דנזיר (דף ה') הקשו וליחזו כאילו מלאה קשואין ודלועין ותירצו דאתי כר''ש דאית ליה ספק נזירות להחמיר ור''י תירץ דאתי אפי' כר' יהודה ומוקי לר' יהודה דאית ליה כרבי גבי הריני נזיר כעפר הארץ דאית ליה דנזירות חדא הוי. וכבר כתבתי למעלה שיש לתמוה על רבינו ז''ל דהוא פסק כר' יהודה דספק נזירות להקל בפ''ב מהלכות אלו גבי הריני נזיר אם יש בכרי זה מאה כור וגם פסק גבי עפר הארץ דלא כרבי דלרבי בעי שיאמר נזירות עלי כעפר הארץ ובסמוך כתב רבינו ז''ל דהאומר כשער ראשי הוי כאומר נזירות עלי כמנין שער ראשי והם דברים סותרים לפי סוגיית הגמרא כדכתיבנא דכיון דאיהו פסק כר' יהודה דספק נזירות להקל ע''כ צריך לומר כרבי כדי שנאמר רואין כאילו הקופה מלאה חרדל דאל''כ מלאה קשואין מבעי ודבריו מתמיהין וצ''ע: 

~ הלכות נזירות - פרק רביעי




! א 
[[האומר הריני נזיר וכו'.]] כל זה משנה בפ''ג (דף ט''ז) ולרב מתנה דקי''ל כוותיה דאמר דנזירות שלשים יום וכגון שפסק רבינו ז''ל בפ''ג אתיא מתני' שפיר כדאמרינן בפ''ק דלבר פדא דחיקין טובא בפירושא דמתני' ולדידיה טעמא דאם גלח ביום שלשים יצא דמקצת היום ככולו וכשגלח ביום תשעה וחמשים יצא משום שלשים ועולה לנזירות אחת ולנזירות שני וזהו שכתב רבינו ז''ל שיום שלשים עולה לו אף למנין נזירות שנייה: 


! ג 
[[האומר הריני נזיר ונזיר כשיהיה לי בן וכו'.]] משנה בפ''ב דנזיר (דף י''ג:) הריני נזיר ונזיר כשיהיה לי בן התחיל מונה את שלו ואח''כ (נולד לו בן משלים את שלו ואח''כ) מונה את של בנו הריני נזיר כשיהיה לי בן ונזיר התחיל מונה את שלו ואח''כ נולד לו בן מניח את שלו ומונה את של בנו ואח''כ משלים את שלו ע''כ. ופירשו התוס' ז''ל דברישא דמשלים את שלו מגלח ואח''כ משלים של בנו ומגלח אבל בסיפא ליכא אלא גילוח אחד לנזירות שלו ובנו דאי מגלח לנזירות בנו לא מייתרי ל' לגידול שיער לנזירות שלו דמתני' דסתם נזירות איירי דהיינו נזירות מועטת וא''כ כיון שהתחיל בנזירות ואח''כ פגע בנזירותו נזירות בנו ודאי דלא מייתרי ל'. ורש''י ז''ל פירש בשם המורה דרישא וסיפא איכא גילוח ברישא בין שלו לשל בנו ובסיפא בין של בנו להשלמת שלו ומתני' איירי בנזירות מרובה יותר משלשים יום דכשהשלים נזירות בנו עדיין נשאר לו שלשים יום להשלמת נזירותו לגידול שיער ולכך מגלח בין נזירות בנו לנזירותו. גם רש''י ז''ל כתב בתוך לשונו שם דומה לפירוש התוס' אע''פ שבדפוס בא בלשון רש''י ז''ל מעורב פירוש זה בפירוש זה מ''מ שני פירושים שונים הם כמ''ש. ורבינו ז''ל מפרש כפירוש המורה ז''ל ולכך כתב אמר הריני נזיר כשיהיה לי בן והריני נזיר כך וכך יום כלומר נזירות מרובה יותר משלשים אינו סותר אלא עד נזירות בנו. והר''א ז''ל בהשגות סובר דהימים הראשונים שנזר קודם נזירות בנו ג''כ סותר אע''פ שאינו סותר נזירות בנו אבל רבינו ז''ל סובר דכיון דהפסיק נזירות בנו בינתיים אע''ג דמה שעושה אח''כ הוא השלמת הנזירות הראשון אינו סותר מה שמנה קודם נזירות בנו. והתוס' ז''ל כתבו אבל ודאי נטמא בימי השלמה שלו אינו סותר אלא אותו שלו ולא של בנו ע''כ. ואין בדבריהם הכרח לפרש אחד מהב' פירושים דאפשר דמ''ש אותו שלו ר''ל אפילו מה שמנה קודם נזירות בנו וכדברי הר''א ז''ל. או אפשר לומר דמ''ש את שלו רוצה לומר מה שהשלים אחר נזירות בנו ולא ידעתי מאין הכריח הרב בעל כ''מ ז''ל מדברי התוס' ז''ל כדעת רבינו ז''ל: 


! ד 
[[ואם נשאר מן המאה פחות משלשים סותר עד שבעים וכו'.]] שם במשנה (דף ט''ו) אמר הריני נזיר לכשיהיה לי בן ונזיר מאה יום נולד לו בן עד שבעים לא הפסיד כלום לאחר שבעים (סותר שבעים) שאין תגלחת פחות משלשים יום. ואיכא פלוגתא בפירושא דמתני'. דרש''י ז''ל פירש סותר כל השבעים וצריך למנות המאה מחדש והתוס' כתבו דלא גרסינן סותר שבעים אלא סותר לבד ופירשו דלאו דוקא סותר שהימים הראשונים יפלו אלא ה''פ מניח את מניינו ומונה ל' לבנו ואח''כ משלים את שלו דאם היו ל' היו עולים אותם ל' לנזירות בנו ולתשלום המאה אבל עתה אינו כן אלא מתחיל נזירות בנו ואח''כ ישלים את שלו ומגלח תגלחת אחת לכולן. ורבינו ז''ל יש לו בזה דרך אחרת וגריס סותר ול''ג שבעים וכדגרסו התוס' ז''ל אלא שראה בירושלמי שאמרו שם נולד ביום שמונים סותר עשרה נולד ביום תשעים סותר עשרים והתוס' ז''ל דחקו עצמם בפירוש הירושלמי זה ורבינו ז''ל פירש בו פירוש מחוור וה''ק סותר מה שמנה אחר שבעים דכיון דאין תגלחת פחות משלשים יום ע''כ צריך למנות אחר נזירות בנו שהוא מגלח שלשים יום לגידול שיער ולכך הפסיד מה שמנה יותר משבעים. וממ''ש רבינו ז''ל ואם נשאר מן המאה פחות משלשים משמע דלית ליה כרב דאמר בגמרא יום שבעים עולה לכאן ולכאן דלדידיה אפי' נולד ביום שבעים ואחד נמי מתחיל נזירות בנו דיום שבעים ואחד עולה לכאן ולכאן ולא בעינן שלשים וכדאמרו שם בגמ' וא''ת כיון דרבינו ז''ל לית ליה יום שבעים עולה לכאן ולכאן איך כתב למעלה גבי נזירות שלו ובנו דיום שלשים עולה לכאן ולכאן ורש''י ז''ל תירץ בפירוש קושיא זו דמפרשים מתני' כבר פדא אבל לרבינו ז''ל אי אפשר לומר כן דרבא פסק כרב מתנה. וי''ל דיתרץ כמו שתירצו התוס' יעויין שם. ואין להקשות דרבינו ז''ל פסק כאבא שאול בה' אבילות דהכי פסקינן בפרק אלו מגלחין דאית ליה גבי אבילות דיום ז' עולה לכאן ולכאן וכשחל ז' שלו ערב הרגל בטלה ממנו גזירת שלשים דהא אמרינן בגמ' לאקשויי לרב דדילמא לא אמרינן הכי אלא גבי אבילות דהוי מילתא דרבנן והכי ס''ל לרבינו ז''ל ולכך פסק כאבא שאול דאיפסיקא הלכתא בפ' אלו מגלחין וכסתם מתני' דקאמר אחר שבעים דהוי דלא כרב ומחלק בין דאורייתא לדרבנן כדחילקו בגמ' כדי ליישב סתם משנה אליבא דהלכתא. אבל הא קשיא על רבינו דהוא פסק בה' קרבן פסח פ' ששי גבי שומרת יום כנגד יום ששחטו עליה את הפסח ואח''כ ראתה דפטורה לעשות פסח שני והא ודאי טעמא משום דמקצת היום ככולו דאי קא סבר מכאן ולהבא הוא מטמא כדדחו בגמ' זה אי אפשר דרבינו ז''ל סבר כן דבגמרא משמע דר' אושעיא דאית ליה הרואה זוב בשביעי שלו סותר את שלפניו לית ליה מכאן ולהבא הוא מטמא דאיהו אמר לר''י דפליג עליה ואמר דאינו סותר דאית ליה כר' יוסי דאמר מכאן ולהבא הוא מטמא משמע דאיהו לית ליה הכי ורבינו ז''ל בה' מחוסרי כפרה ריש פ''ג כתב דהזב שרואה ביום שביעי שסותר את מניינו וכן כתב בהל' מטמאי משכב ומושב סוף פ''ג והיינו כר' אושעיא משמע דאית ליה דלמפרע הוא מטמא. ואין לומר דמאי דקאמר התם רבינו ז''ל הוא מדרבנן שסותר למפרע מדרבנן וכדאמרינן שם בגמ' לר' יוסי דבהלכות איסורי ביאה משמע דזבה הרואה ביום ז' סותרת מן התורה. ועוד קשה על רבינו דאי סבר מקצת היום ככולו קשה עליו מאי דהקשו בגמרא בפ''ב דנזיר זבה גמורה דמייתא קרבן היכי משכחת לה ובגמ' תירצו דהא שפעה תלתא יומי בהדי הדדי ועוד תירצו דחזיא תלתא יומי סמוך לשקיעת החמה ולא ראינו שהצריך הוא כן בריש הל' מחוסרי כפרה ולא בהלכות איסורי ביאה. מיהו אין זו קושיא דהתוס' ז''ל פירשו דאי אמרינן מכאן ולהבא הוא מטמא איתא להך קושיא אבל אי למפרע הוא מטמא אין כאן יום של שימור וכן כתב רש''י ז''ל דהכי איתא בפרק כיצד צולין: 


! ו 
[[האומר הריני נזיר לאחר עשרים יום וכו'.]] נראה דרבינו ז''ל מפרש הבעיות דלא כפירוש התוס' ז''ל כדכתב הרב בעל כ''מ ובבעיא דנזירות שמשון פסק לחומרא וכדכתב הרב בעל כ''מ ז''ל ואע''ג דרבינו ז''ל פסק בפ' ב' דספק נזירות להקל שאני נזירות שמשון דליתיה בשאלה. ולי נראה לומר דמכח הסוגיא דפ' ואלו מותרין משמע דנזירות שמשון ספיקו לחומרא דהקשו שם מתני' דסתם נדרים להחמיר עם מתני' דסתם נזירות להקל ותירץ רבא במסקנא דדוקא בנזירות אמרינן להקל דספיקו חמור מודאו ולא מעייל איניש נפשיה לספיקא אבל בנדרים דאין ספיקו חמור מודאו מעייל נפשיה בספק והקשו דהא תניא גבי נזירות שמשון והתם אין ספיקו חמור מודאו ותירצו אי תניא תניא כלומר ותרי תנאי אליבא דר' יהודה משמע דאי קי''ל סתם נדרים להחמיר כדפסק רבינו ז''ל בהלכות נדרים ע''כ כדי שלא יחלוק על מה שפסק בפ''ב מהלכות אלו דפסק בנזירות להקל צריך לחלק דשאני נזירות דספיקו חמור מודאו ולא מעייל איניש נפשיה לספיקא א''כ בנזירות שמשון דאין ספיקו חמור ע''כ מעייל איניש בספיקא דהוי דומיא דסתם נדרים להחמיר ואע''ג דתירץ רב אשי במסקנא דלא תיקשי דר' יהודה אר' יהודה ר' יהודה דכרי הוי ר' יהודה משום ר''ט מ''מ כדי לתרץ רומיא דמתני' אהדדי חדא דקאמר סתם נדרים להחמיר ואידך דקאמר ספק נזירות להקל צריך לתרץ דשאני גבי נזירות דספיקו חמור מודאו ואע''ג דר' יהודה דכרי אמרה למילתיה גבי נזיר שמשון הוא מ''ש דהוי ר' יהודה דהפלאה אבל כדי לתרץ מתנייתא צ''ל עכ''פ חילוק זה דלדידיה ליכא לתרץ הא ר' יהודה הא רבנן דמתני' דספק נזירות להקל לא אתי כרבי יהודה דמתיר גבי כרי דאי מתיר גבי כרי הוי משום דלא מיתנא נזירות אלא להפלאה ולא חייל נזירות כלל אבל מתני' דספק נזירות להקל ס''ל נזירות בלא הפלאה לא ולכך משמע דארומיא דמתני' אהדדי צריך לתרץ כמו שתירץ רבה א''כ נקטינן דבנזירות שמשון אמרינן ספק נזירות להחמיר וזהו טעמו של רבינו ז''ל כאן. אח''כ ראיתי בתוס' ז''ל שפירש בפירוש שני הך דרב אשי דשני ההיא רבי יהודה משום ר''ט וכו' דאי אמאי דהקשה מברייתא דנזירות שמשון וקאמר דההיא ברייתא דנזירות שמשון אתיא כר''ט וס''ל כתירוצא דרבא דהיכא דספיקו חמור מודאו דוקא אמרינן ספק נזירות להקל ולפי פירוש זה ודאי דאליבא דרב אשי ג''כ בנזירות שמשון ספיקו להחמיר ואפי' דנאמר דלפירושא קמא דתוס' ז''ל אינו כן אלא פליג רב אשי אתירוצא דרבא הפך מ''ש למעלה אפשר דרבינו ז''ל אית ליה כפירוש שני דתוס' ז''ל ומפני כן פסק בספק נזירות שמשון להחמיר. עוד שאלו בגמ' אמר כמשה בשבעה באדר מאי ופירש''י ז''ל שנפטר בשבעה באדר ולא שתה יין והתוס' ז''ל פירשו בענין אחר ורבינו ז''ל לא הזכיר זה משום דאפשר דנקטינן לקולא כדין ספק נזירות להקל ואינו נזירות ולפיכך לא הזכירו: 


! יא 
[[האומר הריני נזיר ביום שבן דוד בא וכו'.]] הרב בעל כ''מ ז''ל הקשה ג' קושיות עם הסוגיא שבפ' מי שהוציאוהו (דף מ''ג) ותירץ דההיא סוגיא לא איתמרא אלא לב''ש דאמר ספק נזירות להחמיר אבל אנן דקי''ל ספק נזירות להקל אית לן למימר דאפי' את''ל דאפשר שיבא אליהו בע''ש וי''ט אפילו הכי שרי בשבתות וימים טובים משום דמספקא לן אי אתי בן דוד בשבתות וימים טובים משום דאין תחומין או לא. ועדיין קשה לפירושו לדעת רבינו ז''ל בחד בשבא לישתרי דכיון דספק נזירות להקל ומספקא לן אם יש תחומין או לא נימא דיש תחומין ואליהו לא אתא אתמול דלקולא נקטינן ליה כיון דספק נזירות להקל. ונ''ל לתרץ עם קושיא אחרת דאיכא בגמ' דלטעמיה דהמקשה דהיה סובר דיש תחומין ומשום הכי בשבתות וימים טובים מותר א''כ תקשי ליה סיפא דאסר כל ימות החול דבחד בשבא לישתרי דודאי אליהו לא אתא אתמול אם יש תחומין וא''כ משיח לא יבא בחד בשבא והכתוב אמר הנה אנכי שולח לכם את אליה הנביא לפני בוא יום וגו' אלא ודאי דהמקשה היה סובר דלפני לאו ביום שלפניו ממש קאמר אלא שנים או שלשה ימים קודם לפני קרינן ביה ולכך היה סובר דאם יש תחומין למעלה מעשרה משיח ודאי לא יבא בשבת ובחד בשבת אסור דילמא אתי דאפשר דאליהו אתא ביום ה' או ביום ו' אבל השתא דתירץ לו דביום שלפניו ממש יבא אליהו הקשה לו בחד בשבא לישתרי. וכל האי שקלא וטריא לא הוי אלא משום דהמקשה והמתרץ סבורים דספק נזירות להחמיר כב''ש אבל לדידן דאית לן דספק נזירות להקל נקטינן כסברת המקשה וליכא קושיא כלל דתנא ספוקי מספקא ליה ומ''מ בשבת מותר משום דספק נזירות להקל ובחד בשבת אסור דדילמא בא אליהו ביום ו' או ביום ה' דלא בעינן לפניו ממש וכמו שהיה סבור המקשה דלא צריכינן להך תירוצא ולא ניידינן מסברת המקשה אלא משום דאית ליה לההיא סוגיא דספק נזירות להחמיר ולדידן דקי''ל ספק נזירות להקל הדרינן לסברתיה דמקשה כדכתיבנא כך נ''ל: 


! יב 
[[נזיר ששלמו ימי נזירותו וכו'.]] ע''כ האי לא גלח לאו דוקא אלא שלא הביא קרבן תגלחת אבל אחר שהביא קרבן תגלחת אע''פ שלא גלח אינו מעכב דהכי אמרי רבנן בפרק ג' מינין ואחר ישתה יין אחר מעשה יחידי ופסק רבינו ז''ל כוותייהו בפ''ח מהלכות אלו: 


! יג 
[[מי שנדר בנזיר ודמה שאינו נדר וכו'.]] בפ' ב''ש אמרו (דף ל''א:) מי שנדר בנזיר ונשאל לחכם ואסרו מונה משעה שנדר ומשמע פשטה דמתני' כדברי רבינו ז''ל דמה שנהג היתר בנדרו הוא מפני שדמה שאינו נדר ולכן קשה מה שהקשו בגמ' שם מני מתני' לא ר' יוסי וכו' דתניא מי שנדר ועבר על נזירותו אין נזקקין לו אלא א''כ מונה בהן איסור כימים אשר נהג בהם היתר לימא דאי התם בעינן הכי משום דעבר במזיד ולכך קנסינן ליה דלישנא דעבר הכי משמע אע''ג דרש''י ז''ל פירש בפ' ואלו מותרין על ברייתא זו ועבר על נזירותו דכסבור בטעות נדר ואחר כן בא לישאל נראה שרש''י ז''ל [בא] לתרץ קושיא זו שהוקשה לו שם דמה ראיה מביא מההיא ברייתא למתני' דלא נדרתי אלא בחרמו של ים הא במתני' מה שנהג היתר הוא משום דטעה דאינו נדר ובדין הוא דלא ניקנסיה אבל התם עבר במזיד לכך פירש דבטעות עבר, ומ''מ קשה דמנא ליה לגמרא לפרש כן כדי להקשות ואולי נאמר דמשמע ברייתא בכל גוונא מתנייא ועבר משמע אפילו בשוגג: 

~ הלכות נזירות - פרק חמישי




! ג 
[[וכן אם אכלם זה אחר זה.]] בפ' שלשה מינים (דף ל''ז:) גבי פלוגתא דר''ע ורבנן דר''ע אית ליה גבי נזיר היתר מצטרף לאיסור הקשו שם אלא הא דתניא מכל אשר יצא מגפן היין למד על איסורי נזיר שהם מצטרפין זה עם זה לר''ע השתא י''ל היתר מצטרף לאיסור איסור לאיסור מבעיא אמר ליה היתר לאיסור בבת אחת איסור לאיסור בזה אחר זה ואע''ג דלא קי''ל כר''ע דהיתר מצטרף לאיסור כדכתב רבינו ז''ל בסמוך כתב רבינו ז''ל בזה אחר זה מצטרף דודאי הך זה אחר זה דמצטרף הוא ששהה כדי אכילת פרס ולא יותר וכיון דכל האיסורים מצטרפים בכדי אכילת פרס הוא הדין ודאי גבי נזיר אך אם שאר איסורים ילפינן מנזיר דיצטרפו בכדי אכילת פרס קשה דנימא דקרא לא אתא אלא כשנותנו בבת אחת בפיו ואיצטריך לומר דמצטרפין זה עם זה דלרבנן איצטריך קרא להכי: 


! ה 
[[וכן אם שרה פתו ביין וכו'.]] רבינו ז''ל אזיל לטעמיה בפט''ו מהל' מ''א דטעם כעיקר כשאין בו כדי אכילת פרס הוי דרבנן וזו היא מחלוקת בין רש''י ור''ת ז''ל דלר''ת ז''ל טעם כעיקר הוי דאורייתא ולוקין עליו כל זמן שאין בו ששים ונתן בו טעם. והגם כי הטור ז''ל כתב בשמו ביו''ד בסימן צ''ח דאסור מן התורה עד ששים אלא שאין לוקין עליו תימה עליו כי התוס' והרא''ש ז''ל כתבו בשם ר''ת ז''ל דלוקין. איברא דרבינו חיים כתב בשם הרא''ש ז''ל דטעם כעיקר דאורייתא ומ''מ אם אין בו כדי אכילת פרס אין לוקין וזו הוא דעת הר''א ז''ל בהשגות ובעל ההל' ולזה הסכים הרשב''א ז''ל אבל דעת ר''ת ז''ל אינו כן וכבר הרגיש הרב''י ז''ל שם קושיא זו ותירץ דלא פליגי רבינו חיים ור''ת ז''ל לענין דינא. ובמחילה מכבוד תורתו דפליגי בענין המלקות אלא דאפשר כיון דהטור ז''ל לא נחית לפרושי אלא הדברים הנוהגים בזמן הזה ולא איכפת ליה בדיני המלקות דלא נהיגי בזמן הזה חשיב ליה כאילו ליכא בינייהו פלוגתא ומ''מ אין זה מספיק. אבל רש''י ז''ל סובר דטעם כעיקר הוי דרבנן ונתלה בסוגיא דפ' גיד הנשה (דף צ''ח:) דאמר שם רבא לא נצרכה אלא לטעם כעיקר דבקדשים אסור משמע דבחולין ס''ל דהוי דרבנן והכי קאמר ר''י בפ' בתרא דע''ז (דף ס''ו:) טעמו ולא ממשו אין לוקין עליו והא דילפינן בנזיר ממשרת ליתן טעם כעיקר תירץ שם רש''י בזה ב' תירוצים האחד דהיינו דוקא גבי נזיר והוי נזיר וגיעולי נכרים שני כתובים הבאים כאחד ואין מלמדין. הב' דאפי' בנזיר לא אמרינן הכי וקרא דמשרת אתי להיתר מצטרף לאיסור וגיעולי נכרים חידוש הוא ולא ילפינן מיניה והרב מהר''י קאר''ו ז''ל בי''ד סימן צ''ח כתב שדעת רבינו ז''ל בהלכות מ''א כדעת רש''י ז''ל דע''כ לא קאמר רש''י ז''ל דהוי דרבנן אלא כשאין כזית בכדי אכילת פרס אבל יש בו כזית בכדי אכילת פרס מודה דלוקין וכדברי רבינו ז''ל. אבל אני תמיה על רבינו ז''ל שהוא לא תירץ לההוא דמשרת שום אחד מהתירוצים שתירץ רש''י ז''ל דאיהו אית ליה דההיא דמשרת הוי דרשא גמורה כמ''ש כאן דרשא דמשרת דבר תורה וס''ל דאין היתר מצטרף לאיסור ונראה בדעתו דתירץ דההיא דמשרת אתי לכזית בכדי אכילת פרס דוקא דהיינו טעמו וממשו וכמ''ש כאן בהדיא ועל זה וכיוצא בזה נאמר בתורה וכל משרת ענבים וכו' וע''כ נראה בדעתו ז''ל דהך דרשא אתי דלא כמאן דרבנן ור''ע פליגי בפ''ק דנזיר ורבנן אית להו דאתי לטעם כעיקר ואמר שם בברייתא משרת ליתן טעם כעיקר שאם שרה ענביו (ביין) [במים] ויש בהם טעם יין חייב ומכאן אתה דן וכו' ור''ע אית ליה דאתי להיתר מצטרף לאיסור והשתא הא דקאמר רבינו ז''ל דאין היתר מצטרף לאיסור וקרא אתא לומר טעמו וממשו אתי דלא כמאן דלרבנן דאית להו דאין היתר מצטרף לאיסור מוקמי לקרא בטעמו ולא ממשו דהיינו שרה ענבים ביין ויש בהם טעם יין וא''כ לדעתו שלא תירץ שום אחד מהתירוצים שתירץ רש''י ז''ל אלא תירץ דמשרת אתי לכזית בכדי אכילת פרס נמצא דהנהו אמוראי דפ' גיד הנשה ובפ' בתרא דע''ז דאית להו דטעם כעיקר דרבנן לקרא דמשרת דלא כרבנן ודלא כר''ע ודוחק וצ''ע: 


! ח 
[[נזיר שאכל כזית ענבים כו'.]] בנזיר פרק ששי (דף ל''ח:) איפליגו אביי ורבא ואמר רבא אינו לוקה אלא אחת שאינו לוקה על לאו שבכללות ופירש רבינו ז''ל כפי' בתרא דרש''י דכשאוכל זג או חרצן אינו לוקה אלמא דאינו לוקה על מכל אשר יעשה דהוי לאו שבכללות אבל אם אכל זג וחרצן וענבים וכו' ודאי דלוקה על כל אחד ואחד וכפירוש זה מוכיח בגמרא דפריך מברייתא דלוקה ה' לאביי דאמאי לא תני שש משמע לכאורה מדברי הגמ' דלרבא ניחא ולפירוש קמא דרש''י ז''ל דאמר אפי' אכל כולן אינו לוקה אלא אחת כל שכן דקשה לרבא טפי דאמאי לוקה ה' לא היה ראוי ללקות אלא אחת ואפי' לפי המסקנא דלא תני בברייתא ה' קשה לרבא דאמאי קאמר בברייתא כל הני מעשים אם המלקות שלוקה אינו אלא שלוקה אחת וכ''ת הא אשמעינן דאפי' עשה כל אלו אינו לוקה אלא אחת זה אינו דהברייתא לא קאמרה אלא לוקה סתם אף על פי שיש לדחות כל זה מכל מקום פירוש זה משמע טפי לפום צורתא דשמעתתא ולכך תפסו רבינו ז''ל עיקר. ומה שיש לדקדק עוד בזה כתבתי בהל' מלוה ולוה גבי חבלה דרחיים ורכב דפרק ג'. וא''ת אמאי לא מני רבינו ז''ל בין הבינים דהקשו בגמ' שם הא שייר דבין הבינים וכי היכי דנשמע מהקושיא שהקשו שם דאמאי לא מני לא יחל דברו ומנה אותו הכי ה''ל לברוח מהקושיא שהקשו שם דאמאי שייר בין הבינים והיה לו למנותו והא ודאי לאו קושיא היא דבין דנפרש פירוש בין הבינים כפירוש רבינו תם ז''ל שפי' התוס' זה דהיינו ענבים קטנים שאינם מתבשלים או כפירוש רש''י ז''ל דהיינו מה שבין החרצן והזג הקושיא איתא בברייתא משום דברייתא אמרה אכל ענבים ומשמע שאכל ענבים גדולים וקטנים ולכך הקשו לפי' רבינו תם ז''ל דלימני בין הבינים ולפי' רש''י ז''ל גם כן משמע דאכל דרך ליקוט שמלקט האוכל ביני ביני כדכתבו התוס' ולכך ה''ל למנותו דכיון שאוכל דרך הליקוט איכא לאו מלבד לאו דענבים דהיינו לאו דבין הבינים וברייתא סתמא מיתניא דמשמע דאכלו אפי' דרך ליקוט וכמו שכתבו שם התוספות ז''ל אבל רבינו ז''ל שכתב כזית ענבים ודאי דאינו חייב אלא אחת דאי האי ענבים גדולים וקטנים הא לא אכל אלא כזית מהם ואם כן אינו חייב אלא אחת אפי' שיפרש בין הבינים כפי' רבינו תם ואם אכל דרך ליקוט גם כן לא אכל אלא כזית ואם כן אפי' שיפרש בין הבינים כפי' רש''י ז''ל אינו חייב אלא אחת דצריך שיאכל כזית ענבים שלמים וכזית דרך ליקוט לפי' רש''י כדי שיתחייב גם על בין הבינים אם כן לשום אחד מהפירושים אינו חייב על בין הבינים כיון שלא אכל אלא כזית ענבים ולכך כתב רבינו ז''ל כזית ענבים וזה פשוט. אבל מה שיש לדקדק על רבינו ז''ל הוא למה בתחילת הלכות אלו כשמנה רבינו ז''ל הלאוין מנה לא יאכל ענבים לחים ויבשים וחרצנים וזגים ושתיית יין בה' לאוין ולמה לא מנה גם כן בין הבינים דמפיק ליה בגמ' מועד זג. וי''ל דהתוס' ז''ל פירשו דלא מפיק ליה אלא מייתור דועד דחרצן וזג לגופיה איצטריכו לומר דאף על גב דאינם ראויים לאכילה לוקין עליהם אלא דק''ל דלימא קרא חרצן וזג וכיון דמפיק ליה מיתור דועד ליכא ביה לאו דאתי מדרשא ולכך לא מנאו רבינו ז''ל במנין הלאוין: 


! ט 
[[נזיר ששתה רביעית יין כו'.]] מה שהקשה הר''א ז''ל בהשגות דבברייתא אמרו בפרק ג' מינים לחייב על זה בפ''ע ועל זה בפ''ע מכאן אתה דן לכל איסורין שבתורה מה כאן שהוא מין אחד והן ב' שמות וחייב על זה בפ''ע וכו'. נ''ל לתרץ לדעת רבינו ז''ל דלא אמרו כן בברייתא אלא על דבר הנזכר בכתוב דהיינו יין דהוזכר בכתוב דכתיב חומץ יין דהוי יין אפי' שהחמיץ וכתיב נמי מיין ושכר יזיר וכן ענבים הוזכרו בכתוב דכיון שהוזכרו שניהם בכתוב בא הכתוב המיותר דלחים ויבשים לומר דלא תימא דהיין וענבים הנזכרים בכתוב הוא שיש להם טעם משונה כגון יין ישן וענבים אבל יין חדש וענבים כיון דהטעם שוה הכל דבר אחד לכך בא הכתוב דלחים ויבשים לומר דהיין הנזכר בכתוב הוא אפי' חדש וחייב עליו בפ''ע ועל הענבים בפני עצמן אבל דבר שלא הוזכר בכתוב בב' דברים חלוקים אלא במלה אחת אע''פ שיהיו ענינים חלוקים לא נחייב עלייהו תרתי: 


! יא 
[[נזיר שגלח שערה אחת לוקה והוא שקצצה מעיקרה.]] רבינו ז''ל פסק כר' יאשיה כדכתב הרב בעל כסף משנה ז''ל ומכל מקום התוספות ז''ל כתבו דלרבי יאשיה אף על פי שלא קצצה מעיקרה עובר בעשה דגדל פרע שער ראשו אבל קצצה מעיקרה עובר בלאו דלא יעבור לרבות כל המעבירין ומשום הכי מייתי רבי יאשיה עשה דגדל פרע לומר דאף על גב דלא קצצה מעיקרה עובר בהאי עשה אבל לא משמע כן לכאורה מדברי רבינו ז''ל מדלא כתב גבי לא קצצה מעיקרה שעובר בעשה דגדל פרע כמ''ש גבי העביר על ראשו סם בסמוך לו: [[ואם הניח ממנו כדי לכוף ראשה לעיקרה וכו'.]] שם בגמ' בפ' ג' מינים (דף מ') אמר רב חסדא ללקות באחת לעכב בשתים לסתור אינו סותר אלא ברוב ראשו ובתער ופירשו בגמ' מאי תער כעין תער. ונראה מדברי התוס' ז''ל דלא מקרי כעין תער אלא שקצצה מעיקרה ממש אבל אם הניח שער אף על פי שלא הניח בו כדי לכוף ראשו לעיקרו לא מקרי כעין תער ומשום הכי פירשו דמאי דאמר רב חסדא בתער דהוי כעין תער קאי ארישא דמילתא דקאמר דלקי באחת לזה פי' דלקי דוקא כשעקרה ממש כעין תער אבל אם לא עקרה ממש אף על פי שלא הניח כדי לכוף ראשו לעיקרו לא לקי ומכל מקום ודאי סותר כל זמן שלא הניח כדי לכוף ראשו לעיקרו ברוב ראשו אף על פי שאינו כעין תער ומשום הכי אמרו דכעין תער לא קאי אלסתור דאינו סותר אלא ברוב ראשו דבההוא ודאי לא בעינן כעין תער אלא שלא יוכל לכוף ראשו לעיקרו. אבל מדברי רבינו ז''ל לא משמע כן אלא דכל זמן שלא יוכל לכוף ראשו לעיקרו כעין תער מקרי ולפיכך בתער דקאמר רב חסדא קאי אכולא מילתא דאפי' לענין הסתירה בעינן שיהיה רוב ראשו וכעין תער דהיינו שלא יכוף ראשו לעיקרו אבל אם יכול לכוף ראשו לעיקרו אינו סותר ויצא לנו לפי פירושו דכשעקר אחת ולא הניח לכוף ראשו לעיקרו לוקה אבל אם הניח כדי לכוף ראשו לעיקרו אינו לוקה וכן בסתירה וכ''כ בריש פרק שלישי גבי סתירה דכל זמן שלא נשאר מן השערות כדי לכוף ראשן לעיקרן והוי רוב ראשו סותר ודלא כתוס' שמחלקים בין מלקות לסתירה אבל מכל מקום תימה דבסתירה (כ''ע) מודו רבינו ז''ל והתוספות ז''ל דאם נשאר כדי לכוף ראשו לעיקרו אינו סותר ובגמ' משמע שם בהפך דשאלו שם (דף מ''ט) האי מזיא מלתחת רבי או מלעיל ואמרו למאי נפקא מינה לנזיר שגלחוהו (לסטים) ושיירו בו כדי לכוף ראשו לעיקרו כלומר דאי מלתחת רבי סותר נזירות דכיון דשקליה לשער דהוה ביה בעת נזירותו אבל אי מלעיל רבי אינו סותר ואסיקו שם בגמרא ש''מ מלתחת רבי ש''מ והקשו שם ואלא הא דתניא נזיר שגלחוהו לסטים ושיירו בו כדי לכוף ראשו לעיקרו אינו סותר ואי סלקא דעתך מלתחת רבי לסתור ואוקמוה בגמ' שגלחוהו אחר מלאת וכר''א משמע דבין לרבנן ובין לר''א היכא שגילחוהו קודם מלאת אפי' שיש כדי לכוף ראשו לעיקרו סותר ולדידן דקיימא לן כרבנן אפילו אחר מלאת נמי סותר ואם כן איך כתבו דהיכא דהגיע לכוף ראשו לעיקרו אינו סותר והוא דבר תימה. ואולי יש לתת טעם לרבינו ז''ל דכיון דהוא סובר דובתער דקאמר רב חסדא אכולא מילתא קא מהדר ואפי' אסתירה כדכתיבנא אם כן כיון דרב חסדא אמר דסותר היכא דהוי כעין תער דוקא וכל היכא דלא הוי כעין תער אינו סותר ממילא שמעינן דהיכא דאיכא כדי לכוף ראשו לעיקרו אינו סותר דודאי לאו כעין תער מקרי ואם כן לפי דברי רב חסדא נקטינן דלא כפשיטותא דפשיטא לעיל בגמ' דמלתחת רבי ואפי' יש בו כדי לכוף ראשו לעיקרו סותר וכיון דרב חסדא פליג על פשיטותא דלעיל נקטינן כוותיה דגמ' הביא תניא כוותיה סיוע למלתיה. כל זה נוכל להליץ בעד רבינו ז''ל והוא דוחק גדול: 


! יב 
[[העביר על ראשו סם כו'.]] לא ידענא מהיכן הוציא זה דכיון דבגמ' אמרינן לא יעבור לרבות את כל המעבירין אפי' סם במשמע והכי משמע פשטא דשמעתא דאמר ומאחר שסופנו לרבות כל דבר מה ת''ל תער ואי ממעטינן סם נימא דתער אתי למעוטי סם א''ו דכל דבר מרבינן אפי' סם וטעמו של רבינו ז''ל לא ידעתי: 


! יד 
[[ולא יחוף באדמה מפני שמשרת את השער וכו'.]] הרב בעל כ''מ תמה אמאי פסק כר' ישמעאל וכתב דאפשר דס''ל דלא פליג את''ק. אבל לא משמע כן מדברי רבינו ז''ל בפירוש המשנה שכתב והלכה כר' ישמעאל והלכה מכלל דפליגי. אלא דמ''מ יש לתת טעם לרבינו ז''ל משום דשקיל וטרי גמ' אליביה דבעי אי אמר מפני שהיא משרת או מפני המשרת וכיון דגמ' בעי לפרושי טעמיה משמע דהלכתא כוותיה ובבעיא פסק רבינו ז''ל לקולא משום דהוי בדבר דרבנן דאי איכא אדמה דלא מתרא לא אסרינן אלא אטו אדמה דמתרא והוי גזירה דרבנן וכיון דהוי ספיקא דרבנן נקטינן ליה לקולא אבל אין הטעם משום דספק נזירות להקל כמ''ש הרב בעל כ''מ ז''ל דלא נאמר כן אלא גבי כרי משום דלא מעייל איניש נפשיה לספיקא דאמר אם יהיה בכרי זה מאה כור ונגנב או נאבד בזה אמרינן דלא חייל אבל היכא דחל נזירות ולא ידעינן אם ישיר שער או לא ודאי דזה הוי ספק בשל תורה לחומרא וגדולה מזו אמרו בגמ' בפ''ק דנזיר (דף ח') גבי רואין את הקופה כאילו מלאה חרדל דאפי' לר''ע דאמר דספק נזירות להקל דכיון דנחית לנזירות במאי נסלקיה דר''ע לא אמר דספק נזירות להקל אלא היכא דלא נחית לנזירות וכו' יע''ש: 


! טז 
[[נטמא למת פעמים הרבה כו'.]] הר''א ז''ל האריך בהשגות ופסק כרבה והרב בעל כ''מ ז''ל כתב שלכאורה נראה שהדין עמו אלא משום דרב יוסף אמר האלהים משמע דדקדק בשמועתו יפה. ובמחילה מכ''ת אלף פעמים דרבינו ז''ל ג''כ פסק כרבה אלא שהר''א ז''ל ורבינו חולקים בפירוש הסוגיא והוא מחלוקת רש''י ז''ל והתוס' ז''ל דרבינו ז''ל מפרש כפי' התוס' ז''ל והר''א ז''ל מפרש כפירש''י ז''ל והתוס' ז''ל כתבו שפירוש הקונטרס קשה להבין ועם זאת ההשגה של הר''א זכיתי אני להבין לע''ד ועתה אפרש. דע כי בפ' ג' מינים (דף מ''ב:) איפליגו רבה ורב יוסף דרבה אמר בשם רב הונא דחייב הכתוב על הטומאה וביאה תרתי אבל טומאה וטומאה לא כלומר לא מיחייב אלא אחת ורב יוסף אמר האלהים אמר רב הונא אפי' טומאה וטומאה דאמר רב הונא נזיר שהיה עומד בבית הקברות והושיטו לו מתו ומת אחר ונגע בו חייב אמאי הא מיטמא וקאים אלא לאו אמר רב הונא אפי' טומאה וטומאה והקשה לו אביי מברייתא דאמרה דכהן שהיה לו מת מונח על כתפו ונגע במת אחר שהוא פטור ואמר לו רב יוסף תקשי לך מתני' דתנן היה מיטמא למתים כל היום אינו חייב אלא אחת אמרו לו אל תטמא אל תטמא חייב על כל אחת ואחת ואמאי הא מיטמא וקאים אלא קשיא אהדדי ל''ק כאן בחיבורין כאן שלא בחיבורין וכו' אבל טומאה וטומאה לא דהא מיטמא וקאים טומאה וביאה נמי הא מיטמא וקאים אר''י כאן בבית כאן בשדה והקשו על זה ואוקימו במסקנא כגון שנכנס בשידה תיבה ומגדל וכו' ורב אשי מוקי לה כגון שהיה גוסס ומת וכו' והשתא איפליגו בפירושה התוס' ז''ל ורש''י ז''ל דהתוס' ז''ל פירשו דאביי הוא שתירץ כאן בחיבורין כאן שלא בחיבורין וה''ק ליה אביי לרב יוסף בשלמא לדידי דסבירא לי כרבה ל''ק מתניתא דברייתא דאמרה דפטור הוא בחיבורין ומתני' שלא בחיבורין כלומר שכבר פירש מן המת ואח''כ נגע במת אחר ורבה נמי דקאמר אבל טומאה וטומאה לא לא קאמר הכי אלא כשהיה טומאה בחיבורין שהיה מת מונח על כתפו והושיטו לו מת אחר אבל שלא בחיבורין מודה רבה דחייב שתים אלא לדידך דאמרת דאפילו טומאה בחיבורין חייב שתים הא דרב הונא דאמר נזיר שהיה בבית הקברות והושיטו לו מת אחר ונגע בו דחייב דהיינו טומאה בחיבורין א''כ לדידך קשה מהברייתא וקשו ברייתא ומתני' אהדדי ובתר הכי פריך בגמ' לאביי ורבה דאית להו דיש לחלק בין ביאה וטומאה לטומאה וטומאה דהא רבה אמר טומאה וטומאה לא א''כ משמע דאית להו דטומאה וביאה דומיא דטומאה וטומאה דהיינו בחיבורין דחייב דעל כרחין מאי דקאמר רבה דטומאה וטומאה דפטור הוא בחיבורין לפי מאי דמוקי אביי וא''כ על דא קאמר דטומאה וביאה חייב אפי' בחיבורין כלומר דמת על כתפו והלך לאהל המת דאי פירש מן המת ואח''כ נכנס לאהל המת אפי' טומאה וטומאה נמי חייב אלא ודאי אפי' בחיבורין קאמר דבטומאה וביאה חייב ומפני כן הקשו דאמאי הא מיטמא וקאים כלומר כיון שהוא נוגע בטומאה כשנכנס לאהל המת הא מיטמא וקאים ותירצו כאן בבית כאן בשדה כלומר מה שאמר רבה דבטומאה וביאה חייב הוא כשנכנס לאהל המת ולא נגע במת קודם כאן בשדה כלומר מה שאני אומר בטומאה וטומאה שחייב אחת ולא שתים הוא בשדה בלא אהל דאז ודאי דלא משכחת דמיחייב שתים דאם נגע בשני מתים בבת אחת כולה חדא התראה דעל לאו אחד של טומאה מתרין בו בבת אחת ואינו כטומאה וביאה שכשהם בבת אחת מתרין בו על תרי לאוין לאו דטומאה ולאו דביאה ואם נגע בשני מתים בזה אחר זה והיה נוגע בראשון כשנגע בשני הרי הוא מחולל ועומד כמ''ש שם בתוס' ז''ל. כל זה בגמ' אלא שאני ביארתי דבריהם לפ''ז ודאי דאיתותב רב יוסף והלכה כרבה דלדידיה לא קשו ברייתא ומתני' אהדדי משא''כ לרב יוסף וע''פ פירוש זה פסק רבינו ז''ל כרבה וכל דבריו הם כדברי רבה. אבל להר''א ז''ל בהשגות דרך אחרת ומפני כן השיגו דהוא מפרש דרב יוסף עצמו תירץ ל''ק כאן בחיבורין כאן שלא בחיבורין וה''ק ודאי דטומאה בחיבורין לא מיחייב אלא חדא ומאי דאמרי בשם רב הונא דטומאה בחיבורין מיחייב תרתי דקאמר נזיר שהיה עומד בבית הקברות והושיטו לו מת דהיינו טומאה בחיבורין ליתיה. אבל מ''מ גם מה שאמר רבה דטומאה וטומאה לא דמשמע בין בחיבורין בין שלא בחיבורין ליתיה ודאי דהיכא דהוי שלא בחיבורין ודאי חייב ובחיבורין פטור ובהכי א''ש ברייתא ומתני' דלא פליגי אהדדי ובתר הכי מקשה בגמ' לרבה דקאמר דטומאה וטומאה בכל גוונא אינו חייב אלא אחת אפי' שלא בחיבורין אע''ג דפירש מן הטומאה א''כ טומאה וביאה דמיחייב תרתי היכי משכחת לה דאי נגע במת ואח''כ נכנס לאהל הא בטומאה וטומאה כי האי גוונא פטור דרבה אפי' בשלא בחיבורין פוטר וא''כ בטומאה וביאה נמי ותירצו כאן בבית כאן בשדה כלומר מה שחייב בטומאה וביאה הוא בבית שנכנס לאהל המת דבאו טומאה וביאה בבת אחת ומת שפטור בטומאה וביאה הוא בשדה כלומר שנגע במת שבשדה ואח''כ נכנס לאהל דאז פטור אע''ג דהוי שלא בחיבורין כיון דבכי האי גוונא בטומאה וטומאה אפי' שלא בחיבורין פטור ואין לחלק ביניהם ולפ''ז קשיא לרבה מתני' דקאמרה דחייב על כל אחת ואחת והוצרך הר''א ז''ל לתרץ דרבה מוקי מתני' בטומאה וביאה דאתו בבת אחת כדאוקימו בגמ' והתרו על שניהם ולזה חייב שתים ולפ''ז רב יוסף הוא מחלק בין טומאה בחיבורין לשלא בחיבורין בענין טומאה וטומאה אבל בענין טומאה וביאה ס''ל דלא מיבעיא כשנגע במת ואח''כ נכנס לאהל דחייב דכי האי גוונא בטומאה וטומאה נמי חייב אלא אפי' בחיבורין דבטומאה וטומאה פטור בטומאה וביאה חייב אלא דוקא כשהם בבת אחת דאע''ג דהך תירוצא אוקימו בגמ' אליבא דרבה מ''מ רב יוסף ודאי מודה דאם לא היו בבת אחת אלא שנכנס אצבעו קודם או חוטמו דאינו חייב אלא אחת דהוי כטומאה בחיבורין שנגע במת ובעודו נוגע במת נגע במת אחר דהוי מחולל ועומד ה''נ כיון דבעוד שהכניס אצבעו הכניס אח''כ גופו ודאי דפטור ואינו חייב אלא אחת אבל כשהם באים יחד כגון שנכנס בשידה תיבה ומגדל או שהיה גוסס ומת כשהיה באהל ודאי דמחייב תרתי זהו פי' הר''א ז''ל בסוגיא וע''פ זה השיגו שהיה לו לפסוק כרבה והוא פירש''י ז''ל שפירש בגמ' טומאה וביאה נמי הא מיטמא וקאים דאע''ג דנגע במת ואח''כ נכנס באהל לא ליחייב אלא אחת משום דבטומאה וטומאה נמי הכי וכן פירש כאן בשדה כגון שנגע במת ובשדה ואח''כ נכנס באהל שמת תחתיו דפטור ולפי שכבר הוא מחולל ועומד וא''א שיהיה זה כפירוש התוס' ז''ל דלפירוש התוס' ז''ל בטומאה וטומאה בכה''ג חייב לרבה דהיינו שלא בחיבורין אלא שהוא מפרשה כפירוש הר''א ז''ל דלרבה בטומאה וטומאה אפי' שלא בחיבורין אינו חייב אלא אחת ומפני כן פירש''י ז''ל דבטומאה וביאה נמי הוי כה''ג והתוס' ז''ל מפני שהם מפרשים כדכתיבנא כתבו שפירש''י ז''ל קשה להבין והטעם שהתוס' לא פירשו כפירש''י ז''ל בגמ' מפני שהוא דוחק לומר שרב יוסף הדר ממאי דקאמר לעיל בשם רב הונא דטומאה בחיבורין חייב ומודה דאיתותב רב הונא בהא וכן הוא דוחק לומר דרבה דהלכתא כוותיה מוקי מתני' בטומאה וביאה דמתני' משמע דאיירי בטומאה וטומאה דרישא דמתני' אמרה היה מיטמא למתים וכו' אמרו לו אל תיטמא אל תיטמא משמע דאיירי בטומאות שמתטמא למת והר''א ז''ל ורש''י ז''ל לא רצו לפרש כפי' התוס' ז''ל דלפירושם ק''ק מאי מקשה בגמרא טומאה וביאה הא מיטמא וקאים דנימא דמאי דקאמר דחייב תרתי בטומאה וביאה הוא כשנגע במת ואח''כ נכנס לאהל. מיהו אין זו קושיא דהתוס' ז''ל הרגישו קושיא זו ותירצו דא''כ אפילו טומאה וטומאה נמי ומשמע דבגוונא דבטומאה וטומאה פטור ראוי ליחייב בטומאה וביאה כדי שנאמר שיש חילוק ביניהם. עוד יש דוחק בפירוש התוס' שתירצו בגמ' כאן בשידה דלפירוש רש''י ז''ל א''ש טובא אבל לפי' התוס' ז''ל קשה ודחקו עצמם הרבה שפירשו ואמרו כלומר כל טומאה וטומאה בלא אהל לא משכחת שיתחייב שתים כו'. א''כ לכל הפירושים יש טעם נכון כל אחד לפי שיטתו וכיון שכן אין להשיג על רבינו ז''ל שהלך בשיטת התוס' ז''ל ומה גם כי שיטת התוס' ז''ל היא יותר מחוורת בפשט ההלכה: 


! יט 
[[נכנס לאהל המת או לבית הקברות בשגגה וכו'.]] קשה דבפרק מי שאמר (דף י''ז) בעי רבא נזיר והוא בבית הקברות מהו בעי שהייה למלקות או לא. ואמרו שם כגון שנכנס בשידה תיבה ומגדל ובא חבירו ופרע מעליו מעזיבה כי גמירי שהייה בבית המקדש אבל אבראי לא או דלמא לא שנא תיקו ע''כ. וכפי הנראה לקמן בפרק ששי שכתב רבינו ז''ל נכנס לשם בשידה תיבה ומגדל ובא חבירו ופרע עליו את המעזיבה ונטמא אף על פי ששהא שם אינו לוקה משמע דמפרש לה כדברי הרב בעל כסף משנה ז''ל דמבעיא ליה אי בעינן שהייה או דילמא אפילו דאיכא שהייה אינו חייב דאין ענין שהייה לכאן ולכך פסקה לקולא דאינו לוקה ואם כן הכא נמי הוה ליה למימר דאינו לוקה דדילמא לא ילפינן ממקדש דכי גמיר שהייה דוקא במקדש גמירי ולכך מן הראוי היה לו לומר דאינו לוקה ואף על גב דיש לחלק בין הכא להתם דהכא סוף סוף נכנס בבית הקברות באיסור אף על פי שהיה בשגגה מה שאין כן שם שלא נכנס מדעתו אלא חבירו פרע את המעזיבה בע''כ כדפירשו התוספות ז''ל והכריחו כן מפ''ב דשבועות מכל מקום סוף סוף מהיכא קא ילפת שהייה מהתם ילפת אם כן בעיא אכתי איתא והיה לו לפסוק לקולא, ואולי סובר רבינו ז''ל דהיכא דנכנס באיסור כה''ג ודאי דשהייה מחייבו ולא אמרו בגמרא אי גמירי שהייה הוי במקדש דוקא אלא כשהיה באונס דפרע חבירו בעל כרחו את המעזיבה דהתם אמרינן דוקא במקדש גמירי אף על פי שהוא נגד הסברא כיון שהיה באונס אבל בעלמא אין לחייבו בעבור השהייה אבל הכא דנכנס בשגגה והתרו בו סברא הוא דשהייה מחייבו וזה דוחק: 


! כא 
[[וכן אם נזר בבית הקברות לוקה משום בל תאחר וכו'.]] אע''ג דנראה שהוא לאו שאין בו מעשה כבר כתבו התוס' ז''ל בפ' מי שאמר (דף י''ז) ד''ה אילימא דאמר לא תינזור וכו' דהוי לאו שיש בו מעשה במה שאינו יוצא משם וכו': 

~ הלכות נזירות - פרק ששי




! ב 
[[כיצד נדר נזירות מאה יום וכו'.]] התוס' ז''ל חולקים על זה דכתבו בפ' ג' מינים גבי מתני' דגלחוהו ליסטים (דף ל''ט בד''ה סתם) וז''ל והילכך בנזירות של ששים יום אם גלחוהו ביום שלשים אינו סותר כלום דאיכא עדיין גידול שער קודם יום תגלחת ע''כ. וקצת קשה לדברי רבינו ז''ל שסובר דאפי' בנזירות מרובה בעינן שיגדל ל' יום ואותם ל' יום אינן עולים לו דבפ' הנזכר דף מ''ד הקשו ויין יסתור שלשים יום ק''ו מתגלחת ומה תגלחת שהותרה מכללה סותרת יין שלא הותר מכללו אינו דין שיסתור ותירצו מידי הוא טעמא אלא משום גידול שער גבי יין הא קאים שערו ע''כ. משמע דטעמא הוי משום גידול שער מאי דסותר וכיון דבנזירות מרובה אע''פ שיגלח באמצע הרי בסוף איכא גידול שער כדכתבו התוס' ז''ל אמאי סותר ואי סותר נילף מינה יין דהשתא ליכא למימר התם טעמא משום גידול שער דבלאו הכי איכא גידול שער. ובאמת דעת התוס' ז''ל מתיישב יותר בפשט השמועה אבל מ''מ מתני' מסייעא לרבינו ז''ל דקאמרה חומר בטומאה מבתגלחת שהטומאה סותרת את הכל וחייבין עליה קרבן ותגלחת אינה סותרת אלא ל' ע''כ. משמע דכי היכי דבטומאה סותרת בין בנזירות מרובה בין בנזירות מועט הכי נמי בתגלחת דאי לא לימא נמי חומר בטומאה שסותרת בין בנזירות מרובה בין במועט משא''כ בתגלחת שאינה סותר אלא מועט ולא מרובה שישאר לו גידול שער כדי שיגלח: 


! ה 
[[נטמא ביום שלאחריו וכו' או גלח אחר מלאת וכו'.]] בפ' ג' מינין (דף ל''ט) אמרו ואלא הא דתניא נזיר שגלחוהו ליסטים וכו' כגון שגילחוהו אחר מלאת ומני ר' אליעזר היא דאמר כל אחר מלאת שבעה סותר וכו' והתוס' ז''ל פי' בחד פירושא הפך דברי רבינו ז''ל דכי היכי דלר''א ילפינן סתירה דתגלחת מסתירה דטומאה הכי נמי לרבנן ילפינן הא מהא ואם נתגלח אחר מלאת סותר ל' כמו בטומאה אבל פירשו פירוש אחר דלרבנן לא ילפינן תגלחת דטומאה דרבנן אזלי לטעמייהו דאית להו בדף מ''ו תגלחת אינה מעכבת ורבי אליעזר אזיל לטעמיה דאית ליה תגלחת מעכבת ולכך לרבנן כשנתגלח אחר מלאת אינו סותר דתגלחת אינה מעכבת וזה דעת רבינו ז''ל: 


! ו 
[[נטמא ביום שנדר וכו' לפיכך אם נטמא משלישי והלאה וכו'.]] נראה דרבינו ז''ל מפרש מאי דפשיט רבא בגמ' יפלו כתיב כפירושא קמא דרש''י דר''ל ובעינן דלהוו תרי בנפילה דלא כפירושא בתרא וכפירוש התוס' ז''ל שהם מפרשים יפלו כתיב ומשמע בכל גוונא ולהאי פירושא הוי הגירסא בצריכותא הכי אי כתב רחמנא ימים ולא כתב יפלו הוה אמינא עד דנפקין תרין ועיילין תלתא כתב רחמנא יפלו וכו' אבל גירסת רבינו ז''ל היא כגירסת פירוש קמא דרש''י ז''ל וכמו שפירש הרב בעל כ''מ ז''ל וזה מבואר שם בגמ' דף י''ט ע''ב בפי' רש''י ז''ל והתוס' ז''ל אבל מ''ש הרב בעל כ''מ ז''ל דאי אפשר דפסק כר''א דא''כ לא היה לו לרבינו ז''ל להשמיט ברייתא דתניא נטמא בסוף מאה יכול יהא סותר ת''ל והימים הראשונים יפלו מכלל דאיכא אחרונים וזה אין לו אחרונים וקשה דלדבריו אפי' לפירושא קמא שפירש דרבנן מודו לר''א דנזיר טהור שנטמא א''כ הך ברייתא בנזיר טהור איירי וכרבנן אתיא ואמאי השמיטה. ועוד דלא היה לו להקשות דלמה השמיטה אלא דכתב בהפך שכתב לעיל ואפי' נטמא ביום מלאת ימי נזרו סותר הכל והא ודאי הפך ברייתא זו דליכא אחרונים ומ''מ סותר ולפירושא קמא שפירש סברא הפוכה ממאי דאיתותב עולא ודאי דדוחק גדול הוא. אלא העיקר נ''ל כמ''ש בפירוש המשנה דהלכה כר''א וכי תימא א''כ איך פסק נטמא ביום מלאת בסוף היום סותר את הכל ונראה דהוקשה לרבינו מה שהקשו התוס' דהיכא קאמר ר''א בריש מי שאמר שנטמא יום ל' סותר את הכל ובנטמא יום מאה סותר ל' הא אמר בגמ' דאית ליה דבעינן אחרונים ואי נטמא ביום מאה אינו סותר ותירצו דמאי דאמר בגמ' אינו סותר דהיינו אינו סותר את הכל אבל ל' מיהא סותר והכי ס''ל לתוס' וא''כ מתני' דקאמר נטמא ביום מאה סותר הכל ודאי דלית ליה כר''א דבעינן אחרונים ולכך פסק רבינו ז''ל כסתם משנה ודלא כר''א אבל בראשונים פסק כמותו משום דראה דשקלי וטרו אמוראי אליביה דרב פפא בעי לאביי הלין ימים דקאמרינן דנפק חד כו'. זה נ''ל טעם נכון לדברי רבינו ז''ל מסכים עם פירוש המשנה ומ''ש רבינו אלא משלים עליהם אחר שיביא קרבנו נראה מדברי רבינו ז''ל דאית ליה דמביא קרבן טומאה אבל התוס' כתבו שם בדף ט''ז ולר''א אינו מביא קרבן טומאה אלא מונה ז' ימים ושונה וטובל כו': 


! ח 
[[מי שנדר והוא בבית הקברות וכו'. ולוקה על שהייתו שם וכו'.]] קשה על דברי רבינו דמשמע דאם התרו לו אל תשהא שם כדכתב הרב''י ז''ל לוקה ואמאי דילמא לא גמירי שהייה במלקות דר''ל לפי פירושו דאפי' שהה אינו חייב מלקות דהכי מפרש הוא בגמרא כנראה מהדין שהזכיר בסמוך וכמ''ש הרב בעל כ''מ ז''ל ועוד דא''כ אמאי לא אוקימו בגמרא בכה''ג דאמרו לו למי שנזר בבית הקברות צא משם ושהה וקא מבעיא לן אי מהני שהייה להלקותו או דילמא לא גמירי שהייה אבראי ואפי' שהה שם אינו לוקה וכל שאר הקושיות שהקשה הרב בעל כ''מ ג''כ קושיות עצומות הן אלא שבהגהתו שהגיה לשון רבינו ז''ל (רצה) ליישב ומ''מ קשה מ''ש: 


! י 
[[יצא והזה וטבל כו'.]] בפ''ג (דף ט''ז:) אמר במשנה מי שנזר והוא בבית הקברות כו' (עיין בכ''מ) והוקשה לבעלי התוס' ז''ל דאיך אפשר דהימים של בית הקברות יעלו לו מן המנין שהוצרכה לומר המשנה שלא יעלו והלא אפי' טהור ונטמא סותר כל הקודמים ואיך אפשר שיעלו לכך פירשו דכולה חדא מילתא היא וה''ק אין עולין לו מן המנין לענין דמונה והולך דאינו מביא קרבן טומאה וכן פירשו עולין מן המנין לענין זה כשנטמא שסותר אותו מנין ומביא קרבן טומאה והם פירשו כן שסוברים דכולה מתני' איירי בטומאה שהנזיר מגלח עליהם דהיא טומאה סותרת מדקאמר ברישא אינו מביא קרבן ובסיפא אמר מביא קרבן ובודאי דהא הוי בטומאה שהנזיר מגלח אבל רבינו מכח קושיא זו שהקשו התוס' פירש דמתני' תרתי קאמר ולצדדין קתני מ''ש אין עולין לו מן המנין הוא בטומאה שאין הנזיר מגלח דאינה סותרת אותה טומאה וה''א דעולה לו מן המנין קמ''ל ומ''ש ואינו מביא קרבן טומאה ה''ק ואם נטמא בטומאה שהנזיר מגלח אינו מביא קרבן טומאה וכ''כ למעלה כסדר פירושו במשנה מי שנדר והוא בבית הקברות אין עולין לו מן המנין ואם נטמא שם בבית הקברות וכו' אינו מגלח ואינו מביא קרבן טומאה וכן בסיפא אותן הימים שמנה עולין לו מן המנין דאיירי בטומאה שאינה סותרת ולכך עולין ואח''כ כתב ואם נטמא שם בטומאות שהנזיר מגלח מביא קרבן והיינו סיפא דמביא קרבן טומאה דמתני' לצדדין קתני. ומעתה אין לתמוה מה שתמה הרב בעל כ''מ דלמה כתב ואם נטמא שם אחר שנכנס באחת מן הטומאות וכו' דהוא נקט כלישנא דמתני' ומתני' בהא הוא דקאמר ומביא קרבן טומאה דבנכנס קא עסיק תנא דמתני' והא דנקט נכנס לרבותא נקטיה כדאמר בגמ' דסד''א כיון דנכנס חזר הדבר כמעיקרו שנזר והוא בבית הקברות וכי היכי דמעיקרא אפי' דנטמא בבית הקברות דטומאה דהנזיר מתגלח אינו סותר ואינו מתגלח ה''נ השתא קמ''ל. וראיתי בפירוש המשנה שכתב רבינו שכשיצא והזה וטבל וחזר לבית הקברות אפי' אותן הימים שהיה בבית הקברות כיון שאינם טומאה שהנזיר מגלח עליהם עולה לו מן המנין אבל כאן כתב דדוקא אותן הימים שמנה עד שחזר לבית הקברות ובודאי דכן עיקר דלקמן כתב בפ''ז דטומאה שאין הנזיר מגלח מ''מ אינו עולה לו מן המנין. והר''א בהשגות כתב אין אותן הימים עולין לו מן המנין פי' כדי שיגלח ויביא קרבן טומאה. נראה שדעתו כדעת התוס' אבל אין דעת רבינו כן שכתב אין אותן הימים עולין ואיירי בטומאה שאין הנזיר מגלח ואיך נאמר דמייתי קרבן אם אינה טומאה שהנזיר מגלח עליה אלא רבינו ז''ל מפרש כמו שפירשתי ולא ידעתי למה לא פירש כן הר''א גבי ואפי' שהה שם כמה ימים אין עולין לו שכתב רבינו ז''ל לעיל: 


! יא 
[[תגלחת הטומאה כיצד היא כו'.]] משנה בפרק שלשה מינים (דף מ''ד:) דברי רבי עקיבא אמר לו רבי טרפון מה בין זה למצורע אמר לו זה טהרתו תלוי בימיו ומצורע טהרתו תלויה בתגלחתו ואינו מביא קרבן אלא אם כן היה הערב שמש ופירשו התוספות דה''ק (מה בין) דין זה למצורע דהתם שמעתי ממך שאפילו גלח בשמיני צריך להקריב בתשיעי ואמר לו רבי טרפון דבמצורע הטבילה צריכה שתהיה אחר התגלחת וכיון שגלח בשמיני אפילו שטבל בשביעי צריך לטבול פעם אחרת בשמיני וצריך שיעריב שמשו כדי להביא קרבן אבל נזיר הטבילה היא קודם הגילוח והוא טבל בשביעי וגלחוהו בשמיני והרי העריב שמשו ויכול להביא קרבן. ורש''י פירש בענין אחר ולדבריו המצורע אין טעון הערב שמש ואם גלח בשמיני מביא קרבנותיו בשמיני עצמו ורבינו בפרק חמישי מהלכות מחוסרי כפרה כתב דמצורע טעון הערב שמש ואם גלח בשמיני יביא קרבן בתשיעי נראה דמפרש כפירוש התוספות ז''ל: 


! יג 
[[אינו מתחיל למנות עד שמביא חטאתו כו'.]] כרבנן בפרק שלישי (דף י''ט) ורבי ישמעאל פליג התם ואמר דאשם וחטאת מעכב ואמר שם בגמרא מאן תנא להא דת''ר אשה שנדרה בנזיר ונטמאה ואח''כ הפר לה בעלה מביאה חטאת העוף ואינה מביאה עולת העוף אמר רב חסדא רבי ישמעאל ופירש''י ז''ל בפירושו קמא דאי לרבנן לא איצטריכא ליה למיתני דהא אמרינן עולת העוף לא מעכבא. ולפ''ז קשה על רבינו ז''ל דפסק כרבנן איך לקמן בפ''ט כתב האשה שנדרה בנזיר ואח''כ הפר לה בעלה וכו' הרי זו מביאה קרבן טומאה ומדכתב סתמא משמע דעולה נמי מייתי. ואפשר דמפרש כפירוש בתרא דרש''י ז''ל שפירש דאי רבנן משום דורון בעלמא קא מייתי ליה ולא משום נזירות הכא נמי מייתי ע''כ, ולכך פסק התם דמביא עולה כיון דהוא דורון בעלמא א''נ אפילו מפרש כפירוש קמא הא אמרינן התם דאי בעל מיגז גייז אפילו עולת העוף נמי מייתי ואע''ג דבפ''ג מהלכות נדרים משמע דרבינו פסק כמ''ד מיעקר עקר שכן כתב שאין האב והבעל מתיר כו' מ''מ ע''כ כמ''ד מיגז גייז פסק וכמ''ש שם הרב בעל כ''מ ז''ל דאיך אפשר לומר דפסק כמ''ד מיעקר עקר כנגד פשיטותא דגמ' ולומר דמפרש דמר זוטרא כדכתבו התוס' ז''ל אע''פ שדחו זה הפירוש מ''מ אי אפשר לומר כן דהוא ז''ל כתב בפי''ב דהיכא דנדרה ועברה על נדרה ואח''כ הפר לה בעלה לוקה ומבואר בסוגיא בפ''ד דנזיר דאי מיעקר עקר אינו לוקה אלא ודאי דפסק מיגז גייז וכבר יישב דבריו הרב בעל כ''מ ז''ל שם בפי''ג: 


! יד 
[[כשמגלח הנזיר וכו'.]] בפ' ג' מינין (דף מ''ה ע''ב) וגבי נזיר טהור פסק לקמן בפ''ח כר' יהודה ותמה הרב''י ז''ל למה הניח סברת חכמים והיא סתם משנה, וי''ל מפני שאמרו בסוף תמורה כאן בנזיר טמא משמע דטהור בכל גוונא משליך על האש דאל''כ לוקי תרוייהו בנזיר טהור ולימא כאן שגילח במדינה כאן שגילח במקדש וכרבנן ואע''פ שאין זה כ''כ הכרח מ''מ טעם קצת הוי לפסק רבינו ז''ל: 


! טו 
[[נזיר שנטמא טומאות הרבה כו'.]] הרב בעל כ''מ ז''ל תמה בכאן תמיהא גדולה ואיני יורד לסוף דעתו במה שתירץ הקושיא דמה הוא טעמא דאמרינן בגמרא בפ''ג דנזיר דמתני' דקאמרה נזיר שנטמא טומאות הרבה אינו מביא אלא קרבן אחד דלא אתיא כרבי מההוא טעמא גופיה לא אתי כרבנן דאי נטמא קודם שהביא החטאת בשמיני אכתי לא חיילא עליה נזירות טהרה וחדא טומאה הוי והיכי קאמר טומאות הרבה ואי נטמא אחר שהביא החטאת הרי כבר הביא קרבן טהרה ובודאי דאם נטמא צריך קרבן אחר וכה''ג אמרינן לרבי הא בהא תליא אי אמרינן לילה מחוסר זמן אימתי מיחזי לקרבן לצפרא נזירות נמי לא חיילא עד צפרא ואי אמרת לילה אינו מחוסר זמן נזירות טהרה חיילא מאורתא וה''נ אמרינן לרבנן כדכתיבנא ואי אפשר דמתני' אתיא אלא כר' יוסי דאמר דחיילא נזירות טהרה בשביעי אע''פ שלא הביא קרבן כפרה דלא תליא נזירות טהרה בקרבן וברייתא דקאמרה דנזיר דנטמא בשביעי דאינו עולה לו מן המנין ודאי סברא דנזירות טהרה לא חיילא עד שמיני וא''כ רבינו דפסק כההיא ברייתא דנזירות טהרה לא חיילא עד שמיני לא מתוקמא הך מתני' דטומאות הרבה כרבנן בשום צד. ונ''ל לתרץ דמ''מ אע''ג דנזירות טהרה לא חיילא עד שמיני קרי ליה רבינו טומאות הרבה כיון דהוא אחר הטבילה של שביעי קרי ליה טומאה מוחלקת אע''פ שלענין הדין חדא טומאה היא. וכ''ת א''כ נימא דמתני' אתיא כרבי ונטמא בז' וקרי טומאות הרבה מפני שנטמא אחר הטבילה ודמי לטומאות הרבה ואמאי אוקמוה בגמרא דלא כרבי. וי''ל דבפ''ב דכריתות (דף ט') קאמרה מתני' חמשה מביאין קרבן אחד על עבירות הרבה ומני הא דנזיר שנטמא טומאות הרבה וא''כ ע''כ צ''ל דמתני' לא מני אלא טומאות מחולקות דומיא דאידך דקרי עבירות הרבה שהם דברים מוחלקים: 


! טז 
[[נזיר שגלח תגלחת טהרה כו'.]] בפ' בתרא דנזיר (דף ס''ג) אמר במשנה נזיר שגלח כו' אם עד שלא גלח בין כך ובין כך סותר וכו' (עיין בכ''מ) ופירשו התוס' דירד לטבול דרישא איירי בנטמא טומאת שרץ וקאמר דכיון דלא נטמא בטומאת מת היכא דנמצא המת צף דהיא טומאה ידועה אבל כשהוא משוקע בקרקע המערה שהיא טומאת התהום טהור כיון דהוא לא הוחזק בטומאת מת אלא בטומאת שרץ ואין הפרש בין ירד לטבול לירד להקר אלא דרישא נקט ירד לטבול לרבות דאע''ג דירד לטבול ודקדק ועיין היטב שלא תהא טומאה סביבו מ''מ טמא ובסיפא נקט ירד להקר דאע''ג דלא דייק כ''כ טהור ואח''כ אמר שאם היה טמא בטומאת מת וירד ליטהר מטומאת מת אז ודאי אפי' בטומאת התהום חזקתו טמא משום דכיון דהוא היה טמא בטומאת מת לא הותרה טומאת התהום אצלו שהיא טומאת מת ג''כ משא''כ בטמא טומאת שרץ. אבל רש''י פירש דכולה מתני' בנטמא בטומאת מת איירי ורישא דירד לטבול הוי בנטמא בטומאת מת וה''ה ירד להקר כיון שהיא טומאה ידועה שהמת צף טמא אבל כשנמצא משוקע דהיא טומאת התהום אז יש לחלק בין ירד להקר לירד ליטהר מטומאת מת והיינו דקאמר מתני' ירד להקר טהור ליטהר מטומאת מת טמא דכיון שירד לטבול והיה בחזקת טמא טמא וא''ש טפי לפירש''י מאי דקאמר שחזקת טמא טמא וחזקת טהור טהור ורבינו תפס כדפירש''י כדמשמע מדבריו בסמוך שכתב נזיר שנטמא במת וירד וטבל וכו' משמע דכולה מתני' במת מוקי לה: [[ואח''כ נודע שטמא היה בימי נזרו כו'.]] כתב כן משום דרמי בר חמא בעי התם נטמא בתוך מלאת ונודע לו אח''כ ולכך קאמר דאיירי אפי' שנטמא בתוך מלאת כדאיפשיטא התם מפשטא דמתני': 


! יז 
[[ואם עד שלא נזרק עליו אחד מן הדמים כו'.]] ודאי דרבינו נקט זריקת דמים משום דפסק כרבנן דתגלחת לא מעכבא והוי זריקת הדם לרבנן כתגלחת לר''א והא דאמר רב אשי בפ' כיצד צולין (דף פ''ח:) דטומאת התהום אפי' קודם זריקה מרצה כבר הקשו התוס' בפ' בתרא דנזיר דרב אשי לא אתי לא כרבנן ולא כר''א דלר''א תגלחת מעכבא ולרבנן זריקה מעכבא ולרב אשי לא מעכבא אפי' זריקה ותירצו דלא קאמר כן רב אשי אלא דוקא בפסח דליכא תגלחת אבל לא בנזיר וזה דעת רבינו ז''ל שתלה הדבר כאן בזריקת דמים ובהל' קרבן פסח פ''ו כתב מי שעבר בדרך ומצא מת מושכב לרחבה של דרך כו' ה''ז טהור לפסח ושוחט ואוכל פסחו כו' הרי כתב שם דאפי' קודם זריקה מרצה וכיוצא בזה כתב בפ''ד מה' ביאת מקדש אלא ששם כתב שמרצה בדיעבד ובפסח כתב ששוחט אפי' לכתחלה וכבר דקדק זה הרב כ''מ שם ונמצאו דברי רבינו על נכון. אבל מה שפירש הרב כ''מ לתרץ קושיא זו דמאי דקאמר רב אשי בפ' כיצד צולין קודם זריקה הוא אחר שנזרק אחד מהדמים וקרי קודם זריקה קודם זריקת שאר הדמים, ל''נ דדומיא דפסח הוי דהתם הוי ע''כ קודם זריקה כלל ואפ''ה קאמר רבינו ז''ל דשוחט ואוכל פסחו וכן בהל' ביאת מקדש גבי קרבנות א''כ קודם זריקה דגבי נזיר הוי קודם זריקה כלל. (ולע''ד) [ועוד] דוחק הוא לפרש דקודם זריקה דאמר בלישנא קמא הוי קודם כל זריקה וקודם זריקה הנאמר בלישנא בתרא הוי אחר זריקת אחד מהדמים: 


! יח 
[[ולא אמרו טומאת התהום אלא למת בלבד אבל הרוג לא וכו'.]] הר''א בהשגות פליג על רבינו וסובר דמ''ש בגמרא בברייתא לא אמרו אלא למת בלבד אתא למעוטי טומאה לעושה פסח היכא דהוי טומאת התהום. ויש סיוע לפירוש רבינו ז''ל מ''ש בגמ' בפ''ב (דף ט''ו) תהום דזיבה התירו ואי איתא דפירושא דהך ברייתא הוי למעוטי זיבה היכי קאמר התם תהום דזיבה התירו. והר''א סובר דהכי קאמר לעולם אימא לך טומאה דאורייתא והאי תנא פליג אתנא דברייתא אחר וסובר דתהום דזיבה התירו ולרבינו ז''ל אתי שפיר טפי: 


! יט 
[[נמצא מושקע בקרקעות מערה וכו'.]] התוס' ז''ל כתבו בפ' בתרא דנזיר וז''ל ירד לטבול במערה בשביל טומאת שרץ ונמצא כזית מן המת צף על פני המערה ספק אם היה כזית מן המת בתוך המערה בשעה שטבל והאהיל או שמא לא היה שם בשעה שטבל טמא דספק טומאה ברשות הרבים ספקו טמא ואם נודע לו אפי' אחר שגילח טמא ולא אמרינן אף כי היה כזית מן המת תוך המערה בשעה שטבל יהיה טהור משום טומאת תהום דכיון דאין שום דבר מכסה עליה הוה ליה כטומאה ידועה ע''כ. נראה בהדיא מדברי התוס' דבטומאת התהום אע''פ שהאהיל עליה אינו טמא אבל אין נראה כן מדברי רבינו בפ''י מהל' קרבן פסח שכתב גבי עבר בדרך ומצא מת מושכב לרחבה של דרך כו' הרי זה עושה פסחו בד''א כשהיה מהלך ברגליו שהרי אפשר שלא יגע אבל אם היה רוכב או טעון משא הרי זה טמא אע''פ שהיא טומאת התהום לפי שא''א שלא יגע ולא יאהיל ע''כ. משמע דאית ליה בפסח דכשהאהיל ודאי בטומאת התהום טמא ומפרש הך בד''א דקתני בברייתא דקאי אפסח ולא אתהומא כדפירש''י והתוס' וא''כ כיון דאית ליה דהיכא שהאהיל ודאי בטומאת התהום טמא היכא שהמת משוקע בקרקע המערה היכא שירד להקר למה לן שנדע שנגע הרי ודאי האהיל במערה וכדכתבו התוס' דהא ודאי מי שנכנס למערה שקבר בתוכה הוא טמא שנכנס לאהל המת וכדכתב רבינו בפ''ו מהל' טומאת מת גבי מערה שהקבר בתוכה וחצר לפני המערה כו' ואין לחלק בין נזיר לפסח ולומר דדוקא בפסח טמא בהאהיל ולא בנזיר דהא בגמ' שוינהו אהדדי. וע''ק במ''ש נמצא המת צף על פני המערה כו' שחזקתו שנגע ולמה לי שנגע נימא דעל הספק האהילה המערה. ואולי י''ל דרבינו איירי הכא במערה פתוחה מלמעלה כנגד טומאת התהום ואינו מאהיל עליה ודוחק: 

~ הלכות נזירות - פרק שביעי




! ב 
[[על הנפל ואפילו לא נתקשרו איבריו בגידין כו'.]] כר''י דמוקי מתני' דפרק כה''ג ונזיר (דף מ''ט:) דאמרה הנזיר מגלח על המת דהיינו נפל שלא נתקשרו איבריו ואע''ג דרבא אוקמה ברוב בניינו ורוב מניינו ופסקה רבינו בסמוך מ''מ סובר רבינו ז''ל דלענין דינא לא פליגי ר''י ורבא: [[ועל העצמות שהם רוב בניינו של מת ואע''פ שאין בהם רובע כו'.]] כאוקימתא דרבא ומינה דחצי קב עצמות הוי אפי' שאינו מרוב מניינו ורוב בניינו וכמ''ש רבינו וכן פירשו שם התוס' במילתיה דרבא אע''ג דבמתני' פירש והכריח דחצי קב עצמות הוי מרוב מניינו ורוב בניינו אפשר דכתבו לר''י דס''ל דאפשר דפליגי עליה דרבא וכיון דאמרינן דבנזיר רוב מניינו ורוב בניינו אע''פ שאין בהן רובע מגלח משמע דודאי מטמא בעלמא דאי לא בנזיר אמאי מגלח וא''כ שמענו דרוב דמטמא בעלמא הוי אפי' שאינו מרוב בניינו ורוב מניינו דאי רוב בניינו בלא רובע נמי וסתם מתני' דקאמרה לקמן דעל רובע עצמות אין הנזיר מגלח משמע דגילוח ליכא הא טומאה איכא הוי ברובע עצמות אע''פ שאינו מרוב מניינו דאי מרוב מניינו אפי' הנזיר מגלח בלא רובע וזה טעם לרבינו ז''ל שפסק בהל' טומאת מת פ''ב דעל רובע הקב מטמא טומאת מת אע''ג דליכא רוב מניין ורוב בנין ותמה שם הרב כ''מ ז''ל איך פסק דלא כמתני' סתמא דאהלות דקאמרה דבעינן רובע מרוב בנין וכן ב''ה בפ''ק דעדיות ועם זה שכתבנו אתי שפיר שפסק כסתם משנה דהכא דקאמרה על רובע עצמות שאין הנזיר מגלח משמע דטומאה איכא ואם יקשה עדיין לך אמאי שבקיה לדעדיות ולדאהלות דהוי תרתי ופסק כי הכא י''ל דבגמ' בפ' כה''ג ונזיר אמר ר' אליעזר זקנים הראשונים מקצתם היו אומרים כו' ב''ד אחריהם אמרו חצי קב עצמות וחצי לוג דם לכל רובע עצמות ורביעית דם לתרומות וקדשים אבל לא לנזיר ועושה פסח ואמרו שם מפי שמועה אמרו מפי זכריה ומלאכי והוי עיקר והתם איירי ברובע שאינו מרוב בנין דאי רוב בנין אפי' בנזיר מהני אע''פ שאינו רובע: [[על השדרה וכו' ועל הגולגולת וכו'.]] עיין בפ''ב מהל' טומאת מת כי שם תירץ הרב בעל כ''מ ז''ל בשם הר''י קורקוס ז''ל למה פסק רבינו ז''ל דהוי או שדרה או גולגולת כיון דהוי בעיא דלא איפשיטא: [[איזהו נצל זה בשר המת וכו'.]] שם בגמ' (דף נ') אמרינן שקרש וכתבו רבינו ז''ל בפ''ב מהל' טומאת מת ואפשר דסמך כאן על מה שביאר שם: 


! ג 
[[ולא אמרו רקב אלא למת בלבד להוציא הרוג וכו'.]] בפרק המפלת (דף כ''ז) וזה סיוע לפירוש רבינו ז''ל שפירש לעיל גבי מה שאמר ולא אמרו טומאת התהום אלא למת בלבד דהוי למעוטי הרוג דומיא דפירושא דהכא אבל אם נטמא בגוש ארץ העכו''ם וה''ה באוירה וכדפסק רבינו ז''ל בריש פרק י''א מהל' טומאת מת דארץ העכו''ם מטמא אוירה אלא רבותא נקט דאפי' נטמא בגושה דהוי טומאה חמורה מאוירה כדכתב שם אינו מגלח אי נמי שהוא לא דבר אלא בדברים דמזה בשלישי ובשביעי ובאוירה אינו מזה בשלישי ובשביעי כדאמרו בגמרא שם בפרק כה''ג ונזיר. וא''ת כיון דגזרו על אוירה למה כתב שם רבינו ז''ל בפי''א הנכנס לארץ העכו''ם בשידה תיבה ומגדל הפורחים באויר טמא שאהל זרוק אינו אהל הא בלאו האי טעמא דאהל זרוק כיון דגזרו על אוירה טמא כדאמר שם בגמ' בפ' כהן גדול ונזיר דרבי מטמא גבי נכנס בשידה תיבה ומגדל משום האויר הנכנס דרך פתחים אע''ג דאהל זרוק שמיה אהל דהכי הוה ס''ד דמ''ד התם לימא כתנאי מאי לאו רבי סבר משום אוירה כו' ואפי' תאמר דרבינו נתן טעם זה להוסיף עליו טומאה דגושה דהוי טומאה חמורה עדיין קשה לך בסוריא דעפרה טמא אמאי כתב רבינו דיכול ליכנס בה בשידה תיבה ומגדל הא כיון דאהל זרוק לא שמיה אהל ולא הויא הפסק הוי כמהלך ממש על גבי קרקע דאמר שם לא דכ''ע משום גושה מר סבר אהל זרוק שמיה אהל ומר סבר לא שמיה אהל דהיינו רבי דמטמא. ואולי י''ל דגירסת רבינו ז''ל הוי לא דכ''ע משום אוירה והכא איירי במגדל שהוא סתום לגמרי למעלה שאינו נכנס אויר ומעיקרא היה סבור דכ''ע אהל זרוק לא שמיה אהל ולכך רבי דמטמא כאילו הולך באויר ועל אוירה גזרו ור' יוסי דמטהר משום דעל אוירה לא גזרו ואע''ג דאהל זרוק לא שמיה אהל לא חשבינן ליה כהולך בקרקע אלא כהולך באויר. ותירצו דכ''ע משום אוירה וטעמא דרבי דמטמא משום דאהל זרוק לא שמיה אהל והוי כהולך באויר ור' יוסי סבר שמיה אהל והפסיק בינו לאויר והשתא א''ש דפריך בגמרא דאיך ר' יוסי מצי סבר דאהל זרוק שמיה אהל והתניא וכו' דמשמע דמעיקרא היה סבור דר' יוסי סבור דאהל זרוק לא שמיה אהל כדכתיבנא. וא''ש מה שנתן שם רבינו ז''ל הטעם דאהל זרוק לא שמיה אהל כלומר דאי לאו הכי כיון שהוא סתום הוא מפסיק בינו לאויר אבל כיון דאינו אהל הוי כהולך באויר ועל אוירה גזרו: 


! ד 
[[או שגזזו שערו וצפרניו וכו'.]] בגמרא (דף נ''א) בעי שער העומד ליגזז אי כגזוז דמי או לא וכתבו רבינו ז''ל בסוף פרק שלישי מהלכות טומאת מת וכאן סמך על מה שכתב שם. תו איכא בעיא בגמרא גבי רקב הבא מן העקב מהו. ועוד שאלו שם זרע במעי אשה מהו כלומר אי הוי גלגלין או לא ועוד שאלו (שם ע''ב) פירשה מהו ועוד שאלו עורו מהו כיחו וניעו מהו וכולהו סליקו בתיקו ולא ידעתי למה לא הזכירם רבינו ז''ל שהם ספק טומאה כמ''ש בשאר הבעיות. ואפשר דסבירא לי' דכל הני בעיי ליתנהו ובודאי דהוי רקב מדאמר ליה רב שמואל בר אחא לרב פפא ואי סלקא דעתך כל הני דקאמר הוי גלגלין רקב דמטמא היכי משכחת לה ואף על גב דשני ליה רב פפא שנויא דחיקא הוא ולכך לפי האמת לא הוי כל הני גלגלין ולכך לא הזכירם רבינו ז''ל. גם שם אמרו שרקב צריך שיבא מן הבשר והגידין ועצמות ולא הזכירו רבינו ז''ל ולא ידעתי לתת טעם לזה: 


! ח 
[[נגע באהל המת או בכלים הנוגעים וכו'.]] בגמרא (דף נ''ה) אמרו ה''נ מסתברא מדקתני וכלים הנוגעים במת הני כלים בני הזאה נינהו והקשו שם בתוס' ולישני דהני כלים דהם כלי מתכות דאדם הנוגע בהם טמא טומאת שבעה ותירצו שם דע''כ לא מתוקמא בכלי מתכות דא''כ הנזיר מגלח דחרב הרי הוא כחלל אלא ודאי בשאר כלים איירי אבל רבינו ז''ל כתב בפ''ה מהל' טומאת מת דה''ה לשאר כלים דמיטמאים טומאת ז' ואיכא בהו הזאה ולכך הוקשה לו א''כ היכי קאמר בגמ' בני הזאה נינהו ולכך הוצרך לחלק בין נזיר לשאר וזה שכתב ויראה לי וכו' הר''א ז''ל השיגו שם וסובר דלא נאמר אלא בכלי מתכות דוקא או אפי' בשאר כלים בחבורין להר''א ז''ל יש לתרץ הקושיא שהקשו התוס' ז''ל כמו שתירצו הם דאי אפשר דבמתני' מיירי בכלי מתכות או בחיבורין דא''כ אמאי אין הנזיר מגלח אלא איירי בשאר כלים ושלא בחיבורין ולהכי הקשו בגמ' הזאה מי איכא כיון דאיירי בשאר כלים ושלא בחיבורין אבל לעולם דאין חילוק בין נזיר לעלמא זו היא כוונת הר''א ז''ל ונסתלקה קושיא שהקשה הרב בעל כ''מ ז''ל וכבר נתבאר בזה ג''כ דעת רבינו ז''ל: 


! יג 
[[שזה קדושתו קדושת שעה כו'.]] התוס' ז''ל כתבו במשנה נזיר קדושתו קדושת שעה אפי' אמר נזיר עולם מ''מ סתם נזירות שלשים יום. אבל מדברי רבינו ז''ל נראה באופן אחר דכיון דכהן קדושתו מיום שנולד ועוד שאין לו היתר מקרי קדושת עולם אבל נזיר דיש לו שאלה ועוד שנזר בחייו אחרי שנולד לא מקרי קדושת עולם. ואפשר לומר דכיון רבינו ז''ל לפירוש התוס' ז''ל וה''ק ואפי' נזיר עולם יש לו דין זה מפני דסתם נזירות שלשים יום. והראשון נכון בלשון רבינו ז''ל: 

~ הלכות נזירות - פרק שמיני




! ב 
[[ואח''כ שלמים ואח''כ מגלח.]] במשנה פ' ג' מינים (דף מ''ה) אמרו תגלחת הטהרה כיצד היה מביא שלש בהמות חטאת עולה ושלמים ושוחט את השלמים (ואחר כך) מגלח עליהם דברי רבי יהודה ר''א אומר וכו' והרב בעל כסף משנה ז''ל הקשה דרבינו ז''ל פסק דלא כמאן והרחיב דעתו בתירוץ הקושיא הזאת. ונ''ל דרבינו ז''ל פסק כר' יהודה משום דבברייתא אמרו וגלח הנזיר פתח אהל מועד וכו' בשלמים הכתוב מדבר והיינו כר' יהודה והוא מפרש דמתני' הכי קאמר מביא שלש בהמות וזה סדרן חטאת תחילה ואחר כך עולה ואחר כך שלמים ואחר שישחוט את השלמים יגלח כלומר אחר ששחט כולם. וכ''ת אם כן למה אמרו שוחט את השלמים לימא ואחר כך יגלח וי''ל דמתני' אשמעינן מאי דאמרינן בברייתא דגילוח אחר שלמים קאמר קרא דהכי דייק קרא וגלח הנזיר פתח אהל מועד כו' ר''א אומר הגילוח לא יהיה אחר השלמים אלא אחר חטאת לבד וטעמא מפני שהחטאת יש לו מעלה שהוא קודם בכל מקום וכיון שיש לו מעלה זו ראוי שיגלח עליו ולפי פירוש זה של רבינו ניחא מה שהקשו התוספות ז''ל דכיון דרבי יהודה סובר דהשלמים שוחט תחילה למה הקדים חטאת לעולה ושלמים והזכיר בלשונו חטאת תחילה ואחר כך עולה ואחר כך שלמים לפירוש רבינו ז''ל כן הוא דחטאת הוי תחילה ואחר כך עולה ואחר כך שלמים. כך נ''ל פירוש דברי רבינו ז''ל: 


! ג 
[[ובין שגלח במדינה ובין שגלח במקדש כו'.]] הרב בעל כ''מ ז''ל תמה למה פסק כחכמים ולעיל נתתי קצת טעם בדבר ועוד יש טעם נכון דבענין תגלחת הטומאה הוו רבנן ור' יהודה כנגד ר''מ דסבר דאינו מגלח כלל במדינה ולא במקדש ופסק כוותיהו ובתגלחת טהרה הוי ר''מ ור''י כנגד רבנן דסברי דמגלח ופסק כוותייהו נגד חכמים וכה''ג מצינו שכתב ה''ה ז''ל במ''ש בהלכות אישות: 


! ד 
[[הנזיר או הנזירה כו'.]] אולי דכתב כן לאפוקי מדרשא דאמר בגמרא הנזירה אינה מגלחת שמא יתגרו בה פרחי כהונה. ורבינו ז''ל פסק כחכמים דלא כוותיה: [[ואחר כך הותר הנזיר.]] קשה דהא אלו הם דברי ר' אליעזר במשנה דאמרה התם (דף מ''ה:) ואחר כך הותר נזיר לשתות יין ולהטמא למתים ורבי שמעון פליג עליה דאמר כיון דנזרק עליו וכו' ורבינו ז''ל דפסק כרבי שמעון לקמן בסמוך איך כתב כאן כר' אליעזר. וי''ל דרבינו ז''ל סמך על מ''ש לקמן. ומה שאמר ואח''כ הותר ר''ל מצוה מן המובחר קאמר דעשה מצוה כתקנה: 


! ה 
[[נזיר ממורט אינו צריך להעביר תער וכו'.]] איכא לאתמוהי טובא דנראה דרבינו ז''ל פסק כב''ש ושביק ב''ה ומה שתירץ הרב כ''מ ז''ל דס''ל דלב''ה אינו צריך להעביר תער אלא אגב דנקט ב''ש אינו צריך נקט איהו צריך, אמת הוא זה. אך קשיא דבגמ' (דף מ''ו:) אמרינן דב''ש דקאמר אינו צריך להעביר תער ור' אלעזר דאמר אין לו בהן יד ורגל אין לו טהרה עולמית אמרו דבר אחד ורבינו ז''ל בפ''ה מה' מחוסרי כפרה פסק כר''א דאין לו טהרה עולמית ולמה פסק כאן כב''ה לפי פירושו של הרב בעל כ''מ ז''ל דלכאורה נראה דברים סותרים. ויש לתרץ לכל זה עם קושיא אחרת שנעורר בפשטא דשמעתא דמאי בעי גמרא כשאמר ר' פדת ב''ש ור''א אמרו דבר אחד מאי ר''א נימא דר' פדת אמר דאית ליה לר''א תגלחת מעכבא כדמשמע פשט דבריו דאמר אחר המעשים כולם דמשמע דאפילו תגלחת מעכבא ומש''ה אמר ר' פדת דאמרו דבר אחד. ונראה לתרץ דתרי מחלוקות איכא בהאי עניינא חלוקים זה מזה. הא' היא אי תגלחת מעכבא או לא. הב' אי תגלחת של העברת תער של נזיר ממורט מקרי תגלחת או לא דאפי' נאמר דתגלחת מעכבא אפשר דהעברת תער מיקרי תגלחת וכן כתבו התוס' ז''ל שם דלב''ה דאמרו דצריך להעביר תער אפילו לר''א דאמר דתגלחת מעכבא אתי שפיר דמקרי תגלחת וכן נמי אפי' נאמר דלא מקרי תגלחת העברת תער אפשר לומר דתגלחת מעכבא ולאו הא בהא תליא ולכן שאלו בגמ' דלא מצינו לר''א שאמר בדבריו (אלו) במאי דאמר אחר כל המעשים אלא דתגלחת מעכבא לבד אבל ב''ש אמרי תרתי אמרי דתגלחת לא מעכבא ואמרי נמי דהעברת תער לא מקרי תגלחת א''כ היכן מצינו לר''א שיאמר דהעברת תער לא מקרי תגלחת לזה תירץ דמצינו לו כן גבי בהן יד דתפס קרא כפשוטו וא''כ הכא נמי תפס קרא כפשטיה ודאי דלא מיקרי גילוח אלא היכא דאיכא שער ומש''ה אמר ר' פדת דאית ליה לר''א נמי דהעברת תער לא מקרי תגלחת והשתא כיון דהם שני עניינים חלוקים רבינו ז''ל פסק בההיא דבהן יד כר''א ומינה שמעינן דהעברת תער על נזיר ממורט לא מקרי תגלחת דהא ודאי הא בהא תליא דבהכי תלי ליה בגמרא אבל מ''מ בתגלחת פסק כרבנן דתגלחת לא מעכבא משום ג''ש דאחר אחר דאע''ג דבהן יד ורגל מעכבא התם ליכא ג''ש דאחר אחר כי היכי דאיכא הכא ולכך פסק כאן דנזיר אינו צריך להעביר תער משום דהעברת תער לא מיקרי תגלחת דבהא פלוגתא קי''ל כב''ש דאתי כר''א דבהן יד דקי''ל כוותיה וכיון שכן העברת תער הוי כמאן דליתיה וכיון דקי''ל דתגלחת אינה מעכבת אינו צריך להעביר תער ואע''פ שלא גילח אין בכך כלום דלא קי''ל כב''ש בהא דאמר תגלחת מעכבא דאתי דלא כרבנן דאית להו דתגלחת מעכבא וקי''ל כוותיה. זה נ''ל נכון בדעת רבינו ז''ל: [[ואם הביא קרבנותיו וכו'.]] הרב בעל כ''מ ז''ל תמה דאיך פסק כנגד סתם משנה דס''פ שלשה מינים (דף מ''ה:) דקאמרה ואח''כ הותר הנזיר לשתות ביין ולהטמא למתים וכו'. ואני אומר דאין זו סתם משנה דהרי אח''כ הוי מחלוקת שאמר במשנה שלאחריה מי שנזרק עליו אחד מהדמים ונטמא ר' אליעזר אומר סותר הכל וחכ''א יביא שאר קרבנותיו ויטהר וכו' ורבנן אזלי לטעמייהו כדכתבו שם התוס' ז''ל דאית להו דכיון דנזרק אחד מהדמים נשלם הנזירות ולכך אינו סותר ודלא כר''א והביאו ראיה ממרים התרמודית וקי''ל מעשה רב וא''כ טעם נכון יש לו לרבינו ז''ל לפסוק כן: 


! ו 
[[ונזיר שגלח בלא תער וכו' לא עשה ולא כלום ולא קיים מצות גילוח וכו'.]] כאן כתב רבינו ז''ל לא עשה ולא כלום ולקמן גבי נשרה אחת וגלח אחת לא כתב אלא אין כאן מצות גילוח ולא כתב ולא עשה ולא כלום דשם אמרו בגמ' שער אין כאן מצות גילוח אין כאן וכתב רש''י ז''ל ומיהו בדיעבד שפיר דמי ומפני כן כתב שם אין כאן מצות גילוח אבל הכא כתב ולא עשה ולא כלום דהרי זה כאילו לא גילח כלל: 


! ט 
[[גלח על העולה ועל השלמים שלא נשחטו לשמן וכו'.]] אע''ג דלעיל כתב גלח על השלמים ונמצא פסול הודיענו כאן דאפי' דאינו פסול אלא שלא עלו לבעלים לשם חובו דפליג ר''ש במתני' וקאמר דכיון דהוי כשלמי נדבה אם גלח עליהן יצא לא קי''ל כר''ש אלא דלא הוי גילוח כרבא וזו אף זו קאמר רבינו: 


! י 
[[גלח על שלשתן ונמצא אחד מהם כשר וכו'.]] משמע מכאן דחטאת ועולה ושלמים שוים דכיון דנזרק דם אחד מהם הותר הנזיר וכן אם גלח על אחד משלשתן אע''פ שהשאר פסולין הוי גלוח וא''כ אין מעלה לחטאת על השאר וכן נראה מדברי רבינו סוף פי''ד מה' מעשה הקרבנות שכתב שם רבינו חוץ מחטאת נזיר הואיל ואינה מעכבתו מלשתות יין שמא יאחר אותה לפיכך ממשכנין אותה כלומר דכיון דנזרק אחד מהדמים הותר הנזיר וכיון שנזרק דם עולה או שלמים לא איכפת ליה בחטאת כלל. וקשה קצת מ''ש רבינו בפ''ח מה' מעשה הקרבנות וכן נזיר ששחט חטאתו בחוץ בתוך ימי נזירות פטור הקריב עולתו או שלמיו בחוץ חייב שחטאת היא המעכבתו והיא עיקר הנזירות דמאי עיכובא איכא בחטאת גבי נזיר מעולה או שלמים דלכאורה משמע דכולן שוין כדכתיבנא אם לא נאמר שמ''מ עיקר הכפרה בחטאת הויא: 


! יב 
[[לא לחם ולא מתנות ולא זרוע.]] בגמ' (דף כ''ד) לא אמרו אלא לא לחם ולא זרוע אבל הא דכתב רבינו מתנות אם כוונתו חזה ושוק דאיכא ג''כ באיל נזיר עם הזרוע כדכתב רבינו ז''ל בפרק ט' מהלכות מעשה הקרבנות וקאמר דהכא ליתנהו קשה דאמאי הא אמרינן בגמ' דהוי שלמי נדבה ובשלמי נדבה מתנות חזה ושוק איכא כדכתב שם רבינו ז''ל. ואם נאמר דמתנות הוי הזאות דהיינו שתי מתנות שהם ד' כ''ש דאי אפשר לומר כן דבשלמי נדבה ודאי דצריך הזאות כדינם ולא ידעתי לרבינו ז''ל מוצא דין זה: 


! טו 
[[האיש שנדר בנזיר וכו'.]] פרק ד' דנזיר אמרו במשנה (דף ל') האיש מגלח על נזירות אביו ואין האשה מגלחת (על נזירות אביה) כיצד מי שהיה הוא ואביו נזירים והפריש אביו מעות לנזירותו ומת רבי יוסי אומר הרי אלו יפלו לנדבה ואיזהו שמגלח על נזירות אביו הרי שהיה אביו נזיר והיו לו מעות סתומים ומת ואמר הריני נזיר על מנת שאגלח על מעות אבא זהו שמגלח על נזירות אביו, זו היא גירסת התוספות ז''ל במתני' ובכהאי גוונא גרסינן בברייתא בגמרא והיא גרסת רבינו ז''ל ומפרש ז''ל כפירוש התוספות דכי פשטינן בגמרין פשטינן דארישא פליג ומה שאמרו זהו שמגלח על נזירות אביו ר''ל דעל זה ג''כ הוא מגלח על נזירותו ודלא כפירוש רש''י דעל זה מגלח ולמעוטי דינא דרישא אבל התוספות ז''ל אין דעתם כן אלא זהו שמגלח ר''ל אף זה מגלח וזהו פירוש רבינו ז''ל, והרב בכ''מ הביא גירסת רש''י ז''ל במשנה וגירסת התוספות ז''ל בגמרא: 


! יח 
[[אבל אם אמר הרי עלי קרבנות חצי נזיר וכו'.]] נראה לי לתת טעם לרבינו ז''ל ולתרץ מה שהקשה הר''א ז''ל דמאי שנא מאמר הרי עלי על מנת לגלח חצי נזיר דהתם אמרינן דעל קרבנות חייב עצמו וה''ק הרי עלי להביא חצי מהקרבנות של נזיר ומתרצינן דיבוריה שלא לחייבו בכל הקרבנות נזירות כיון דאיהו אמר חצי נזיר ואין כוונתו לחייב עצמו בכל אבל כשאמר הרי עלי קרבנות חצי נזיר דכיון דלא אמר הרי עלי חצי קרבנות נזיר אלא קרבנות חצי נזיר מדשדי חצי אנזיר ולא אקרבנות דמשמע דרוצה לומר חצי נזירות ולכך אמרינן דאין לנו חצי נזירות ויתחייב בכל. אבל דעת הר''א ז''ל בהשגות הוא מבואר בדבריו שם ונראה לכאורה שדעתו דעת התוספות ז''ל שם ובמ''ש הרב כ''מ ז''ל גבי מ''ש רבינו ז''ל זבחיו לא עלו לו שיביא האחרים על תנאי ודקדק בזה אבאר לקמן פרק עשירי בע''ה: 


! כ 
[[האומר הרי עלי לגלח חצי נזיר וכו'.]] נראה דהגי' נכונה היא ואני עלי לגלח בלא וא''ו דאחדא מילתא קאמר ואני וכן הוא במשנה שם: 

~ הלכות נזירות - פרק תשיעי




! ד 
[[אבל אם אמר אלו לחובתי הרי אלו כמפורשים כו'.]] בפ''ד דנזיר (דף נ''ו) אמר רב אשי הא דאמר מפורשים לא תימא דאמר אלו לחטאתי וכו' אלא אפילו אמר אלו לחטאתי וכו' ואיכא דאמרי אמר רב אשי וכו' אלא אפי' אמר אלו לחובתי הרי הן כמפורשין ופירשו התוס' מפורשין בתערובת ולא נשנית בהן ההלכה ונימא כיון דדמי חטאת מעורבין בהם יפלו לנדבה אלא אדרבא כולם ילכו לים המלח ע''כ. אבל אין נראה דעת רבינו ז''ל כן מדכתב דמפורשים יוליך דמי חטאת לים המלח ובתר הכי פירש הי נינהו מפורשין משמע דדינא דהך נמי הכי הוא דשיעור דמי חטאת יוליך לים המלח ושיעור דמי עולה יביא עולה ושיעור דמי שלמים יביא שלמים. ולפירוש רבינו ז''ל אתי לישנא דגמ' דקאמר הרי הן כמפורשים שפיר וכן נראה שפירש רש''י ז''ל: 


! ה 
[[וכן המפריש לשון של כסף או זהב וכו'.]] רבינו ז''ל פסק כר''נ בר יצחק דאמר (שם ע''ב) אפי' נסכא אבל סואר של קורות לא ומה שרבינו ז''ל לא כתב סואר של קורות שהרי הם כמפורשים ומה שכתב כלי לכאורה נ''ל טעמו משום דאית ליה כפירוש התוס' בתרא שפירשו דטעמא הוי משום שהייה דכיון דהוא דבר שאינו נמכר מיד שוהה בידו ולא דמי למעות וההלכה לא נתקבלה אלא לדבר שהוא מעות או שיהיה נמכר מיד כמו מעות וכמו שהאריכו התוס' ז''ל בסוף הדיבור שכתבו לכך נראה כפירוש הקוטרס וכו' וכיון שכן לשון כסף וזהב שהוא מצוי לימכר מיד וכן כלי שהוא ראוי למעות ועשוי לימכר מיד הוי כמו מעות ובאה בו ההלכה אבל לא בשאר דברים ומאי דנקט סואר של קורות לדוגמא נקטיה שאינו קרוב למעות כ''כ וה''ה לכל דבר שאינו כלי ולכך כתב רבינו ז''ל כלי ולשון של כסף דוקא. אבל מ''מ קשה דכיון דסואר של קורות דינו כמפורשין ויוליך דמי חטאת לים המלח והשאר יביא עולה ושלמים היה לו לרבינו ז''ל לבאר זה וכמו שהקשה הרב בעל כסף משנה ז''ל. ותו קשיא לי טובא דרבינו ז''ל כתב גבי לשון של כסף וכלי דאע''פ שאמר אלו לעולתי ולחטאתי ולאשמי הוי כסתומים ובגמ' לא משמע הכי דאפי' רב נחמן דאמר אפילו נסכא לא הוי אלא דהוי כמעות וההלכה נתקבלה אפילו בנסכא לאפוקי ממ''ד מעות אין אבל נסכא לא כדאמרינן בתר הכי שם בגמ' כלומר דההלכה לא נתקבלה אלא במעות ולא בנסכא דנסכא הוי כמפורשין אבל לרב נחמן הוי נסכא כמעות וכן בהמה בעלת מום ודיו לבא מן הדין להיות כנדון וכי היכי דבמעות אילו אמר (לו) לעולתי וכו' הוי כמפורשין הכי נמי בנסכא. ואולי י''ל לדעת רבינו ז''ל לתרץ קושיא זו דס''ל דאע''ג דהלכה נתקבלה במעות ונסכא ובהמה בעלת מום מ''מ משמע ליה מסברא דאם הניח ג' בהמות בעלות מום או ג' נסכות ודאי דאם אמר אלו לחטאתי ולעולתי ולשלמי דהרי הן כמפורשין דחד לעולה וחד לחטאת וחד לשלמים אבל רבינו ז''ל לא איירי אלא בנסכא אחת ובכלי אחד ובבהמה אחת דכיון דהכל יחד או אפילו שיאמר הרי אלו לחטאתי ולעולתי ולשלמי לא הוי כמפורש כיון דהכל הוי גוף אחד ולא דמי למעות שהם מחולקים ויכול לחלוק דמי חטאת בפני עצמה ודמי עולה בפני עצמה ודמי שלמים בפני עצמם: 


! ו 
[[האומר אלו לחטאתי והשאר כו'.]] אמרינן שם בגמרא אמר רבא הא דאמרן מעות סתומין יפלו לנדבה אם נפלו דמי חטאת מביניהם הרי הם כמפורשים תניא כוותיה דרבא אלו לחטאתי וכו' ופירש''י ז''ל אם נפלה דמי חטאת מביניהם אם נאבד או נפרד כשיעור דמי חטאת מביניהם ע''כ. ואם רבינו ז''ל היה מפרש כן היה לו לכתוב דין זה של רבא שאם נאבד מן המעות כשיעור דמי חטאת השאר לא יפלו בנדבה אלא שנראה שרבינו ז''ל מפרש דמאי דקאמר אם נפלה דמי חטאתי ר''ל שאמר בפירוש אלו לחטאתי והשאר לנזירותי דומיא דברייתא שהוא הפילן בלשונו שאמר בהדיא אלו לחטאתי והפרישם מכלל האחרים: 


! טו 
[[ואין אחד משניהם מגלח תגלחת טומאה.]] התוס' ז''ל כתבו בפרק שני נזירים דטעמא דיביא עולה וחטאת העוף בראשונה משום דהוא מגלח ואם הוא נזיר טהור אינו יכול לגלח אלא על קרבן וכיון שכן צריך שיביא עולת בהמה כדי שאם הוא נזיר טהור הוי עולת חובה והגילוח הוא על העולות ואע''פ ששאר הקרבנות מביא לבסוף שלשים יום כבר איפסיקא הלכתא כבן זומא דלא חיישינן אם מביא קרבנו לחצאין משמע דמשום דמתני' איירי באשה וקטן דבעי גילוח צריך להביא קרבנו לחצאין אבל אם לא הוצרך גילוח למה לו להביא עולה בראשונה אם חטאת העוף לייתי חטאת העוף לבד ולימא שאם הוא טמא החטאת חובה ואם הוא טהור החטאת ספק והעולה יביא לבסוף עם שאר הקרבנות וטפי עדיף ליה דלא יביא קרבנו לחצאין וא''כ קשה על רבינו ז''ל שנראה שאפי' בלא גילוח יביא עולה וחטאת בראשונה שכן כתב ואין אחד משניהם מגלח וכו' ועל הדין האמור קאי משמע אפי' שלא יהיה כאן גילוח יביא חטאת ועולה. וי''ל דרבינו ז''ל סובר דמתני' סתמא מיתניא דיביא חטאת העוף ועולה ואפי' שלא יהיה שם גילוח ואולי לא רצו לחלק כיון דהיכא דאיכא גילוח צריך להביא חטאת העוף ועולה גזרו הא אטו הא היכא דליכא גילוח שיביא חטאת ועולה כיון דליכא עיכובא מן התורה אם יביא קרבנו לחצאין. זה נראה טעם לרבינו ז''ל: 


! טז 
[[וכיצד יולד להם וכו'.]] קצת קשה דמאי קשיא ליה לרבינו ז''ל דבשלמא הגמרא דפריך הכי הוא משום דבמתני' אמרו אמר להם עד אחד שנטמא ולהכי פריך בר''פ שני נזירים דכיון דאיכא תלתא הוי רה''ר אבל רבינו ז''ל לא כתב לעיל אלא ואין ידוע מי הוא לא קשה כלל כיצד נולד דמשכחת לה שידעו שלא נגע אלא אחד מהם בטומאה ושכחו אח''כ מי הוא מהם נגע בטומאה ולכך הוי ספק. אלא שיש לומר דרבינו ז''ל אין כוונתו אלא לפרש הדין האמור בגמ' אע''ג דמשכחת לה בגוונא אחרינא ובא להודיענו דבכי האי גוונא משכחת לה: [[אבל אם היה עד זה עמהם בחצר וכו'.]] הר''א ז''ל כתב בהשגות א''א בחיי ראשי איני יכול לקבל דבר זה וכו' וזה אינו מן הגמ' וכו'. נ''ל כוונת הר''א ז''ל לומר דלא מקרי רה''ר אלא באפשר שיפול הספק על שלשתן דלא ידעינן איזה מהם נגע ומ''ש או אפי' ידע אחד מהם שלא נגע בו והספק על השנים ר''ל שהאחד ידע שהוא לא נגע והוא טהור אבל השנים נסתפקו בו אם הוא טמא או לא כיון שנפל ספק ג''כ בו הרי זה רה''ר אבל אם באחד אין בו ספק כלל שכולם מודים בו שהוא טהור ולא נפל הספק אלא על השני אז ודאי ספק ברשות היחיד וטמא וזהו שכתב אבל אם אין שלשתן במעמד אחד אלא אחד מוחזק ואין זקוק להם כלל כלומר הוא מוחזק שלא נגע בו שום טומאה. ודקדק כן הר''א ז''ל מלשון המשנה דקאמר ואיני יודע איזה מכם לימא ואיני יודע איזהו ויפול הספק בשלשתן אלא ודאי מדקאמר איזה מכם משמע דה''ק בי לא נפל הספק אלא בשניכם נפל הספק לבד ולכך הוי רה''י וזהו שאמר שהוא אינו מהם אלא במעמד אחד היו כלומר שם היה ולא נטמא כלל דכולם מודים בו שהוא טהור ולפי זה אין הדבר תלוי אם הוא בחצר אחד במעמד אחד אלא הדבר תלוי שיפול הספק בשלשתן אבל אם לא יפול הספק בשלשתן הוי רשות היחיד אע''פ שהיו במעמד אחד וזהו שאמר בסוף לשונו במעמד אחד היו כלומר אע''פ שהיו במעמד אחד כיון שלא נפל בו הספק לא הוי טומאה ברה''י ולפי זה אתי שפיר הדיוק שדייק הר''א ז''ל ממתני' כדכתיבנא. אבל הרב בעל כ''מ ז''ל לא הבין כן בדברי הר''א ז''ל אלא שמ''ש או אפי' ידע אחד שלא נגע בו והספק על השנים ר''ל דאפי' כולם מודים שלא נגע האחד אלא הספק בשנים מ''מ טהור כיון שהיו במעמד אחד ואין הדבר תלוי אלא שיהיה במעמד אחד או בחצר אחת דאם בחצר אחת טמא ואם במעמד אחד טהור דהוי רה''ר. ולפי פירושו אזל הדיוק שדקדק הר''א ז''ל ממתני' וכמו שהוא ביאר טעמו. אבל מ''ש בסוף לשונו אלא במעמד אחד היו אינו מתחוור לי דלפי פירושו דכיון דהדבר תלוי שלא יהיה במעמד אחד כדי שיהא טמא אם כן לא היה לו לכתוב כשפירש מתניתין דקאמרה טמא שהיו במעמד אחד גם לשון הר''א ז''ל שכתב אלא שהאחד מוחזק אינו מתיישב לי לפי פירושו דמוחזק משמע שאין לו טומאה כלל ומשמע דבהא תליא מילתא דידענו בו שהוא טהור. מיהו איכא נוסחא אחרת בהשגת הר''א שכתוב אלא האחד מרחוק והוא נאות יותר לפירושו אבל מ''מ פירושי ג''כ מסתבר מפני הדברים אשר כתבתי והוא הנראה לע''ד וכעין מה שפירשתי למעלה בכוונת הר''א ז''ל: 


! יח 
[[מת שהיה מושכב וכו'.]] דברי רבינו ז''ל מתמיהין הרבה וקשה להרב בעל כ''מ ז''ל דאפילו נאמר דיש לו גרסא אחרת בגמרא גבי טומאה ידועה קשיא טובא דשם השוו נזיר לעושה פסח ובהדיא כתב רבינו ז''ל בהלכות קרבן פסח פ' ששי מי שעבר בדרך ומצא מת מושכב לרחבה של דרך אם היה המת טומאת התהום וכו' ואע''פ שאפשר שנגע הואיל והיא טומאת התהום טהור לפסח כו' הרי בהדיא כתב בטומאת התהום דוקא ולא בטומאה ידועה ושם בגמרא נתבאר דנזיר ועושה פסח שוים כאמור. ותו קשיא לי טובא אם זה הוי ספק טומאה ברה''ר אמאי גבי תרומה כתב רבינו ז''ל שהוא בספק זה בפי''ח מהל' אבות הטומאות והא קי''ל דספק ברה''ר טהור אפי' לתרומה כדכתב רבינו ז''ל שם. מיהו לזה יש לומר דהאי ספק קרוב לודאי טומאה הוא וכן דקדק שם לשון רבינו ז''ל שכתב שאין זה כשאר הספיקות שחזקתו שנגע כלומר אע''פ שהוא ספק קצת אינו כשאר הספיקות ודוקא גבי נזיר הקילו: 

~ הלכות נזירות - פרק עשירי




! ב 
[[שמא אינו מצורע אלא טמא מת ודאי היה וכו'.]] הרב בעל כ''מ ז''ל תמה הרבה בהשגת הר''א ז''ל. ונ''ל דהר''א ז''ל נמוקו עמו ואני אפרש. דע כי כוונתו להשיג על רבינו ז''ל אמ''ש בתחלת הפרק או שהיה בה ספק מצורע ובסוף השנה נטמא בספק ופירוש בסוף השנה אפשר לפרשו בשני פנים או הוא סוף השנה ממש או הוא בתחילת שבעה ימים אחרונים של שנה ראשונה. ואם נפרש דהוא בסוף השנה ממש הוקשה לו להר''א ז''ל דהטעם שנתן רבינו ז''ל דבעי ד' שנים אינו מספיק להיכא דנטמא בסוף השנה כלומר תוך שבעה ימים אחרונים של שנה ראשונה הוא משום דאם נטמא דרך משל בתחילת ששה ימים או חמשה ימים האחרונים של שנה ראשונה או ד' או ג' א''כ היה די ודאי בג' שנים ושבעה ימים והטעם משום דטבע החלוקה לא יחייב אלא אחת מארבע חלוקות או שזה אינו מצורע מוחלט ולא טמא או שזה מצורע מוחלט וטמא או שהוא מצורע ואינו טמא או שאינו מצורע והוא טמא ולכל החלוקות די לו בשלש שנים ושבעה ימים דאם אינו לא מצורע ולא טמא א''כ הרי השלים נזירות טהרה שלו ואין אנו צריכים עוד והרי יצא מידי נזירותו ואם הוא מצורע ולא טמא א''כ התגלחת שזה מגלח בסוף שנה ראשונה של מצורע ויגלח אחר שבעה תגלחת שניה ואח''כ בתגלחת שלישית נשלם נזירות טהרה וא''צ יותר ואם הוא טמא ולא מצורע כיון שזה נטמא ה' או ו' ימים קודם תגלחת ראשונה וסתר כל ימים הראשונים עדיין לא חל עליו הנזירות טהרה עד שיגלח ויביא חטאתו ואח''כ חל עליו נזירות טהרה וא''כ ימנה שבעה ימים אחר תגלחת ראשונה דילמא נטמא ביום אחרון של שנה ראשונה ואחר כך יגלח ויביא קרבן דאינו מגלח אחר שחל נזירות טהרה דכיון דעדיין לא הביא חטאתו עדיין לא חל כמו שנתבאר לעיל בפ''ו ואפי' נטמא ו' ימים קודם להשלמת שנה ראשונה דהיה ראוי לגלח להביא קרבן טומאה יום אחד אחר שנה ראשונה וזה מעכב עצמו ומביא אותו עד שבעה ימים של שנה שניה אין חשש בזה דכל זמן שלא הביא חטאתו לא חל עליו נזירות טהרה ויכול לגלח ואם הוא טמא ומצורע הרי בתגלחת של שנה הראשונה הוא תגלחת ראשונה של מצורע וימתין ז' ימים של שנה שניה ויגלח דאין לזה קפידא דעדיין לא חל עליו נזירות טהרה כדכתיבנא. אבל אם נפרש דמה שאמר רבינו ז''ל לעיל בסוף השנה הוא שבעה ימים קודם ודאי דצריך ארבע שנים דאם גלח שבעה ימים אחר שנה ראשונה דילמא הוי טמא ולא מצורע וכיון דהוי טמא תגלחת שגילח בסוף שנה ראשונה הוי תגלחת טומאה וחל עליו נזירות טהרה וא''כ איך יוכל לגלח ז' ימים של שנה שניה א''כ לפי זה מוכרח לומר שמ''ש רבינו ז''ל לעיל ובסוף השנה נטמא היינו ז' ימים קודם וזו היא כוונת הר''א ז''ל לומר דדברי רבינו ז''ל ע''כ בהא איירי וזהו שאמר ודבריו אינם אלא בשנטמא וכו'. כל זה היא כוונת הר''א ז''ל והתחיל בדבריו ואמר כל זה אינו מספיק שאילו כן לסוף שבעה לאחר שהזה ושנה היה מגלח ממה נפשך כלומר כיון שזה לא נטמא שבעה ימים קודם תשלום השנה אלא ו' או פחות א''כ ממה נפשך וכו' מגלח דאם הוא מצורע ולא טמא מת יפה מגלח ואם הוא טמא מת עדיין לא חל הנזירות דעדיין לא שלמו ז' לימי הטומאה ויפה היה מגלח ביום אחרון דאם היה נטמא ביום אחרון של תשלום השנה הראשונה היינו דקאמר הר''א ז''ל שלא נטמא בסוף שבעה כלומר סוף שבעה ימים האחרונים דהיינו היום האחרון וקאמר בתחילה סוף שבעה משום דבעי למימר בתר הכי תחלת שבעה ולהכי קאמר דכיון שאם היה נטמא ביום אחרון היה מגלח כדין לסוף שבעה לענין הטומאה אע''פ שאינו מצורע השתא נמי אפי' שנאמר שנטמא שלשה או ארבעה ימים קודם וכשבא לגלח בסוף ז' של תשלום השנה הראשונה עבר זמן הז' לטומאתו לא איכפת לן כלל כיון דעדיין לא חל נזירות טהרה כל זמן שלא הביא חטאת אחר ז' לטומאתו וכשהיתה זו התגלחת של שנה ראשונה לא נאמר דילמא טמא היה ולא מצורע וזו התגלחת של שנה ראשונה היא תגלחת הטומאה דזה אי אפשר כיון דלא שלמו הז' לטומאה שזה לא נטמא אלא חמשה או ששה ימים קודם א''כ עדיין לא חל נזירות טהרה וכשיגלח בסוף ז' אחר שנה ראשונה לא איכפת לן כלל אע''פ שעבר זמן הז' וא''כ היה מספיק בתגלחת זו לטומאה ואח''כ תגלחת אחרת לשנה שניה ואח''כ תגלחת אחרת לשלישית והיה די בז' שנים וז' ימים. זו היא כוונת הר''א ז''ל וכד מעיינת ביה דבריו נכוחים למבין ונסתלקו התמיהות שתמה עליו הרב בעל כ''מ ז''ל ומ''ש דלא ידע מאי קאמר בעיני שפיר קאמר כדכתיבנא: 

! ז 
((ו-ז)) [[שלש עולות בהמה וכו' ואומר ומתנה אם טמא הייתי וכו'.]] דברי רבינו ז''ל מתמיהין דבפ' שני נזירים (דף ס') אמרינן אמרת תגלחת ראשון מביא וכו' ממה נפשך שפיר קא מייתי דאי ודאי מצורע הוי ולא טמא הוא ציפורין חובתו וחטאת העוף ספק אזלא לקבורה ועולה הויא נדבה ע''כ. וכן אמרו שם ואם טמא ומוחלט הוא עולה הראשונה נדבה וזו חובה. ורבינו ז''ל כתב בשניהם בהפך שכתב גבי טהור מטומאת מת ומצורע שעולה הראשונה חובת מצורע וכן כתב גבי טמא ומצורע ובגמרא נראה דהוי נדבה כדכתיבנא. גם קשה דאין למצורע עולה בתגלחת הראשונה וכמו שהשיג עליו הר''א ז''ל. מיהו לזה תירץ הרב בעל כ''מ ז''ל דלא אמר אין מצורע מביא קרבנו אלא לאחר תגלחת אלא דוקא בחטאת העוף ולא בעולה. גם קשה דנראה דכפל שני דברים בתחילה אמר ואם מוחלט הייתי ראשונה חובת מצורע וכו' והיינו ודאי שהוא טמא שאם הוא טהור היינו חלוקה דלקמיה ואח''כ כתב ואם טמא הייתי ומצורע עולה ראשונה חובת צרעת וכו' והיא היא. מיהו לזה היה נראה לומר דמאי דקאמר בתחילה ואם מוחלט היינו מוחלט וספק טמא ולבסוף אמר ודאי טמא ודאי מצורע דבין בזה ובין בזה ראשונה חובת מצורע ושניה ושלישית נדבה. אבל מ''מ קשה דאין לו להתנות אלא בודאי טמא ובודאי מצורע וכן בטהור ומצורע וכן בטמא ואינו מצורע ואינו טמא ואינו מצורע ובזה הוא מתנה בכל החלוקות אשר תחת האפשר ולמה ליה לאתנויי בודאי מוחלט וספק טמא. גם [[מ''ש אם טמא הייתי עולה ראשונה נדבה וזו חובה]] תמה על זה הרב כ''מ ז''ל דתגלחת שניה היא תגלחתו וכבר הביא החובה ולזה תירץ יפה דקאמר כאן אם טמא הייתי ר''ל טמא וספק מצורע וכיון דהוי ספק מצורע איכא למיחש דילמא תגלחת שניה מצורע ואינו יוצא בה ידי חובת קרבן טהרה, מ''מ קשה מה שהקשיתי למה לי לאתנויי בספיקו לא היה לו להתנות בודאי ולומר אם טמא ולא מצורע ויהיה התנאי בד' חלוקות כדכתיבנא. ומ''ש רבינו [[ז''ל וכן השניה אחת לחובת מצורע ואחת לחובת נזירות כו']] קשה דכיון דאם הוא מצורע התגלחת הראשונה היא תגלחת של ימי חלוטו והתגלחת הב' היא תגלחת של ימי ספירתו א''כ איך יעלה אותו הקרבן לחובת נזירות טהרה ויותר היה ראוי לומר שהתגלחת השלישית שהיא תגלחת טהרה כיון שהוא לא היה טמא שיעלה העולה לשם חובה והשני' והרביעי' לנדבה. ונראה לומר דרבינו ז''ל כתב בפ' י''ח מהל' מעשה הקרבנות וז''ל וכן מצורע ששחט חטאתו ואשמו בחוץ בתוך ימי הספירה פטור שעדיין לא נראו בעלי הקרבנות האלו לכפרה אבל אם שחטו עולותיהן בחוץ בתוך ימי הספירה חייבין שהעולה דורון היא והחטאת והאשם היא עיקר הכפרה וכן נזיר ששחט חטאתו בתוך ימי הנזירות פטור הקריב עולתו או שלמיו בחוץ חייב שהחטאת היא המעכבתו והיא עיקר הנזירות ע''כ. וכיון דעולה דמצורע בתוך ימי הספירה הוי זמנו וכן עולה דנזיר בתוך ימי נזירותו מפני כן כתב רבינו ז''ל דעולה ראשונה דמצורע עולה לעולה דסוף ימי הספירה דהוי כהקריב בתוך ימי הספירה דבדיעבד הוי קרבן וכן בנזיר בתוך ימי הנזירות דהיינו אחר ספירת מצורע העולה היא עולה לעולת נזיר דאע''פ שהקריבה קודם זמנו אין בכך כלום, ואע''ג דהיה יכול לומר מדה שלישית היא חובת נזירות שהוא תגלחת נזירות טהרה כדכתיבנא והשניה הוי חובה למצורע דהוי תשלום ימי ספירה והראשונה נדבה וכן היכא דהוא מצורע וטמא היה יכול לומר דהראשונה נדבה והשניה היא חובה למצורע דהוי תשלום ימי הספירה והכי הוה עדיף טפי מ''מ כל כמה דמצי בתחילה לעשות חובה עושה דאינו עושה נדבה אלא אחר שכבר השלים חובתו וכיון דיכול לעשותו חובה עושה בתחלה אע''פ שהוא קודם זמנו אע''פ שזה דוחק קצת. וא''ת א''כ כשהוא מצורע וטמא למה לא נאמר תגלחת שלישית דהוי של טומאה ליהוי עולה שלו חובה לנזירות טהרה ואע''פ שהקריבה קודם זמנה אין בכך כלום כדכתיבנא דכיון דנשלמו ימי הטומאה והביא חטאתו כבר חל נזירות טהרה כדכתב רבינו ז''ל בפ' ששי ואין התגלחת מעכב וא''כ כיון דכבר חל עליו נזירות טהרה ליהוי העולה לחובת נזירות טהרה והרביעית נדבה והוי כהקריב עולה בתוך ימי הנזירות. וי''ל דמ''מ הטומאה סותר הכל וכשבא נזירות טהרה פנים חדשות באו לכאן וצריך שעל כל פנים יגלח והוא אינו מגלח אלא אחר העולה שצריך לגלח על אחד מן הדמים וא''כ כיון שלא גילח אין ראוי שיקריב עולה חובה לנזירות טהרה משא''כ בצרעת דאפי' שהוא מצורע ולא גילח עצמו בנזירותו הוא עומד כדכתב רבינו ז''ל בפ''ז נטמא במת בתוך ימי צרעתו סותר את כל הקודמין שהרי בנזירותו הוא עומד ע''כ. משמע דנזיר הוא וכיון שכן ראוי שיקריב עולה נזירות טהרה אע''פ שלא גלח אבל בטומאה אינו כן אע''פ שבטומאה ג''כ אין התגלחת מעכב מ''מ יש חילוק ביניהן כדכתיבנא. זה נראה לתת טעם לרבינו ז''ל. ומ''ש הרב בעל כ''מ ז''ל דמאי דקאמר אחת לחובת מצורע ואחת לחובת נזירות דלאו דוקא אלא ראשונה לחובת נזירות אינו נראה לי דאינו ראוי להביא ההיא דחובת נזירות אלא אחר שנטהר מהצרעת וכן מה שכתב שלדברי רבינו ז''ל היכא דהוא מוחלט וטמא התגלחת השנית הוא לטומאה אינו כן דודאי תגלחת השנית לצרעתו והשלישית לטומאתו הוא אף על גב דהיה ראוי לומר דבתגלחת השלישית תהיה העולה לחובת נזירות מ''מ כבר נתתי טעם בדבר למה לא אמר רבינו ז''ל כן ונסתלקו התמיהות אשר תמה על רבינו ז''ל. ודברי הראב''ד ז''ל בהשגות נתקשו בעיני הרבה במה שכתב אם מוחלט הייתי עולה הראשונה נדבה ושניה ושלישית אחת לספק ספירה ואחת לספק טומאתו דאמאי קאמר לספק ספירתו לודאי ספירתו היא כיון דהוא מתנה אם הוא טמא בודאי והיה לו לומר אחת לספירתו ואחת לספק טומאתו. ועוד קשה עליו ג''כ מה שהקשיתי בדברי רבינו ז''ל דמשמע דהוא מתנה אם הוא מוחלט וספק טמא ליהוי אחת לספק ספירתו ואחד לספק טומאתו למה ליה לאתנויי בספיקות הוה ליה להתנות בד' חלוקות הראויות כדכתיבנא. גם מ''ש ואם טהור מטומאת מת הייתי ודאי מצורע עולה ראשונה נדבה ושניה ושלישית חובה לספירת מצורע ורביעית לטהרתי דהיכי קאמר שלישית לספירת מצורע שאינו אלא השניה והשלישית לטהרה דכיון דהוא טהור ומצורע התגלחת השניה היא תגלחת שניה של מצורע והיא של ימי ספירה ואותה העולה היא חובה לימי ספירות והשלישית הוי תגלחת טהרה והוי חובה לטהרתו איך הוא כתב ג' לספירתו וד' לטהרתו. גם מ''ש אם טמא הייתי ומצורע עולה הראשונה נדבה ושניה וג' אחת לספירתו ואחת לטומאתו דעולת בהמה לטומאתו מאן דכר שמיה ולמה לי עולת בהמה לתגלחת טומאה ואיך במקום עולת העוף יביא הוא עולת בהמה במקום העוף מה שלא אמר הכתוב. סוף דבר שדברי השגה זו נעלמו ממני. כל כך קשה אצלי על פירוש דברי רבינו ז''ל והראב''ד ז''ל אבל המובן מפשטא דשמעתתא וכפי דברי רש''י ז''ל נראה דהתנאים צריכים להיות בכי האי גוונא אם אינו טמא ואינו מוחלט הראשונה חובה וכולן נדבה דהראשונה תגלחת טהרה ואם טמא ומוחלט ג' ראשונות נדבה והרביעית חובה דהשתי תגלחות הראשונות הם תגלחות מצורע והג' תגלחת טומאה ואין בהם עולת בהמה ואע''פ שבתגלחת שניה של מצורע איכא עולת בהמה כיון דאנו מביאין חטאת העוף על הספק ולא חטאת בהמה משמע דאין מביאים עולת בהמה חובה. כן נראה מדברי רש''י ז''ל שכתב שם ואי אמרת דטמא ומוחלט וכו' הילכך בתגלחת שניה מיבעי ליה לאתנויי חטאת העוף כו' ואידך חטאת העוף דקא מייתי בתגלחת שלישית וכו' ועולת בהמה ושבזו ושבזו תהוי נדבה משמע דאית ליה דאם טמא ומוחלט שניה ושלישית נדבה הראשונה ג''כ אמר בגמ' בהדיא דהוי נדבה נמצא דשלשתן נדבה והרביעית חובה ואם טמא ולא מוחלט השניה חובה שהיא תגלחת טהרה והראשונה והשלישית והרביעית נדבה ואי מוחלט שלא טמא השתים הראשונות והרביעית נדבה ושלישית חובה שהיא תגלחת טהרה. או נאמר בדרך אחרת אם לא טמא ולא מוחלט הראשונה חובה וכולן נדבה ואי מוחלט ולא טמא השניה חובת מצורע לספירתו והרביעית תגלחת טהרה וראשונה ושלישית נדבה ואי טמא ולא מוחלט השניה שהיא תגלחת טהרה חובה וראשונה ושלישית ורביעית נדבה ואי טמא ומוחלט הראשונה נדבה והשניה חובה לספירת מצורע והשלישית נדבה שהיא תגלחת טומאה והרביעית חובה שהיא לתגלחת טהרה ודרך זה יבא על נכון בפשטא דשמעתא אע''פ שמדברי רש''י ז''ל אינו נראה כן אלא שאין בתנאי זה חובה בתשלום ספירת מצורע כלל כדכתיבנא ומ''מ דרכו של רבינו ז''ל הוא דחוק מאד כדכתיבנא ויותר מהמה דברי הר''א ז''ל כמו שכתבתי ועדיין צ''ע: 


! ח 
[[אבל האשם והעולה וכו'.]] הר''א ז''ל נראה שמשיג על רבינו ז''ל על אשם שהוא מעכב בתגלחת הצרעת אבל בנזיר טמא ודאי דאית ליה להר''א דאינו מעכב וכדכתב רבינו ז''ל בפ' ו' דקי''ל כרבנן דחטאת מעכב ולא אשם וכדאמרינן בפ' ג' דנזיר ולא השיגו שם הר''א ז''ל אבל הא דאשם אינו מעכב בתגלחת הצרעת קשיא ליה להר''א ז''ל דהוא מפרש הגמרא דמקשה (שם) הא בעי אשם דמעכב ותירצו עביד לה כר''ש אבל לרבנן אין תקנה כלל ואם כן לרבנן דאשם מעכב ולא מצי לאתנויי באשם אין לזה שאירע לו אלו הספיקות תקנה כלל אבל רבינו ז''ל דעת אחרת עמו והוא דעת התוס' בפ''ח דנזיר דהקשו בגמרא הכי דהא בעי אשם דמעכב ע''כ צריך לאתויי ולהתנות ואמאי לא מני לה הברייתא ותירצו הכי אי מצית למימר דאשם מעכב היינו לר''ש משום דלדידיה אית ליה תקנה דיכול להתנות אבל לרבנן דאינו יכול להתנות דאין מביאים קדשים לבית הפסול ודאי אשם מעכב דאם כן נמצא דאין לזה תקנה כלל ובודאי דלדידיה אין מעכב ואע''ג דאמרינן בפ' האומר משקלי עלי כשם שחטאתו ואשמו מעכבין וכו' היינו ר' ישמעאל דאמר הכי אבל רבנן פליגי עליה. כן נראה לפרש דברי רבינו ז''ל וכן נראה דעת התוס' ז''ל בפ' כהן גדול ונזיר שכתבו דלרבנן לא מעכב אשם ואע''ג דרבינו ז''ל כתב בפי''ח מהלכות מעשה הקרבנות שהחטאת והאשם הם עיקר הכפרה גבי מצורע כמו שכתבתי למעלה היינו לומר דאינו מתכפר לו אבל מ''מ אינו מעכבו מלאכול בקדשים והא דכתב בפי''ד אבל חטאות ואשמות אין ממשכנין אותם וכו' חוץ מחטאת נזיר הואיל ואינו מעכבו מלשתות ביין ולא כתב חוץ מאשם מצורע שאינו מעכב וכן אשם נזיר טמא כמו שכתב כאן ודאי דהדין כן אלא שרבינו ז''ל נמשך שם אחר לשון הגמרא ושם בפ' האומר משקלי עלי לא הזכירו אלא חטאת נזיר ולא חשו להזכירה בגמ' אשם נזיר טמא ואשם מצורע משום דלא נחת רב פפא התם לומר אלא דכללא דכייל מתני' לאו כלל גמור הוא וכיון דהביא חד דלא אתקיים ביה כללא לא חש להביא אינך. ועל פי מה שכתבתי אתי שפיר מ''ש רבינו ז''ל בריש הלכות מחוסרי כפרה גבי מצורע דאין האשם והעולה מעכבין דהוא מסכים למ''ש כאן והרב בעל כ''מ ז''ל כתב שהוא ט''ס ולא זכר ממ''ש כאן. גם מה שפירש הרב בעל כ''מ ז''ל כאן דרבינו ז''ל מפרש דכי מקשה בגמרא והא בעי אשם הוא דאע''ג דאינו מעכב היה לו לאתויי ולהתנות אינו נראה לי כן דא''כ אמאי לא קשה ליה מאיל השלמים דנזיר דאמאי לא מייתי ליה בתגלחות הראשונות וכן עולת העוף דנזיר טמא אלא ודאי דעיקר הדבר כמו שכתבו התוס' ז''ל דאין לחוש באלו כיון דלא מעכבי לא הצריכו להביא ולהתנות ולפ''ז א''ש ג''כ מה שתמה דעולת העוף דנזיר ומצורע למה לא יביא ויתנה עליה דלא הצריכו להביא ולהתנות בודאי שאינו מעכב ותמיהתו שתמה הרב הנזכר ז''ל אינו אלא על פי מה שהוא סובר בדעת רבינו ז''ל דקושיית הגמרא הוי דאע''ג דאינו מעכב היה לו להביא ולהתנות אבל לפי מה שפירשתי בדעת רבינו ז''ל שהוא מפרש קושיית הגמרא והוא מסכים לדעת התוס' ז''ל אתי שפיר הכל: [[עולת בהמה שעמה מקרבן תגלחת טהרה וכו'.]] כלומר דילמא אינו מצורע והוי תגלחת טהרה וצריך לגלח על קרבן: 


! ט 
[[שאין ד' תגלחות אלו לעכב אלא למצוה וכו'.]] בר''פ שני נזירים (דף נ''ז:) אמרו מר זוטרא מתני להא שמעתא דשמואל אסיפא שהיה טמא בספק ומוחלט בספק אוכל וכו' והא קא עביד השחתה וכו' (כך היא גירסת רש''י והתוס' ז''ל) ותירצו אמר שמואל באשה וקטן ומדהקשו והא קא עביד השחתה משמע דבתגלחת מצורע פריך וכדפירש''י ז''ל דבתגלחת של מצורע דמגלח זקנו שייך השחתה אבל לא אתגלחת טומאה דאינו מגלח אלא ראשו וכיון דהקשו בתגלחת של מצורע דאמאי מגלח דהא קא עביד השחתה ותירצו באשה וקטן משמע דאם אין אשה וקטן אינו מגלח וסגי בלא גילוח כי היכי דאמרינן בלישנא קמא באשה וקטן והתם היכא דהוי גדול סגי בלא גילוח ואי גילוח מעכב גבי מצורע אמאי סגי בלא גילוח לכך כתב רבינו ז''ל דאין תגלחת מצורע מעכב ונתן טעם שמא הוא טהור ומקיף את ראשו כדי לתת טעם לתגלחת הטומאה דליכא בהו השחתה. אבל קשה בהל' טומאת צרעת פי''א שכתב שם רבינו ז''ל תגלחת המצורע וטבילתו אינן מעכבות השיגו שם הר''א ז''ל דודאי תגלחת מצורע מעכב וכן פירש שם הרב בעל כ''מ ז''ל דעת רבינו ז''ל מסכים לדעת הר''א ז''ל וכאן כתב רבינו ז''ל בהפך ולא השיגו כאן הר''א ואם נאמר דמאי דקאמר שד' תגלחות אלו אינם לעכב הוא מפני שהם תגלחות ספק אבל אם היו תגלחות ודאי הוו מעכבין. לא היא חדא דבטומאה ובנזירות אפי' ודאי לא מעכבי כדכתב רבינו לעיל בהלכות אלו ועוד דאי ודאי מעכבי גבי מצורע דספק למה מותר לאכול בקדשים אלא משמע דאפי' ודאי לא מעכבי. ולכך נראה לכאורה דדעת רבינו ז''ל דתגלחת מצורע לא מעכב ואולי טעמו מכח הסוגיא האמורה בפרק שני נזירים והר''א ז''ל אולי לא גריס הא קעביד השחתה אלא והא קעביד הקפה ולא פריך אלא אתגלחת טומאה אבל ודאי בתגלחת של מצורע לא פריך דכיון דמעכבי עבדינן ליה, אי נמי הר''א ז''ל פסק כלישנא קמא ועדיין צריך עיון בדעת רבינו ז''ל: 


! י 
[[נזיר שנצטרע ודאי וכו'.]] בס''פ שני נזירים (דף ס') אמרינן טמא ספק ומוחלט ודאי אוכל בקדשים לאחר שמונה ימים ושותה יין ומיטמא למתים לאחר ששים ושבעה ימים ופירש''י ז''ל דבשבעה ימים הראשונים יעשה ב' תגלחות של מצורע כיון דהוא מוחלט ודאי ויאכל בקדשים אבל מ''מ הוא נזיר טהור ולכך מונה שלשים יום ומגלח ועדיין שמא הוא נזיר טמא והוי תגלחת טומאה ולכך ימנה שלשים יום אחרים דהוי ששים ושבעה ימים. ורבינו ז''ל קיצר בלשונו הרבה וצריך לפרש דבריו שמ''ש לאחר שיטהר מצרעתו אין פירושו כמו לאחר שיטהר מצרעתו שכתב גבי מצורע ודאי וטמא ודאי דהתם פירושו לאחר שנרפא מן הצרעת והכא פירושו לאחר שעשה ב' תגלחות של מצורע והביא קרבן כפרתו דהיינו נטהר מצרעתו ר''ל שנטהר כדינו ואח''כ כתב ומזה שלישי ושביעי להטהר מטומאת מת. [[ומ''ש ומגלח תגלחת הטומאה]] אינו בסוף הז' אלא בסוף ימי הנזירות שנדר על עצמו דדילמא אינו טמא ונזיר טהור הוא ואינו יכול לגלח ואח''כ יגלח וימנה נזירות טהרה בראשון ואח''כ יגלח ויטהר. כן מוכרח לפרש דבריו אע''פ שרבינו ז''ל קיצר בלשונו הרבה: 


! יא 
[[נטמא ודאי והיה מצורע בספק.]] שם שאמרו מוחלט ספק טמא ודאי אוכל בקדשים לאחר שלשים ושבעה ימים ושותה יין ומיטמא למתים לאחר שבעים וארבעה ימים ופירש''י ז''ל דימתין ז' ימים ויגלח לטומאתו ואחר כך ימתין שלשים יום דילמא אינו מצורע והוי נזיר טהור ויגלח לסוף שלשים יום פעם אחרת ואז אמרינן דילמא הוי מוחלט והוו ב' תגלחות של מצורע ויביא קרבנו ויאכל בקדשים אח''כ ימנה שבעה ימים אחרים לטומאתו ויגלח דאם היה מצורע וב' תגלחיות הוו של מצורע שפיר עבדי דצריך תגלחת אחרת לטומאה ואם אינו מצורע ותגלחת ראשונה שעשה הוי תגלחת טומאה הרי כבר יצא מידי נזירות טהרה בתגלחת שניה ואח''כ ימתין שלשים יום אחרים ויגלח ויביא קרבנו ויטהר. זהו הנכון הנראה מפשט השמועה אבל רבינו ז''ל לא כתב כן אלא שתגלחת הראשונה היא לסוף ז' ואח''כ מונה ז' ימים ויגלח ולפי זה קשה דכיון שהוא מצורע מספק דילמא לא היה מצורע אלא טמא ואיך יגלח בימי טומאתו כיון דלא הזו עליו בשלישי ובשביעי דאם גלח בימי טומאתו לוקה וכדכתב רבינו ז''ל בפ' ששי ואם הזו עליו שלישי ושביעי כמו שנראה ממה שאמרו מזה עליו בשלישי ובשביעי א''כ התגלחת הראשונה הוי תגלחת טומאה והרי נטהר מטומאתו ואיך יגלח אחרי כן אם אינו מצורע תגלחת שניה תוך שלשים כיון דכבר חל נזירות טהרה וצ''ע: 


! יב 
[[ומזה בשלישי ובשביעי ומגלח ראשו וזקנו וכו' וסופר ז' ומגלח תגלחת טומאה וכו'.]] נראה דההזאה שהזה תוך ימי ספירו מועיל לטהרו מטומאת מת דכן כתב רבינו ז''ל בה' פרה אדומה פי''א כל המיטמאין מקבלין הזאה כיצד זבים וזבות ונדות ויולדות שנטמאו במת מזין עליהן בג' ובז' והרי הם טהורים מטומאת מת אע''פ שהם טמאים טומאה אחרת וכו', וא''כ כיון דהזה עליו בג' ובז' הרי נטהר מטומאת מת והא דצריך להמתין שבעה ימים כדי שיהא לו שער לגלח מפני דאין תגלחת אחת עולה לצרעתו ולטומאתו ובשבעה ימים קים להו לרבנן דאיכא שער לכוף ראשו לעיקרו כדאמרינן בפ' ג' מינים והשתא אתי שפיר שלא הצריך רבינו ז''ל הזאה אחרת בשבעה ימים של טומאת מת וכן בריש פרק זה כתב המזה שלישי ושביעי והיינו ליטהר מטומאת מת ואמאי טהור הא דילמא הוי מצורע ואחר כך הב' תגלחיות יצא מידי צרעתו ואחר כך ימנה לטומאתו ובאותן הימים היה ראוי להיות ההזאה אלא ודאי כדכתיבנא דאפי' שההזאה בימי צרעתו מועיל לו ליטהר מטומאת מת וצריך להמתין ז' ימים אחרים לתגלחת הטומאה דאין תגלחת אחת עולה לכאן ולכאן לצרעתו ולטומאתו. ואחר אשר נתבאר בפרק זה ענין קרבן בספק נתבאר מ''ש רבינו ז''ל למעלה בפ' שמיני ואם הביא זבחיו לא עלו לו דאחר כך יביא חטאת העוף בספק ודי לו דעולה ואשם אינם מעכבין וכיון שכבר הביאן בספק די לו וכמו שנראה מפרק זה ואם כן נסתלקה תמיהת הרב ב''י ז''ל שתמה שם שאיך יביא חולין בעזרה שיתנה ויאמר אם לא עלו הראשונים הרי חטאתי זה ואם לאו הוא חטאת העוף הבא על הספק: [[סליקו להו הלכות נזירות]] 


# הלכות ערכין וחרמין

~ הלכות ערכין וחרמין - פרק ראשון

! ג 
[[היה מבן אחד ושלשים וכו'.]] הרב כסף משנה ז''ל טרח עצמו בזה ואין צורך דרבינו פסק כסתם מתני' דפ' השג יד (דף י''ח) דקאמרה יום שלשים כלמטה הימנה שנת חמש ושנת עשרים כלמטה מהן וכו' מג''ש דשנה שנה ומה לנו דרשה לדר''א ואין אנו צריכין לה דכיון דאית לן ג''ש דשנה שנה ידענו שבכולם הוי יום אחד אחרי כן: 

! יא
((ו-יא)) [[העכו''ם נערך אבל אינו מעריך וכו'.]] במשנה בפ''ק (דף ה') איפליגו ר''מ ור' יהודה בהא מילתא ואמר רבא הלכתא דר''מ מסתברא כו' (עיין בכ''מ) והקשו דר' יהודה איך יתרץ פסוק זה ותירץ רב חסדא וערכו נגנז והקשו אלא מעתה לא ימעלו בו דתנן חמש חטאות המתות וכו' אלמה תניא גבי קדשי עכו''ם במה דברים אמורים בקדשי מזבח אבל בקדשי בדק הבית מועלין בהן ותירצו אלא אמר רבא משום רפיון ידים הוא דכתיב ויהי עם הארץ מרפים וכו' וכתבו התוס' ז''ל דסברת המקשה הוא דהך ברייתא דבמה דברים אמורים בקדשי מזבח לא אתיא אלא כר''י דלר''מ ליכא קדשי בדק הבית גבי עכו''ם כלל. עוד כתבו שם התוס' ז''ל דצ''ע דהיכי קאמר בסיפא דמתני' וזה וזה מודין שנודרין ונידרין הא עכו''ם לא נדרי לבדק הבית כלל לר''מ ותירצו ושמא טוב לפרש דרבא הדר ביה למסקנא זו מהא דאמר מעיקרא דהלכתא כר''מ מקרא דלא לכם ולנו ורבינו ז''ל נראה שאין דעתו כן אלא שלפי המסקנא נמי הלכתא כר''מ, ולקושית התוס' ז''ל שהקשו מסיפא דמתני' תירץ לקמיה ואמר עכו''ם שאמר דמי עלי או דמי פלוני עלי נותן כפי נדרו ואינו נותן ללשכה שאין מקבלין מן העכו''ם כו' שנאמר לא לכם ולנו וגו' וא''כ לפי זה מה שאמר במשנה דלר''מ נודר ר''ל דאינו נופל דמיו ללשכה, אבל קשה דא''כ מה מוכיח רבא מקרא דלא לכם ולנו הא גבי דמים אע''ג דסתמן ללשכה אמרינן דהעכו''ם יש לו דמים ואינן נופלים ללשכה נימא הכי גבי ערכין דיש לו ערך ואינו נופל ללשכה ומה מוכיח רבא מקרא דהתם דלגבי ערכין הוי כר''מ דלא אמר כלום, וי''ל דכיון דמעטיה קרא גבי ערכין משום דכתיב בני ישראל משמע דהעכו''ם אינו מעריך כלל ומאי דהביא ראיה מהתם הוא דכיון דמצינו דלבדק הבית לא היו רוצים דמי עכו''ם מסתברא לומר דקרא דמעטיה גבי ערך לגמרי לעכו''ם הוא שלא יהא העכו''ם מעריך כדי שלא יבואו דמיו לקדשי בדק הבית ומש''ה מעטיה קרא ועשאו יותר מדמים דהכא לא אמר כלום והתם כיון דלא מצינו מיעוטא אמרינן דנותן ולא יפלו דמיו ללשכה אבל מ''מ קשה דבפ''ח מהלכות מתנות עניים כתב רבינו ז''ל עכו''ם שהתנדב לקדשי בדק הבית אין מקבלין ממנו לכתחילה ואם לקחו ממנו אין מחזירין לו ואם היה הדבר מסויים כגון קורה או אבן מחזירין לו כדי שלא יהא להם דבר מסויים במקדש שנאמר לא לכם ולנו משמע לכאורה דאית ליה דקרא אסר דוקא בדבר מסויים לבד אבל בדבר שאינו מסויים אם קבלו מהם נותנין לחזק בדק הבית ואית ליה דברייתא דקאמרה שם בגמרא עכו''ם שהתנדב לבדק הבית מקבלין וכו' אתיא אפילו כרבי מאיר וכאן כתב בהפך שכתב כאן שאפי' בדבר שאינו מסויים אין מקבלין מהם לחזק בדק הבית ואפילו שקבלו לא יעשו בדק הבית אלא דברים אחרים. ועוד קשה שכאן כתב שנותן הדמים ומקבלין ממנו לשאר דברים ושם כתב דאין מקבלין ממנו לכתחילה. ותו קשיא דכאן כתב רבינו ז''ל דאין מקבלין ממנו לבדק הבית ואם אמר לשמים נדרתי יגנז וכיון שכן אמאי כתב בסוף פ''ה מה' מעילה דקדשי עכו''ם אם הם לבדק הבית מועלין בהם והא אמרינן בגמ' דכיון שיגנז הוי כחטאת שמתו בעליה ואין מועלין בהם כדהקשו בגמ' לרב חסדא דאמר וערכו יגנז. [[ונראה]] לתרץ בדוחק לזה ולומר דערכין ודמים אע''ג דסתמן לבדק הבית בעכו''ם לא אמרינן דיהא סתמו לבדק הבית אלא יעשה בהם דברים אחרים אבל כשהעכו''ם נותנו בפירוש לבדק הבית אז אין מקבלין ממנו ואם קבלו אם אינו דבר מסויים אין מחזירין ואם לאו מחזירין וטעמא דכשהוא בדרך הסתם אע''פ שנותן דבר שסתמו לבדק הבית כמו ערכין ודמים כיון דאמר קרא לא לכם ולנו לבנות והם לא פירשו כשנותנין אותו שיהא לבדק הבית אלא שהם סומכים על הסתם לא יהיה לבדק הבית אלא לדברים אחרים דדוקא בישראל אמרינן דסתמן לבדק הבית ומש''ה קאמר רבינו ז''ל כאן דמקבלין ממנו לכתחילה כיון דהם לא פירשו דהוא לבדק הבית נקבל ממנו ונעשה דברים אחרים אבל כשהוא מפרש לבדק הבית בפירוש אז יש חילוק בין דבר מסויים כמ''ש בה' מתנות עניים דדבר שאינו מסויים מקבלין ממנו והוי קדש לבדק הבית כיון דפירש כן בפירוש אלא שאין מקבלין ממנו לכתחלה כיון שהוא דבר שע''כ צריך לעשות ממנו בדק הבית כמו שפירש ומ''מ דבר המסויים אפי' שקבלו מחזירין דעל דא ודאי אמר קרא לא לכם ולנו וגו'. [[ומ''ש כאן שאין מקבלין נדבה ונדר לבדק הבית שנאמר לא לכם ולנו]] ה''ק כיון דקרא קאמר דדבר המסויים אין מקבלין ממנו לבדק הבית ואפי' דבר שאינו מסויים לכתחילה אין מקבלין ממנו כשהם פירשו לבדק הבית השתא שלא פירשו ראוי הוא שאפי' דבר שאינו מסויים לא יעשה ממנו בדק הבית בסתמא. ומ''ש רבינו ז''ל בה' מעילה דמועלין בקדשי בדק הבית הוא כשפירש לבדק הבית ובדבר שאינו מסויים ובפ''ד מה' שקלים כתב רבינו ז''ל דין זה ולפי מה שכתבתי אתי שפיר הכל ולפי מה שפירש רבינו ז''ל בה' מתנות עניים דמאי דאמר בגמ' כאן בתחילה ר''ל לכתחילה ולא כדפי' ז''ל שפירש בתחלת הבנין כשהיו רפויין צ''ל דמאי דשני גמרא התם שאני מלכותא דאי אמר עקרנא טורי עקר ולא הדר ביה אינו כפירוש רש''י ז''ל דלפירוש רש''י ז''ל הוי דמלכותא לא הדר ואין להם רפיון ידים אבל לפירוש רבינו ז''ל ה''פ מפני שהיה מלך קבלו ממנו מפני אימת המלכות ועוד שכיון שהמלכות נותן לבנין יתחזק הענין ולא יחזור המלכות בו ולא ימצא מערער עוד על הבנין דהמלכות לא יניח לערער עוד מפני כבודו שאמר לבנות וסייע בבנין שלא יאמר הדרנא הוא ולהכי קבלו ממנו כדי לסלק ערעור מעל הבנין: 

! יב 
[[ואם אמר לשמים נדרתי וכו'.]] וא''ת אפי' בסתמא נמי חיישינן שמא לשמים נדר דהא דין זה הוציא רבינו ז''ל מדין עכו''ם שהפריש תרומה דאמרינן כי האי גוונא בפ''ק דערכין וכן גבי עכו''ם שהתנדב קורה כדאיתא התם ורבינו ז''ל בפרק ח' מהלכות מתנות עניים גבי עכו''ם שהתנדב קורה כתב דעל הסתם טעונה גניזה משום דחיישינן שלבו לשמים וכן כתב בפ''ד מהלכות תרומות גבי תרומה, וי''ל דודאי בסתמא נמי יגנז והיינו דקאמר רבינו ז''ל אם אמר כו' כלומר סתמו כפירושו ולא חש לפרש דסמך על מה שכתב בפ''ח מהלכות מתנות עניים ובפ''ד מהלכות תרומות דאם דייקת לישנא דאם אמר דהוי דוקא תידוק נמי לישנא דרישא דאם נדר על דעת ישראל והוי דוקא וא''כ קשיא רישא לסיפא דברישא משמע דהא סתמא יגנז ובסיפא משמע דהא סתמא לא יגנז אלא ודאי דלישנא לאו דוקא וסתמו הוי כאומר: 


! יד 
[[היוצא ליהרג שהעריך כו'.]] מדפתח רבינו ז''ל בתרתי בגוסס ויוצא ליהרג ואחר כך סיים בחד וכתב זה היוצא ליהרג שהעריך אחרים משמע דאית ליה דגוסס שהעריך אחרים שאינו חייב אבל התוספות ז''ל כתבו בפרק קמא דערכין (דף ד') גבי ברייתא דפטרה גוסס וז''ל וצריך עיון דפשטיה דקרא דהעמיד והעריך גבי נודר דכתיב בההוא קרא על פי אשר תשיג יד הנודר יעריכנו וגוסס הוא נודר ומעריך כדתנן בשמחות ומנא לן לומר מהעמיד בההוא קרא על פי כדכתיב גבי מעריך לומר שלא יהיה נערך ע''כ משמע דאית להו דגוסס נודר ומעריך. ואפשר דרבינו ז''ל סובר דנודר ומעריך כיון דמתניתין היא במסכת שמחות כדכתבו התוספות ז''ל ולא כתב גבי היוצא ליהרג אלא משום מ''ש אם הזיק: [[או הזיק חייב כו'.]] פסק כרבי יוסי משום דקיימא לן מלוה על פה גובה מן היורשין ובגמ' משמע דלמ''ד הכי אם הזיק חייב כדאמרינן בפרק קמא דערכין: 


! יח 
[[האומר ערך אלו וכו' ואם היה עני נותן על ידי כולם.]] נראה לכאורה דצריך שיגיע סלע לכל אחד ואחד מהנערכים דהא אמרינן לקמן בפרק ג' דכל פחות מסלע לאו ערך הוא אע''פ שהוא עני וכיון שאמר ערך כל אלו עלי צריך לתת לכל אחד סלע ואם לא יגיע סלע לא הוי נתינה ולכי יעשיר יתן ערך שלם כדאמרינן לקמן: 


! כא 
[[האומר ערכי עלי ומת וכו'.]] הר''א ז''ל תמה בהשגות דלא הוזכרה העמדה בדין בגמ' אלא למ''ד מלוה על פה אינו גובה מן היורשים אבל אנן דקי''ל דגובה מן היורשין ודאי דאינו צריך העמדה בדין. והרב בעל כ''מ ז''ל תירץ דכיון דאמרו בסיפא בגמ' מאי ניהו שעמד בדין משמע ליה לרבינו ז''ל דקים ליה לבעל הגמ' דבלאו טעמא דמלוה על פה אינה גובה מן היורשין וצריך על כל פנים העמדה בדין. ואני תמיה על דבריו דאם אמרו בגמ' מאי ניהו שעמד בדין הוא מכח קושיא דרישא והכי כתב שם רש''י ז''ל היכי מתוקמא בע''כ בשעמד בדין קודם מותו כדאוקמה לרישא וא''כ מכח קושיא דרישא איצטריך לאוקומי בהכי והכי אמרינן שם קמ''ל כיון דעמד בדין אישתעבודי אישתעבוד נכסי משמע דטעמא משום שעבודא הוי ולא משום העמדה והערכה. ועוד אני תמיה על דבריו דהעמדה בדין שהוזכרה בגמ' גבי מעריך ורבינו ז''ל כתב גבי נערך ולא גבי מעריך שכן כתב למטה אחר שעמד בדין הנערך. ועוד כתב והנערך צריך עמידה בדין ואמאי לא כתב העמדה בדין גבי מעריך כדאמרינן בגמ' לכך נראה לומר דהעמדה בדין שהזכירו בגמ' דהוי גבי מעריך הוי טעמא משום שעבודא וכיון דקי''ל דמלוה על פה גובה מן היורשין לא הזכיר שעבודא גבי מעריך כלל, ומה שהזכיר רבינו ז''ל העמדה בדין גבי נערך יצא לו ממה שאמר בברייתא בפ''ק גבי גוסס כל שישנו בהעמדה ישנו בהערכה והאי לגבי נערך הוא וסובר רבינו ז''ל דהכי קאמר דאם אינו בהעמדה שלא עמד בדין אינו בהערכה ולהכי כתב קרא דבעי הערכה גבי נערך מקרא דהעמיד והעריך דהביאו בגמ' גבי גוסס. אבל הר''א ז''ל בהשגות סובר דמה שאמר בברייתא כל שאינו בהעמדה אינו בהערכה הוא שאינו ראוי להעמדה שאם הוא ראוי להעמדה בשעת הנדר ואע''ג שלא עמד לא איכפת לן כלל אלא דקפיד קרא גבי נערך שיהא ראוי בשעת הנדר להעמידו לפני הכהן ואע''פ שלא עמד לא איכפת לן וזהו שכתב שהרי ראוי היה בשעת הנדר להעמדה והערכה ולמעוטי גוסס ויוצא ליהרג. ומ''מ מ''ש שאמרו בתוספתא דממעט יוצא ליהרג משום דאינו בהעמדה והערכה לא משמע הכי בסוף פ''ק דערכין דאמרו בשלמא גוסס לא נידר דלאו בר דמים הוא ולא נערך דלאו בר העמדה והערכה הוא אלא יוצא ליהרג בשלמא לא נידר וכו' אלא לא נערך אמאי ומיעטו אותו מקרא דכל חרם משמע דאית ליה לגמרא דידן דיוצא ליהרג בר העמדה והערכה הוא. וא''ת לדעת רבינו ז''ל דע''כ צריך העמדה גבי נערך בדין א''כ כשאמר בגמרא בפ''ד גבי האומר ערכי עלי ומת יתנו ליורשים ש''מ מלוה הכתובה בתורה ככתובה בשטר דמיא ותירצו כשעמד בדין ואמאי לא אמר ליה המתרץ וליטעמיך כיון דמתני' אמר ערכי עלי הוי המעריך ונערך אחד ואת מודית דבעינן העמדה בדין לנערך משום דכתיב והעמיד והעריך א''כ ע''כ לדידך נמי איירי מתני' כשעמד בדין מפני הנערך שהוא המעריך עצמו, וי''ל דהוה מצי למימר ליה ולטעמיך: 

~ הלכות ערכין וחרמין - פרק שני




! ג 
[[כיצד אם נמכר הוא כולו וכו'.]] בפרק האומר משקלי עלי (דף י''ט:) אמרינן התם בעי רבא אמדוהו אומד של נזקין ואמר דמי עלי מהו כלומר שאמדוהו אומד נזקין שחבל בו חבירו ואמדוהו כמה היה יפה וכמה הוא יפה מי אמרינן הא אמדוהו חדא זימנא או דלמא שאני אומדנא דבי עשרה מאומדנא דבי תלתא את''ל שאני אומדנא וכו' אמר דמי עלי ואמדוהו וחזר ואמר דמי עלי מהו הכא ודאי אמדוהו בי עשרה או דלמא שבח ביני וביני אמר דמי עלי ולא אמדוהו וחזר ואמר דמי עלי מהו הכא ודאי בחד זימנא אמדינן ליה או דלמא כיון דבזה אחר זה נדר תרי זימני אמדינן ליה ואת''ל כיון דבזה אחר זה נדר תרי זמני אמדינן ליה אמר שני דמי עלי בבת אחת מהו הכא ודאי בבת אחת נדר בבת אחת אמדינן ליה או דילמא כיון דקאמר שני כזה אחר זה דמי את''ל כיון וכו' אמדוהו מאליו מהו מי אמרינן הא אמיד מאליו וקאי או דלמא בעינן כוונה לאומדנא כו' ואסיקו בתיקו, ולדעת רבינו ז''ל דכל את''ל הוי פשיטותא כולהו בעיי איפשיטו ולעולם צ''ל ב' בר מבעיא בתרא דאסיק בתיקו ולא ראיתי לרבינו שהזכיר כלל מכל זה בהלכות אלו ולא ידעתי למה: 


! ז 
[[שדרכן להשקל באותו מקום.]] שם בריש פרק האומר (ערכין דף י''ט) אמרינן אמר רחבה באתרי דתקלי כופרא פטר נפשיה אפילו בכופרא פשיטא לא צריכא דאיכא דתקלי ואיכא דכייל מהו דתימא כיון דכולהו לא תקלי לא קמ''ל ע''כ. ואיכא למידק דהא קיימא לן סתם נדרים להחמיר והיכא דאמר הרי פירות אלו כתרומה דאפשר לומר כתרומת הגורן או תרומת הלשכה קיימא לן להחמיר והויא תרומת הלשכה וכדכתב רבינו בפרק שני מהלכות נדרים וכן כתב בפרק תשיעי וז''ל היו מקצת המקום קורין לו כך ומקצתם אין קורין כך אין הולכין אחר הרוב והרי זה ספק נדרים וכל ספק נדרים להחמיר ע''כ. ואפשר דמאי דקאמר גמרא הוי היכא דפירש בהדיא לכופרא נתכוונתי וז''ש מצי פטר נפשיה בכופרא כלומר שהוא אומר כך אבל אם הוא סתם ואינו אומר שלכך נתכוון ודאי שאינו יכול לפטור עצמו בכך. עוד אמר שם באתרא דתקלי שמכי פטר נפשיה אפילו בשמכי והקשו פשיטא ותירצו לא צריכא באתרא דשקלי כו' ורבינו ז''ל לא ביאר כלל מזה והרבה סתם את דבריו וכבר תמה עליו בעל כסף משנה: 


! ח 
[[עד שיאמר לא לכך נתכוונתי ואם מת יתנו היורשין פחות שבלשונות כו'.]] טעמו דלגבי דידיה הוי איסורא דלא יחל דברו וכיון שכן סתם נדרים להחמיר אבל לגבי יורשין דלא הוי איסורא אלא ממונא ספק לקולא ואם כן לקמן בפרק שלישי גבי האומר שני ערכי עלי ולא היה בידו אלא פחות משני ערכין ונתן מה שהיה בידו ואחר כך נתעשר ומת דהוי ספקא לגבי יורשין הוי קולא ואין מוציאין מידם אלא אם כן הוא חי ודאי דחייב משום דהוי לגבי דידיה מילתא דאיסורא ורבינו לא ביאר לקמן בפרק שלישי כלל מכל זה אלא כתב סתמא הרי זה ספק ואפשר שסמך על מה שכתב כאן ודינו כמ''ש: 


! יב 
[[שתי לשכות היו במקדש כו'.]] הר''א ז''ל השיג על רבינו ובתוך דבריו כתב ואם כפירושו היה צ''ל קדשי מזבח מוציאין הצריך להם מקדשי בדק הבית וכו'. והוא תימה דהכי נמי קאמר וכן הביא הוא הלשון של ירושלמי, ואני תמיה על הרב מוהר''י קארו ז''ל שכתב שנוסחא משובשת נזדמנה לו להר''א ז''ל והלא הוא עצמו הביא נוסחת רבינו ז''ל ומ''מ מקשה עליו ואיך אפשר שנוסחא משובשת נזדמנה לו. אבל נ''ל לפרש כוונת הר''א ולומר דהוא סבור דג' לשכות היו שם אחד לשכת ב''ה שהיו נותנין שם כספים של ב''ה ואחד לשכת התרומה שהיתה לקדשי המזבח ואחת לשכת הכלים משותפת לשניהם כלומר שכל כלי הצריך למזבח היו לוקחין ממנה והשאר לב''ה וכן היתה עשוייה על תנאי זה מתחלתה נמצא שכלי הצריך למזבח לבד לוקחין והשאר כולו לב''ה נמצא שרובה לב''ה ולכך קראוהו קדשי ב''ה אבל מלשכת כספים שהיתה לקדשי ב''ה ודאי שלא היו לוקחין ממנה כלל לקדשי מזבח דאין משנין מקדושה לקדושה ולהכי השיג על רבינו כאן וכן בפרק ד' מהל' שקלים שכתב שם רבינו כיוצא במה שכתב כאן והשיגו שם הר''א ג''כ דאין הדבר כמ''ש רבינו ז''ל דמהלשכה המיוחדת לב''ה היו לוקחים לקדשי מזבח אלא מלשכת הכלים שהיתה משותפת לשניהם וזהו שכתב כאן עשויה לצורך זה וזה כלומר לקדשי מזבח ולקדשי ב''ה והביא הר''א ז''ל ראיה לדבריו דהתם לא איירי אלא בלשכת הכלים המשותפת ולא בלשכת כספים המיוחדת לב''ה דא''כ לא היל''ל מוציאין הראוי להם אלא הצריך להם דיש הפרש בין ראוי לצריך דראוי הוי אותו הדבר עצמו דהוי לקדשי מזבח אבל צריך אינו ר''ל שאותו הדבר יהיה לקדשי מזבח אלא המעות הצריכים לקרבנות וכיון דאמר ראוי משמע דאיירי בלשכת הכלים שאותו הכלי עצמו ראוי לקדשי מזבח ולא איירי בלשכת כספים המיוחדת לקדשי ב''ה וכיון דהוי לשכת הכלים שהיא משותפת לשניהם ועל תנאי כך היא עשויה כמו שכתב הראב''ד בהשגות בפרק רביעי מהלכות שקלים לכך נוטלין ממנה לקדשי מזבח אבל מלשכת כספים אין נוטלין ממנה לא לקרבנות של קדשי מזבח ולא לכלים הצריכים לקדשי מזבח. זה נ''ל כוונת הר''א להשיג על רבינו ז''ל וההשגה אשר השיג בפרק ד' מהל' שקלים יוכיח ע''ז ששם השיג על רבינו ז''ל על מה שכתב שקלים שלא הספיקו כו' דמשמע דאפי' מלשכת כספים של קדשי ב''ה לוקחים לקדשי מזבח וכתב שאינו כן: 

~ הלכות ערכין וחרמין - פרק שלישי




! ה 
[[עשיר שהעריך והעני כו'.]] התוס' ז''ל בריש פ''ב דערכין הקשו מדין זה על הדין שכתב רבינו ז''ל לקמן דהיכא דהיה לו עשר סלעים ונתן תשע לשניה וסלע לראשונה יצא ידי שתיהן דאמאי נפטר כשנותן אחד לראשונה הא כיון דמתחלה היו לו י' כשהעריך הוי כהעריך עשיר והעני שנותן ערך עשיר ולא הוה ליה למיפטר אלא בי' כמו שהיה לו כשנערך ותירצו דהך דאמרינן עשיר שהעריך והעני היינו שהעריכו הכהן בעודו עשיר אבל לא העריכו הכהן בעודו עשיר אעפ''י שכשאמר ערכי עלי היה עשיר והעני לא איכפת לן דבעריכת כהן תליא מילתא ועל פי זה כתבו בבעיא דבעי כשאמר שני ערכי עלי בבת אחת דהיינו דהעריכן הכהן יחד דאי בזה אחר זה לא גרע מנתן לשניה וחזר ונתן לראשונה א''כ סבירא להו דבעריכת כהן תליא מילתא ורבינו ז''ל לא ביאר כלל מכל זה לכן נראה ודאי שאין דעתו אלא שבעריכתו תליא מילתא ואם כשאמר ערכי עלי היה עשיר אע''פ שהעני אח''כ נותן ערך עשיר. ולקושית התוספות ז''ל אפשר לתרץ דלא תלי רחמנא בעשיר והעני בתר עריכה דידיה אלא כשהיה עשיר באותה שעה שהיה ראוי לתת לו ערך שלם דאע''פ שהעני אוקמיה אדיניה אבל כשהיה לו באותה שעה י' או ה' סלעין דנפיק מתורת עשיר והוי עני דאין לו כדי לתת ערך שלם אע''פ שהעני אח''כ יתר לא איכפת לן ולא אזלינן ביה אלא בתר שעת נתינה: 


! ו 
[[עשיר שאמר ערכי עלי כו'.]] הר''א ז''ל השיג על רבינו ז''ל דלמא פסק כרבי והרב בעל כסף משנה כתב דסובר דאינם חולקים רבי ורבנן וכמ''ש בפירוש המשנה ותמה על זה דבגמרא משמע דפליגי דאמרינן התם ולרבי דאמר אומר אני אף בערכין כן אלמא בתר חיובא דגברא אזלינן וכו' ובאמת דתמיה זו גדולה דבהדיא משמע התם דפליגי וכן לקמן אמרי' התם אלא הוא למה לי לרבי כדאית ליה ולרבנן כדאית להו. ונ''ל לתרץ בדוחק ולומר דרבנן סברי דאיכא הפרש בין קרבנות לערכין דאם עשיר אחד אמר ערכי עלי ובא עני אחד ואמר ערכו עלי אינו נותן אלא ערך עני אע''פ שהוא מחוייב כבר שכבר אמר ערכי עלי אבל המצורע המחוייב קרבן והוא עשיר ובא עני אחד ואמר קרבנו עלי חייב קרבן עשיר והרי מחוייב הנערך העשיר כמו שמחוייב המצורע קרבן וכאן אמרו ערך עני ובמצורע קרבן עשיר אבל כשאמר העני מה שאמר העשיר עלי ודאי מודו רבנן דנותן ערך עשיר מפני דכיון שאמר מה שאמר זה עלי ולא ערכו עלי הוי כמפרש ואומר הרי עלי ערך נ' שקלים בהדיא דאז אפי' הוא עני חייב בנ' ואינו נדון בהשג יד כדכתב רבינו בפ' זה וסברי רבנן דאין לדמות זה לעני האומר למצורע עשיר קרבנו עלי אלא אי דמיא דמיא לעני האומר לעשיר שכבר נתחייב הוא עצמו בערכו ערכו עלי, ורבי סובר דאין הפרש ביניהם כלל דאין לדמות עני האומר על מצורע קרבנו עלי לאומר לעשיר שנתחייב ערכו עלי דכשאמר למצורע קרבנו עלי ר''ל הקרבן שנתחייב המצורע עלי להביאו וכיון שהוא עשיר חייב בקרבן עשיר אבל כשאמר לעשיר ערכו עלי אין זה אלא ערך שניו ולא אמר שהערך שנתחייב הוא שעליו לשלם ואי איכא לדמות למצורע הוא כשאמר העשיר ערכי עלי וחזר העני ואמר מה שאמר זה עלי שנתחייב במה שאמר העשיר כמו שנתחייב שם בקרבן שנתחייב המצורע ועל פי סברות אלו דרשי רבנן ורבי כל חד לדרשא דיליה דרבנן לית להו דבערכין אזלינן בתר חיובא דגברא דהא עשיר שאמר ערכי עלי אע''פ שכבר נתחייב ואמר העני ערכו עלי הוא נותן ערך עני דבתר נודר אזלינן וכשאמר מה שאמר זה עלי הוי כמפרש כדפרישית וכיון שכן ע''כ לדידהו הוא אתא לומר גבי מצורע לעני שהעריך עשיר דלא ניזיל בתר נודר אבל לרבי אית ליה דגבי ערכין בתר חיובא אזלינן דכיון שאמר מה שאמר זה עלי חייב ערך עשיר אע''פ שהוא עני א''כ אתא קרא למעוטי מצורע עני ומדירו עשיר דלא לייתי קרבן עני משום דאזלינן בתר חיובא דגברא. כנ''ל ליישב הסוגיא לדעת רבינו: 


! ט 
[[וכן האומר דמי עלי או דמי פלוני וכו'.]] כתב הרב כ''מ ז''ל דמשמע ליה לרבינו ז''ל כן משום דחייבי דמים הוי כמפרשים ואינו צריך דבהדיא ברייתא הוי בפ' השג יד אמר שם חומר בנדרים מבערכין שהנדרים חלים על בהמה חיה ועוף ואינן נדונין בהשג יד מה שאין כן בערכין כו' ובתוס' הקשו שם דכיון דאמרי' לעיל מיניה (בדף י''ח) הקשתה דמים לערכין מרגלית לקלים ולדידון בכבודו א''כ אין היקשא למחצה ונקיש ג''כ דמים לערכין לענין השג יד ותירצו דאיכא חד מיעוטא דכתיב יערכנו הכהן גבי ערכין דמשמע ליה ולא לאחר דגבי ערכין נדון בהשג יד כאשר יעריכנו הכהן ולא גבי נדרים וכמ''ש רבינו ז''ל מתורצת קושיא זאת דכיון דקי''ל דמפרש אינו נדון בהשג יד הרי זה כמפרש. אבל לטעם הר''א קשה דאמאי לא מקשינן דמים לערכין לענין השג יד אי משום דערכין קנס ואמרי' דהתם הקילה תורה ולא בדמים א''כ אמאי מקשינן להו מרגליות לקלים נימא דדוקא גבי ערכין הקילה תורה דהוי קנס אבל לא בדמים. ואולי י''ל דהך השג יד הוי קולא יתירא וכמו שכתב הר''א וגזרת הכתוב הוא ואם מך הוא וא''כ אין לך בו אלא חידושו ודוקא גבי קנס אמרי' דהקל הכתוב ולא גבי דמים אבל מרגליות לקלים אינה קולא כ''כ ולכך אמרי' ביה אין היקש למחצה: 


! יא 
[[האומר ערכי עלי וחזר ואמר כו' שהערכין לאו כחובות הן כו'.]] תימה דהא סלעים מטלטלין הם והא קיימא לן דאפילו בשאר חובות בעל חוב מאוחר שקדם וגבה מה שגבה גבה במטלטלין וכמו שכתב רבינו ז''ל בפרק ב' מהלכות מלוה ולוה מיהו לזה י''ל דסלעים דנקט לאו דוקא אלא דאיירי בקרקע שהוא שוה עשר סלעים ואם כן בבעל חוב מה שגבה לא גבה לכך הודיענו דהקדש שאני. אבל מכל מקום קשה דבריש פ''ב דערכין לא אמרינן הכי דהכי אמרינן התם וכן ארבע לשניה ואחת לראשונה יצא ידי שתיהן מאי טעמא בעל חוב מאוחר שקדם וגבה מה שגבה גבה משמע דהשוה הקדש לבעל חוב ואי איירי גמרא במטלטלין שפיר קאמר אליבא דהלכתא דקי''ל דבעל חוב מאוחר שקדם וגבה מה שגבה גבה במטלטלין אבל אי איירי בקרקעות וכדמשמע מדברי רבינו ז''ל א''כ רב אדא סבר כמ''ד בע''ח מאוחר שקדם וגבה מה שגבה גבה ולכך קאמר דיצא ידי שתיהן אבל לרבינו ז''ל דפסק בפ''כ מהלכות מלוה ולוה דבע''ח מאוחר שקדם וגבה בקרקעות מה שגבה לא גבה ליתיה להאי דינא כפי הנראה מסוגית הגמרא דאין חילוק בין הקדש לבעל חוב ורבינו ז''ל שחילק ביניהם לא ידעתי מנין לו ואולי גירסא אחרת היתה לו שם בגמרא דקאמר מאי טעמא הקדש מאוחר מה שגבה גבה: 


! יג 
[[המפריש ערכו או דמיו ונגנבו וכו'.]] בפרק שלוח הקן (דף קל''ט) אמרו שם דאע''ג דאמר הריני כערך פלוני או הריני כערכי ולא הזכיר עלי חייב באחריותן ומוכיח לה מקרא דמייתי רבינו ואע''ג דהאי קרא במקדיש שדהו כתיב כבר כתב שם רש''י ז''ל דע''כ כיון דקרא יתירא הוא אערכין מהדר: 


! טו 
[[וכסא לישב עליו ומטה ומפץ וכו'.]] זה יצא לו לרבינו ז''ל מסדור בעל חוב וכבר כתבתי על זה בפרק ראשון מהלכות מלוה ולוה: 


! יז 
[[ומועטין ממין שני וכו'.]] לאו דוקא מועטין דמשמע תרי דאם כן כיון שיש לו שנים למה היה צריך ליקח מן המועט הא אפי' היו לו רבים אין נותנים לו אלא שנים אלא האי מועטין ר''ל חד כלי לבד וקאמר דאין לוקחין לו אחר: 


! כ 
[[בד''א במטלטלין ועבדים אבל בקרקעות וכו'.]] כ''כ התוס' ז''ל בפ' שום היתומים (דף כ''ד) על מתני' דקאמרה אין להקדש אלא מקומו ושעתו דא''כ למה צריך להמתין שום ההקדש ששים יום ותירצו דהתם איירי בקרקעות. ומה שכתב רבינו ז''ל ששים יום רצופים בבקר ובערב נראה לי מוכרח מן הגמ' בריש פ' שום היתומים (דף כ''ב) דאמרי' התם ת''ר שום היתומים ל' יום ושום ההקדש ששים יום דברי ר''מ ר''י אומר שום היתומים ששים יום שום ההקדש תשעים יום כו' אמר רב חסדא אמר אבימי הלכה שום היתומים ששים יום יתיב ר' חייא בר אבין וקאמר להא שמעתא אמר ליה רב נחמן בר יצחק לר' חייא בר אבין ששים קאמרת או שלשים קאמרת א''ל ששים דיתומים או דהקדש א''ל דיתומים כר''מ או כר' יהודה א''ל כר''מ והא ר''מ ל' יום קאמר אמר ליה הכי אמר רב חסדא מאבימי קולפי טאבי בלעי עלה דהא שמעתא בא להכריז רצופין ל' בשני ובחמישי ששים כו' ע''כ. משמע דבא לתרץ קושיא דר''מ דאמר דמאי דקאמר ר''מ שלשים יום גבי יתומים הוי רצופים דוקא ומינה דששים דקאמר גבי הקדש הוי רצופים דאי אינם רצופים א''כ היינו יתומים אלא ודאי רצופים קאמר ולכך פסק רבינו ז''ל בהקדש ששים יום רצופים וסתם מתני' כר''מ אתיא. אבל לרש''י ראיתי שכתב שם והוא אמר לי להכריז רצופים ל' יום בין יתומים בין הקדש ולא ידעתי למה דלכאורה זה אי אפשר דכיון דר''מ אמר שלשים רצופים גבי יתומים ע''כ גבי הקדש ששים דקאמר רצופים הוי וכדברי רבינו ז''ל נראה פשט השמועה כדכתיבנא: 

~ הלכות ערכין וחרמין - פרק רביעי




! ב 
[[ולא יקרב זריעתו ולא ירחק וכו'.]] נפקא ליה מברייתא דלוי (דף כ''ו) והוא כפירוש רש''י ז''ל והרב בעל כ''מ ז''ל כתב שהם פירושים חלוקים ונ''ל שהכל אחד: 


! ד 
[[וכבר ביארנו בהל' שבת שהמקום שיש בשיעורו נ' אמה על נ' אמה.]] ט''ס הוא וצ''ל בריבועו נ' אמה על נ' אמה. וכתב רבינו ז''ל בהל' שבת פי''ו כמה היא בית סאה נ' אמה על נ' אמה נמצא בית סאתים מקום שיש בשעורו ה' אלפים אמה וכתב הרב המגיד ז''ל שם וכן הוא מספר הכאת מאה בחמשים ולפי זה חמשים על נ' הוא שנים אלפים וחמש מאות אמה שכך היא הכאת חמשים בחמשים נמצא לפי זה שלשים סאה שהם ל' פעמים שני אלפים וחמש מאות שהם ע''ה אלפים וזהו שכתב רבינו ז''ל נמצאת למד שהמקום שיש בריבועו ע''ה אלף וכו' כלומר כיון דבית סאה הם חמשים על נ' שהם שני אלפים וחמש מאות לפי חשבון זה עלה שלשים סאה המנין הזה: 


! ח 
[[נשאר בינו ובין היובל שנה וחדשים וכו'.]] בברייתא (דף כ''ה) אמר מנין שאם אתה רוצה לעשות חדשים לשנה (עושה) ה''ד כגון דאקדשה בפלגא דארבעין ותמני ת''ל וחשב לו כו'. וכתב הר''א ז''ל בהשגות ב' פירושים בברייתא, הא' דמאי דקאמרה מנין שאם וכו' ר''ל אע''פ שאמרתי שאין מחשבין חדשים להקדש לא תימא לגריעותא דידיה דאם נשארו ה' חדשים מהשנה הוי כאילו נשלמה השנה וגורע מפדיונו השנה ההיא אלא אדרבה נעשה החדשים שנה לתועלת ההקדש ואותם החמשה חדשים שנשארו נחשוב כשנה ואין מגרע מפדיונו השנה ההיא וברייתא איירי באקדשה בפלגא דשנת מ''ז והוי ג' שנים ויתן ג' סלעים וג' פונדיונים ובגמ' דאמר ה''ד דאקדשה בשנת מ''ח אינם דברי הגמ' אלא טעות מפרש היה שפירש כן ודעתו של אותו מפרש היה לפרש כדעת הרמב''ם ז''ל אבל עיקר הפירוש אינו אלא כמ''ש. עוד כתב הר''א פירוש שני ויישב הגירסא ואמר שאע''פ שנאמר שהם דברי הגמרא אפשר לפרש פירוש שני שהוא לתועלת הקדש לומר דהוי כאילו חסרה השנה וצריך ליתן ב' שקלים וז''ש אפשר שכך ר''ל שאם רצה ההקדש לעשות חדשים משנת מ''ח כו' והוא כפירוש רש''י ז''ל. עוד הקשה בלשון הברייתא דתלה הדבר בגזבר ותירץ משום דהכתוב תלאו בכהן ודעת רבינו ז''ל לפרש שאם רצה הגזבר לחשוב בחדשים שנה ויתן שני שקלים הרשות בידו ולשון הגמ' נאות יותר לפירושו וכמו שהודה הר''א ז''ל עצמו אף על פי שהקשה לו מכח הסברא: 


! י 
[[הקדיש שדהו בשנת היובל עצמה אינה מקודשת וכו'.]] בר''פ אין מקדישין (דף כ''ד) מחלוקת רב ושמואל ואמרי' התם מתקיף לה רב יוסף בשלמא לענין מכירה דפליג שמואל עליה דרב דאיכא למימר ק''ו ומה מכורה כו' אלא הכא מי איכא למימר ק''ו והתנן כו' ותירצו שמואל כר''ש ס''ל דאמר נכנסין ולא נותנין והשתא איכא לאתמוהי על רבינו ז''ל דפסק לקמן בפ' זה כר''י דאמר נכנסין לתוכה ונותנין דמיה איך פסק כאן כשמואל שלכאו' הם דברים סותרים. וי''ל דהתם אמרינן בגמ' מ''ט דרב דאמר קרא ואם משנת היובל ושנת היובל בכלל כו' והקשו שם בתוס' מה שאלה הגמ' מ''ט דרב הא רב לית ליה ק''ו והעלו שם בשם מ''ו הרמ''ר דלרב בעינן תרתי דלא ליהוי ק''ו וגם דמקרא דמשנת היובל לישתמע שנת היובל בכלל ולשמואל הוצרך הק''ו לומר דאפי' רבי דאמר שנת היובל בכלל מודה משום ק''ו ותרוייהו אליבא דרב פליגי אבל לרבנן לא הוי בעי לשמואל ק''ו וא''כ אנן דקי''ל כרבנן דלא אמרינן ראשון וחמשים בכלל בלא ק''ו אינה קדושה דמשנת היובל משמע אחר היובל דלא הוצרך ק''ו אלא אליבא דרב: 


! יב 
[[המקדיש שדהו אחר היובל וכו'.]] וא''ת כשהקשו בגמרא (דף כ''ד:) לרב ממתני' דאין גואלין לאחר היובל פחות משנה ותירצו מאי אחר יובל באמצע יובל אמאי לא תירצו אחר ממש ובכי האי גוונא דקאמר רבינו דאם אין שנה אחת אחריו לא יפדה בגרעון כסף. ותו קשיא כיון דהוא פסק כשמואל איך כתב לשון המשנה כרב שנראה שמפרשו כדברי רב אע''פ שאין זה כ''כ קושיא דבדין שמואל מודה לרב ורש''י ז''ל כתב שם וז''ל בשלמא לשמואל פחות משנה קאמר דקמ''ל מתני' דבשנת היובל עצמה אם הקדישה אין צריך ליגאל דלא קדשה ע''כ. ולכאורה נראה דלשמואל לא מפרשינן לה גאולה לאחר היובל בגירוע לפי שאין מחשבין דהיינו כתירוצא דרב וא''כ קשיא לפירושו ג''כ דלשמואל נמי אי מתני' למעוטי שנת היובל עצמה דאם הקדיש בה אינה מקודשת לימא מתני' אין גואלין אלא לאחר היובל כלומר דאם הקדישה ביובל אינה מקודשת מאי לאחר היובל פחות משנה דקאמר. ונראה לתרץ לכל ולומר דהך פירוש דפריש רבינו הוי לשמואל וגמ' הכי קא מקשי בשלמא לשמואל דקאמר בשנת היובל אינה קדושה שפיר קאמר אין גואלין לאחר היובל פחות משנה דאי ליכא שנה אחר היובל אין כאן גירוע אבל לרב דאמר דשנת היובל קדושה והוי שנת יובל מן המנין דאית ליה כר''י דאמר שנת נ' עולה לכאן ולכאן כדאמר לעיל מיניה א''כ אם הקדישה ביובל ועבר שנת היובל לבד הא איכא גירוע שנה דהוא שנת היובל עצמו א''נ יש לפרש ע''פ רש''י בשלמא לשמואל קמ''ל מתני' וכו' וה''ק אע''ג דלפי פירוש זה דאמרינן דמפרש שמואל דהיינו אין גואלין בגירוע אחר היובל פחות משנה לא אשמעינן מתניתין מידי שכבר קאמרה סיפא אין מחשבין מ''מ אמרינן דאתא לאפוקי יובל עצמו אבל לרב קשה אבל לעולם כ''ע מודו דאפילו לפי סברת המקשה פירוש מתני' לשמואל הוי אין גואלין בגירוע אחר היובל פחות משנה. ואפשר שזו היא כוונת רש''י ז''ל: 

! יד 
((יג-יד)) [[פחות מכאן נמדדין עמה. היו בה מקומות נמוכות וכו' מחשבין להם מה שראוי להם כו'.]] בפ''ז מהלכות אישות כתב דאם אינם מלאים מים נמדדין עמו משמע דמפרש כפי' הר''א שם במאי דמקשה גמ' (דף כ''ה) וליקדשו באנפי נפשייהו וכאן נראה דמפרש בענין אחר כמ''ש הרב בעל כ''מ ז''ל ושם בהלכות אישות הארכתי: 


! טו 
[[היתה מלאה אילנות וכו' הקדיש גם האילנות כו'.]] פי' בהא להשמיענו שהקדישן כדי שיפדה אותן בשויין ומש''ה תלי טעמא שכל המקדיש בעין יפה הוא מקדיש אבל אין לומר דהודיענו דלא תימא דלא הקדיש כלל האילנות דאי הכי איך תלי טעמא משום דכל המקדיש בעין יפה מקדיש אפי' מ''ד בגמ' בעין רעה מקדיש סובר שהקדיש האילנות ג''כ אלא שאומר שפודה אותן על גבי קרקע: 


! יז 
[[היו האילנות ג' לבית סאה כו'.]] המגיה כתב שהוא ט''ס וצריך להיות ממטע י' לבית סאה אבל הרב בעל כ''מ ז''ל כתב שכך גרסתו בגמ'. ונ''ל ודאי כדברי הרב בעל כ''מ ויש סיוע לגירסא זו דהתוס' ז''ל בפ''ג דערכין (דף י''ד) הקשו ממאי דאמרינן גבי מוכר ג' אילנות בפרק הספינה דמח' ועד ט''ז אמה קנה תחתיהן ורבינו בפ' כ''ד מה' מכירה מד' ועד ט''ז ומשמע מהתם דכשהם פחות מד' מקרי רצופין אבל מד' ועד ט''ז מקרי מפוזרין ומי''ו ואילך מקרי מפוזרין יותר מדאי וכאן בהקדש משמע דטפי משמונה מקרי רצופין ולא קנה דמטע י' לבית סאה מגיע לכל אילן ואילן נ''ו אמות דהוי טפי טובא מח' וקאמר דפחות מכאן לא הקדיש קרקע ותירצו בזה דבמוכר לא בעינן פיזור כולי האי וחזרו והקשו א''כ ביותר ממטע י' לבית סאה קאמר הכא דהוו מפוזרין יותר מדאי ולא קנה ושם אמר עד ט''ז דלא הוו מפוזרין יותר מדאי ועד ט''ז הוי פיזור טפי ממטע י' לבית סאה וא''כ כיון דאמרת דבמוכר לא בעי פיזור כולי האי ובהקדש בעי פיזור יותר היכא דהוי ט''ז אמאי לגבי מוכר לא מקרו מפוזרין יותר מדאי ולגבי הקדש מקרו והוצרכו לידחק לתרץ זה. אבל לגירסת רבינו ז''ל אתי שפיר דלעולם במוכר לא בעינן פיזור כולי האי והא דאמר הכא דביותר מכן הוי פיזור טובא הוא היכא דהוו יותר ממטע ג' לבית סאה דהוי יותר פיזור מי''ו אמה דאיכא גבי מוכר דבית סאה נ' אמה על נ' אמה והוי בין זה לזה יותר מי''ו דג' פעמים ט''ז הוי מ''ח ועדיין נשארו ב' אמות למנין הנ' שהם מפוזרים נוסף על הנ''ו אמה ולכך קאמר דטפי מנ' הוי פיזור יותר מדאי דגבי מוכר נמי כל כה''ג מקרי פיזור טובא: 


! יח 
[[הקדיש האילנות ואח''כ הקדיש הקרקע וכו'.]] האי בבא ודאי לא צריכא דכיון דהודיענו כשהקדיש הקרקע יחד עם האילנות שפודה את האילנות בשויין כל שכן כשהקדישן זה אחר זה דהא רבי שמעון דפליג היכא דהקדישן יחד דנפדין על גבי קרקע מודה היכא דהקדישן בזה אחר זה דפודה אותן בשויין אלא נקט לה רבינו ז''ל משום דאמרוה שם בברייתא בפ''ג דערכין: 


! כב 
[[האשה שהקדישה שדה אחוזתה כו'.]] הרב בעל כסף משנה פירש השגת הר''א ז''ל דהוא סבור דהבעיא הויא אם האשה מוחזקת בשדה על ידי הבעל או לא והוא הכריע כיצד ה''א דמוחזקת ותמה עליו דכיון דאסיק בתיקו איך רוצה לפסוק הלכה מסברא. ואני אומר במחילה מכבודו מעולם לא עלה על דעת הר''א ז''ל כן אלא הבעיא היא אי הבעל מקרי אחר משום דאינו יורש בראוי כבמוחזק או דילמא לא מקרי מכר לאיש אחר כיון דיורשה וכיון דאסיק בתיקו אית ליה להר''א דהוי ככל דין ספק קרקע דאוקי ארעא בחזקתיה והך קרקע ביד האשה היא כיון דהיא ביד הבעל והוא אוכל פירות וידו כידה הוי כאילו היא ביד האשה ואף על גב דאכילת פירות הוי מדרבנן מכל מקום חזקה הוי וכיון דהוא ביד הבעל הוי כאילו הוא ביד האשה ואוקי ארעא בחזקתה כדין כל ספק קרקע. זה נראה דעת הראב''ד אבל רבינו סובר דאף על גב דבכל ספק קרקע אמרינן אוקי ארעא בחזקת מאריה קמא שאני הכא שיצא בודאי מיד מאריה קמא שהיא האשה שכבר הקדישה ויד הבעל לא חשיב כיד האשה לענין זה לדעת רבינו ז''ל. אבל מכל מקום קשה קצת דטעמא דאמרינן בגמרא דלא מקרי אחר הבעל הוא משום דיורשה אם כן רבינו דפסק בפרק שנים עשר מהלכות אישות ובפרק ראשון מהלכות נחלות דירושת הבעל דרבנן אם כן כיון דמן התורה אינו יורשה ודאי דמקרי אחר ותחזור מן התורה לכהנים ואף על גב דרבנן תיקנו ירושה לבעל והפקיעוה מבנה שיהיה ראוי לירש דין תורה שאני ירושה דהוי ממון ויש להם כח להפקיע אבל לא חזרה לכהנים ביובל שהיא שמיטה דהויא מילתא דאיסורא ואולי אין כח בידיהם להפקיע ותחזור לכהנים ביובל והכי הול''ל לרבינו לפי שיטתו שפסק דירושת הבעל דרבנן. עוד איכא בעיא בגמרא שם בפרק ששי דבעי רמי בר חמא מרב חסדא הקדישה פחות משתי שנים לפני היובל מהו שתצא לכהנים ואמר ליה רב חסדא מאי דעתיך וכו' ומשמע דאית ליה לרב חסדא דיוצאה וכן כתב רבינו לעיל בריש פרק זה דהקדישה פחות משתי שנים לפני היובל תצא ביובל שכן כתב לפיכך אין ראוי לאדם להקדיש כו' ואם לא פדאה הרי זו יוצאת לכהנים ביובל כו': 


! כד 
[[כשתצא השדה לכהנים ביובל כו' ואם היה ר''ה של יובל בשבת וכו'.]] בפ' המקדיש שדהו בסופו (דף כ''ח:) אמרינן שדה היוצאה לכהנים ביובל נותנה למשמר שפגע בו יובל איבעיא להו פגע בו בשבת מאי א''ר חייא בר אמי משמיה דחולפנא נותנה למשמר היוצא אמר רב נחמן תניא נמצאת אתה אומר אחד יובל ואחד שביעית משמטין כאחד כו' ואמר שם בשלמא שביעית בסופה דכתיב מקץ שבע שנים כו' אלא יובל בתחלתו ביוה''כ הוא דכתיב כו' ותירצו הא מני ר' ישמעאל בנו של ר' יוחנן בן ברוקא היא דאמר מר''ה הוא דחייל יובל ע''כ. ופירש''י ז''ל פגע בו יובל בשבת דמשמרות מתחלפות וחל יוה''כ בו ביום לאיזה יותן למשמר היוצא שברשותו התחיל היובל אמש וכו'. משמע מאותה סוגיא דלמ''ד מר''ה חייל יובל ומאותה שעה משמט קרקעות היכא שחל ר''ה בשבת ודאי שנותן למשמר היוצא דכיון דבתחילתו הוא משמט ובין השמשות של ערב ר''ה הוא משמט הוי כאילו נכנס ברשות משמר היוצא כדכתב רש''י שהרי ברשותו נכנס אמש אבל למ''ד דיום הכפורים של יובל הוא משמט אם כן צריך שיחול יום הכפורים בשבת כדי שנאמר שיתנו למשמר היוצא דבין השמשות שלו נכנס במשמר היוצא ולכך יתנו לו אבל ראש השנה של יובל כיון דאינו משמט לא איכפת לן מידי א''כ קשה לרבינו ז''ל שכתב בפרק י' מהלכות שמיטה ויובל שכיון שהגיע יוה''כ תקעו בית דין בשופר נפטרו עבדים לבתיהם וחזרו שדות לבעליהן א''כ כיון דביוה''כ תליא מילתא ולית ליה מר''ה חייל יובל היל''ל יוה''כ של יובל אם היה בשבת וכדכתב רש''י ודוחק לומר דר''ה של יובל קרייה ליוה''כ משום דבו הוא משמט. אבל מ''ש רבינו שם יובל משמט קרקע בתחלתו דמשמע דאית ליה דמר''ה חייל הא ודאי לא קשה דלא כתב רבינו בתחלתו אלא לאפוקי שביעית דמשמט בסופו וזה אינו משמט אלא יוה''כ של יובל ולא בסוף השנה ומאי דמוקי בגמרא מאי דקאמר יובל משמט בתחלתו כר' ישמעאל בנו של ר''י בן ברוקא דקאמר מר''ה חייל יובל היינו משום דקאמר הברייתא דיובל ושביעית משמטין כאחד דהיינו בר''ה של יובל ולכך קאמר דהוי כר' ישמעאל אבל לשון בתחלתו אפשר לומר דלא קאמר הכי אלא משום שלא הוי כשביעית כדכתיבנא ולהכי ליכא לאקשויי על רבינו שלא כתב אלא משמט בתחילתו לבד וקושיא ראשונה צ''ע: 

~ הלכות ערכין וחרמין - פרק חמישי




! א 
[[בד''א בזמן שהיובל נוהג כו'.]] בפרק המקדיש שדהו אמרו שם במשנה (דף כ''ז) המקדיש שדהו בשעה שאין היובל נוהג אומרין לו פתח וכו' בגמ' הקשו תיפוק ליה דאיידי דחביבא עליה טפי פריק לה ועוד מצות גאולה וכו' ותירצו חדא ועוד כו'. ויש להקשות לפירוש הר''א דסובר דמתני' דקאמר בזמן שאין היובל נוהג לא קאי אלא אדינא דסיפא אבל בדינא דרישא בכל גונא בין בזמן שהיובל נוהג בין בזמן שאינו נוהג אומרים לו פתח מה הקשו תיפוק ליה דאיידי דחביבא עליה פריק טפי הך טעמא לא הוי אלא בזמן שאין היובל נוהג אבל בזמן שהיובל נוהג לא שייך הך טעמא דהדבר קצוב בית זרע חומר שעורים חמשים סלעים ומתני' בכל גוונא איירי לפי פירוש הר''א ז''ל ולפירוש רבינו ז''ל קשה מה הקשו דמצות גאולה באדון הא הך טעמא לדעת רבינו ז''ל אינו מספיק לכפייה דהא בזמן שהיובל נוהג איכא טעמא דמצות גאולה באדון ואין כופין אותו ונימא דמתני' לא נקט הך טעמא משום דבעינן למימר כפיה ולהכי נקט טעמא דהבעלים נותנין חומש דזה הטעם מספיק לכפיה דכיון דהיא עומדת להפדות בהכרח כופין אותו משום תועלת ההקדש. וי''ל דטעמא דמצות גאולה באדון בזמן שאין היובל נוהג מספיק לכפיה דכיון דסופה להפדות בהכרח כופין אותו שיפדה דכיון דהמצוה בו אבל בזמן שהיובל נוהג אע''ג דהמצוה בו דאין סופו להפדות בהכרח אין כופין אותו. ולפי פירוש הר''א ז''ל יש לתרץ בדוחק דעיקר הקושיא אועוד קא סמיך וה''ק כיון דאיכא טעמא דאיידי דחביבא לזמן הזה שאין היובל נוהג וטעמא של ועוד להיכא דהיובל נוהג ג''כ הוה ליה למיתני הני תרי טעמי ולמה ליה טעמא דהבעלים מוסיפין חומש. כאן כתב רבינו ז''ל דצריך שבחומש יהא שוה פרוטה ובהלכות מעשר שני פ''ה לא משמע כן וצ''ע בפרק הזהב: 


! ד 
[[ואם היה בית החצרים והגיע היובל וכו'.]] בפרק המוכר שדהו (דף ל''ג) כרב הונא דאמר דקרא דביובל יצא אתא לומר דיצא מיד הגואל מן ההקדש ביובל וחוזר לבעליו ודלא כרבי אושעיא דאמר דהך קרא אתא לומר דמוכר בית בבתי החצרים ופגע בו יובל בשנה שניה דלא בעי השלמה אחר היובל כשדה אחוזה אבל לרב הונא משמע דבעי השלמה, ורבינו ז''ל דפסק כאן כרב הונא היה לו לבאר בפרק שנים עשר מהלכות שמיטה ויובל כשכתב הגיע היובל ולא גאל חוזר הבית בלא דמים כדין השדות אלא שכיון שכתב כדין השדות לא הוצרך לכך דודאי כמו שבשדות בעי השלמה בבתי החצרים ג''כ: 


! ו 
[[שנאמר אותו אותו אתה עושה כו'.]] אע''ג דהתם הזכירו ג''כ לא תעשה וכן אמר שם בפ''ק דתמורה (דף ו') ותנן המקדיש תמימין לבדק הבית אע''פ שהוא בלא תעשה מה שעשה עשוי מ''מ סובר רבינו דההוא לא תעשה דמפיק מלאמר דהיינו לא אמור הוי אסמכתא ולהכי כשהקשו בפ''ק דתמורה והרי מקדיש דאמר רחמנא נדבה תעשה אותו אלו קדשי ב''ה לא הזכיר בדבריו המקשה כלל לא תעשה משום דהוי אסמכתא כדכתיבנא: 


! ט 
[[לפי שהבהמה הקדושה למזבח אם נפל כו' והסולת היין והשמן והעופות כו' אין להם פדיון.]] מ''ש הר''א בהשגות והלא מכל מקום נפדין הם אפשר לפרש דה''ק אלא מכל מקום כיון דאתה מצריך למכרן ולהביא בדמיהן עולות ואין אתה אומר שיקריבן על כל פנים העופות עולות מכל מקום פדיון מקרי ולכך פירש טעם אחר ולפי טעמו אתו שפיר שפירש משום דמעטיה קרא בבקר. ופירוש זה מתיישב יותר בלשונו וכן מה שפירש בו הרב בעל כסף משנה: 


! י 
[[הקדיש נכסיו סתם והיתה בהן הקטרת שנותנין לאומנין בשכרן כו'.]] כלומר כגון שהיה אומן ונתנו לו קטורת בשכרו והקדיש נכסיו ונמצא בו אותו הקטרת: 


! יב 
[[אבל אם הקדיש שחוטה כו'.]] מ''ש הר''א בהשגות אם היו בעלי מומין מתחלתן יפדו כן כתב רבינו ז''ל בפ''א מהל' איסורי מזבח וגם שם כתב ברישא דלישניה וכן הדין בבהמת קדשים שנפל בה מום כו'. ויש לדקדק שם כמו שדקדק כאן הרב כ''מ שנקט שנפל משום דאי הוי בעל מום מעיקרא אין צריך העמדה והערכה וכמו שביאר דבריו שם למטה ולאפוקי מלוי דאמר דבעל מום בכלל העמדה והערכה ואין אנו צריכין לדחוק כמו שכתב שם הרב בעל כ''מ ומה גם מ''ש שפסק כלוי וא''א לומר כן ממאי דכתב שם רבינו ז''ל מה בין בעלת מום קבוע וכו' יעויין שם: 


! יד 
[[הקדיש אחד מאבריה לדמיו כו'.]] הרב כ''מ ז''ל תמה תמיה גדולה על רבינו ז''ל ודחק עצמו בתירוצם ויש לנו על דבריו חדא דבפ''ק דערכין תירצו הא בקדושת הגוף הא בקדושת דמים כלומר דבקדושת הגוף אמרינן פשטה קדושה בכולה ולא בקדושת דמים ואי אמר רבא איפכא דאפי' לר''י דאמר דקדושת הגוף לא פשטה בכולה בקדושת דמים פשטה הא הוה עדיפא ליה למפרך ממאי דהקשה חד אבר נמי איבעויי וכו' ותו קשה מאי דכתב רבינו ז''ל שהדמים חולין ואמאי בשלמא מ''ד הכי בגמ' הוא משום דאית ליה דהיכא דאמר רגלה של זו עולה דלא פשטה קדושה בכולה ולכך תמכר חוץ מדמי אבר שבה והשאר חולין אבל כיון דהוא ספק אי פשטה קדושה בכולה א''כ היכי נימא דהמעות חולין הוו אי פשטה קדושה בכולה הוו המעות קדש ואין יכול ליהנות מהם. ותו קשיא על דברי רבינו ז''ל במ''ש ואם היה אבר שהנשמה תלויה בו פשטה קדושה בכולה ואמאי פשיטא ליה לרבינו ז''ל בהא הא בהא נמי שייך בעיא דרבא אי חד מיגו אמרינן תרי מיגו לא אמרינן כדבעי רבא בהקדיש אבר שאין הנשמה תלויה בו. וע''ק על דברי רבינו ז''ל מה שכתב בפט''ו מהל' מעשה הקרבנות הקדיש אבר אחד מן העוף ה''ז ספק אם נתקדש כולו או לא דכיון דההיא בעיא דבעי רבא בעוף לא הוי אלא לרבי יוסי כדפירש''י ז''ל ורבינו ז''ל פסק כרבנן איך כתב דהוי ספק. והרב בעל כ''מ ז''ל כתב דאית ליה דהבעיא באבר שהנשמה תלויה בו ודוחק הוא לומר כן דרבינו ז''ל היה לו לפרש שם ולומר דהקדיש אבר שהנשמה תלויה בו. [[ולתרץ]] כל זה אקדים ואפרש הסוגיא דערכין ותמורה לדעת רש''י ז''ל ואח''כ נבאר דעת רבינו. רש''י ז''ל כתב בהני תרי בעיי דבעי רבא בפ''ק דתמורה (דף י''א:) בעיא קמייתא דעוף ובעיא תניינא דהקדיש אבר אחד לדמיו דלר''י קא בעי. ואיכא למידק עליה אמאי לא פירש דלכ''ע קא בעי להו לר''י באבר שאין הנשמה תלויה בו ולרבנן באבר שהנשמה תלויה בו דכ''כ הוי לרבנן אבר שהנשמה תלויה בו כמו לר''י אבר שאין הנשמה תלויה בו ותו קשיא אי הך בעיא דהקדיש אבר אחד לדמיו לא הוי לרבנן א''כ בסוגיא דפ''ק דערכין (דף ה') כשתירצו שם על ברייתא דאמרה ולא עוד אלא אפי' אמר ראש פרה זו וכו' דאיירי בהקדיש חד אבר והקשו שם חד אבר נמי איבעויי מבעיא לן דבעי רבא הקדיש אבר לדמיו מהו כו' מאי קא פריך הא רבא לא בעי אלא לר''י אבל לרבנן לא איירי רבא וברייתא כרבנן. וי''ל דרש''י ז''ל לא מצי לפרש בעיא קמייתא אליבא דרבנן משום דאינהו מפרשי קרא דכל אשר יתן ממנו לה' באבר שאין הנשמה תלויה בו ומפרשים דקרא אתא לומר ממנו ולא כולו ואם כן היכי מצי למימר דבעי באבר שהנשמה תלויה בו דאיך יפול על זה לומר בהמה אמר רחמנא והאי לאו בהמה הוא דקרא לא בהכי איירי. ומכאן תשובה להרב בעל כ''מ ז''ל שפירש דרבינו ז''ל סובר דהך בעיא הוי באבר שהנשמה תלויה בו דא''א לומר כן כדפרישית וזהו טעמו של רש''י ז''ל ובבעיא בתרייתא אפשר דרש''י ז''ל כתב דהוי לר' יוסי ולא קאמר דהוי לרבנן ג''כ משום דהזכיר הקדיש אבר אחד לדמיו ומדקאמר אבר אחד משמע אפי' אין הנשמה תלויה בו וה''ה דבעיא שייכא לרבנן היכא דהקדיש אבר שהנשמה תלויה בו אלא לשונו של רבא הכריחו לרש''י ז''ל לפרש כן ורבא בעי לר' יוסי משום דרוצה לשאול בכל אבר והוא הדין דאיבעיא ליה לרבא באבר שהנשמה תלויה בו. [[עוד]] פירש רש''י ז''ל בבעיא בתרייתא דרבא דהבעיא היא אי אמרינן דנחתא קדושה לכולה בהמה קדושת הגוף דכיון דאמרינן מיגו דחייל אחד אבר קדושת דמים חייל אכולה קדושת דמים ובתר הכי אמר מגו דחייל אכולה קדושת דמים חייל אכולה קדושת הגוף או דילמא מיגו קמא אמרינן מיגו בתרא לא אמרינן משום דהוו תרי מיגו ולפ''ז משמע דפשיטא ליה לרבא לכל הצדדין דמיגו קמא אמרינן ומיגו דנחתא קדושת דמים לחד אבר נחתא נמי אכולה קדושת דמים כך נראה לפי מה שפירש רש''י בעיא זו בפ''ק דתמורה וקשיא טובא דא''כ בפ''ק דערכין כשהקשו חד אבר איבעויי מבעיא לן לרבא הוה ליה לאקשויי טפי דהא פשיטא לרבא דמיגו דקדיש אחד אבר קדושת דמים קדיש לכולהו קדושת דמים וא''כ כיון דהקדיש ראשה של פרה וקדושה לדמי מזבח חייל לכולה פרה כולה קדושת דמים והיכי קאמרה הברייתא דאין לו להקדש אלא ראשה של פרה שהיא קדושת דמים ולא השאר. ומה גם תגדל הקושיא הזאת במ''ש רש''י ז''ל שם בערכין הא דאקדיש חד אבר כגון הכא דאמר ראש פרה לדמי עולה וכו' דתרי מיגו לא אמרינן ומאי איכפת לן דתרי מיגו לא אמרינן הא מ''מ אמרינן חד מיגו דמיגו דחייל אחד אבר קדושת דמים חייל אכולה קדושת דמים ואמאי קאמר הברייתא דאין להקדש אלא ראשה של פרה. לכך נראה ודאי דלפי סוגיא דערכין פי' בעיא דרבא היא בגוונא אחרינא ממאי דמשמע מדברי רש''י ז''ל בפ''ק דתמורה והכי פירושה הקדיש אבר לדמיו מהו דתיחול עלה קדושת הגוף לכולה בהמה מי אמרינן כיון דנחתא קדושת דמים לחד אבר נחתא נמי קדושת הגוף לההוא אבר לבד ולא יהיה לו פדיון כמו קדושת הגוף דבקדושת דמים יש לו פדיון ובקדושת הגוף אין פדיון ובתר הכי אמרינן מיגו אחרינא כיון דאקדשיה לחד אבר קדושת הגוף אקדשיה לכולה קדושת הגוף ומאי דאמרינן ומדאקדשיה לחד אבר אקדשיה לכולה הוי מיגו בתרא דמיגו דאקדשיה לחד אבר קדושת הגוף חייל לכולה בהמה קדושת הגוף ולא כדמשמע לפירוש קמא שפירשנו דהאי ומדאקדשיה לחד אבר אקדשיה לכולה הוי מיגו קמא דבתחילה אמרינן מיגו דאקדשיה לחד אבר קדושת דמים אקדשיה לכולה ובתר הכי אמרינן מיגו דאית לכולה קדושת דמים חייל עלה קדושת הגוף ולהאי פירוש בתרא אתי שפיר טפי שבאו בדברי רבא התרי מיגו על הסדר תחילה הזכיר מיגו קמא ואחר כך מיגו בתרא וכד אמרינן או דילמא חד מיגו אמרינן תרי מיגו לא אמרינן הוי פירוש איפכא מפירוש קמא דמיגו קמא אמרינן דהיינו מיגו דחייל אחד אבר קדושת דמים חייל עליה קדושת הגוף ואין לו פדיון אבל מיגו בתרא דהיינו מיגו דחייל אחד אבר אכולה בהמה לא אמרינן ומסתבר טפי להאי פירושא לומר הך מיגו קמא משום דהוי מיגו אחד אבר גופיה אבל מיגו בתרא ג''כ לא אמרינן דהוו תרי מיגו ואפי' לחודיה מיגו בתרא דהיינו מיגו דחייל אחד אבר קדושת דמים חייל אכולה קדושת דמים לא אמרינן אלא מיגו קמא אמרינן לחודיה דמסתבר טפי דהוי אחד אבר כדפרישית. [[לפי]] זה אתי שפיר מאי דקאמר בגמ' בפ''ק דערכין חד אבר נמי איבעויי מבעיא לן דמי שתירץ דאקדשיה לחד אבר סבר דתרי מיגו לא אמרינן אלא מיגו קמא דמיגו דחייל אחד אבר קדושת דמים חייל עליה קדושת הגוף אבל מיגו דחייל אחד אבר חייל אכולה לא אמרינן ולכך קאמר הברייתא דאין לו אלא ראשה של פרה בלבד דאקדשה קדושת הגוף במיגו דחייל אחד אבר קדושת דמים חייל עליה קדושת הגוף אבל על שאר הפרה לא חייל כלל אפילו קדושת דמים והיינו דכתב רש''י ז''ל דתרי מיגו לא אמרינן ולהכי פריך ליה דהא בעיא היא דבעי רבא אי אמרינן הכי ותפשוט ליה מהך ברייתא ופירוש זה דהך בעיא דבעי רבא מוכח בדברי רש''י בפ''ק דערכין שכתב שם איבעויי מבעיא לן וכו' מי אמרינן מיגו דקדיש חד אבר לדמיה קדיש לגופיה ומיגו דקדיש חד אבר קדיש כולה מלשון זה מוכח כפירוש בתרא דכתיבנא ואתיא סוגיא דערכין כפשטה ואע''ג דממאי דכתב רש''י ז''ל בסוגיא דתמורה לא משמע הכי יש ליישב לשונו בדוחק שיסכים לפי' זה כדי שתתיישב לפי סוגית ערכין דלפי אותו הפירוש אין מקום לסוגית ערכין כדכתיבנא. [[ואחר]] אשר ביארנו פירוש רש''י ז''ל בסוגיות אבוא לפרש דברי רבינו ז''ל ואומר דרוח אחרת היתה עמו וס''ל דהנהו תרי בעיי דרבא בעי להו אליבא דרבנן והוי שפיר טפי דבעי אליבא דהלכתא ובעיא קמייתא הכי בעי לה דרבנן אמרו בברייתא יכול האומר רגלה של זו עולה תהא כולה עולה ת''ל כל אשר יתן ממנו לה' וכו' משמע דאי לאו קרא הסברא מבחוץ הוי דהיכא דאמר רגלה עולה דליהוי כולה עולה אלא דקרא מעטיה ולכך בעי דילמא כי מיעט קרא בבהמה דוקא דבהא איירי קרא אבל בעוף הדרינן לסברתין ונאמר דרגלה של זו עולה כולה עולה או דילמא קרבן אמר רחמנא והא נמי קרבן ומיעט קרא נמי עולה ולהכי כתב רבינו ז''ל בפט''ו מהלכות מעשה הקרבנות דהוי ספק דאסיק בתיקו אליבא דרבא היכא דאמר רגלה של זו עולה אע''ג דהוי דבר שאין הנשמה תלויה בו כדכתיבנא. ובעיא בתרייתא מפרש רבינו ז''ל על זה הדרך דכי מיעט קרא לא מיעט אלא קדושת הגוף אבל קדושת דמים הדרינן לסברתין דרגלה של זו עולה כולה עולה ואמרינן תרי מיגו או דילמא חד מיגו אמרינן דהיינו מיגו דחייל אחד אבר קדושת דמים חייל עליה לבד קדושת הגוף וכדפרישית לעיל דהוא מוכרח לפי סוגיא דערכין אבל באבר שהנשמה תלויה בו ס''ל לרבינו ז''ל דלא מבעיא ליה לרבא דודאי פשטה קדושה בכולה קדושת הגוף משום דלא הוי תרי מיגו דהא דחייל בדבר שהנשמה תלויה בו אכולה בהמה לא הוי מיגו דחייל אחד אבר חייל אכולה אלא דכיון דהקדיש בדבר שהנשמה תלויה בו הוי כהקדיש כולה וכיון שכן לא הוי אלא חד מיגו מיגו דחייל עלה קדושת דמים חייל עלה קדושת הגוף ומשום הכי כתב רבינו ז''ל בפשיטות דאם הוא אבר שהנשמה תלויה בו פשטה קדושה בכולה. אלא שקשה לפ''ז כד הקשו בסוגיא דערכין חד אבר נמי איבעויי מיבעיא לן טפי הו''ל לאקשויי דכיון דברייתא איירי בדבר שהנשמה תלויה בו דהיינו ראשה של פרה רבא קאמר דפשיטא ליה דקדשה כולה קדושת הגוף והיכי קאמר דלא קדשה. אלא שיש לתרץ לזה בדוחק דהכי קאמר אפילו אבר אחד בעלמא מבעיא ליה לרבא והיכי פשיטא לה לברייתא באבר שהנשמה תלויה בו דלא קדשה כולה והשתא א''ש לפי פירוש זה מה שתירצו בגמרא הא בקדושת דמים דמשמע דקילי קדושת דמים מקדושת הגוף וכמו שהקשינו להרב בעל כ''מ ז''ל דלפי פירושנו אתי שפיר דמאי דקאמר קדושת דמים דקילי הוא משום דתרי מיגו לא אמרינן דחייל אחד אבר קדושת דמים והגוף ומיגו דחייל אחד אבר חייל אכולה בהמה אבל חד מיגו דהיינו מיגו דחייל אחד אבר קדושת דמים חייל אכולה קדושת דמים טפי אמרינן ליה ממאי דאמרינן בקדושת הגוף דקדושת הגוף מעטיה קרא ובקדושת דמים ליכא מיעוטא והדרינן לסברתין כדכתיבנא אלא מאי דאמרינן בקדושת דמים לא אמרינן הכי משום דמוקי לה בחד אבר וצריך לומר תרי מיגו וחד מיגו אמרינן דהיינו מיגו דחייל אחד אבר קדושת דמים חייל עליה קדושת הגוף לבד דהאי מיגו מסתבר טפי כדכתיבנא ובהכי קאמרה הברייתא דאין להקדש אלא ראשה על פרה לבד וכדפרישית לעיל לדעת רש''י ז''ל לפירוש הנראה מסוגית ערכין. ומאי דקאמר דהדמים חולין יש לתרץ דכיון דקי''ל המוכר עולות ושלמים לא עשה כלום והדמים חולין מדין תורה כדכתב רבינו ז''ל בפ''ד מהלכות מעילה א''כ כאן דיש ספק אם קדשה או לא קדשה אם לא קדשה ודאי דהדמים חולין ואם קדשה כיון דהוא מוכר להקריבה ואינה יוצאה לחולין אין הדמים נתפסים בקדושה דהוי כמוכר עולתו ושלמיו דהדמים חולין ואי הוא ודאי פשטה קדושה בכולה ודאי דאינו יכול למכור אבל על הספק מוכר כיון דלחלוקה היותר גדולה אינו בא לידי איסור מעילה של תורה כלל דאין הבהמה יוצאה לחולין ואין הדמין נתפסין כדכתיבנא. זה נ''ל לתרץ לקושיא זאת בדוחק לדעת רבינו ז''ל: 


! יז 
[[ורואין כמה ישוה אותו אבר וכו'.]] כתב הרב בעל כסף משנה ז''ל דלפירוש הראב''ד ז''ל דסובר דמאי דקאמר הוא והקדש שותפין ר''ל שותפין לחצאין אמאי לא נקט משמנין באידך חלוקה אלא ודאי דהתם במשמנין ר''ל שותפין אבל הר''א ז''ל ר''ל כמה ישוה אותו אבר. וקשה דבפרק כ''ז מהלכות מכירה כתב רבינו ז''ל האומר לחבירו ראש עבד זה או ראש חמור זה אני מוכר לך הרי זה מכר חציו וכו' אמר לו יד עבד זה או יד חמור זה אני מוכר לך משמנין ביניהם כו' ואין מקום לזה עם הגירסא אשר לנו בגמרא דאנן גרסינן ראש עבד מכור לך משמנין ביניהם אלא ודאי ע''כ דרבינו ז''ל גריס ראש עבד מכור לך הוא וחבירו שותפין יד עבד זה מכור לך משמנין ביניהם אם כן כפי גירסא זו ליתנהו לדברי הרב בעל כסף משנה ז''ל דאמאי לא כתב משמנין גבי הקדש דמשמנין דקאמר התם הוי ישומו האבר כיון דהוי דבר שאין הנשמה תלויה בו אלא אולי שהוא גורס ראש עבד מכור לך מכר חציו וההכרח הוא אמאי לא נקט גבי הקדש הקדיש חציו אלא הוא והקדש שותפין משמע כפירוש רבינו ז''ל. והר''א ז''ל בהשגות שם נראה שיש לו כגרסתנו ולא ידעתי למה לא השיג על רבינו ז''ל דאין דינו יוצא לפי גירסתנו: 

~ הלכות ערכין וחרמין - פרק ששי




! א 
[[שסתם חרמים לכהנים וכו'.]] הרב בעל כ''מ ז''ל תמה על רבינו ז''ל דאיך פסק דלא כרב דאמר בפ' המקדיש שדהו (דף כ''ח) הלכה כר' יהודה בן בתירא. ולי נראה לתרץ משום דבגמ' אמרו שם דר' יהודה בן בתירא סבר לה כר' ישמעאל דמפיק לה דחרם חל על קדשי קדשים וקדשים קלים מקרא דתקדיש ואמרו שם בגמרא דלרבנן בעי הך קרא דתקדיש לומר דהבכור אע''פ שקדוש מרחם מצוה להקדישו ואמרו שם דלרבי ישמעאל לית ליה דרשא ההיא אלא דאין מצוה להקדישו ואנן קי''ל דמצוה להקדישו דבריש פרק קמא דנזיר גבי פלוגתא דבכור אי הוי דבר הנדור או לא משמע שם בגמרא דכולי עלמא אית להו דמצוה להקדישו אלא דבהא פליגי דמאן דאמר דהוי דבר הנדור הוא משום דכיון דמצוה להקדישו הוי דבר הנדור ורבי יוסי אית ליה דאע''ג דמצוה להקדישו כיון דאם לא הקדישו קדוש לכך הוי דבר האסור משמע מההיא סוגיא דלכ''ע מצוה להקדישו וכיון דכן נקטינן כההיא סוגיא ודלא כר' ישמעאל וכיון דלא קי''ל כרבי ישמעאל לית הלכתא כרבי יהודה בן בתירא דסבר כוותיה. זה נראה טעם נכון לרבינו ז''ל. עוד הקשה דאמאי לא מייתי קרא דמתני' ומייתי קרא דכל חרם דלא הוזכר שם. ולי נראה לתרץ דשם בגמרא אמרו החרים מטלטלין נותנן לכל כהן שירצה שנאמר כל חרם בישראל לך יהיה והקשו שם בתוס' דאם זה הוי דרשה גמורה איך הקשו מקיש מטלטלין לקרקעות הא טעמא דנותנן לכל כהן משום דהוי גזרת הכתוב ותירצו דאין זו דרשה גמורה ורבינו ז''ל מכח קושיא זאת מפרש דהאי שנאמר לא הוי ראיה למאי דקאמר נותנן לכל כהן שירצה אלא למאי דקאמר החרים מטלטלין סתמא דמשמע דנותנן לכהן להכי מייתי ראיה דחרם סתם הוי לכהן משום דקרא כתיב כל חרם בישראל לך יהיה ואע''ג דבמתניתין מפיק לה מקרא אחרינא אין להקפיד דפעמים רבות מצינו דהאמורא דריש דרשה אחת מקרא אחד אע''ג דהתנא דריש לה מקרא אחרינא וכמו שאמרו ותנא מייתי לה מהכא ורבינו ז''ל נקט דרשה של אמורא ושביק מתני' שהיא דרשה יותר פשוטה: 


! ב 
[[שנאמר מכל אשר לו וכו'.]] כלומר ומסיפיה דקרא דמכל אשר לו לחודיה לא נפיק אלא ממאי דאמר מאדם ומבהמה וכו' דכולהו צריכי כדאמרו שם בפ' המקדיש: 


! ג 
[[ואפילו תפילין שבראשו וכו'.]] בהלכות זכיה ומתנה גבי שכיב מרע שנתן נכסיו כתב רבינו ז''ל דהוי ספק אם נכנס ס''ת בכלל וכאן כתב כן משום דשאני הכא דאמר כל ונכנס ג''כ ס''ת אי נמי מקדיש בעין יפה הוא מקדיש ואפילו לא קאמר כל נכנס ס''ת בכלל: 


! ו 
[[כהן שהיתה לו שדה חרם וכו' מלמד ששדה חרמו לו כשדה אחוזה לישראל.]] ברייתא בפ' המקדיש (דף כ''ט) מנין לכהן שהקדיש שדה חרמו שלא יאמר וכו' מקיש שדה חרמו לשדה אחוזה של ישראל כו' ואע''ג דהך ברייתא כר' יהודה בן בתירא ולא קיי''ל כוותיה מ''מ רבנן ג''כ מפקי להו להך דרשה מחרם החרם ורבינו ז''ל תפס לשון הברייתא שהיא דרשה היותר פשוטה והביא הדין בכהן שהחרים אע''ג דכאן נקט לה בכהן שהקדיש דהכל אחד ואין קפידא: 


! ז 
[[מכר הכהן שדה חרמו וכו'.]] בפרק ששי (דף כ''ו) איכא תרי ברייתות האחת אמרה שדה שיצאה לכהנים והקדישה כהן ואתו בעלים למפרקה ס''ד אמינא לא תיפרוק שתהא לפניו כשדה מקנה ת''ל עוד לכמות שהיתה אינה נגאלת אבל נגאלה שתהא לפניו כשדה מקנה. עוד ברייתא אחרת שדה שיצאה לכהנים ומכרה כהן והקדישה לוקח וגאלה אחר יכול תחזור לבעלים הראשונים תלמוד לומר לאשר קנהו ואמרינן שם דתרווייהו צריכי. ורבינו ז''ל כתב כאן דין הברייתא השניה אלא ששינה ממנה במה שאין להקפיד שהברייתא קאמרה וגאלה אחר ואיירי בשדה שיצאה לכהנים ביובל ורבינו ז''ל נקטיה בלא גאלה ואין להקפיד דאדרבה הוי רבותא דאע''ג דלא גאלה יוצאה לכהן המוכר ביובל בלי שום פדיון כשדה מקנה וכן נקטה כשדה החרם מאי דקאמרה הברייתא בשדה שיצאה לכהנים והכל אחד אבל דין הברייתא הראשונה לא ראיתי שהזכיר ולא ידעתי למה ומ''ש אפי' היה חלוקים הבעלים הראשונים טעמא דנפשיה קאמר ופשוט הוא: [[אחוזת עולם הוא להם. ]] הך קרא מייתי ליה רבינו ז''ל לכהנים ולוים אע''ג דלכהנים אמרו בפרק המקדיש טעמא אחרינא משום דחרמים שלהם לפי שהתוס' ז''ל כתבו בפ' המקדיש (דף כ''ח:) בדיבור המתחיל כמאן דלא מקיש דההוא טעמא דכהנים דקאמר משום דחרמים שלהם אינו עיקר הטעם דהא צריך ליתנם לכהן שבאותו משמר אלא לרווחא דמילתא נקט הכי ועיקר הטעם מקרא דאחוזת עולם ואע''ג דגבי הלוים הוא דכתיב מסתמא לכהנים נמי הכי הוא וכו': 


! ט 
[[ושחטו בתוך שלשים יום הרי זה מותר בהנאה.]] דעדין לא חייל הקדש בדק הבית אלא לאחר שלשים יום ומהאי טעמא כשהקדישו למזבח הוי הקדש דעדיין לא חייל הקדש בדק הבית לומר דהוי כמקדיש קדשי בדק הבית למזבח אבל כשאמר מעכשיו חל לאלתר קדשי בדק הבית ולהכי אם שחטו אסור בהנאה דאין לו פדיון דבעינן העמדה והערכה וכיון ששחטו ליכא העמדה והערכה ולכך אין לו פדיון ויקבר ואם הקדישו למזבח אינו מוקדש דהוי כמקדיש קדשי בדק הבית למזבח: 


! יא 
[[נותן את דמיהן וכו'.]] כאן שהוא נדר כתב רבינו ז''ל שהנודר יתן את דמיהן והוא יקריבם לצאת ידי נדרו אבל גבי נדבה ובכור קאמר דאף על פי שלא יתן הנודר יתן אחר ויקריבם ולא איכפת לן בנודר כיון דאין חייב באחריותם. וכל המקדיש וכו' מדין הגזברים עד סוף הפרק צריך עיון בסוגיאות כי אין נמצאין בידי: 


! יט 
[[המקדיש ידי עבדו וכו'.]] בפ''ק דגיטין (דף י''ב ע''ב) ופסק דיכול הרב לומר לעבד עשה עמי ואיני זנך וכן כתב בהלכות עבדים א''ל יקדשו ידיך לעושיהן כו', למה שהקשה הר''ן ז''ל דמשמע בגמ' דבעינן טעמא שיכול לכופה למעשה ידיה לומר דהוי קדש דאל''כ בטעמא דאין אדם מוציא דבריו לבטלה סגי, נראה לתרץ דאי משום טעמא דאין אדם מוציא דבריו לבטלה היינו יכולים לומר דה''ק מעשה ידי אשתי לכשיהיו בעולם אקדישם דהרי זה נדר כדכתב רבינו ז''ל למטה אבל שיהיו קדושים מיד כשעשאם אי לאו טעמא דמתוך שיכול לכופה לא היינו אומרים דהוי כאומר יקדשו ידי לעושיהם לכך איצטריך לטעמא דמתוך שיכול לכופה לומר דהוה כאומר יקדשו ידי לעושיהם אבל לעולם דאי אמר הכי בפירוש תו לא צריך. ומה שתירץ הרב בעל כסף משנה ז''ל דכיון דיכולה לומר איני ניזונית ואיני עושה הוי מוציא דבריו לבטלה ולכך צריך טעמא דמתוך שיכול לכופה דוחק דכיון שבשעה שהקדיש לא אמרה איני נזונית ואיני עושה כבר חל ההקדש ואינה יכולה להפקיע עצמה מהקדש אחר כך: 


! ל 
[[המשכיר בית לחבירו וחזר והקדישו וכו'.]] תימה דבפרק חמישי מהלכות מעילה כתב רבינו ז''ל וכן המקדיש בית בנוי הדר בו לא מעל ואע''ג דקי''ל כרבי דאמר המשתחוה לבית אסרו סובר רבינו ז''ל דחומרא דעכו''ם שאני התם אפילו תלוש ולבסוף חיברו מקרי תלוש אבל לא לגבי מעילה כדכתב שם הרב בעל כ''מ ז''ל וא''כ איך כתב כאן רבינו ז''ל דאם דר בו השוכר מעל. ותו קשיא דבשלמא אי עכו''ם והקדש שוים ואליבא דרב דאמר דתלוש ולבסוף חיברו הוי תלוש לגבי עכו''ם והוא הדין גבי מעילה ניחא דסוגיא דפ''ד דערכין אתיא כרב כדכתבו שם התוס' אלא לרבינו ז''ל דסובר דתלוש ולבסוף חיברו לא מקרי תלוש אפי' אליבא דרב אלא לענין עכו''ם דוקא לא לענין מעילה סוגיא דפ''ד דערכין כמאן אתיא וצ''ע: 


! לא 
[[יראה לי שאע''פ שאין אדם מקדיש וכו'.]] מדברים אלו נראה דרבינו ז''ל סובר דיש חילוק בין אומר מה שיוציא אילן זה יהיה הקדש לאומר הרי עלי להקדישו דאם אמר יהיה הקדש אינו כלום אבל אם אמר הרי עלי להקדישו הוי נדר וצריך לקיים נדרו וכן חילק הטור ז''ל ביורה דעה הלכות צדקה. אבל בפ' כ''ב מהל' מכירה כתב רבינו ז''ל דין ההקדש ודין העניים ודין הנדרים וכו' שאילו אמר אדם כל מה שתלד בהמתי יהיה הקדש לבדק הבית או יהא אסור עלי או אתננו לצדקה אע''פ שאינו מתקדש לפי שאינו בעולם ה''ז חייב לקיים דבריו שנאמר ככל היוצא וכו' והואיל והדבר כן אם צוה אדם כשהוא ש''מ ואמר כל מה שיוציא אילן זה לעניים וכו' זכו בהם העניים ע''כ. הרי משמע שם בהפך דאפי' אמר יהיה הקדש חייב לקיים. והר''א ז''ל בהשגות השיג עליו וחילק בין אומר אתן לאומר תנתן דאתן משמע חיוב שמחייב עצמו והוא דומה לחילוק שהזכרתי שנראה מדברי רבינו ז''ל ממה שכתב כאן ומפני כן לא השיגו הר''א ז''ל כאן והשיגו שם אבל מ''מ יש לתמוה עליו דלמה לא השיגו דהוא הפך ממה שכתב כאן כדפרישית. ועוד תימה על תימה שתמה שם ה''ה ז''ל על הר''א ז''ל ורצה להסכים דעתו עם דעת רבינו ז''ל שם והם רחוקים כמו שכתבתי, גם מה שרצה להסכים דבריו של רבינו ז''ל מ''ש כאן עם מ''ש שם אין נראים הדברים כן ואלה הדברים צריכים עיון בעיני וחשבתי שכבר עמד ע''ז הרב מהר''י בן לב ז''ל בתשובותיו יע''ש. גם על מ''ש שם רבינו ז''ל דבכל גוונא הוי חייב מטעם קיום הנדר קשה עליו סוגיית הגמ' דפרק שור שנגח (דף ל''ו:) דאע''ג דאמר נתביה לעניים אי לאו דיד עניים אנן לא הוה מהני ואמאי לא מהני מטעם הנדר. ולפי דברי הר''א ז''ל דאמר דיש חילוק בין אתן לתנתן א''ש אבל דברי רבינו ז''ל ודברי הרב המגיד ז''ל צ''ע. ומ''מ אפשר לתרץ לדברי רבינו ז''ל דהיכא דאמר הרי עלי להקדישו הוא נדר גמור ולכך כתב כאן דעובר משום בל תאחר ולא יחל כו' אבל התם לא כתב דהוי נדר גמור כיון שלא אמר הרי עלי אבל מ''מ משום דאמר קרא ככל היוצא מפיו חייב לקיים ודוחק. ועוד תימה על הרב בעל כ''מ ז''ל שכתב בשלחן ערוך שלו סימן רי''ח בח''מ כדברי רבינו ז''ל והעתיק לשונו דהיכא דאמר כל מה שתלד בהמתי יהא הקדש דחייב לקיים ואח''כ כתב בסמוך בהפך שכתב וכן אם אמר קרקע זו לכשאקחנה יהיה הקדש אינו כלום שאין אדם מקדיש דבר שאינו שלו אבל אם אמר לכשאקחנה אקדישנה כו' הוי עליו נדר והוא הפך הנאמר ואם תחלק בין דבר שלא בא לעולם גמור לבא לעולם קצת דהרי הבהמה היא בעולם אינו מספיק ועל הכל צ''ע: 


! לד 
[[התפיס בה אחרת וכו'.]] הדבר תמוה דאם הוא אינו קדוש איך אם יתפיס בו אחר יהיה קדוש. והרב כסף משנה ז''ל תירץ דאיירי בהקדש גמור והתפיס בו חולין אפי' בטעות הוא נתפס. אבל לשון בה לא משמע הכי אלא דאיירי בהקדש דלעיל. לכך נראה לי דלא גרסינן בה אחרת אלא באחרת וחדא מלה היא וה''ק אם כשאמר שור שחור שיצא מביתי ראשון לא אמר הרי הוא הקדש אלא התפיס באחרת ואמר שור שיצא מביתי שחור ראשון הרי הוא כזו כלומר שיהיה הקדש כזה שיהיה הקדש גמור הוי הקדש אע''ג דיצא לבן דלא הוי אחרת הקדש אלא אתפוסי הקדש להכי אמרינן בתמורה (פ''ב דף י''ז) כסבור לומר שחור ואמר לבן גבי תמורה לקי גבי קדשים לא לקי: 

~ הלכות ערכין וחרמין - פרק שביעי




! ו 
[[המפריש אשם להתכפר בו וכו'.]] בפרק קמא דתמורה (דף ט') איתא בגמרא תרי לישני בלישנא קמא איבעיא לן אי בשני גופין ושתי קדושות מוסיף חומש ובל''ב משמע דלא מיבעיא ליה בשני גופין וב' קדושות דפשיטא ליה דמוסיף חומש כי קא מבעיא ליה כי הפריש אשם להתכפר והומם וחללו על אחר דהיינו ב' גופין אע''ג דהם קדושה אחת מוסיף חומש או דילמא כיון דהוי קדושה אחת אינו מוסיף חומש ואת''ל כיון דהוי קדושה אחת אינו מוסיף חומש היכא דנתכפר באשם אחר ונתן הראשון לעולה דהיינו ב' קדושות וגוף אחד מי אמרינן כיון דהוי ב' קדושות מוסיף חומש או דלמא כיון דהוי גוף אחד אע''ג דהוי ב' קדושות אינו מוסיף חומש ע''כ הוא לישנא בתרא שם בגמרא אע''ג דהלשון הפוך ומבולבל בנוסחאות הגמרא ומדברי רש''י ז''ל מתבאר שהכוונה כמו שכתבתי. ונראה דרבינו ז''ל פסק כלישנא קמא דמבעיא ליה בשני גופין ושתי קדושות ומשמע דאית ליה שני גופין וקדושה אחת או ב' קדושות וגוף אחד אינו מוסיף חומש וכדאמרינן בואת''ל בלישנא קמא משום דרבינו ז''ל אזיל לטעמיה דפוסק דכל את''ל פשיטותא הוא. וזהו שכתב רבינו ז''ל ונפל בו מום וחללו ונתכפר באשם אחר כו' דאי כלישנא בתרא או נתכפר באשם אחר מיבעי ליה דתרי קא מיבעיא ליה כמפורש שם דבעיא קמא שני גופין וקדושה אחת ובעיא בתרייתא שתי קדושות וגוף אחד ובעיא בתרייתא בואת''ל דקמייתא. ועוד אי רבינו ז''ל היה פוסק כלישנא בתרא הוה ליה למימר דבשתי קדושות ושני גופין מוסיף חומש ובשני גופים וקדושה אחת ודאי דאינו מוסיף משום דהוי את''ל ולדעת רבינו ז''ל כל את''ל פשיטותא הוא והבעיא בשתי קדושות וגוף אחד פשטוה ודוקא בב' קדושות וגוף אחד היה לו לרבינו ז''ל לומר דהוי ספק אלא ודאי פשוט מאד דפוסק כלישנא קמא וזהו שכתב והרי הוא גוף אחר וקדושה אחרת כלומר שני גופין ושתי קדושות. אבל הרב בעל כ''מ ז''ל נראה שגורס בדברי רבינו ז''ל והרי הוא גוף אחד בדלי''ת ומפרש דברי רבינו ז''ל בשתי קדושות וגוף אחד וסובר דמאי דקאמר והרי הוא גוף אחד ר''ל אע''פ שהוא גוף אחד והיל''ל דאינו מוסיף מ''מ מוסיף חומש. ומלבד שלשון והרי לפי פירושו דחוק מאד אי אפשר ליישב פירושו בלשון רבינו ז''ל כדכתיבנא אלא ודאי שהוא פוסק כלישנא קמא. ומ''מ יש לתמוה על רבינו למה לא פסק כלישנא בתרא. וי''ל כיון דאין החומש מעכב ומן התורה אחר שנתן את הקרן יצא לחולין פסקינן להקל בו ולכך פסק דבשני גופין ושתי קדושות דוקא הוי ספק אבל באינך הוי פשיטא דאין מוסיף חומש להקל על הנותן חומש דהמוציא מחבירו עליו הראיה כיון שכבר נתחלל ההקדש: 


! י 
[[ואמרו שהונה ההקדש בכל שהוא חוזר.]] אף על גב דבגמרא לא אמרינן דמאי דקאמר וצריך לעשות דמים אלא אי קאי אאונאה או אביטול מקח אבל אפחות מכדי אונאה מנא ליה לרבינו ז''ל, י''ל דרבינו ז''ל פוסק כלישנא בתרא דקאמר ואי בעית אימא לעולם לא תיפוך וריש לקיש דאמר צריך לעשות דמים דבר תורה הוי אפי' בפחות מכדי אונאה ומינה דרבי יוחנן דאמר וצריך לעשות דמים מדבריהם איירי בפחות מכדי אונאה ורבינו ז''ל פסק כרבי יוחנן: 


! יג 
[[ואין הקדש ראוי לקבל מי שפרע.]] בפ''ט מהלכות מכירה כתב ה''ה ז''ל מה שקשה על זה ע''ש: 


! יד 
[[שהקדש מפקיע השיעבוד שקדם כו'.]] בפי''ח מהלכות מלוה כתב רבינו ז''ל דהסוגיא דפרק שום היתומים פירושה לדעת רבינו ז''ל היא דרבנן הוא מאי דאמרו הקדש מפקיע מידי שעבוד ולכך הקשו בגמ' דכיון דתועלת בזה להקדש אינו אלא דבר מועט למה תקנו חכמים כך ותירצו אמרו כן כדי שלא יאמרו הקדש יוצא בלא פדיון. והרב בעל כ''מ ז''ל שם עצמו הרבה ליישב הסוגיא. ולי נראה לתרץ דהכי פירושה לדעת רבינו ז''ל דמלשון מתני' משמע דאין הפודה הבעל חוב עצמו דכן אמרו הפודה פודה על מנת ליתן לאשה בכתובתה וכמו שכתבו התוס' ז''ל ולכך הקשו בגמרא למה ליה למימר הפודה פודה כלומר למה יפדה אחר הבע''ח עצמו יכול לפדותו בדינר אחד ותירצו שלא יאמרו הקדש יוצא בלא פדיון דהרואה שהבעל חוב עצמו לוקחו אינו סבור שנפדה אלא שלקחו בלי פדיון ויאמר שההקדש יוצא בלא פדיון לכך אמרו דיפדה אחר ויקח הבעל חוב ממנו כדי שיראו הכל שפדאוהו וממנו לקחו הבע''ח ולכך רבינו ז''ל לא הזכיר בכל פרק זה שהבעל חוב לוקח אלא מן הפודה ולא שיפדה הוא עצמו ולפ''ז מ''ש רבינו ז''ל בסמוך ולוקח אותה הלוקח אפילו בלא פדיון כדי שלא יאמרו וכו' ה''ק מה שאמר שהלוקח לוקח ולא יפדה הבע''ח עצמו הוא משום שלא יאמר הקדש יוצא בלא פדיון דהרואה בע''ח לוקחו סבור שבלא פדיון הוא ומ''מ לכל הפירושים משמע דלשון שלא יאמרו גזירה דרבנן הוי ופירש''י דהא דרבי אבהו בפ' בתרא הוי ואני לא מצאתי אלא על הא דאמר רב הונא המקדיש בית בבתי החצרים וגאלו אחר ופגע בו יובל דיוצא ביובל דהקשו שם אפי' לא גאלו נמי ואמרו שם א''ל אביי שלא יאמרו הקדש יוצא בלא פדיון מנא לן מבן לוי וכו' וקשיא ליה דמדיליף מבן לוי מק''ו משמע דמדין גמור הוא דבן לוי ילפינן מקרא דממכר דאין יוצא בלא פדיון ובישראל ילפינן ק''ו מבן לוי והיכי קאמר שלא יאמרו דמשמע דהוי גזירה דרבנן ואפשר דמקרא דביובל יצא משמע אפילו בלא פדיון כלל אלא דרבנן הצריכוהו פדיון משום שלא יאמרו בעלמא שהקדש יוצא בלא פדיון ולזה שאלו מנא לן בעלמא דאין הקדש יוצא בלא פדיון מק''ו מבן לוי אבל בבתי החצרים דגלי קרא וביובל יצא מגזירה דרבנן הוא כדכתיבנא ודוחק: 


! טו 
[[הא למה זה דומה וכו'.]] הר''א ז''ל בהשגות הזכיר שתי טענות להשיג על רבינו ז''ל. הא' דמה מכר אחד לשני כו'. והב' טעמא דאי שתקת. וה''ה ז''ל בפי''ט מה' מלוה הודה לטענה דאי שתקת והוסיף מדעתו הטענה דמה מכר ראשון לשני ולא נזכר מהשגה זאת של הר''א ז''ל שגם הוא הזכירו כאן. ולתרץ לדעת רבינו ז''ל יש לתרץ לשניהם עם מה שתירץ הרב בעל כ''מ ז''ל לטענה הא' דמה מכר ראשון לשני כל זכות שתבא לידו שמאחר שאין זה מן הדין אלא שרצתה זו לעשות נחת רוח יכולה היא לומר לך רציתי לוותר זכותי ולא למי שקנה ממך גם אני אומר לטענה ב' דע''כ לא קאמרי רבנן גבי אבדה לו דרך שדהו דהיכא דלקח האחד מארבעה בני אדם יכול לומר לו אם שתקת שתקת ואי לאו מהדרנא שטרא למרי' וכמו שפסק רבינו ז''ל בפי''ז מהל' טוען משום דהיה זכות לראשונים כל אחד בשדה שלו אבל לוקח זה שלא היה לו זכות מצד עצמו אלא מהרשות שנתנה לו היא שכתבה לו דין ודברים הוי כאילו פירשה דלו נתנה זכות זה ולא ללוקח ממנו וכיון שכן ודאי דאין יכול לומר מהדרנא שטרא למריה וזה קצת טעם לרבינו ז''ל: 


! טז 
[[אלא פודין אותם סתם כו'.]] מה שהקשה הרב בעל כ''מ ז''ל להר''א ז''ל דכיון דלדעתו אין הקדש חל עליו מן הדין אלא כדי שלא יאמרו מה לי לר''ש יותר מחובו או כנגד חובו וכן לרבנן מה לי כפלים או פחות מכפלים י''ל דאם העולם רואים דמה שהקדיש הוא כנגד החוב דוקא לא יאמרו הקדש יוצא בלא פדיון דכבר יודעים דאין אדם מקדיש דבר שאינו שלו אלא הגזירה היא שהם סבורים שיש בהקדש יותר מן החוב ויוצא אותו המותר בלא פדיון ולהכי יאמר דהקדש יוצא בלא פדיון וכשהוא נגד חובו לר''ש יטעו ויאמרו דאולי ההקדש שוה יותר דאי אפשר לצמצם ולכך הצריכוהו פדיון ולרבנן עד כפלים בדמים טועים העולם דהם סבורים ששוה יותר כפלים ממה ששוה דהם מעריכין הקרקע לעולם יותר ממה ששוה ולכך יטעו ויאמרו שיש שם מותר על החוב ויצא בלא פדיון המותר אבל כשהוא כפלים כולי עלמא ידעי דהוא כנגד החוב על הפחות ואין אדם מקדיש דבר שאינו שלו ואינו יוצא ההקדש בלא פדיון דמעיקרא לא חל: 


! יז 
[[אינו גובה עד שידירנה שמא קנוניא עשו על ההקדש וכו'.]] התוס' ז''ל בפ' שום היתומים (דף כ''ב כ''ג) פירשו בין בתירוצא קמא דאמר שם ע''כ לא פליגי אלא בבריא אבל בשכ''מ דברי הכל אדם עושה קנוניא בין בתירוצא בתרא שתירצו הכא בשאלה דהקדש קא מפלגי דיש לחלק בין קנוניא דרב הונא לקנוניא דמתני' דקנוניא דרב הונא הוי זוטרתי להפטר משבועה ובקל יבא אדם לעשותה אבל קנוניא דהקדש חמירא טפי ולא יבא האדם לעשותה בנקל כ''כ ובהכי תירצו לתירוצא קמא דרב הונא היכי שביק ר' יהושע ועביד כר''א דמדקאמר שכ''מ משמע אבל בריא עושה קנוניא ולר' יהושע אפי' בריא אינו עושה קנוניא ובהכי אתי שפיר דקנוניא כי ההיא דרב הונא מודה ר''י דעביד לה בריא משום דהוי קנוניא זוטרתי וכי פריך בגמ' לימא רב הונא כתנאי אמרה לשמעתיה מכ''ש פריך דכיון דרב הונא אמר אפילו קנוניא כי האי לא חיישינן כ''ש לקנוניא דמתניתין ור' אליעזר דאמר במתני' דחיישינן לקנוניא רבתי כ''ש דחייש לקנוניא זוטרתי ולית ליה דרב הונא א''כ רב הונא כתנאי אמרה לשמעתיה וכן בתירוצא בתרא דשאלה דהקדש הוצרכו התוס' ז''ל לחילוק זה משום הך קושיא גופא דכיון דאית שאלה בהקדש כב''ה דקי''ל הכי א''כ אמאי קאמר רב הונא דבריא עושה קנוניא אע''ג דמצי למעבד שאלה אלא ודאי דקנוניא זוטרתי כי ההיא עביד אע''ג דקנוניא רבתי כמתני' לא עביד היכא דאיכא שאלה ועל פי דרך הר''ן ז''ל בפרק אלמנה ניזונית ודחה דברי רבינו ז''ל על פי שיטה זו ואם כן לא ידעתי מה שהקשה עליו הרב בעל כ''מ ז''ל שלא חששו בגמרא לחילוקו דכפי שיטה זו בין בתירוצא קמא בין בתירוצא בתרא חששו מחילוק זה כדי ליישב לרב הונא. ולתת טעם לרבינו ז''ל נ''ל לומר דרבינו ז''ל פסק כסתם משנה דפרק שבועת הדיינים דאמרו שם (דף ל''ח:) נשבעין להקדש ופירשו להפרע מן ההקדש משום דסד''א דאין אדם עושה קנוניא על ההקדש קא משמע לן והקשו (דף מ''ב:) מרב הונא דאמר דאין אדם עושה קנוניא ותירצו דרב הונא לא אמר אלא בשכ''מ אבל מתני' בבריא משמע דסתם מתני' קא אמרה דבבריא עושה קנוניא ולא עביד שאלה משמע דלא קי''ל כי תירוצא בתרא דגמרא דהיכא דאיכא שאלה לא עביד קנוניא אלא כי תירוצא קמא קי''ל וזה טעם נכון לדברי רבינו ז''ל דרבינו ז''ל אינו מחלק בין קנוניא לקנוניא כמו שחלקו התוס' ז''ל והר''ן ז''ל ומ''מ מה שחילק רבינו ז''ל בין בשעה שהקדיש לאחר שהקדיש ופירש מימרא דרב הונא דאיירי בשעה שהקדיש כלומר שעסוקין באותו ענין כדפירש הרב בעל כ''מ ז''ל ולכך כיון דאמרו סמוך להקדש סמכינן אטעמא דאין אדם עושה קנוניא בשכ''מ א''כ קשה עליו הסוגיא דפרק שום היתומים דהקשו לימא כתנאי אמרה לשמעתיה דאמאי הוי כתנאי הא אי רב הונא אמר דאין אדם עושה קנוניא הוא היכא דאמר כן בשעה שהקדיש אבל מתני' גירש האשה אחר שהקדיש וחיישינן לקנוניא. מיהו לזה י''ל דהיכא דאמרו אחר שהקדיש מדלא אמרו בשעה שהקדיש חיישינן לקנוניא אבל גירושין אע''פ שעשאן אחר שהקדיש הרבה אין הוכחה במעשיו דנחית לקנוניא כמו באמירה שיש להוכיח דיש קנוניא בדבריו מדלא אמר כן בשעה שהקדיש. אבל מ''מ קשה הסוגיא דפרק שבועת הדיינין דמקשה מרב הונא על מתני' דנשבעין להקדש דהא אין אדם עושה קנוניא על ההקדש דמאי קושיא רב הונא לא קאמר הכי אלא כשאמרו בשעה שהקדיש אבל מתני' איירי שהודה אחר שהקדיש. מיהו לזה יש לומר ג''כ דמתני' סתמא מיתניא אפילו שהודה הלוה כן בשעה שהקדיש ומ''מ אי מה שכתב רבינו ז''ל חילוק זה הוא מטעם הקושיא שהקשו על הרי''ף ז''ל כדכתב הרב בעל כ''מ ז''ל לא היה לו להפריז על המדה ולומר דאפילו שיש בידו שטר מקויים ואמר תנו אם היה אחר שהקדיש לא מהני כלל דמי שתמה על הרי''ף ז''ל לא תמה על כך אלא היכא דאין בידו שטר מקויים אבל אם יש בידו שטר מקויים אפילו לא אמר תנו דין הוא שדבריו יועילו לפוטרו משבועה וכ''ש היכא דאמר תנו: 


! יט 
[[נשבע וגובה מן הפודה לא מן ההקדש וכו'.]] הר''א ז''ל בהשגות אם מנה פקדון הוא אין צריך פדיון ופשוט הוא דמעולם לא חל ההקדש עליו וכיוצא בזה תירץ הרמב''ן ז''ל בעד הרי''ף ז''ל דקאמר שאפילו היכא דליכא שטרא אם אמר תנו נותנין דאיירי במנה של פדיון דמעולם לא חל ההקדש עליו ולא הוי גובה מנכסים משועבדים: 

~ הלכות ערכין וחרמין - פרק שמיני




! ד 
[[בד''א כשחזרו זה אחר זה כו'.]] הרב בעל כ''מ ז''ל תירץ לדעת רבינו ז''ל דהמקשה היה סבור כדעת הר''א ז''ל וכפירוש רש''י ז''ל דמשוה מרבה לממעיט והמרבה נותן חלק בחזרת הממעיט והמתרץ כשתירץ לו חילוק דבבת אחת משמע משום שהם שותפין לכך קאמר דחולקים. וקשה דאמאי מוקי מתני' בזה אחר זה אפילו בבת אחת מצי מיירי מתני' דכיון דיש חילוק בין זה לזה עשר בין שהוא בבת אחת בין שהוא בזה אחר זה יפרעו באופן אחד דבזה אחר זה יפרעו כל אחד עשר וכן בבת אחת כיון שהם שותפין יפרע כל אחד עשר ואין חילוק בין בת אחת לזה אחר זה אלא כשאין ביניהם חילוק שוה דרך משל כשהאחד אמר ארבעים וחמש והאחד אמר ארבעים והאחד שלשים דבזה אחר זה נשכר מי שאמר ארבעים וחמש שאינו מפסיד אלא חמש אבל כשהוא בבת אחת נפסד דיש בין מי שאמר שלשים לארבעים וחמש ט''ו ומשלמים אותם בין מי שאמר ארבעים ומי שאמר ארבעים וחמש שמגיע לכל אחד ז' וחצי וכן על זה הדרך. ולכך רבינו ז''ל כששם המשל כשחזרו כל אחד שם המשל בזה האופן שהשלישי אמר בארבע ועשרים שאם היה בזה אחר זה לא היה מפסיד השלישי אלא ארבע ועתה מפסיד שבע אבל אם היה חילוק ביניהם שוה כמתני' אין הפרש שיהא בבת אחת או בזה אחר זה. בשלמא לפירוש רש''י ז''ל והרא''ש ז''ל אע''פ שיהיה ביניהם חילוק שוה כמתני' יש חילוק דבזה אחר זה נפסד מי שאמר עשר ומי שאמר עשרים ומי שאמר שלשים ומי שאמרו ארבעים וחמשים נשכרים דמי שאמרו ארבעים וחמשים אינו מפסיד כל אחד מהם בזה אחר זה עשר וכן השלשה ראשונים אבל כשהם בבת אחת מי שאמרו עשר ועשרים ושלשים נשכרים שאינן משלמין עשר כל אחד מהם דהראשונים מסייעים להם אבל מי שאמר מ' כו' נפסדים שהם משלמים יותר מעשר שמסייעים לאחרים ואותו הסיוע עולה יותר ממה שהיו משלמים בזה אחר זה וכמו שכתב רש''י דכשהם בבת אחת שנים ושלשה ראשונים נשכרים כלומר מי שאמר עשר ועשרים ושלשים ושנים אחרונים שהם מי שאמר מ' ונ' נפסדים וק''ל. אבל לדעת רבינו ז''ל כשהחילוק שוה אין חילוק בין בבת אחת בין בזה אחר זה ואמאי מוקי מתניתין בזה אחר זה דמשמע דבבת אחת לאו דינא הכי. וי''ל משום מאי דאמר עשר דאי בבת אחת מאן דאמר עשר אמאי אינו מסייע לאחרים ואם ימכר ד''מ בה' לא יתן אלא ה' והלא ראוי לו להצטרף בכל ההפסד עם האחרים וישלם יותר וכמ''ש רבינו וא''כ חזרו שלשתן כאחד ונמכר ההקדש בשלש ממשכנין כל אחד משלשתן וכו': 


! ה 
[[ואם הוסיפו הבעלים וכו'.]] הרבה יש לתמוה לפירוש רבינו ז''ל. חדא כיון דהוא סובר דכל זמן שהבעלים נותנין הקרן עם החומש שעולה יותר ממה שנותן האחר נותנין לבעלים ואינם צריכים להוסיף אם כן אדתמה גמרא ערכין (דף כ''ז ע''ב) אסיפא דקאמר בעשרים וחמש נותנים שלשים ולימרו (הבעלים) אתא גברא בחריקין אמאי לא מתמה ארישא דאמאי הבעלים נותנין עשרים ושש בעשרים וחמש סגי להו דכיון דאיכא בקרן וחומש טפי ממאי דהעריך האחר סגי וכי תימא דפשיטא ליה דרישא איירי שהוסיפו הבעלים האחד מדעתם שכשאמר האי כ''א אמרו הם גם כן כ''א אם כן סיפא נמי איירי בכי האי גוונא כשאמר האחד עשרים וחמש אמרו הם גם כן עשרים וחמש ולכך צריכים הם להוסיף עוד חמש מהחומש. ותו קשיא פרוטה זו מאי עבידתה כדהקשה לו הר''א ז''ל דכשיאמר הערך שהעריך האחד בלי שום תוספת עליו סגי ואתיא מתניתין כפשטיה, והרב בעל כ''מ ז''ל תירץ דאורחא דמילתא נקט שהדרך הוא להוסיף ובמחילה מכבוד תורתו דאפי' שיאמר מה שאומר האחר ממילא הוא מוסיף שהרי מוסיף חומש עליו והקרן עם החומש עולה על מה שאמר האחר, ועוד איך אפשר לומר שכל כמה פעמים שהזכיר רבינו ז''ל תוספת פרוטה באה שלא בדקדוק אלא אורחא דמילתא ועוד משום אורחא דמילתא כי האי דחיק גמ' לומר דמתני' לא דק. ותו קשיא מ''ש בגמ' על סיפא דאמרה אמר אחד הרי שלי בעשרים ושש אם רצו הבעלים ליתן וכו' רצו אין לא רצו לא אמרי אתא גברא בחריקין ואיך אתא גברא בחריקיה הא כבר אמר הוא על עשרים וחמש שאמר האחר שהיה מוסיף פרוטה ומגיע לו שלשים ופרוטה וכשאמר האחרון עשרים ושש בציר מיניה. מיהו לזה י''ל דסיפא דאמרה אמר אחד הרי עלי בעשרים ושש לא קאי ארישא דקאמר בעשרים וחמש דאיירי דהבעלים הוסיפו פרוטה ואמרי עשרים וחמש ופרוטה אלא ארישא דרישא דקאמרה דהבעלים אמרו עשרים ולזה אמר שאם בא אחר ואמר הרי עלי בעשרים ושש והם לא אמרו מתחלה אלא עשרים הא מצו למימר אתא גברא בחריקין. ותו קשיא במה שתירץ רב ששת התם ה''ק אם רצו הבעלים מעיקרא ליתן חשבון המגיע לאחת ושלשים ודינר היכי דמי דאמר בכ''א הבעלים קודמין דלפירוש רבינו ז''ל שכל זמן שהוא נותן עם הקרן והחומש יותר מהאחר או שוה לאחר אין צריך להוסיף יותר אמאי שאמר מעיקרא כ''א צריך עתה להשלים עד שלשים ואחד דינר וכיון שעם חומשו עולה עד כ''ו ודינר והאחר לא נתן אלא כ''ו הוא קודם שהוא נתן יותר דאפי' היה שוה עם האחר הוא קודם. [[וי''ל]] לקושיא ראשונה דגמ' מקשה בין ארישא בין אסיפא ונקט סיפא לרבותא דאפי' בסיפא שאינו מוסיף הבעל ממה שמוסיף האחר אמאי כופין לו להוסיף לימא אתא גברא בחריקין וכ''ש דקשיא ליה ברישא דהבעל מוסיף במה שאמר עשרים וחמש דאיך יכפוהו להוסיף יותר וליתן עשרים ושש ומשני דאמר פרוטה כלומר כולה מתני' איירי שאחר שהוסיף האחר על דבריו חזר הוא והוסיף עליו פרוטה דכשאמר האחר כ''א אמר הוא כ''א ופרוטה וכשאמר האחר כ''ב אמר הוא כ''ב ופרוטה וכן על זה הדרך. ומה שהוצרך להוסיף הוספת פרוטה נראה לי מפני שאם לא הוסיף פרוטה אין כופין לו להוסיף יותר מן הסך שאמר בראשונה אע''ג דכשבא האחר והוסיף נתן הוא כמו שנתן האחר אפשר שלא מדעתו נתן כן אלא מפני שראה האחר שאמר כן הודה גם כן הוא כן כדי שיוסיף האחר יותר ויעלה ההקדש אבל כשהוסיפו פרוטה על האחר אע''פ שלא היו צריכים להוסיף דאפי' אם לא היו מוסיפין הם קודמים משמע דכוונתם ליתן הסך ההוא מדעתם ומפני כן צריך הזכרת פרוטה כדי שנוכל לכופו על כך דאל''כ לא לכוף אלא יהיה הדבר תלוי ברצונו אע''ג דמרישא דלישניה דרבינו ז''ל שכתב שתקו הבעלים ולא הוסיפו משמע דטעמא דשתקו אבל אם לא שתקו אלא אמרו כ''א כמו שאמר האחר נכפנו ליקח אותו בכ''ו, י''ל דכיון דלא הוסיפו על מה שאמר האחר קרי ליה שתקו וזהו שכתב שתקו הבעלים ולא הוסיפו דכל זמן שלא הוסיפו על מה שאמר האחר אין כופין אותו ליקח בע''כ ולהכי הזכיר רבינו ז''ל בכל דינים אלו הוספת פרוטה. [[ולקושיא]] בתרא י''ל דהכי קאמר רב ששת דסיפא דקאמר האחד הרי עלי בעשרים ושש לא איירי דומיא דרישא שהבעלים אמרו עשרים ושש ופרוטה אלא שתקו וקאמרה מתני' דאם מעיקרא הבעלים אמרו כ''א באופן שאם היה כן והיו אומרים בסיפא עשרים ושש ופרוטה דומה ככל אינך בבי דמתני' היה מגיע לו שלשים ואחד ודינר מפני שהיה צריך להוסיף חומש על דינר אחד אע''פ שלא אמרו עשרים ושש ופרוטה אלא שתקו הבעלים קודמין כיון שהוא מתחילה אמר עשרים ואחת ולפי החשבון מגיע לו עשרים ושש ואחד דינר והוי יותר ממה שאמר האחר ואין לאחר הוספה על הבעלים דהם קודמים וזהו שכתב רבינו ז''ל דכשהבעלים נותנין הקרן והחומש והוא יותר ממה שנתן האחר דהבעלים קודמין והוסיף עוד לומר דאפי' דהקרן והחומש שלהם שוה למה שנתן האחר יתנו להם. ואין אנו צריכים לומר שלא הביא רבינו ז''ל סיפא דמתני' כדכתב הרב בעל כ''מ ז''ל דבפירוש הביא אותה כדכתיבנא ויהיה שיעור לשון המשנה לפירוש רבינו אם נתנו הבעלים מעיקרא חשבון אחד שכפי אותו חשבון אם היה מוסיף עתה פרוטה כמו בשאר חלוקות היה מגיע לשלשים ואחד דינר הבעלים קודמים בעשרים ושש דינר לשני לא שעתה יתנו שלשים ואחד ודינר כפירוש רש''י ז''ל דחשבון המגיע לשלשים ואחד ודינר קאמר לא השלשים ואחד ודינר עצמם דודאי אין חייבים ליתן כן כיון שהם לא הוסיפו על העשרים ושש פרוטה לפי פירוש רבינו ז''ל. זה נראה לי לתרץ הסוגיא לדעתו ז''ל: [[אלא חומש מה שנתנו תחלה וכו'.]] כלומר בבחירתם הוא שאפי' שהאחרון אמר יותר ממה שהם אמרו עם החומש אם רצו יתנו מ''ש האחר ויוסיפו חומש על מה שנתנו תחלה ואם מה שנתן האחר אינו מגיע לקרן וחומש של בעלים אין צריכים הבעלים להוסיף יותר אלא הם קודמין ואפי' שהוא שוה למה שנותן האחר הם קודמין כמו שיתבאר בסמוך ומ''מ אע''פ שתלה הדבר בבחירתם שאמר אם רצו קודם שיוסיפו הוי בבחירתם אבל אחר שהוסיפו פרוטה על מ''ש האחר על כרחם כופין לבעלים לפדותו ואין הדבר תלוי בבחירתם כמ''ש ברישא דלישניה ופשוט הוא: 


! ח 
[[אין מקדישין ולא מחרימין ולא מעריכין וכו'.]] לתרץ עובדא דרב יהודה דשקל ארבעה זוזי ואחיל עלייהו (ערכין דף כ''ט). כתב הר''א ז''ל בהשגות דהא דאמרינן בפירקא קמא דעבודה זרה (דף י''ג) אין מחרימין וכו' כשאינו רוצה לפדותן אבל אם ירצה לפדותן הרשות בידו. אבל התוס' ז''ל בסוף פ' המקדיש שדהו חלקו בין מטלטלין לקרקעות ותירצו דעובדא דרב יהודה הוי בקרקעות והביאו ראיה ממאי דאמרו והא מעשה דפומבדיתא במקרקעי הוה, נראה דלא היו גורסים במקרקעי נמי הוה כדאיתא בנוסחאות דידן דלפי גרסתנו אין מקום לתירוצם דעובדא דר' יהודה הוה בין במקרקעי בין במטלטלי אבל מלשון רבינו ז''ל שכתב למטה מותר לפדות ההקדשות וכו' דמשמע דבכל הקדש איירי בין קרקע בין מטלטלין אית ליה כתירוץ הראב''ד ז''ל: [[ואם הקדיש או העריך או החרים וכו'.]] וא''ת כיון דרבינו ז''ל סובר דסתם חרם לכהן אמאי קאמר דהיכא דהם כלים ופירות ירקבו וכו' ליהוי כהחרים מטלטלים סתם שכתב רבינו ז''ל בסמוך שיתנם לכהנים אשר באותו מקום הכא נמי היה לו לומר שיתנם לכהנים. וי''ל דהכא איירי דאמר בפירוש דהחרים לשמים ורבינו ז''ל לא חש לפרש דסמך על מה שכתב בסמוך דמי שהחרים סתם יתן לכהנים: 


! יא 
[[הרי אלו נותנם לכהנים הנמצאים באותו מקום כו'.]] אף על גב דהיכא דבית המקדש קיים החרים מטלטלין נותנן לכהן שבאותו משמר השתא דליכא משמר יתנו לכהנים הנמצאים באותו מקום וכדאמר עולא בגמרא (שם) דסתם חרמים בזמן הזה יתנו לכהנים במטלטלין ובגמרא סוף פרק המקדיש (שם) אמרינן גבי ההוא גברא דאחרמינהו לנכסיה בפומבדיתא אתא לקמיה דרב יהודה א''ל שקול ארבע זוזי (ואחיל עלייהו) ושדינהו בנהרא ואמר עולא אי הואי התם הוה יהיבנא כולהו לכהנים והקשו שם מברייתא דקאמרה ר' שמעון בן יוחאי אומר אין שדה חרמין נוהג אלא בזמן שהיובל נוהג שנאמר והיה השדה בצאתו ביובל קודש לה' כשדה החרם ותירצו הא במקרקעי הא במטלטלי והקשו והא מעשה דפומבדיתא במקרקעי נמי הוה ותירצו מקרקעי דחוצה לארץ כמטלטלי דארץ ישראל הוו ע''כ. ופירש רש''י ז''ל מכל מקום לתרוייהו קשה דקתני אין שדה חרמין נוהג אלא בזמן היובל כלומר בין לרב יהודה דסבר לבדק הבית בין לעולא דסבר לכהנים משמע דאית ליה דאין שום חרם נוהג לא חרמי שמים ולא חרמי כהנים אלא בזמן שהיובל נוהג, אבל אין נראה כן דעת רבינו ז''ל אלא חרמי כהנים לבד אינו נוהג אלא בזמן שהיובל נוהג משום דקרא בהו כתיב כשדה החרם לכהן אבל לא בחרמי שמים ומפני כן לא הזכיר כלל שאין חרם נוהג אלא בזמן שהיובל נוהג אלא חרם כהנים או חרם סתם דסתמו לכהנים ולדידיה לא פריך בגמרא אלא לעולא דוקא. ודעת הר''א ז''ל בהשגות נראה כן אלא שכתב בשם יש מי שסובר דפליג על רבינו ז''ל על מ''ש דהיכא דהחרים סתם דאינו חרם דאינו כן דודאי אם החרים בהדיא לכהנים ודאי דאינו חל דבהדיא קאמר קרא דאין חרם כהנים נוהג אלא בזמן שהיובל נוהג אבל חרם סתם אף על גב דסתמו לכהנים בזמן הזה אינו כן אלא לשמים משום דכיון דסתמו לכהן שבאותו משמר ובזמן הזה ליכא משמר ודאי דסתמו לחרמי שמים והביא ראיה ממאי דאמרינן בפרק שני דנדרים דאין אנשי גליל מכירין בחרמי כהנים ולדידהו חרם סתם הוי חרם שמים הכי נמי בזמן הזה. אלא דקשה עליו דאם כן היכי אמרינן בגמרא דמטלטלין נמי הוי לכהן שבאותו משמר דקיימא לן כר''י בפרק המקדיש דמקיש לשדה וכדפסק רבינו ז''ל לעיל בפרק שביעי וכיון דאין משמר עתה נימא דסתמו לחרמי שמים ואמאי קאמר עולא בגמ' דסתמו לכהנים ואולי סובר עולא כרבי שמעון דלא מקיש ואית ליה דמטלטלין נותנן לכל כהן שירצה ודוחק הא דאין מקדישין וצ''ע בסוגיות: 


! יב 
[[אף על פי שההקדשות וחרמין כו'.]] קשה דהא תנן בפירקא קמא דנדרים (דף כ''ו) כנדרי רשעים נדר כו' כנדרי כשרים לא אמר כלום נדבותם כו' ובגמרא שקלי וטרו כמאן אתיא אי כרבי מאיר אי כרבי יהודה ובין כך ובין כך שמעינן דהנודר הוא רשע אבל האדם כשר הוא נודב ולא נודר דילמא אתי לידי תקלה ופסקה רבינו למשנה זו בפרק א' מהלכות נדרים ואם כן איך כתב כאן רבינו דהערך הוא מצוה הא כל נדר הוא איסור ואם העריך את עצמו הרי הוא נדר ואתי לידי תקלה. וי''ל דרבינו ז''ל כתב בסוף הלכות נדרים דאם הנדר לכוון דעותיו וכן הנזירות מפני שהוא מתגאה ביופיו הוא טוב וזה שכתב רבינו ז''ל כאן לאדם שמרגיש בעצמו כילי וכדי לכוף יצרו יעשה כן וכמו שכתב כדי לכוף יצרו ולא יהיה כילי אבל אדם שאינו כילי ודאי שהנדר לו אינו טוב והוי נדרי רשעים. ולדקדק זו כתב רבינו בפירקא קמא דהלכות נדרים שאין הכשרים נודרים בדרך איסור וכעס כלומר אבל אם היו לכוון דעותיו ודאי שהוא טוב כמ''ש: [[סליקו להו הלכות ערכין וחרמים בס''ד]]: 
