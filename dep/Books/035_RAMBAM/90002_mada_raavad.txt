&UniqueId=1998&HiddenFromIndex=1&TextSource=ר' פנחס ראובן שליט''א&ForcedBookName=ספר שופטים - לא מנוקד
$ השגות הראבד - מדע







# הלכות יסודי התורה

~ הלכות יסודי התורה - פרק ששי

! ד 
* [[ כתב אל''ף למ''ד מאלהים.]] א''א זה אינו כלום שלא אמרו אלא באל''ף למ''ד מאלהים ויה מיהוה אבל ש' וד' משדי וצ''ב מצבאות הרי אלו נמחקים: 


# הלכות דעות

~ הלכות דעות - פרק שלישי

! ב 
* [[ וכן כשיבעול וכו'.]] א''א וכן למצות העונה אם היא מקפדת: 



~ הלכות דעות - פרק שביעי

! ב 
* [[ אבל בעל לשון הרע שיושב ואומר כך עשה איש פלוני.]] א''א לא אלא קשה הראשון מן השני שהראשון הוא תליתאי והורג נפשות והשני תנין ואינו הורג אלא את עצמו. בינה זאת: 



# הלכות תלמוד תורה

~ הלכות תלמוד תורה - פרק רביעי

! ג 
* [[ אין המתרגם רשאי לא לפחות ולא להוסיף ולא לשנות אלא אם כן היה המתורגמן אביו של חכם או רבו.]] א''א דבר זה מקרה חדש היה והוא רב שעמד תורגמן לרבי שילא במסכת יומא ושנה והוסיף שהיה גדול ממנו: 



~ הלכות תלמוד תורה - פרק ששי

! יד 
* [[ המכשיל את העור.]] א''א כגון המכה את בנו הגדול:  * [[ חכם ששמועתו רעה.]] א''א ויש אחרים הרבה. חכם שהורה להתיר במים שאין להם סוף לינשא לכתחלה. וכן מי שעובר על נדרו כל בית דין שנזקק לו לשאלה בר שמתא הוא. ואיכא טובא:  * [[ מי שמנדה מי שאינו חייב בנדוי.]] א''א דבר זה הוציא ממעשה דריש לקיש דהוה מנטר פרדיסא וכו' אמר ליה ההוא אדרבה ואמרו ליה שלו נדוי. ובחיי ראשי אין כאן פלפול כי הדברים שהוא מונה בית דין צריכין לנדותו ובכי האי גוונא לא היו בית דין נזקקין לנדות לר' שמעון בן לקיש אבל אותו שנידה והקפיד על כבודו נדויו נדוי: 



~ הלכות תלמוד תורה - פרק שביעי

! ז 
* [[ בכמה מתירין הנידוי וכו'.]] א''א זה אינו כן אלא כחשבון המנדין כך צורך המתירין וכחשיבותן. ואפשר כל זה כשירצו להתירו תוך זמן הנדר אבל כשישלים הזמן כל שלשה או יחיד מומחה מתירים לו. א''נ כשנידהו יחיד ואפילו אינו מומחה על דבר עבירה וכשישלם לו הזמן מתירים לו כל שלשה או יחיד מומחה אבל נידוהו רבים צריכין רבים כמותם להתירו: 



! יא 
* [[ תלמיד חכם שנידה עצמו וכו'.]] א''א זה אינו מחוור אם כן יהודה למה לא התיר לעצמו ועל כ''ז קשה לי יעקב למה לא התירו: 



# הלכות עבודת כוכבים וחקותיהם

~ הלכות עבודת כוכבים וחקותיהם - פרק ראשון

! ג 
* [[ ובן ארבעים שנה הכיר אברהם את בוראו.]] א''א יש אגדה בן שלש שנים שנאמר עקב אשר שמע אברהם בקולי מנין עק''ב:  * [[ והיה מהלך וקורא וכו' עד שהגיע לארץ כנען שנאמר ויקרא שם בשם ה' אל עולם.]] א''א ותמה אני שהרי היו שם שם ועבר איך לא היו מוחין. ואפשר כי מוחים היו ולא אירע להם שישברו את צלמיהם לפי שהיו מתחבאים מהם עד שבא אברהם ושבר צלמי אביו: 



~ הלכות עבודת כוכבים וחקותיהם - פרק שני

! ה 
* [[ ישראל שעבד וכו' לכל דבריו.]] א''א אף על פי כן אסור לאבד ממונו בידים מידי דהוה אמסור אבל אם נשא עובדת כוכבים ואין לו זרע כשר ודאי מותר לאבדו בידים או ליטלו מעצמו: 



~ הלכות עבודת כוכבים וחקותיהם - פרק שלישי

! ד 
* [[ שחט לה חגב פטור אלא א''כ היתה דרך עבודתה בכך.]] א''א אין הדעת מקבלת כל זה. וכי שחיטת חגב או שחיטת בהמה מחוסרת אבר פחותים הם מספיתת צואה ומניסוך מי רגלים. אלא מראין הדברים שהחכמים שפוטרין בשחיטת חגב אין להם תולדות בעבודת כוכבים ומי שפטר במחוסרת אבר ג''כ ס''ל כחכמים. אבל רב יהודה ורב נחמן אליבא דרב סבירא להו כר' יהודה וכתנא דספת וכן הלכתא דכל כעין זביחה וזריקה של פנים המשתברים חייב אפילו שלא כדרכה. וכשאמר רב יהודה עבודת כוכבים שעובדין אותה במקל לא שיהא עבודתה לא בשבירה ולא בזריקה אלא בענין אחר ורבותא קאמר דאף על גב דעבודתה במקל זרק מקל לפניה פטור הואיל ואין עבודתה בזריקה ואינה משתברת: 



! ו 
* [[ ואם עבדה דרך עבודתה או באחת מארבע עבודות מאהבה פטור.]] א''א דומה שהוא השמיט מכאן מיראה ובגמרא הולכין יחד מאהבה ומיראה ואנו מפרשין מאהבת אדם ומיראת אדם ולא מאהבת עבודת כוכבים ולא מיראתה: 



! ט 
* [[ העושה עבודת כוכבים לעצמו אע''פ שלא עשאה בידיו ואע''פ שלא עבדה לוקה.]] א''א קשיא לי אמאי לוקה והלא לאו שבכללות הוא מי לא אמרינן במגפף ומנשק אינו לוקה עליה משום דהוה ליה לאו שבכללות שכלל עבודות הרבה בלא תעבדם והכא נמי כל התמונות בלאו אחד. ותו קשיא לי מאי דאמרינן במגפף ומנשק וכו' דלא לקי עלייהו ובתוספתא דמכות דקא חשיב הלוקים קא חשיב הסך והמקנח המגפף והמגרד אלמא לקי. והקושיא הראשונה אפשר לתרצה דשאני עבודות אלו כיון דאינם עבודת פנים דאפליגו מזביחה דכתיב זובח לאלהים יחרם וכלהו שאר עבודות כללינהו הכא לאסור בלא תעבדם הוי לאו שבכללות אבל ענין עשיית פסל וכל תמונה בעבודת כוכבים אחת היא: 



! יא 
* [[ וכן אסור לצור צורת חמה וכו'.]] א''א דומה שהוא מחלק בין צורת אדם לצורת המשמשין במרום, צורת משמשין אפילו הם שוים לא בולטים ולא שוקעים אסורים וצורת אדם אם אינו בולט מותר ולא ידעתי למה ומאין לו. וא''ת משום דקתני חותמה בולט אסור להניחה הא שוה בשוה מותר אימא סיפא חותמה שוקע מותר להניחה הא שוה בשוה אסור וסוף דבר לעשותה ישראל בכל ענין אסור ואם עובדי כוכבים עשו לו בולט אסור להניחה בידו ומותר שיחתום לו עובד כוכבים שוקע מותר להניחה ואסור לחתום לו עובד כוכבים ואחד צורת אדם וצורת שמשין שבמרום דינם שוה וכן עיקר: 



~ הלכות עבודת כוכבים וחקותיהם - פרק רביעי

! ד 
* [[ אין אחת מערי מקלט נעשית עיר הנדחת.]] א''א לא ידעתי מאין לו זה ולא נאמר בגמרא אלא על ירושלים אבל כל ערי מקלט השבטים נתנו אותם מחלקיהם:  * [[ ואין בית דין אחד עושה שלש עיירות הנדחות זו בצד זו אבל אם היו מרוחקות עושה.]] א''א כל זה שבוש לעולם אין עושין שלש עיירות נדחות לא בבית דין אחד ולא בשלש לא במקום אחד ולא מרוחקות אלא יהודה וגליל: 



! ו 
* [[ אחר כך שולחים להם שני תלמידי חכמים להזהיר אותן ולהחזירן אם חזרו ועשו תשובה מוטב.]] א''א טוב הדבר שתועיל להם התשובה אבל לא מצאתי תשובה מועלת אחר התראה ומעשה: 



! יג 
* [[ קדשי מזבח ימותו עד ואח''כ שורפין אותן וכו'.]] א''א לא ידעתי למה שורפין אותן שלל שמים היה ולא חל עליו איסור: 



~ הלכות עבודת כוכבים וחקותיהם - פרק חמישי

! יא 
* [[ ואינו לוקה אלא הנודר והמקיים בשמה והוא הנשבע בשמה.]] א''א זה לא אמרו בגמרא אלא אליבא דר''י דאמר לאו שאין בו מעשה לוקין עליו ולית הלכתא כותיה אלא כרבי יוחנן משום דר''י הגלילי דאמר כל ל''ת שבתורה וכו' חוץ מנשבע ומימר: 



~ הלכות עבודת כוכבים וחקותיהם - פרק ששי

! א 
* [[ כיצד מעשה האוב זה שהוא עומד ומקטיר.]] א''א בבית הקברות עושה כן ובעור של אדם מת ומדבר משחיו של מת: 



! י 
* [[ אלא כל האכסדראות וכו' של אבן היו לא של עץ.]] א''א לשכת העץ בית היתה, בימה של עץ שעושין למלך בשעת הקהל לשעתה היתה. וכן גזוזטרא שהקיפו בעזרת נשים בשמחת בית השואבה לשעתה היתה: 



~ הלכות עבודת כוכבים וחקותיהם - פרק שביעי

! י 
* [[ טבעת של וכו'.]] א''א לפי הסוגיא השנויה בזבחים בעינן שנתערב עוד מאותן שלשה לשנים אחרים ואותן האחרונים מותרין שהם נקראים ספק ספיקא: * [[ שאני אומר אותה הטבעת האסורה ברוב היא.]] א''א כל זו הסוגיא אינה כהלכה דיחידאה היא דכר' אליעזר אתיא ורבנן פליגי עלה. והא דאמרינן איסורא ברובא איתא נמי ליתא דשמואל ורב יהודה פליגי אדרב דסבירא ליה הכי: 



! יב 
* [[ והאפרוחים והביצים שצריכין לאמן אסורים שהרי האשרה כמו בסיס להן.]] א''א היה לו לומר מפני שהן כגידולי האשרה: * [[ והקן עצמה שבראשה מותר מפני שהעוף מביא עציו ממקום אחר.]] א''א דוקא שהביא ממקום אחר: 



~ הלכות עבודת כוכבים וחקותיהם - פרק שמיני

! א 
* [[ במה דברים אמורים בבהמת עצמו אבל אם שחט וכו'.]] א''א אינו כן אלא אדם אוסר דבר שאינו שלו על ידי מעשה כדרב הונא ובהכי קיימא לן שמעתא במסכת ע''ז אליבא דהלכתא מיהו דוקא בעובד כוכבים או בישראל מומר אבל בישראל אחר אמרינן לצעוריה קא מכוין: 



! ב 
* [[ מים שעקרן הגל והשתחוה להן לא אסרן נטלן בידו והשתחוה להן אסרן.]] א''א ואם מים של רבים הם אינן נאסרים ואם של יחיד הן אע''ג שעקרן הגל אסורים ובפלוגתא דבני ר' חייא ורבי יוחנן היא ולא ידעינן בני רבי חייא מאי סבירא להו וספיקא לחומרא: 



! ג 
* [[ השתחוה לחצי דלעת וכו' אסור מספק שמא זו החצי כמו יד לחצי הנעבד.]] א''א לא אמרו זה היד אלא לענין טומאת עבודת כוכבים בלבד אבל לענין איסור לא אמרו שאין אסור משום יד: 



! יא 
* [[ ואם אינו יכול להחזיר כיון שביטל אבר אחד ממנה בטלו כל השברים.]] א''א לא מחוורא הא מילתא שאם צריכה ביטול כולן צריכין ביטול אלא בעבודת כוכבים של חוליות והחוליות הם שברי שברים כמו חצאי איברים שאם לא היה הדיוט יכול להחזירה אינה צריכה ביטול וכשהדיוט יכול להחזירה אינה כשבורה וצריך לבטל כל קיסם וקיסם: 



~ הלכות עבודת כוכבים וחקותיהם - פרק תשיעי

! ה 
* [[ אבל עובד כוכבים שעושה הוא חג לעצמו ומודה לכוכב שלו ומקלסו ביום שנולד בו.]] א''א לפי סוגיא דגמרא יום הלידה של מלך הרי הוא כשאר יום חגם ויש להם פנים אבל יום תגלחת זקנו ובלוריתו וכן כולן עד סוף בין של מלך בין של הדיוט אינו אסור אלא אותו היום בלבד אבל משועבדיו אינן אסורין אלא אם כן עובדין אותן אפי' בקלנדא וסנטריא וכי קתני אותו האיש למעוטי משועבדיו ואכולהו קאי: 



! ט 
* [[ עיר שיש בה עבודת כוכבים מותר להלך חוצה לה.]] א''א בתוספתא מפרש לה ביריד ובמשא ומתן עמהם ואפילו להלוך שם ביום החג אסור מפני חשש משא ומתן: 



! י 
* [[ אבל אם יש שם דרך אחרת ונקרה והלך בזו מותר.]] א''א אין דבריו מיושבים כלל שאם הולכים משם למקום אחר מותר לעבור מתוכה למקום אחר לכתחילה שאין כאן חשד: 



! יג 
* [[ המוכר ביתו כו' דמיו אסורין בהנאה ויוליך אותן לים המלח.]] א''א ואם הקדימו לו דמיו קודם שיעבדוה מותרין: 



~ הלכות עבודת כוכבים וחקותיהם - פרק עשירי

! ד 
* [[ אבל משכיר להם בתים לעשותן אוצר.]] א''א ובלבד שלא יהיה אוצר של יין ואם עשה שכרו אסור: 



! ו 
* [[ ואפילו יושב ישיבת עראי או עובר ממקום למקום בסחורה לא יעבור בארצנו.]] א''א זאת לא מצאנו ולא שמענו מעולם והפסוק שהוא מביא בז' אומות הוא ואפילו לדבריו ישיבה כתיב בהו ולא העברה: * [[ אבל שלא בזמן היובל אין מקבלין אלא גר צדק בלבד.]] א''א איני משוה לו בישיבת הארץ: 



~ הלכות עבודת כוכבים וחקותיהם - פרק אחד עשר

! א 
* [[ ולא יבנה מקומות כבנין היכלות עכו''ם.]] א''א איני יודע מהו זה אם יאמר שלא יעשה בהם צורות כמו שהן עושים או שלא יעשה שם חמנים סימן לקבץ בו את הרבים כדרך שהם עושים: 



! ד 
* [[ וכן המשים לעצמו סימנים אם יארע לו כך וכך וכו'.]] א''א זה שבוש גדול שהרי דבר זה מותר ומותר הוא ואולי הטעהו הלשון שראה כל נחש שאינו כאליעזר ויונתן אינו נחש והוא סבר שלענין איסור נאמר ולא היא אלא ה''ק אינו ראוי לסמוך ואיך חשב על צדיקים כמותם עבירה זו ואי הוו אינהו הוו מפקי פולסי דנורא לאפיה: 



! ה 
* [[ כל אלו וכיוצא בהן מותר הואיל ולא כיון מעשיו ולא נמנע מלעשות אלא עשה זה סימן לעצמו לדבר שכבר היה הרי זה מותר.]] א''א אף זאת שאמרו בית תינוק ואשה אע''פ שאין נחש יש סימן לא אמרו לענין איסור והיתר אלא לענין סמיכה אם ראוי לסמוך על סימניהם ואמרו שראוי לסמוך אחר שהוחזקו שלש פעמים: 



~ הלכות עבודת כוכבים וחקותיהם - פרק שנים עשר

! א 
* [[ אבל איש המתגלח אינו לוקה אא''כ סייע למגלח.]] א''א אע''פ שאינו לוקה כיון שמדעתו עשה עובר בלאו: 



! ה 
* [[ אע''פ שהאשה מותרת לגלח פאת ראשה הרי היא אסורה לגלח פאת ראש האיש ואפילו קטן אסור לה לגלח לו פאה.]] א''א האיסור הזה אינה לוקה עליו לא בגדול ולא בקטן אלא מדרבנן הוא דאסור מדאמר רב אדא בר אהבה לרב הונא חובה דמקפה לבניה קטנים תקברינהו לבניה אלמא איסורא אית בהו: 



! י 
* [[ המלקט שערות לבנות מתוך שחורות מראשו או מזקנו משילקט שער אחת לוקה.]] א''א לא מחוור שיהא לוקה באחת שלא אמרו אלא אסור ועוד מאי עדי אשה איכא בחדא והא לא מינכרא מילתא כלל: 



# הלכות תשובה

~ הלכות תשובה - פרק שני

! ה 
* [[ במה דברים אמורים בעבירות שבין אדם לחבירו.]] א''א וכן עבירות המפורסמות ומגולות אע''פ שאינן עם חבירו שכמו שנתפרסם החטא כך צריך לפרסם התשובה ויתבייש ברבים: 



~ הלכות תשובה - פרק שלישי

! ב 
* [[ אדם שעונותיו מרובין על זכיותיו מיד הוא מת ברשעו.]] א''א לא כמו שהוא סובר שכשאמרו רשעים נחתמין לאלתר למיתה שמיד מתים, ואינו כן כי יש רשעים חיים הרבה אלא נחתמין לאלתר שלא ימלאו ימיהם שני הדור שנגזרו עליו, ועיקר דבר זה ביבמות (נ'): 



! ה 
* [[ בשעה ששוקלין עונות אדם אין מחשבין עליו עון שחטא בו תחלה.]] א''א זה מן הערבוב שמערבב הדברים זה בזה ומדמה בדעתו שהן אחדים והם זרים ונפרדים מאד. לפי שראה בראש השנה ורב חסד מטה כלפי חסד ותנא דבי ר''י מעביר ראשון ראשון וכך היא המדה. וראה ביומא רבי יוסי ברבי יהודה אומר אדם חוטא פעם ראשונה ושנייה ושלישית מוחלין לו רביעית אין מוחלין לו סבר בדעתו שהן ענין אחד והן רחוקים מאד דההיא דרבי ישמעאל היא ליום הדין הגדול ולהציל הבינונים מגיהנם כדברי בית הלל ואין שם זכר למחילת עון אבל הא דרבי יוסי ברבי יהודה בעולם הזה ובתחלת מעשיו של אדם מימי עונשו ואילך שחטא הראשון והשני והשלישי שיזדמנו לידו אם עשה מהם תשובה אע''פ שהם מן החמורים שצריכין יסורין ויוה''כ למרק אלו הראשונים אינן צריכין שהם מחולין לגמרי. זו היא הצעת הדברים ועיקרן ואין הפרש בגמרא בין יחיד לצבור ולא ידעתי מאין מצאו: 



! ז 
* [[ והאומר שיש שם רבון אחד אלא שהוא גוף ובעל תמונה.]] א''א ולמה קרא לזה מין וכמה גדולים וטובים ממנו הלכו בזו המחשבה לפי מה שראו במקראות ויותר ממה שראו בדברי האגדות המשבשות את הדעות: * [[ וכן האומר שאינו לבדו הראשון.]] א''א כאותו שאמר אלהיכם צייר גדול היה אלא שמצא לו סמנים גדולים תהו ובהו חושך ומים ורוח ובהם עשה מה שעשה: 



! ט 
* [[ לכל התורה כולה כגון החוזר לדת העובדי כוכבים.]] א''א ומי שחוזר לדת העובדי כוכבים הנה הוא מודה באלהיהם והרי הוא מין: 



~ הלכות תשובה - פרק רביעי

! ג 
* [[ והאוכל שור עניים וכו'.]] א''א דומה שהוא שונה שור ברי''ש ואינו אלא שוד בדל''ת, כלומר שהוא דוחק אותו בחובו עד שמחליטין קרקעותיהן בפחות או המטלטלין שלהן ואומר שלי אני נוטל: 



~ הלכות תשובה - פרק חמישי

! ה 
* [[ וכיון שכן הוא אין בנו כח לידע היאך ידע הקב''ה כל הברואים ומעשה ידיהם.]] א''א לא נהג זה המחבר מנהג החכמים שאין אדם מתחיל בדבר ולא ידע להשלימו והוא החל בשאלות קושיות והניח הדבר בקושיא והחזירו לאמונה וטוב היה לו להניח הדבר בתמימות התמימים ולא יעורר לבם ויניח דעתם בספק ואולי שעה אחת יבא הרהור בלבם על זה. ואע''פ שאין תשובה נצחת על זה טוב הוא לסמוך לו קצת תשובה. ואומר, אם היו צדקת האדם ורשעתו תלוים בגזירת הבורא ית' היינו אומרים שידיעתו היא גזירתו והיתה לנו השאלה קשה מאד ועכשיו שהבורא הסיר זו הממשלה מידו ומסרה ביד האדם עצמו אין ידיעתו גזירה אבל היא כידיעת האצטגנינים שיודעים מכח אחר מה יהיו דרכיו של זה והדבר ידוע שכל מקרה האדם קטן וגדול מסרו הבורא בכח המזלות אלא שנתן בו השכל להיותו מחזיקו לצאת מתחת המזל והוא הכח הנתון באדם להיותו טוב או רע והבורא יודע כח המזל ורגעיו אם יש כח בשכל להוציאו לזה מידו אם לא וזו הידיעה אינה גזירה, וכל זה איננו שוה: 



~ הלכות תשובה - פרק ששי

! ה 
* [[ והלא כתוב בתורה ועבדום וענו אותם וכו'.]] א''א אלה הם אריכות דברים שאינן מתובלים וחיי ראשי כמעט אני אומר שהם דברי נערות. יאמר הבורא לזונים למה זנית ואני לא הזכרתיך בשם כדי שתאמר שעליך גזרתי יאמרו לו הזונים ועל מי חלה גזרתך על אותן שלא זנו הנה לא נתקיימה גזרתך. אבל וקם העם הזה וזנה כבר אמרנו שאין בענין הזה ידיעת הבורא גזירה וכ''ש בכאן שאף משה אמר כי השחת תשחיתון הן בעודני חי עמכם ואף כי אחרי מותי וכ''ש הבורא שהיה יכול לומר כן בלא גזירה. וענין המצרים אינה שאלה משני פנים. האחד כי הדבר ידוע שאין הבורא נפרע מאדם רע אלא ברע ממנו ואחר שיפרע מזה יחזור ויפרע מן הרע ממנו ברשעו וכן הוא אומר הוי אשור שבט אפי כהתימך שודד תושד פי' מפני רשעך וגודל לבך והתפארך עלי. והמצרים ג''כ רשעים היו וראויים למכות ההם ואילו שמעו למשה בתחלה ושלחו את ישראל לא היו לוקים ולא טבעו בים אבל זדונו של פרעה ובזותו את הבורא יתברך לפני שלוחו הוא גרם לו. והשני כי הבורא אמר וענו אותם והם עבדו בהם בפרך והמיתו מהם וטבעו מהם כענין שנאמר אני קצפתי מעט והם עזרו לרעה לפיכך נתחייבו: 



~ הלכות תשובה - פרק שמיני

! ב 
* [[ העוה''ב אין בו גוף.]] א''א דברי האיש הזה בעיני קרובים למי שאומר אין תחיית המתים לגופות אלא לנשמות בלבד. וחיי ראשי לא היה דעת חז''ל על זה שהרי אמרו כתובות (קי''א:) עתידין צדיקים שיעמדו בלבושיהן ק''ו מחטה וכו' וכן היו מצוין לבניהם (שבת קי''ד.) אל תקברוני בכלים לבנים ולא בשחורים שמא אזכה. וכן אמרו (סנהדרין צ''ב) שלא ישובו הצדיקים לעפר אלא עומדין בגוייתם. וכן אמרו (שם צ''א:) במומם עומדין ומתרפאין. וכל אלה מוכיחים כי בגוייתם הן עומדין חיים. אבל אפשר שהבורא ישים גוייתם חזקות ובריאות כגוית המלאכים וכגוית אליהו זכור לטוב ויהיו העטרות כמשמען וכפשוטן ולא יהיה משל: 



! ד 
* [[ וחכמים קראו לה בדרך משל לטובה זו המזומנת לצדיקים סעודה.]] א''א ואם זו היא הסעודה אין כאן כוס של ברכה. וטובה היתה לו השתיקה: 



! ח 
* [[ זה שקראו וכו'.]] א''א נראה כמכחיש שאין העולם חוזר לתהו ובהו והקב''ה מחדש עולמו ואמרו שיתא אלפי שנין הוי עלמא וחד חרוב ונמצא שהוא עולם חדש: 



~ הלכות תשובה - פרק עשירי

! ו 
* [[ דבר ידוע וברור וכו' שישגה בה תמיד כראוי.]] א''א זה השגיון לא ידענו לאי זה דבר כיון. ואנו מפרשים אותו בשני ענינים לשון שיר כמו שגיון לדוד, וענין אחר בעבור אהבתה תשגה בעניניך שלא תשים אליהם לב: 
