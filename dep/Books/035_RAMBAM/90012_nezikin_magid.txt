&HiddenFromIndex=1&TextSource=ר' פנחס ראובן שליט''א&CosmeticsType=#rep3=[[=^^]]=&UniqueId=2060
$ מגיד משנה - ספר נזיקין


# הלכות נזקי ממון
~ הלכות נזקי ממון - פרק ראשון



! א 
[[כל נפש חיה שהיא ברשותו של אדם שהזיקה הבעלים וכו'.]] זה מבואר במשנה פירקא קמא דבבא קמא (דף ט''ו:) שמונה זאב וארי ובכיצד הרגל (דף כ''א:) משנה וגמרא: 


! ב 
[[וכמה משלם אם הזיקה בדברים שדרכה לעשותם.]] משנה פירקא קמא (דף ט''ז:) מה בין תם למועד וכו' ומבואר בגמרא (דף ז') באורחיה ולאו אורחיה ואמר כולן כאבות הן לשלם ממיטב ופירוש בעדית כמ''ש הניזקין מן העדית. וזה שכתב רבינו המעולה שבנכסיו ר''ל בקרקע ויתבאר בפרק ח': 


! ה 
[[חמשה מעשים תמים יש בבהמה וכו'.]] משנה שם (דף ט''ו:) נתבאר בגמרא. [[ומה שאמר ואם הועדה לאחד מהן נעשית מועדת לאותו מעשה.]] ר''ל אבל לא לאחר שאם הועדה ליגח לא הועדה לישך וכן הוא בגמרא (דף ט''ז) דקאמר אם הועדו חמשתן: [[אבל השן מועדת וכו' ורגל מועדת וכו'.]] במשנה שם ובכיצד הרגל (דף י''ט:). [[ומה שכתב לרבוץ על כלים קטנים.]] מימרא דר''א פירקא קמא (דף ט''ז) ויש שם לשונות חלוקים פסק הרב ז''ל כלשון אחרון ועיקר ותימה שאינה בהלכות: 


! ו 
[[חמשה מיני וכו'.]] משנה שם (דף ט''ו:) כת''ק והנחש ג''כ מפורש במשנה וכל אלו אם עשו מעשה שן ורגל דינם כדין שן ורגל ואם עשו מעשה קרן והם ה' מעשים הנזכרים למעלה דינן כדין קרן לענין חלוק הרשויות כמבואר בסמוך אלא שהן מועדים מתחלתן: 


! ז 
[[כל מועד וכו'.]] כבר נתבאר למעלה והוא במשנה שם (דף ט''ז): [[אבל אם נכנס הניזק וכו'.]] משנה (דף ט':) וגמרא (דף י''ג:) שם: 


! ח 
[[הזיקה בר''ה או בחצר שאינה של שניהם וכו'.]] דין חצר שאינה של שניהם שהיא בר''ה מבואר כדאמרינן בסוגיא (דף י''ד) מאי לא לזה ולא לזה [אילימא לא לזה ולא לזה כלל] אלא לאחר והא בעינן ובער בשדה אחר וליכא, וזה פשוט: [[או בחצר שהיא של שניהם והרי וכו'.]] החלוק הזה בחצר של שותפין הוא מחלוקת אמוראים שם ופסק כפסק ההלכות והחלוק בין קרן ושן ורגל מבואר שם ומוסכם. ודע שבחצר המיוחדת לשנים לפירות או לבהמה ובאה שם בהמת אחרים שאינה מאחד מהשותפין והזיקה שם בשן ורגל הרי הן כאילו הזיקה בחצר הניזק לגמרי דלגבי אחרים ברשות הניזק הוא וזה מבואר ראש פ' הפרה (דף מ''ז:) בסוגיא ההיא דתני יהודה בר סימון ולזה נתכוון הרב באמרו שיש לה רשות להלך כאן וכאן ובהמת אחרים אין לה רשות: 


! י 
[[שלשה אבות נזיקין בשור.]] ברייתא פרק קמא (דף ב':): [[תולדות הקרן וכו'.]] שם פ''ק ואמרינן עליה בגמרא נשיכה תולדה דשן היא לא שן יש הנאה להיזקה הא אין הנאה להיזקה ופירשו ז''ל שהנשיכה בזמן שהיא מכוונת להזיק ולא לאכול היא תולדת הקרן אבל בזמן שהיא מכוונת לאכול וליהנות בהיזקה אע''פ שלא אכלה וכגון שלא הספיקה בנשיכה זו הרי הוא תולדת השן. ורבינו ז''ל לא חלק ואפשר שהוא מפרש ה''מ היכא דיש הנאה להיזקה דוקא נהנית שאכלה הא לא אכלה לא והראשון נכון יותר שהרי דרכן בכך. ואפשר שגם הרב ז''ל סמך על מ''ש שכל כדרכו מועד הוא: [[תולדות השן וכו' תולדות הרגל וכו'.]] שם פ''ק והרי הן כאבות. ודין כשכשה בזנבה מבואר בסוגיא בכיצד הרגל (דף י''ט:) במילתא דיתיב [רבי יהודה נשיאה] ורבי אושעיא. ודין אוכף ופרומביא וחמור במשאו פירוש אף על פי שאינו מהודק עליו וברייתות הם שם: 


! יא 
[[כשכשה בזנבה כשכוש רב שאין דרכה וכו' או כשכשה באמתה וכו'.]] בעיות ולא איפשיטו שם. ויש מי שסובר דההיא דזנבה נפשטה לפטור שהרי היא כרגל דהא דקא הדר וכי יאחזנה בזנבה וילך אפילו אכשכוש יתר קאי ואין כן דעת הרב ז''ל אלא שהמשיב היה סבור שעל כשכוש כדרכו הוא שואל ומתוך כך פסק שאם תפס אין מוציאין מידו וכן דרכו ז''ל בכל תיקו דממונא מלבד קצת מקומות שיש טעם למה לא כתב כן. והרמב''ן ז''ל חולק בזה ואומר שכל תיקו שנסתפק לנו בגמ' מחמת הדין עצמו לא מחמת הכחשה כיון שדינו לקולא לנתבע בין תפס בעדים בין שלא בעדים מוציאין אותו מידו זהו דעתו: 

~ הלכות נזקי ממון - פרק שני




! א 
[[אחד אבות נזיקין וכו'.]] מאמרו זה מבואר שהוא באותן המועדים מתחלתן בשן ורגל אבל הקרן שהועדה ליגח אין תולדותיה מועדין וכמו שנתבאר פ''א. ומאמרו שהתולדה כאב, רפ''ק דב''ק: 


! ב 
[[כל תולדה כאב שלה חוץ מצרורות וכו'.]] דין הצרורות לפטור בר''ה הוא מבואר בכיצד הרגל (דף י''ט) בבעיא דר' ירמיה מר' זירא. ובפ''ק (דף ג') לשלם מן העליה בעי לה רבא בפ''ק ולרב פפא פשיטא ליה. ותשלומי צרורות ח''נ משנה בכיצד הרגל (דף י''ז) דלא כסומכוס: 


! ד 
[[וכן אם היתה מהלכת ברשות הרבים ונתזו צרורות וכו'.]] מבואר בכיצד הרגל (דף י''ח) בבעיא דרבי ירמיה ומהכרח ברייתות: [[דרסה על הכלי ברשות הניזק ושברתו וכו'.]] משנה שם (דף י''ז) וברשות הניזק למעט רשות הרבים וכן הוא בברייתא: 

{ה-ו} [[היתה מהלכת בר''ה ובעטה והתיזה וכו' בעטה בארץ ברשות הניזק והתיזה צרורות וכו' היתה מהלכת במקום שא''א שלא להתיז וכו'.]] שנינו במשנה שם היתה מבעטת או שהיו צרורות מנתזין מתחת רגליה ושברה את הכלים משלם חצי נזק ע''כ. ובגמ' (דף י''ט) איתמר עלה דרב אשי בעי הכי היתה מבעטת והזיקה בביעוטה (בגופה) או צרורות כי אורחייהו ח''נ הא מחמת ביעוט רביע נזק ויש שינוי או דילמא ה''ק היתה מבעטת והזיקה בביעוטה או שהיו מנתזין צרורות מחמת ביעוט ח''נ ואין שינוי תיקו ע''כ. וסובר הרב ז''ל דאי אמרינן יש שינוי משמע קולא וחומרא קולא דאפילו ברשות הניזק רביע נזק ותו לא חומרא דאפילו בר''ה משלם רביע נזק דהוי לה כתולדה דקרן דכי אמרינן צרורות תולדה דרגל ופטורין בר''ה דוקא כדרכן אבל ע''י שינוי אי אמרינן יש שינוי לצרורות אפילו בר''ה חייב ואינו משלם אלא רביע נזק דהכי גמירי לה הלכה מפי הקבלה דכל צרורות לא משלמי אלא חצי ממה שהיו ראויים לשלם הילכך כדרכן שהן תולדה דרגל ורגל משלם נזק שלם הן משלמין חצי ודוקא ברשות הניזק אבל שלא כדרכן אם יש שינוי לצרורות הן תולדה דקרן וקרן תמה משלם ח''נ הן אין משלמין אלא רביע נזק ואפילו בר''ה משלם ואי אמרינן אין שינוי בר''ה פטורין לגמרי ואפילו בשלא כדרכן כגון מחמת ביעוט וברשות הניזק ח''נ. ועלתה שאלה זו בתיקו ולפיכך כתב הרב ז''ל בשתי הבבות הראשונות מ''ש כפי שיטתו ז''ל בתיקו האמורין בגמרא והבבא השלישית במהלכת במקום שאי אפשר שלא להתיז יצא לו מאיבעיא דר' אבא בר ממל הסמוכה לזה ופירושו בה כפירוש רש''י ויש בה ביאור אחר. ובהשגות כתוב על מ''ש רבינו ואם תפס הניזק רביע נזק אין מוציאין מידו א''א זו טעות הוא כי בודאי הביעוט שינוי הוא דאי לא שינוי בצרורות לרביע נזק היכי משכחת לה ובעיא דרבי ירמיה מר' זירא לאו בביעוט הוא אלא אפילו בצרורות כי אורחייהו וכו'. וחוץ מכבודו הטעה כוונת רבינו שלא יצא לו מבעיא דרבי ירמיה דההיא ודאי בכדרכן הוא וברשות הרבים פטור וכבר כתבתיה למעלה אלא מבעיא דרב אשי שהזכרתי יצא לו ודברים ברורים הם שזו כוונת רבינו והוא דבר נכון: 


! ז 
[[כל המשלם נזק שלם הרי התשלומין ממון וכו'.]] פרק קמא (דף ט''ו:) פסק הלכה בגמרא: 


! ח 
[[ומ''ש והמודה בכל קנס מן הקנסות פטור.]] כשלא באו עדים עד אחר כן הוא על דרך שיתבאר פ''ג מהל' גניבה: 


! ט 
[[תרנגול שהושיט ראשו וכו' ואם היה הכלי ריקן הרי זה משונה ומשלם ח''נ.]] הראב''ד השיגו ז''ל מן החלק האחרון דכשהכלי ריקן צרורות על ידי שינוי הם ושמא יש שינוי ואין לו רביע נזק. ובהלכות כשיש תבלין בכלי מיחייב נזק שלם ובאין תבלין חצי נזק. ולא ירדתי לסוף דעתו ז''ל באמת אך אכתוב מה שנ''ל בטעמו של רבינו ז''ל דבגמ' שם בעי רבא יש העדה לצרורות או אין העדה לצרורות ואמרינן תא שמע דתני רמי בר יחזקאל תרנגול שהושיט ראשו לאויר כלי זכוכית ותקע בו ושברו משלם נזק שלם ואמר רב יוסף אמרי בי רב סוס שצנף וחמור שנער ושבר את הכלים משלם חצי נזק מאי לאו כגון דעבד תלתא זימני ובהא קא מיפלגי מר סבר יש העדה וכו' ודחינן לא בפלוגתא דסומכוס ורבנן קא מיפלגי כלומר דסומכוס מיחייב נזק שלם בצרורות ורמי בר יחזקאל סובר כמותו ואקשינן והא משונה הוא ופרקינן דשדי ביה ביזרוני פי' תבלין או זרועים, ודעת רבינו ז''ל דכי אקשינן והא משונה הוא לסומכוס בלבד הקשו דאי לרבנן מאן לימא לן דיש שינוי לצרורות שיקשו להדיא והא משונה הוא אלא לסוכמוס הקשו לומר שאע''פ שלסומכוס משלם בצרורות נזק שלם דוקא כדרכה שהן תולדות דרגל והלכתא לא גמיר אבל במשונה תולדה דקרן הוא ולא ישלם אלא חצי נזק ופריקו דשדו בה ביזרוני ודרכו בכך אבל לרבנן לא שניא ליה כלל שאע''פ שמסופק לנו אם יש שינוי לצרורות דוקא בשיש שינוי בגוף המעשה כגון התזת צרורות ע''י ביעוט אבל כשאין שינוי בגוף המעשה כגון תקיעת התרנגול אף על פי שאין דרכו להכניס ראשו לאויר הכלי אין זה שינוי בצרורות אלא תולדה דקרן הוא. וחלק הרב ז''ל ולא עשה מהן בבא אחת לפטור על הראשונה ברה''ר ולחייב על השניה ועדיין צ''ע ודעת ההלכות כתבה רשב''א ז''ל: 


! י 
[[תרנגולין מועדין להלך כדרכן כו'.]] משנה שם (דף י''ז): [[בד''א כשקשרו אדם וכו'.]] זה כתב על הסוגי' האמורה על משנה זו, ואיני יודע למה לפי גרסת ספרינו וכבר הושג מזה: 


! יב 
[[תרנגולין שהיו מפריחין וכו' היו מהדסין וכו'.]] ברייתות שם (י''ז:): 


! יד 
[[היו מחטטין בחבל ונפסק החבל. ומה שכתב ואם על החבל וכו'.]] בהשגות א''א לא נהיר ולא צהיר וכו'. ולא כן פירשו שאר המפרשים ז''ל אלא ה''ק אי אמרת בשלמא אדלי קאי משכחת לה בחבל בלוי שדרכן לחטט בו כדי להוציא מעט מים שבתוכו ובחטט מעט נפסק החבל והדלי נופל ונשבר והתשלומין לא על החבל שאין לו דמים אלא על הדלי אלא אי אמרת אחבל קאי והא משונה הוא ואינו משלם נזק שלם ע''כ בחידושי הרשב''א ז''ל ואמרו דמאוס בלישא פירוש שיש בה עיסה והוא השיטה לדעת רבינו ז''ל וכשדרכן לחטט הוא מאמרו על הדרך שכתבתי. [[ומה שכתב והוא שנתגלגל הדלי]] לכוונה שנגעו בגוף הדלי וכן דעת הרשב''א ז''ל: 


! טו 
[[הכלב והגדי שקפצו וכו' וכן אם נפלו וכו'.]] משנה וגמרא שם (דף כ''ח:) חולק בין מלמעלה למטה ומלמטה למעלה הוא כפי גרסת ההלכות ודין התרנגולין שם ברייתא וסוגיא: 


! יז 
[[כלב שנטל את החררה וכו'.]] הושג ממה שאמרו בסוף ועל שאר הגדיש פטור א''א ליתא דצרורות ע''י שינוי וכו': [[ואיני]] יודע לתרץ ודבריו בנויים על המשנה ובאוקימתא דר''י (דף כ''ב) דאמר אשו משום חציו ומתני' בדאנח אנוחי בדוקא הוא ואולי שהוא ז''ל סובר שכיון שהניח כלו חציו ושוב אינו מחוייב על הגרירה כיון שלא נשרף הגדיש אלא מחמת הגרירה וצ''ע. והחררה הזו יש בה גחלים שכך דרך לאפותה עליהם: 


! יח 
[[בד''א בששמר בעל הגחלת וכו'.]] בסוגיא שם (דף כ''ג) ויש בה פירוש אחר וגורסין וליחייב נמי בעל הגחלת: 


! יט 
[[המשסה כלבו של חבירו בחבירו פטור וכו' ובעל הכלב חייב בחצי נזק כו'.]] שם (דף כ''ד:). ובהשגות א''א ואם הוא מועד נזק שלם משלם ע''כ. ולי נראה שאפילו מועד אינו משלם אלא חצי נזק כיון שלא עשה מעצמו אלא ע''י שסוי וכדאמרינן בדין מיתת אדם שור האיצטדין פטור כי יגח ולא שיגיחוהו אף כאן דינו כתם ואינו משלם אלא חצי נזק ולפיכך סתם רבינו ז''ל. [[ומה שאמר ואם שסהו בעצמו.]] מבואר שם: 


! כ 
[[שתי פרות ברשות הרבים וכו'.]] פלוגתא דר''ל ורבה שם ופסק כרבה וכן פסקו בהלכות: 

~ הלכות נזקי ממון - פרק שלישי



! ב
((א-ב)) [[הבהמה מועדת וכו'.]] משנה פרק כיצד הרגל (דף י''ט:). [[ומ''ש בסוף משלם דמי עמיר או דמי שעורים בזול.]] בגמרא (דף כ':) הוא מחלוקת רבה אמר דמי עמיר רבא אמר דמי שעורים בזול. ותניא כוותיה דרבה ותניא כוותיה דרבא ותימה איך עירב רבינו את המחלוקת ואפשר שנסתפק לו פסק ההלכה כמי וכתב שתי הדעות להיות יד המזיק על העליונה אי זו מהם שיהא פחות ישלם. ונראה שהוא מפרש עמיר אגודת השבלים וכן פירשו בעלי הלשון שלא כדברי רש''י שפירש תבן או קש ופירוש אחר כתב תבן או עמיר. ודין אכלה אוכלים הרעים. שם בברייתא: 


! ג 
[[אכלה אוכלין שאין דרכה לאוכלן וכו'.]] משנה שם ומחלוקת אמוראים בגמ' (דף כ') פסק כשמואל ורבי יוחנן דלא כרב וריש לקיש: 

! ה 
((ד-ה)) [[בהמה שהיתה עומדת ברשות הניזק וכו' כלב שנכנס לחצר וכו'.]] דעת רבינו ז''ל דהיכא דלקיחת הדבר ברשות אחת ואכילתו ברשות אחרת הולכין אחרי רשות שהאכילה שם כל זמן שהוא להקל על המזיק וזו היא הבבא השנייה ויצאה לו מהסוגיא שעל משנת כלב שנטל את החררה וכשאמרו למעלה פרק שני ועל החררה משלם נזק שלם דוקא כשאכלה בגדיש של בעל החררה וכמו שנתבאר כאן וכל זמן שרשות האכילה הוא להחמיר על המזיק סובר רבינו שהיא בעיא דלא איפשיטא וגורס כך בעי רבי זירא מתגלגל מהו היכי דמי דקיימא ברשות היחיד וקא מיגלגל ואתי מרשות הרבים לרשות היחיד. ובהשגות והיא מיושרת מן הגרסאות שלנו ע''כ: 


! ו 
[[בהמה שאכלה אוכלין שאין וכו'.]] ברייתא שם: 


! ז 
[[חיה שנכנסה לרשות הניזק וכו'.]] ברייתא ספ''ק (ט''ז:) פסק רבינו כפשטה ולא חש לדשמואל: [[אבל כלב שאכל כבשים וכו'.]] בגמ' שם גבי פלגא נזקא קנסא: 


! ח 
[[סל שיש בו לחם וכו' וכן שעיר עזים כו' אבל אם נכנס החמור וכו'.]] מעשים פשוטים פרק כיצד (דף י''ט כ'): 


! ט 
[[בהמה שאכלה מתוך הרחבה וכו'.]] מחלוקת רב ושמואל שם (דף כ''א) פסק כשמואל וכלישנא קמא וכן פסקו בהלכות: 


! י 
[[היתה מהלכת ברה''ר וכו'.]] מחלוקת אילפא ורבי אושעיא ופסק שם (דף כ') כרבי אושעיא וכתירוציה דרבא בקפיצה וכן דעת ההלכות: 


! יא 
[[בהמה שהוחלקה וכו'.]] משנה שם וגמרא פרק הכונס (דף נ''ח). [[ומ''ש אפילו טנפה פירות וכו'.]] מבואר שם דקי''ל כמ''ד (דף נ''ז) תחילתו בפשיעה וסופו באונס חייב: [[וכן אם דחפתה וכו'.]] מחלוקת אמוראים שם ופסק כפסק ההלכות: 


! יב 
[[הוחלקה ונפלה וכו' מפני שהיה לו לשמרה וכו'.]] דברי ר' יוחנן כפירושיה דר''פ שם דאמר כיון שיצאתה לדעת אע''פ שהחזירה שלא לדעת חייב וסובר רבינו ז''ל שכל שנעל בפניה כראוי והוא לא ידע בצאתה פטור ואינו משלם אלא מה שנהנית. ובהשגות א''א האי פירושא לא נהיר וכו'. ביאור דבריו ז''ל שכל שהיתה שם פעם אחת כל תחבולות היא עושה כדי ללכת שם ואפילו נעל בפניה כראוי חייב. ואיני צריך להכריע דברי רבינו ז''ל כי מן הדעת הם מוכרעים דודאי אע''פ שהיתה שם פעם אחת אינו צריך לעולם לאוחזה או לסוגרה בדלת שיכולה לעמוד בפני כל רוח, והר''א ז''ל בעצמו כך כתב בפירושיו דדוקא לא נעל בפניה כראוי הא לאו הכי אינו משלם אלא מה שנהנית וכ''כ הרשב''א שם בשמו, נראה שחזר בו מן ההשגה הזאת ובודאי אם החזיר דרך שם צריך לאוחזה כדי שלא תפיל עצמה שם וכ''כ הרב ז''ל: 


! יג 
[[הקדר שהכניס קדרותיו וכו'.]] משנה פ' הפרה (דף מ''ז): 


! יד 
[[ואם הכניס ברשות פטור וכו'.]] שם. [[ומ''ש רבינו ואם קבל.]] הוא מחלו' רבי ורבנן ופסק ההלכה כרבי וכשמואל דפסיק הכי בגמ' (דף מ''ח:) והלכתא כוותיה דשמואל בדיני ואע''ג דקי''ל כרבי אף רבי לא אמרה דנבעי קבלה בפירוש אלא להתחייב בעל הבית בנזקי בעל קדרות אבל להפטר בעל הקדרות מנזקי בעל החצר כיון שהרשהו להכנס פטור ונכון הוא וכן דעת התוס' וגם הר''א ז''ל הודה לו בהשגות ונתן טעם לדבריו: [[הכניסן שלא ברשות וכו'.]] מימרא שם. [[ומ''ש ואם הכניסן ברשות.]] מעשה שם: 


! טו 
[[המגדיש בתוך שדה חבירו וכו'.]] פרק הכונס (בבא קמא דף נ''ט:) משנה. [[ומה שכתב ואם הגדיש ברשות וכו'.]] מפורש שם בגמרא הכא בנטר בי דרי עסקינן דכיון דא''ל עייל וגדיש עייל ואנטר לך הוא, ופירוש נטר בי דרי שומר בית הגרנות ולזה כתב רבינו שהשומר בגרנות שלא אמרו אלא בשומר דוקא וכ''כ בהשגות א''א ודוקא בשומר בית הגרנות ע''כ: 

~ הלכות נזקי ממון - פרק רביעי




! א 
[[הכונס צאן לדיר ונעל בפניהן וכו'.]] משנה וברייתא שם בפרק הכונס (דף נ''ה:). [[ומ''ש או שהיה כותלי הדיר וכו' ואפילו חתרה ויצאת וכו'.]] למד מהסוגיא האמורה שם (דף נ''ו) על מימרא דרבא וכמ''ד תחלתו בפשיעה וסופו באונס חייב דהכין הלכתא. והוציאוה לסטים שכתב רבינו שהם חייבין. משנה שם והוציאוה שהכישוה ולכך חייבין כדאיתא בגמרא: 


! ב 
[[הפורץ גדר לפני בהמת חבירו וכו'.]] ברייתא (דף נ''ה:) וסוגיא בגמרא שם ופירש רבינו ז''ל פטור וחייב על הנזק שהזיקה הבהמה והקשו עליו מהמשנה שהביא הוא למעלה דקתני הוציאוה ליסטים דוקא הוציאוה הא פרצו בפניה אינן חייבין על נזקיה. והשיב ז''ל שחילוק יש בין הליסטים המתכוונים לגנוב ולא לפרוץ גדר ובין זה המתכוון לפרוץ הגדר ולא לגנוב והראה פנים לדבריו, ואחרים פירשו פטור וחייב על הבהמה שנאבדה וכן דעת ר''א בהשגות וכן דעת האחרונים ז''ל: [[וכן הנותן סם המות וכו'.]] מבואר שם (דף נ''ז): 


! ג 
[[המעמיד בהמת חבירו וכו'.]] מימרא שם (דף נ''ו:) ופי' וכ''ש בבהמה שלו. [[ומ''ש וכן אם הכישה וכו'.]] שם מבואר בגמרא ובהלכות. ובהשגות א''א וכ''ש קם לה באפה ע''כ. ולא ידעתי מהו דאדרבה קם לה באפה גרמא בלחוד הוא ופטור וכ''כ הוא עצמו בפירושיו וכן מוכח בגמרא שם ופשוט הוא. ודע שאפילו היו הפירות ברה''ר חייב המעמיד שאין זה שן שפטרה תורה ברה''ר שכאן המעמיד הוא שחייב: 


! ד 
[[המוסר בהמתו לשומר חנם וכו'.]] משנה פרק שור שנגח ארבעה וחמשה (דף מ''ד:). [[ומ''ש רבינו במה דברים אמורים.]] הוא בגמרא על ברייתא. [[ומ''ש והבעלים חייבין בששמרוה שמירה מעולה,]] הוא בנזק קרן בלבד ר''ל בדברים שהיא תמה להם שבהן הבעלים חייבים אפילו בשמירה מעולה כמו שיתבאר פרק ז' אבל בנזק שן ורגל אפילו הבעלים פטורין וזהו דין הכונס שבראש הפרק וחילוק זה מבואר בגמרא. ודע ששמירה פחותה היא דלת שיכולה לעמוד ברוח מצויה ושמירה מעולה היא ביכולה לעמוד בפני כל רוח ובשמירה זו השומרין פטורין וכן נתבארו שמות אלו בגמרא בפרק הכונס. ויש מי שכתב שהשואל חייב מפני שהוא חייב באונסין ויש לחלק: 


! ה 
[[הניחה בחמה אפילו חתרה וכו'.]] משנה וגמ' ר''פ הכונס (דף נ''ו): 


! ו 
[[מסר בהמתו לחרש שוטה וקטן וכו' אף על פי שהיה השור קשור וכו'.]] ברייתא פירקא קמא (דף ט':) פסק כסוגיין ואליבא דחזקיה דאמר בשור קשור ופי' רבינו בשור קשור כראוי ואף על פי כן הוא [חייב] שדרכן של אלו לשחוק בהן ולהתירן וכיון שכן ה''ל תחלתו בפשיעה ואפילו סופו באונס כגון שחתרה חייב וכן עיקר ובהשגות א''א חיי ראשי דבר זה לא מצאתי לו שורש וכו'. וכבר הכריע הרשב''א ז''ל כפירוש המחבר ז''ל: 


! ז 
[[מסר שורו לחמשה ופשע וכו'.]] שם פרק קמא (דף י') מבואר. [[ומה שכתב אף אלו הנשארים חייבין.]] כן פירשו כל המפרשים ז''ל: 


! ח 
[[שאלו בחזקת תם ונמצא וכו'.]] פרק ארבעה וחמשה (דף מ') ברייתא שם. ועל מה [[שכתב והשואל משלם חצי נזק]] כתוב עליו בהשגות א''א הא דלא כהלכתא שאין זה הדין אלא בשתפסוהו בית דין ע''כ. ובאמת שהגמרא כך היא דמקשי נימא ליה (שואל) אי תם הוא הוה מערקנא ליה לאגמא ופריקו הכא במאי עסקינן דאקדום בית דין ותפסוה. ויש דרך לתרץ דברי רבינו שאותה סוגיא אינה לדעת רבי ישמעאל שאמר יושם השור וב''ח הוא אבל אליבא דרבי עקיבא דאמר שותפי נינהו אי מעריק ליה חייב ומחלוקתן פרק המניח (דף ל''ד) וקיימא לן הלכה כרבי עקיבא מחבירו ולפיכך לא חשש רבינו לאותה קושיא וכן פירשו מן המפרשים דההיא קושיא דוקא לרבי ישמעאל וכן כתב הרשב''א ז''ל: 


! ט 
[[שאלו כשהוא תם והועד וכו'.]] פסק רבינו כרב פפא דהוא בתרא דאמר רשות משנה ותימה שאין מזה רמז בהלכות: 


! י 
[[שומר שקבל עליו שמירה וכו'.]] מימרא סוף הפרק (דף מ''ח:). [[ומ''ש אבל לא שמירת נזקים]] מאמרו ז''ל מסופק מה ידין רבינו בשקבל עליו שמירה סתם והמפרשים חלוקים בזה. ונראה מלשונו שהוא סובר דמן הסתם חייב בכל וכן דעת הרשב''א ז''ל אלא א''כ הכיר בשור שהוא נגחן שהוא פטור כשהוזק דלא ה''ל לאסוקי דעתיה כדאיתא התם: 


! יא 
[[מסר השומר לשומר וכו'.]] משנה (דף מ''ד) וגמרא בפ' הכונס (דף נ''ו:). [[ומ''ש מסר השומר לבנו וכו'.]] מבואר שם מאמרם בעלמא (בבא מציעא דף ל''ו) כל המפקיד על דעת אשתו ובניו הוא מפקיד. [[ומה שכתב נכנסו תחת השומר.]] פירושו שאפילו אין להם לשלם לאלו הוא פטור ואין כאן מקום להשגה כלל ולא ידעתי מה היא שהרי הדברים מבוארים שם בגמרא ולזה לא כתבתיה: 


! יב 
[[כל שומר שחייב וכו'.]] זה יצא לרבינו ז''ל מהסוגיא שבפ' שור שנגח ד' וה' (דף מ') על הברייתא דשאלו בחזקת תם דקאמרי סוף סוף את לאו תורא בעית שלומי לדידי: 


! יג 
[[כל בהמה שהזיקה וכו'.]] משנה פ' הכונס (דף נ''ה:) וגמ'. [[ומ''ש אפילו קלח אחד]] הוא כחזקיה דגמ' (דף נ''ח:): 


! יד 
[[אכלה פירות גמורין.]] דברי ר''ש במשנה ופסק הלכה כמותו בגמ' (דף נ''ט:): [[הרי שאכלה וכו' וכן הלוקט וכו' ואם דקל פרסי הוא.]] הכל מבואר שם בגמ' בסוגיא לפי המסקנא: 

~ הלכות נזקי ממון - פרק חמישי




! א 
[[בהמה שהיתה רועה וכו'.]] מימרא שם (דף כ''ג:) פרק כיצד הרגל ושם אמרו הני עיזי דשוקא וכו'. ובהשגות א''א דברים הללו לא נאמרו בגמרא וכו'. ורבינו סובר שפירושו עזים שהולכות בשוק כלומר שיוצאות לרעות בשוק. ורוב המפרשים כדברי הר''א ז''ל: 


! ב 
[[לפיכך אסרו חכמים וכו'.]] משנה וברייתא פרק מרובה (דף ע''ט:) ודוקא דקה אבל גסה מגדלין: 


! ג 
[[עשרה תנאים וכו'.]] מפורשין שם (דף פ':). [[ומ''ש חוץ משדה תלתן שזרעה לבהמה.]] מפרש שם בגמרא שכשאינו עשוי ערוגות מוכיח שהוא לבהמה והרב ז''ל סתם לפי שהכל הולך אחר המנהג. [[ומ''ש מאובו אבל לא מחודו]] פי' מאובו מקום שיש שם ענפים הרבה ולא מחודו ענף האמצעי: [[ומ''ש אלא בני השבט שהגיע אותו הים לחלקם.]] חלקו על רבינו ואפרש מחלוקתם. שנינו שם (דף פ''א) ומחכין בימה של טבריא ובלבד שלא יפרוס קלע ויעמיד את הספינה וכו' ת''ר בראשונה התנו השבטים זה עם זה שלא יפרוס קליעה ויעמיד את הספינה אבל צד הוא ברשתות ומכמורות ע''כ. והנה הרב סובר שדין חכה ורשתות הכל אחד ומה שאמר התנו באותם השבטים שלא היה הים בחלקם שאל''כ לא יהיה חלוק בין אותו שבט לשאר וא''א וכן מוכרח שם. והחולקים עליו פירשו שפריסת קלע ולהעמיד בספינה אפילו בני אותו שבט אינם רשאים אלא שהם רשאים לצוד ברשתות ומכמורות והשאר בחכה בלבד. [[ומ''ש בזמן שירבה הטיט.]] הוא פירוש יתידות הדרכים האמורים בגמרא: 

! ה 
((ד-ה)) [[שלמה תיקן וכו'.]] שם. [[ומ''ש אפי' בחוצה לארץ,]] פסק כשמואל דהלכתא כוותיה בדיני: 


! ו 
[[ומ''ש ומשירד הטל בבבל כו'.]] מפורש שם: 


! ז 
[[אע''פ שאין מגדלין בהמה דקה וכו'.]] ברייתא שם (דף ע''ט:) ותמה אני למה לא הזכיר רבינו בטבח ובלבד שלא ישהה העגונה. פירוש מאוחרת שלשים יום דהכי איתא שם. ואפשר שהוא בכלל לוקח ושוחט לוקח ומשהה עד שישחוט מעט מעט וסמך לו על מה שהזכיר בקודם הרגל ל' יום ואמרי' התם דדוקא קודם הרגל אבל לפניו ט''ו ימים אסור למלאות ל' שלאחריו: 


! ח 
[[וכבר עשו בבל וכו'.]] מימרא שם (דף פ'). ודע שהמפרשים ז''ל נחלקו אם מותר לגדל בהמה דקה בא''י ע''י רועה שאין הבהמות שלו דנימא חזקה הרועה אינו חוטא ולא לו ואין שם ראיה מכרחת לא לאסור ולא להתיר: 


! ט 
[[וכן אסרו חכמים וכו'.]] משנה וברייתות שם (דף פ''ב:) סוף הפרק: 


! י 
[[רועה שעשה תשובה כו' וכן מי שנפלו לו כו'.]] ברייתא מבוארת שם (דף פ'): 

~ הלכות נזקי ממון - פרק ששי




! א 
[[אי זהו מועד וכו'.]] משנה פ' כיצד (דף כ''ג:) ופסק הלכה מבואר בגמ' (דף כ''ד): [[העידו בו ג' כיתי עדים וכו'.]] פי' והוא עשה הנגיחות בימים חלוקים וכן פירש הר''א ז''ל בהשגות וז''ל א''א שנגח שלש פעמים בג' ימים ע''כ. ודבר פשוט הוא שזו היא כוונת רבינו והדין בעיא ולא איפשיטא שם: 


! ב 
[[אין העדה אלא בפני הבעלים וכו'.]] ברייתא שם: 


! ג 
[[שור חש''ו וכו'.]] משנה (דף ל''ט) ומחלוקת בברייתא ופסק כחכמים דברייתא דלא כמתני' לפי שהוא סובר דמתני' יחידאה היא וזהו שאמרו ומעמידין אפוטרופוס לתם לגבות מגופו תנאי היא ומתני' כסומכוס ורבא. ועוד כתוב בהשגות א''א אני מפרש לסתם מתני' וכו': 


! ד 
[[ומה שאמר רבינו משלם נזק שלם מן המעולה שבנכסי אפוטרופוסין.]] מחלוקת בגמרא ר''י אומר מעליית יתומים ורבי יוסי בר חנינא אמר מעליית אפוטרופסין ופסק כרבי יוסי בר חנינא ור''ח פסק כר''י: 


! ה 
[[שוורים שמשחקין בהן וכו'.]] זה שור האצטדין האמור במשנה (דף ל''ט) שאינו חייב מיתה. ועל מה שכתב אין מעידין זה לזה כתוב בהשגות א''א ולמה לא וכו'. ותימה הוא שהרי רבינו ז''ל כבר נזהר מזה ואמר למעלה פ''ב בעל הכלב חייב ח''נ וכן הוא האמת וכמ''ש וג''כ פשוט הוא שאינו דומה למועד לשופרות לפי שאלו ממש מכוונין לנגחן וכיון שהם פטורים מן המיתה דין הוא שלא יעשו מועדין: 


! ו 
[[שור שהועד ונמכר כו'.]] שם פרק שור שנגח ד' וה' (דף מ':) מחלוקת אם רשות משנה אם לאו ופסק כרב פפא דהוא בתרא ואוקימתיה בתרייתא דאמר דכולה ברייתא דרשות משנה אתייא והשאילו היינו טעמא דכ''מ שהלך שם בעליו עליו וזהו הטעם לשור שהועד בפני אפוטרופסין וכר' יוסי (דף ל''ט) דאמר הרי הוא בחזקתו אע''ג דמעיקרא אוקימנא הך דר' יוסי משום רשות אינה משנה ואנן קי''ל משנה רב פפא אמר חרש אע''ג דבעלמא משנה הכא לא. זהו דעת רבינו ולא ראיתי חולק: 


! ז 
[[בהמה שהועדה וכו' ומאימתי היא חזרתו וכו'.]] משנה ופסק הלכה בגמרא פרק כיצד הרגל (דף כ''ד): 


! ח 
[[שור שהוא מועד למינו וכו'.]] פרק שור שנגח ד' וה' (דף ל''ז) ופסק כרב פפא וכן פסקו רבינו חננאל והרב אלפסי ז''ל ויש חולקין: [[הועד לאדם אינו מועד לבהמה.]] שם משנה ומבואר בגמרא. [[ומועד לקטנים.]] משנה וגמרא שם וקטנים וגדולים במין אחד קאמר: [[היה מועד לשבתות אינו וכו'.]] משנה שם. [[ומ''ש שחזרתו משיהיו התינוקות ממשמשין בו.]] אע''פ שיש במשנה משיחזור בו שלשת ימי שבתות ר''י אמרה ולא קי''ל כוותיה בחזרה כדאיתא פרק כיצד (דף כ''ד) כמ''ש: 


! ט 
[[נגח שור היום וחמור למחר וכו' נעשה מועד לכל.]] בלשון הזה בעצמו יש בגמ' ומתוך מ''ש לפנינו נראה שדעתו ז''ל שזה הכל אינו כולל אלא המינין שנגח ולא מין אחר שהרי הזכיר בדין הסירוגין אחד משלשת המינין וכן הזכיר למטה אם לשלשת המינין הוא מועד וכתב שם בהשגות א''א א''נ לכל המינין ע''כ. ובאמת שאין ראיה מכרעת לאחת מן הדעות והתימה בדברי רבינו כשהזכיר בסוף או לשלשת הימים שהיה לו לומר בכל הימים שלא מצינו חלוק מיום ליום אלא משבת ליום חול ויש מפרשים מפני שהוא נח ממלאכה x ובירושלמי נתנו טעם אחר דכיון דחמי לון לובשין מנין נקיים מגיס דעתיה ע''כ. אבל בימות החול לא מצינו חלוק אפשר שדעתו ז''ל שזה כוסת הנדה שכל הימים שוין בהם וכל זמן שהורגלה בימים ידועים אינה קובעת וסת אלא לאותן הימים וטעם הירושלמי אינה אלא למה אחזו במשנה שבתות ואמרי שהוא מצוי יותר אבל הדין שוה בכל הימים. ויתר דברי רבינו בזה הפרק כולם מבוארים הם שם וכבר כתבתי בפ' א' שהוא ז''ל פוסק בכל תיקו דממונא שאם תבע התובע אין מוציאין מידו: 

~ הלכות נזקי ממון - פרק שביעי




! א 
[[שור שקשרו בעליו כו'.]] החלוק בין תם למועד במשנה פרק ארבעה וחמשה ופסק כר''י וכרב דס''ל דלא אמרינן צד תמות במקומה עומדת אלא פטור לגמרי. [[ומה שכתב וכן אם הזיק וכו'.]] נתבאר ריש פרק הכונס (דף נ''ה:). וכראוי הוא דלת שיכולה לעמוד ברוח מצויה כמו שנתבאר שם: 


! ב 
[[היה מועד לקרן ימין וכו'.]] מימרא פרק ארבעה וחמשה (דף מ''ח ע''ב) בשם רב וי''מ שאם הזיק בקרן ימין שהוא מועד שפטור לגמרי ואין כן דעת הרב ז''ל ורבו הפירושים באותה שמועה ופירוש חצי נזק מגופו משתלם וכן כתוב בהשגות א''א מגופו כר''י ע''כ. ופשוט הוא דחצי נזק משום צד תמות הוא ומגופו בדוקא כדין תם בעלמא ולפיכך לא חשש רבינו ז''ל לפרש: 


! ג 
[[בהמה שחבלה באדם וכו'.]] נתבאר ס''פ כיצד הרגל (דף כ''ו) שהשור פטור מד' דברים. [[ומ''ש לפיכך שורו שבייש וכו' ושורו שחבל באביו וכו'.]] משניות פ' המניח (דף ל''ד:): 


! ד 
[[המכניס שורו לחצר בעל הבית וכו'.]] משנה פרק הפרה (דף מ''ז). [[ומה שכתב אם היה תם משלם חצי נזק.]] פסק כחכמים ודלא כרבי טרפון דאמר קרן שבחצר הניזק נזק שלם ומחלוקתן פרק כיצד (דף כ''ד:): 


! ה 
[[נפל לבור שבחצר זו והבאיש את מימיו וכו'.]] משנה פ' הפרה (מ''ז:) והחילוק בין שעת נפילה לאחר נפילה מפורש שם בגמ' (מ''ח:) אליבא דשמואל דהלכתא כוותיה בדיני. [[ומ''ש ואם הכניס ברשות בעל השור פטור.]] לא נזכר במשנה כלל אלא בלשון זה ואם הכניס ברשות בעל החצר חייב רבי אומר בכולן אינו חייב עד שיקבל עליו (בעל הבית) לשמור ויש אומרים דברשות כל אחד חייב בנזקי חבירו דהוי להו כחצר של שותפין כיון שהזיקו זה את זה בידים. ובהשגות א''א זה לא ידעתי למה פטור וכו' ולזה אינו מיוחד אלא לשוורים ע''כ. ולא ידעתי טעם לחילוק זה שחילק הר''א ז''ל בין נגיחה להבאשת המים דאי כחצר השותפין חשיב לה אף אנגיחה ליחייב דהא קרן ודאי בחצר השותפין מחייבת. ואולי שהוא ט''ס בהשגות וראוי להיות למה פטור לא בנגיחה ולא בהבאשת מימיו וכבר נתבאר זה פ' ראשון. ברם נראין דברי התוס' והם כדברי רבינו שכתבו שכך סובר רבי שכשמכניס שורו ברשות הרי הוא כאילו הם מתנים בפירוש שיפטר כל אחד בנגיחת שורו ובשאר נזקין וכן עיקר. [[ומ''ש רבינו ואם קבל]] הוא כדברי רבי וכשמואל שפסק כן: 


! ו 
[[הכניס שורו לחצר בעל הבית וכו'.]] מימרות מפורשות שם (דף ס''ח:). [[ומה שכתב בעל חצר חייב בנזקי הבור.]] הוא בשהפקיר שורו לאחר מכאן כדין כל בור האמור בכל מקום וזה פשוט ולזה סתם רבינו ז''ל: 


! ח 
[[שמין לנזקין כיצד וכו'.]] מימרא מפורשת פ''ג (דף י''א): [[פחת נבלה של הניזק וכו'.]] משנה (דף ל''ד.) ומבואר בגמרא פ''ק (דף י':). [[ומ''ש שבח נבילה חולקין.]] הוא מחלוקת ר''מ ור' יהודה שם בפ' המניח ופסק כר' יהודה: 


! יא 
[[שור שוה מאתים וכו'.]] ברייתא שם ופסק כר''ע: 


! יב 
[[ומה שכתב השביח המזיק כו'.]] גם זה שם: 


! יג 
[[על המזיק לטרוח בנבלה וכו'.]] מחלוקת תנאים בברייתא בגמרא (דף י''א) בפרק קמא ופסק כאבא שאול וכאחרים וכן עיקר: 

~ הלכות נזקי ממון - פרק שמיני




! א 
[[שור של ישראל וכו'.]] משנה וברייתא פרק ארבעה וחמשה (דף ל''ו:): [[וכל הקדשים שחייבין עליהם וכו'.]] משנה וגמרא פירקא קמא (דף ט') ודין פסולי המוקדשים מבואר בסוגיא פ''ק ופרק הפרה: 


! ב 
[[שלמים שהזיקו גובה וכו'.]] מימרא דרבי אבא שם פרק קמא (דף י''ג): 


! ג 
[[וכיצד אינו גובה וכו'.]] שם: 


! ד 
[[וכן שור הפקר שהזיק וכו'.]] שם: [[ולא עוד אלא שור וכו'.]] שם (דף מ''ד:) בשם ר''י פ' ד' וה' ברייתא: 


! ה 
[[שור של ישראל וכו'.]] משנה היא פ' ד' וה' (דף ל''ז). [[ומ''ש רבינו לפי שאין וכו'.]] נתינת טעם מדעתו ז''ל. ובהשגות א''א הטענה הזאת אינה מספקת וכו'. ואפשר שבזמן הגמ' לא היו העכו''ם נפרעים כלל ואף בזמן הזה אפשר שאין כל העכו''ם נפרעין מגוף המזיק ואף בארץ שדינם לגבות הדין כך. ודין שור של עכו''ם שהזיק וכו' מפורש שם: 


! ו 
[[שור תם שהזיק וכו'.]] ברייתא פ' המניח (דף ל''ג:) התחלתה ת''ר שור תם שהזיק וכו'. [[ומ''ש אף על פי שהוא מכור.]] הכוונה לומר שהלוקח חורש בו לכתחלה וכן שהמכר קיים ואין כל אחד יכול לחזור בו. נראה שהוא סובר שהברייתא אתיא אפי' לר''ע דאמר התם שותפי נינהו ויליף לה מדקאמר הקדישו מוקדש מדרבי אבהו וכו' דאי לר' ישמעאל דאמר בעל חוב הוא לא צרכינן לר' אבהו. ובאמת שאין בסוגיא דבר בהפך דוק ותשכח: 


! ז 
[[הקדישו המזיק וכו' כדי שלא יאמרו הקדש יוצא בלא פדיון.]] זו היא דר' אבהו שהזכרתי למעלה והכוונה שפודה אותו בדבר מועט הניזק וגובה ממנו וכן פירשו המפרשים ז''ל: 

! ט 
((ח-ט)) [[הזיק ועמד בדין וכו' קדמו בעלי חובות של מזיק וכו' וכן מועד שהזיק בין שעמד בדין וכו' קדמו בעלי חובות והנהיגוהו וכו'.]] כל אלו הדינים מפורשים בברייתא הנזכרת ובסוגיא שעליה. ומ''ש במועד ובעלי חובות זוכין בו. הא אפי' כשאין נכסים אחרים למזיק לפי שאם הזיק עד שלא חב אין דין קדימה במטלטלים ובעל חוב מאוחר שקדם וגבה בהן מה שגבה גבה כמו שיתבאר פ''ב מהל' מלוה ולוה משא''כ בתם שהרי הוא משתלם מגופו ושעבוד נזקו עליו לבד: 


! י 
[[כשב''ד נזקקין וכו'.]] מבואר פ''ק (דף י''ד:) בסוגיא על פיסקא דשוה כסף וכן למעלה באותו פרק מחלוקת אמוראין ופסק רבינו כרב פפא ורב הונא בריה דרב יהושע וכן דעת ההלכות: 


! יא 
[[מת המזיק קודם שישלם וכו'.]] דין המטלטלין שם מוסכם ודין הזיבורית מחלוקת אמוראים פרק הניזקין בגיטין (דף נ') ופסק כר''נ דהלכתא כוותיה בדיני וכאביי דאמר הכי ודלא כרבא וכן פסקו ז''ל דיתומים אלו בין קטנים בין גדולים. אבל הרשב''א ז''ל כתב בשם הרב ר' יונה דלענין נזקין דוקא קטנים אבל גדולים מן העידית: 


! יב 
[[כבר תקנו הגאונים לגבות וכו'.]] בהלכות פ''ק: 


! יג 
[[אין הנזקין משתלמין וכו'.]] משנה שם פירקא קמא (דף י''ד:) על פי עדים בני חורין ובני ברית ומפורש בגמרא. ובהשגות א''א לא בא למעט אלא עדים פסולים וכו'. ופשוט הוא שכוונת רבינו כך הוא שהרי השוה אותן לשאר דיני ממונות שהודאת בעל דין בהם כמאה עדים מיהו דוקא נזק שלם שהוא חייב על פי עצמו אבל חצי נזק קנס הוא ואם הודה נפטר וכבר נתבאר בדברי רבינו דין זה בביאור למעלה בפרק ב': 


! יד 
[[שור שהיה רועה וכו'.]] ברייתא בשבועת העדות (דף ל''ד) ובהמוכר פרות (דף צ''ג) פסק כתנא קמא וכן דעת ההלכות פרק הפרה. ופירוש גמל האוחר שמשמש אחור כנגד אחור ודרכו להרוג כל המסתכל בו בשעת תשמישו. ל''א אוחר נוחר. ופירוש מ''ש [[רבינו ואפילו גמל האוחר]] פי' ואפילו הוא מועד ועוד שאוחר: 

~ הלכות נזקי ממון - פרק תשיעי




! א 
[[בהמה מעוברת שהזיקה גובה וכו'.]] מימרא דרבא פרק הפרה (דף מ''ז) ובבהמה תמה שהיא משלמת חצי נזק מגופה. ודין ביצת התרנגולת כתבו קצת המפרשים דוקא בדלא אגידא בה אבל אגידא בה גובה ממנה ואולי לזה כתב רבינו ז''ל מובדלת ומופרשת ממנה: 


! ב 
[[מעוברת שנגחה וכו'.]] שם ופסק כחכמים וכן דעת ההלכות: 


! ג 
[[שור שנגח פרה מעוברת וכו'.]] גם זה כחכמים ודלא כסומכוס: 


! ד 
[[נגח פרה מעוברת וכו'.]] מימרא דרבא שם. [[ומ''ש בריאה]] לומר שפחתה אף היא בשמנה ופחותה בנפח מלבד נזק הולד כדין האמור בסמוך: 


! ה 
[[היתה הפרה לאחד וכו'.]] מבואר שם בגמ' בביאור: 


! ו 
[[שור שהיה רודף וכו'.]] משנה פרק המניח (בבא קמא דף ל''ה) ואפילו המזיק אומר שמא כדאיתא בגמרא ופרק הפרה (דף מ''ו) כחכמים: [[טען הניזק ואמר ודאי אתה יודע וכו'.]] זו היא שבועת היסת שתיקנו חכמים בכל מקום לכופר בכל והתובע טוען ברי ונתקנה אחר חכמי המשנה ועיקרה בשבועות (דף מ':): [[אבל [אם היה] תם פטור.]] פשוט הוא: 

! ח 
((ז-ח)) [[היו שנים רודפין אחר אחד וכו'.]] משנה שם פ' המניח (דף ל''ה). [[ומה שכתב בד''א.]] הוא מפורש בגמרא (דף ל''ו) על דרך פירושו ז''ל והוא הנכון שאם אבד אחד פטור לגמרי. [[וכן מ''ש מגוף הפחות שבשניהם.]] מפני שהוא ספק והמוציא מחבירו עליו הראיה ודברי רבינו עיקר: 


! ט 
[[היו שני השוורין וכו'.]] משנה שם. [[ומ''ש המוציא מחבירו ע''ה.]] ביאור דבריו שאם לא הביא הניזק ראיה כלל הרי המזיק פטור לגמרי כמ''ש לפנינו בדין היו הניזקין שנים שהרי הוא דומה לחטים ולשעורים ולא עוד אלא כיון שאינו מודה אלא בתם אם אין שם עדים הרי הוא מודה בקנס ופטור וסוגיין דמ''ד פלגא נזקא ממונא דאי מודה לא מיפטר אין הלכה כן. [[ומ''ש רבינו לא היה שם ראיה ברורה שזה הזיק אלא עדים מעידים וכו' משלם המזיק כמו שאמר.]] הוא דין נכון שאינו דומה לדין חיטים ושעורים שלפנינו שהרי יש כאן עדים: 


! י 
[[ואם טען הניזק שאתה יודע וכו' הרי המזיק נשבע שבועת התורה.]] הודה לו הר''א ז''ל בהשגות דין זה ואמר בהשגות א''א אתם ואמועד קאי וכו'. והחילוק הזה שכתב הר''א ז''ל בין אומר לו אתה יודע בין אינו אומר לו אתה יודע יתבאר דעתו בהלכות שאלה ופקדון. ודעתו ז''ל באחד תם ואחד מועד הרי התם בכלל תביעת המועד שכל הנכסים משועבדים לו אבל כששניהם תמים הרי הם כחיטים ושעורים ואע''פ שיש שם עדים שאחד מהם הזיק פטור מן השבועה. ויש לחלוק שאפילו בששניהם תמים כיון שיש שם עדים חייב שבועת התורה וצ''ע: 


! יא 
[[היו הניזקין שנים אחד גדול ואחד קטן וכו'.]] משנה שם. ודבר ברור הוא החילוק שיש בין גדול לקטן בניזקין וכן פשוט במזיקין בששניהם תמים לפי שהתם אינו משלם אלא מגופו וכשהמזיק קטן לא יהיו דמי גופו בחצי נזקו: [[לא היתה שם ראיה ברורה המזיק פטור וכו'.]] אי אפשר לבאר מאמר רבינו ז''ל לומר שאין שם ראיה ברורה אי זה מהם הזיק אבל יש שם עדים שהזיקו שאם כן לא אמר פטור שהרי למעלה אמר בכיוצא בזה משלם המזיק כמו שאמר דכל שיש שם עדים אינו דומה לחיטים ושעורים כמו שנתבאר למעלה אלא ודאי כוונת רבינו ז''ל שאין שם עדים כלל והמזיק פטור בתמין מדינא דמודה בקנס פטור ובאחד תם ואחד מועד כדין טענו חיטים והודה לו בשעורים. [[ומה שכתב רבינו ז''ל ואם תפס הניזק הרי זה משלם לקטן מן הגדול והוא ודאי בששניהם תמים.]] כך הוא בגמרא מפורש ואף על פי שהמודה בקנס פטור כבר תירץ הר''א ז''ל בפירושיו דפלגא נזקא שאני משאר קנסות שאם תפס אין מוציאין מידו והוא דעת רבינו ז''ל. ודע שדיני בבא זו ושלמעלה ממנה שוין רצוני לומר שאם יש עדים בשהנזקין שנים משלם המזיק כמו שאמר כמו שנתבאר למעלה ואף שם אם לא היו שם עדים כלל פטור לגמרי כדין חטים ושעורים ואם תפס אין מוציאין מידו וזה מוכרח בגמרא וזה דעת כל המפרשים ז''ל להשוותן. ורבינו ז''ל כתב למעלה דין עדים מעידים שהוא חייב אף על פי שאין התביעה אלא על אחד מהם וכל שכן כאן שהתביעה על שניהם וכאן כתב כשאין שם עדים כלל שהוא פטור מדין חיטים ושעורים אף על פי שהתביעה על שניהם וכ''ש למעלה שאין התביעה אלא לאחד ולזה יש דעת אחרת למפרשים ז''ל: 


! יב 
[[שור שנגח וחזר וכו'.]] משנה פרק ד' וה' (דף ל''ז) פסק רבינו כר''ש דמתני' דאתיא כר''ע דגמרא: 


! יג 
[[ניזק שתפס הבהמה וכו'.]] זה נלמד מהסוגיא אשר שם וברור הוא וכ''כ בהלכות: 


! יד 
[[שני שוורים וכו' עד סוף הפרק.]] משנה מפורשת בבבא קמא בפרק המניח (דף ל''ג): 

~ הלכות נזקי ממון - פרק עשירי




! א 
[[שור שהמית את האדם וכו'.]] משנה פרק ארבעה וחמשה (בבא קמא דף מ''א). [[ומה שאמר ואחד חיה ועוף וכו'.]] מבואר במשנה בפ''ו דעדיות דקתני תרנגול שנסקל בירושלים על שהרג את הנפש והובאה ברכות (דף כ''ז): 


! ב 
[[מה בין תם שהרג את האדם למועד וכו'.]] שם במשנה פרק ארבעה וחמשה (דף מ''א): 


! ג 
[[והואיל וכל בהמה חיה ועוף שהרגו את האדם נסקלין וכו'.]] סוגיית הגמ' עליה והצדדין שכתב רבינו ז''ל אוקימתות בגמרא אלא שאני תמה בשני הצדדין הראשונים שהם כשהרג עכו''ם או ישראלים טרפות הרי נדחו בגמ' דפרכינן ומועד לעכו''ם הוי מועד לישראל בתמיה פי' דילמא בעלים מנטרי ליה טפי מליגח לישראל ופרקינן אלא אמר ר''ל כגון שהרג בני אדם טרפה ופרכינן מועד לטרפה הוי מועד לשלם בתמיה ואמרינן אלא אמר רב פפא כגון דקטיל וערק וכו'. ואפשר שרבינו ז''ל אינו גורס בשני אוקימתות אלו אלא והוא מפרשן בניחותא שמועד לעכו''ם הוי מועד לישראל ומועד לטרפה הוי מועד לשלם ואין כן גירסת הספרים שלנו ולא כפי' רש''י ז''ל: [[וכן אם סכן ג' בני אדם וכו'.]] פי' ולא מתו וכשנגח הרביעי מתו כולן לפיכך לא נסקל עד עתה כך פירש רש''י ז''ל: [[או שהרג ג' בהמות וכו'.]] זה באמת קשה מן הראשונות דהא ודאי בתמיה אמר התם ומועד לבהמה הוי מועד לאדם ובכמה מקומות נראה כן ורבינו ז''ל עצמו כתב בפ''ו מועד לאדם אינו מועד לבהמה x וכ''ש דמועד לבהמה לא הוי מועד לאדם ואפי' גרסינן לה בניחותא ודאי אין הלכה כדברי רב זביד דאמר הכין אלא כרב פפא דפליג בריש פירקין ואמר דשור שהוא מועד למין אחד אינו מועד למין אחר ורבינו ז''ל פסק כרב פפא כמ''ש למעלה פרק ו', וצריך לי עיון: [[וכן אם הכירו העדים וכו'.]] פי' ולבסוף הוכר בנגיחה רביעית ואוקימתא אמיתית הוא שם בגמ' (דף מ''א): 


! ד 
[[זה שכתוב בתורה וגם בעליו יומת וכו'.]] מבואר שם בסנהדרין. [[ומה שכתב רבינו ז''ל ממשכנין מי שחייב בכופר.]] בעיא שם בבא קמא (דף מ') ולא איפשיטא ופירשו בתוספות בד''ה חייבי כופר דביורשי הניזק מיבעיא ליה אם יכולין למשכנו ונראה מדבריהם דפשיטא דאילו לא רצה לשלם בית דין מגבין וממשכנין כשאר נזקין דעלמא ע''כ בחידושי הרשב''א ז''ל ונראה שזה דעת רבינו ז''ל: 


! ה 
[[שור של שני שותפין וכו'.]] זו ודאי בעיא שם דאמר כיצד משלמין כופר משלם האי כופר והאי כופר כופר אחד אמר רחמנא ולא שני כופרים נשלם האי חצי כופר והאי חצי כופר כופר שלם אמר רחמנא ולא חצי כופר ע''כ לשון הגמרא ולא פשטוה. ונראה דעת רבינו ז''ל בזה כיון דפשיטא לן שחייבין בכופר וכדקאמר כיצד משלמין כופר וקיימא לן דכופרא כפרה חייבין הן להביא כפרתן והולכין בה להחמיר ואין זה כשאר ספק חמץ דלקולא לנתבע: 


! ו 
[[אין גומרין דין השור וכו'.]] כדברי חכמים (דף מ''ה:) שבברייתא השנויה שם: [[אבל אם לא היו לה בעלים וכו'.]] הג' ראשונים שהזכיר רבינו ז''ל הם במחלוקת שם בגמרא (דף מ''ד:) ופסק כסתם משנה דלא כר' יהודה. [[ומ''ש שאין האפוטרופסין משלמין את הכופר.]] ברייתא מפורשת שם (דף מ'): 


! ז 
[[שור שהוא טרפה וכו'.]] בסנהדרין פרק אלו הנשרפין (דף ע''א) ופסק כרב אשי. ובהשגות א''א ואם בפני הבית דין הרג נהרג משום ובערת הרע מקרבך ע''כ. למד זה התם מדאמר התם באדם טרפה שהרג בפני בית דין חייב משום ובערת ודי שנמעט השור ממה שהבעלים פטורין דהתם נמי ילפינן פטורא דשור מדלא קרינן ביה וגם בעליו יומת ויש לחלק דהאי קרא דובערת לא כתיב אלא באדם: 


! ח 
[[המשסה כלבו בחבירו וכו'.]] זהו דין שור האיצטדין השנוי במשנה פרק ארבעה וחמשה (דף ל''ט) ודין הנחש משנה פרק אלו הן הנשרפין (ע''ו:) והובא פרק כיצד הרגל (כ''ט:) ופסק כחכמים: 


! ט 
[[אין הבהמה נסקלת וכו'.]] משנה פרק ארבעה וחמשה (דף מ''ד) ועולה מכלל דברי רבינו שאם נתכוון להרוג ראובן והרג שמעון שהוא נסקל וכן העלו בגמרא: [[ואם היה מועד וכו'.]] פסק כמימרא דשמואל בגמרא שם ובקנס העבד פסק כר''י: 


! י 
[[היה מועד ליפול על בני אדם בבורות וכו'.]] מפורש שם ואליבא דשמואל, ופירוש מועד שעשה כן שלש פעמים וכן עיקר וכן מתברר פרק הפרה (דף מ''ח): 


! יא 
[[אין הבעלים משלמין את הכופר וכו'.]] ברייתא פ' המניח (דף ל''ג) ופסק כת''ק אבל במ''ש רבינו ז''ל ואפילו נכנס לתבוע שכרו יש קצת תימה איך לא חילק שלפי הסוגיא נראה דאי בעל הבית לא שכיח במתא פי' בשוק שהרי הוא כאילו נכנס ברשות ואולי שרבינו מפרשה בפנים אחרים: 


! יב 
[[עמד בפתח וקרא וכו'.]] שם בברייתא: 


! יג 
[[בהמה שנכנסה בחצר הניזק.]] בעיא דאיפשיטא סוף כיצד הרגל (דף כ''ו) ודוקא ברשות הניזק ואז חייב אפילו בביאה ראשונה אבל ברה''ר אפילו בג''פ פטור לפי שאין חיוב הרגל ברה''ר: 


! יד 
[[נ''ל שאע''פ שהתם שהמית בכוונה עבד וכו'.]] כבר כתב רבינו למעלה שהמועד שהמית את בני חורין או את העבד שלא בכוונה משלם כופר וקנס אבל בתם סובר הרב שאם המית בן חורין פטור אפי' מחצי דמים דאין דמים לבן חורין וההיא סוגיא דפ' ד' וה' (דף מ''ג) דמשמע מינה דיש דמים בבני חורין נאמרה דוקא לדעת רבה דאמר שור [שהמית בן חורין] שלא בכוונה פטור מן הכופר ואין הלכה כמותו ולדידן אין דמים לבן חורין אבל העבד יש דמים לעבד ושלא בכוונה שאין השור נסקל משלם מגופו. ובהשגות א''א זאת הסברא אינה מחוורת וכו'. ודברים אלו צריכין ביאור ארוך וכבר העירותי על דברי רבינו ז''ל. ודעת הר''א ז''ל הוא דתם לדידן כמועד אליבא דרבה ויש דמים לבן חורין: 

~ הלכות נזקי ממון - פרק אחד עשר




! א 
[[כמה הוא הכופר וכו'.]] זה מחלוקת פ' ד' וה' (דף מ') ופסק כחכמים דברייתא דאמרי דמי ניזק: [[וכופר העבדים וכו'.]] פשוט ומבואר במשנה: [[וכל המעוכב גט שחרור וכו'.]] בעיא ולא איפשיטא בגיטין פ' השולח (דף מ''ב:) ולקולא. ואני תמה למה לא כתב רבינו ז''ל שאם תפס אין מוציאין מידו כדרכו בשאר תיקו שבממון ואפילו בתיקו דקנס כמו שיתבאר פ''ב מהלכות גניבה. וי''ל שאפשר שרבינו ז''ל סובר שהיא פשוטה שאין לה קנס דההיא דברייתא דאוקימנא התם דילמא כמאן דאמר א''צ סובר הוא שצריך כמו שפסק בה' עבדים ולא מפקינן ברייתא לבר מהלכתא אבל מתוך מ''ש רבינו פ''ד מהל' חובל ומזיק אינו נראה כן אלא אם תפס אין מוציאין מידו: 


! ב 
[[למי נותנים וכו' ואם המית אשה וכו'.]] ברייתא פרק ד' וה' (דף מ''ב:) כר''ע: [[המית מי שחציו עבד וחציו בן חורין וכו'.]] דברי רבינו ז''ל קיימין בשפחה שחצייה בת חורין אבל בעבד ודאי צ''ע שהרי כבן חורין הוא אלא שמחוסר גט שחרור וזה מוכרח בגמרא שם פ' השולח דקא בעינן התם מעוכב גט שחרור יש לו קנס או לא ואמר ת''ש המית מי שחציו עבד וחציו בן חורין נותן חצי קנס לרבו וכו' מאי לאו כמשנה אחרונה פי' שהודו ב''ה שכופין את רבו לשחררו וכותב שטר על חצי דמיו כדי שלא יבטל מפריה ורביה וש''מ דיש קנס למחוסר גט שחרור ודחינן לא כמשנה ראשונה פי' שאמרו ב''ה עובד את רבו יום אחד ואת עצמו יום אחד ועבד גמור הוא בחציו וכיון שכתב רבינו דמעוכב גט שחרור אין לו קנס וקי''ל כמשנה אחרונה כמו שיתבאר בהל' עבדים פ''ז היאך יהיה לזה קנס אבל בשפחה דקי''ל דעובדת את רבה יום אחד ואין חוששין לפריה ורביה לפי שאינו מצוה עליה וכמו שיתבאר שם יש לרבה חצי נזק ואני תמה איך כתב רבינו ז''ל כן בסתם וע''ק שכתב חציו עבד וצ''ע. אחר כן מצאתי לרבינו מאיר ז''ל שכתב כדברי שעבד אין לו קנס וכן עיקר: 


! ג 
[[שור שנגח את האשה וכו'.]] מבואר בברייתא (דף מ''ב:) ובסוגיא פרק ד' וה': 


! ד 
[[נגח שפחה ויצאו ילדיה וכו'.]] מימרא פרק הפרה (דף מ''ט): 


! ו 
[[שור שנתכוון לבהמה וכו'.]] נזקין שלא בכוונה הם בברייתא מחלוקת רבי יהודה ור''ש פרק ד' וה' (דף נ') ופסק כר' יהודה וידוע דר''ש ור' יהודה הלכה כר''י: 


! ז 
[[שור תם שהמית והזיק וכו'.]] ברייתא וסוגיא פ' החובל (דף צ':) ודעת רבינו ששור המועד אחר שדנוהו דיני נפשות אם דנין אותו דיני ממונות אין הבעלים חייבין לשלם מן העליה וזה שאמרו שם (דף צ''א) סוף סוף מהיכא משתלם מרדיא פי' מחרישה ואין חוששין לעינוי דינו של שור וכשברח השור ליכא ביה רדיה ומבעלים ליכא לאשתלומי וכדאמרן. ואפשר לפרש הסוגיא על דרך זה ולומר דלהך אוקימתא בתרייתא לא חיישינן לעינוי דינו של שור. זה נ''ל לדעת רבינו ז''ל ובהשגות שיטה אחרת על דרך פירש''י ז''ל ואין בה הכרח: 


! ט 
[[שור שהמית את האדם וכו'.]] כרבנן בברייתא בסוף פרק ד' וה' (דף מ''ד:): 


! י 
[[שור שלא נגמר דינו שנתערב וכו'.]] מבואר בסוגיא דאלו הן הנשרפים (דף ע''ט:) על המשנה דרוצח שנתערב באחרים ופסק כחכמים. [[ומה שכתב רבינו והם אסורין בהנאה.]] כן מוכח בזבחים פ' התערובת (דף ע''ו) ופשוט הוא: 


! יא 
[[פרה מעוברת שהמיתה וכו'.]] הכל מבואר שם באלו הן הנשרפים על ברייתא (דף פ') וסוגיא שעליה: 


! יג 
[[שור הנסקל שהוזמו עדיו וכו' עד סוף הפרק.]] מבואר בכריתות (דף כ''ד) ריש פרק המביא מימרא בשם ר''י ורבא: 

~ הלכות נזקי ממון - פרק שנים עשר




! א 
[[החופר בור ברשות הרבים וכו'.]] משנה פ' הפרה (דף נ':): [[אפילו היה הבור מלא גזות וכו'.]] שם מפורש בגמרא: [[ואחד שור וחמור וכו'.]] משנה שם (דף נ''ד:): 


! ב 
[[אחד החופר בור ברה''ר וכו'.]] משנה שם (דף מ''ט:). [[ומ''ש רבינו ז''ל או פתח לרשות חבירו]] הוא פירוש שפי' רבינו ז''ל למה שאמרו במשנה ברה''י ופתחו לרה''י אחר חייב: [[ומה שכתב רבינו בשהפקיר רשותו.]] הוא מחלוקת שם ופסק כר''ע ואליבא דרבה או כר' ישמעאל ואליבא דרב יוסף וכסתם משנה וכן בהלכות. ומה שפטר רבינו כשהפקיר רשותו ובורו דבר פשוט ומוסכם מרוב המפרשים ז''ל שהרי על הכריה אינו חייב שברשות כרה וכשהפקירו הרי סלק עצמו מן הכל: 


! ג 
[[אחר החופר או שנחפר וכו'.]] מבואר בפרק הפרה שם במימרא דרבא: 


! ד 
[[אחד החופר או המגלה וכו'.]] מבואר שם: [[ואם כסהו כראוי וכו'.]] מפורש שם בסוגיא ובגמרא (דף נ''ב) ובמשנה: [[כסהו בדבר שיכול לעמוד וכו'.]] מבואר שם בסוגיא כלישנא בתרא וכו': 


! ה 
[[התליע מתוכו ונפלו בו וכו'.]] בעיא (דף נ''ב:) ואיפשיטא שם כדברי רבינו. בהשגות א''א הרי''ף לא הביא בהלכותיו מכל אותה הסוגיא כלום וכו'. וכבר חילקו המפרשים בין זו לתחילתה בפשיעה דשאני הכא שלא בא האונס מחמת הפשיעה וכן תירצו ז''ל והיאך עלה בדעת הר''א לדחות בעיא דאיפשיטא מברייתא בשביל סברא לומר שקשה לאמוראים דאמרי תחלתו בפשיעה וסופו באונס חייב ואין ראיה מדברי הרב רבי יצחק ז''ל שהרי השמיט הרבה הלכות פסוקות מענינים אלו לפי שאינם מצויין וזו אחת מהן: 


! ו 
[[המוצא בור וכסהו וכו'.]] מבואר בסוגיא בפ' המניח (דף כ''ט:) ובהשגות בעל הבור חייב בכדי שידע ע''כ. דימה הר''א ז''ל דין זה לבור של שותפין שיתבאר למטה שאין הראשון חייב עד שידע. ויש לי לחלק שכאן לא היה לו לסמוך על כסויו של אדם שאין לו חלק בבור ואפילו ידע בכסויו לפי שהיה לו לחוש שמא יבוא הלה ויטול כסויו ולפיכך היה לו לבעל הבור לכסותו משלו ואם לא כיסהו משלו אפילו בא אחר וגלהו חייב משא''כ בבור של שותפין שהראשון היה לו לסמוך על כסויו ועל השני שעבר שם הוא החיוב כיון שהראשון לא ידע וזה ברור: 


! ז 
[[בור של שני שותפין ועבר הראשון וכו'.]] משנה מפורשת פ' הפרה (דף נ''א) ומסירת הדלי מבואר בגמרא (שם ע''ב) ופסק כראב''י דאיפסיקא הלכה כוותיה בנדרים (דף נ''ו:): [[כסהו הראשון ובא השני וכו'.]] משנה שם. [[ומה שכתב רבינו ז''ל וכדי שישכור פועלים וכו'.]] פסק כר''י וכן פסקו ז''ל. ובהשגות א''א אין בגמרא עד שידע הראשון וכו'. ומדברי שאר המפרשים נראה דבעינן שידע ממש וכדברי רבינו וכן עיקר: 


! ח 
[[המוסר בורו לשומר וכן אם מסרו לחש''ו אע''פ שהיה מכוסה הרי הבעלים וכו'.]] דין החרש שוטה וקטן ברייתא פ''ק (דף י'). ובהשגות א''א אני אומר שאינו מכוסה כראוי ע''כ. וכבר הכריע הרשב''א ז''ל כדברי רבינו ז''ל שאפילו מכוסה כראוי חייב אליבא דחזקיה דהלכתא כוותיה לגבי ר''י דרביה הוה וכמוכרח הוא בסוגיא שם וכבר כתבתי כיוצא בזה פרק רביעי בדין שור: 


! ט 
[[המכסה בורו בדליו של חבירו ובא וכו'.]] מימרא בפרק המניח (בבא קמא דף ל'): 


! י 
[[אחד החופר בור וכו'.]] משנה פרק הפרה (דף נ':). [[ומ''ש רבינו ואם הוזקו חייבין לשלם]] פירוש בחפירת כל שהוא לפי שאין שיעור לנזקין וכמ''ש למטה, ובתוספתא מחלוקת ופסק כת''ק דאמר כל שהוא וכסתם משנה שלא נתנה בו שיעור: 


! יא 
[[היה עומק הבור ט' וכו'.]] מימרא פרק הפרה (דף נ''א:) לפי הנראה מדבריו כך היא גרסתו שם אמר רבא וכו' בור תשעה ומהם טפח מים חייב קסבר כל טפח מים כטפחיים ביבשה דמי איבעיא להו בור שמונה ומהם טפחיים מים מהו מי אמרי' כיון דלא עמיק לית ביה הבלא או דילמא כיון דנפישי מיא אית ביה הבלא ואת''ל כיון דנפישי מיא אית ביה הבלא בור שבעה ומהם שלשה טפחים מים מהו ודאי קריבה ליה לגבי ארעא או דילמא נפיש להו הבלא תיקו. ובספרינו מוחלפת השיטה דפשיטא להו בור שמונה ומהם טפחיים מים דחייב ומיבעיא להו בור תשעה וטפח מים ובור שבעה ושלשה טפחים מים: 


! יב 
[[החופר בור עמוק עשרה טפחים וכו'.]] ברייתא שם (דף נ''א) ואתיא אליבא דרבנן וכלישנא קמא דרב זביד דטפי עדיף לאוקמיה כהלכתא. ודע שהוא הדין לחופר בור שמונה ובא אחר והשלימו לתשעה ששניהם חייבין בנזקין שהרי היה במעשה הראשון שיעור לנזקין וכ''כ ז''ל: [[חפר הראשון פחות מעשרה וכו' זה האחרון חייב.]] פי' חייב לגמרי וכרבנן דאמרי הכי והראשון נפטר אפי' מנזקין. והטעם מפני שהאחרון העתיקו ממדת נזקין למדת מיתה ומתוך כך חייב בכל ואינו דומה לחופר בור ח' ובא אחר והשלימו לט' שכתבתי למעלה ששניהם חייבין לפי ששם עדיין במדת נזקין הוא עומד, זה דעת המפרשים ז''ל: [[סתם טפח שהוסיף וכו'.]] בעיא ולא איפשיטא (דף נ''א:): 


! יג 
[[חפר הראשון בור עמוק וכו'.]] בעיא שם והרכיב רבינו שתי הלשונות האמורין שם, וביאור דבריו ז''ל כך בשחפר הראשון בור עמוק לשיעור המיתה ובא אחר והרבה ברחבו ונפל השור מאותו צד שהרחיבו וכגון שלא הרחיבו בהיקף כולו אפילו מת מחמת הבל הבור חייב שאם לא הרחיב זה האחרון היזק הבור לא היה נופל שם ואין צריך לומר אם מת מחמת חבטה, נפל השור בצד האחר שלא הרחיב זה בו אם מת מחמת הבל האחרון פטור שהרי מיעט הבלו אם מחמת חבטה מת האחרון חייב. זהו כוונתו ז''ל והוא תימה איך עירב הלשונות דבודאי משמע דללישנא קמא הכל תלוי בהבל וחבט לבד ולא איכפת לן מאי זה צד נפל. ללישנא בתרא הכל תלוי מאי זה צד נפל ואם לא נפל מאותו צד שהרחיב הוא אפילו מת מחבטה האחרון פטור ואולי דעת רבינו ז''ל שאינן חולקין לענין הדין וצ''ע: 


! יד 
[[בור שחייבה עליו תורה וכו'.]] פסק כשמואל (דף נ':) דהלכתא כוותיה בדיני. [[ומה שכתב לפיכך אם היה עומק הבור כרחבו אין לו הבל.]] מימרא שם פרק הפרה ובשלא נחבטה הפרה כמה שכתב הוא ז''ל דאי נחבטה כיון דקי''ל כשמואל ודאי מיחייב בכל גוונא וכן פירשו ז''ל: 


! טו 
[[עשה תל גבוה ברה''ר וכו'.]] גם זה כשמואל ושיעור העשרה טפחים דומיא דבור: 


! טז 
[[אבל אם היתה פקחת ונפלה ביום ומתה וכו'.]] משנה שם (דף נ''ב) וגמרא (דף נ''ה): [[וכן אם נפל לתוכו אדם ומת וכו'.]] משנה שם: [[ואם הוזק בו אדם או הבהמה הפקחת וכו'.]] נזקי האדם ליחייב הם מפורשים בגמרא פ' המניח (דף ל''ג) ה''מ לענין קטלא אבל לענין נזקי האדם חייב אבל חיוב נזקי הבהמה הפקחת לא נתבאר בגמרא. ובהשגות א''א ובהמה הפקחת ביום למה ומה בין נזק למיתה לענין זה ע''כ. ול''נ שיצא דין זה לרבינו ממה שאמרו פ' המניח (דף כ''ז:) לפי שאין דרכן של בני אדם להתבונן בדרכים והביאה ז''ל פי''ג וסובר הרב ז''ל דכ''ש בהמה שאין בה דעת וכשמיעטו בהמה פקחת ביום לא מיעטוה אלא מן המיתה בדוקא שהפקחות מעיינות ונשמרות ממכשול גדול שיש בו סכנת נפשות אבל אינן שומרות עצמן בכל עת מן הנזקים ולפיכך חייב בעל הבור על נזקיהם שאין זה אונס, ואפשר שהרב רבינו אברהם ז''ל סבור שהאדם שהוא בעל מחשבה הוא שאינו מתבונן בדרכים אבל בהמה דרכה להתבונן והלכך ה''ל כאונס ופטור וכן פי' הרשב''א ז''ל: 


! יז 
[[נפל לתוכו שור של פסולי המוקדשין וכו'.]] מימרא פ' הפרה (דף נ''א) ובהשגות א''א אע''ג דפרקיה ע''כ. ונראה שיצא לו להר''א ז''ל מן הסוגיא שמיעטו בבור שור פסולי המוקדשין החייב בשור כדאיתא התם בהדיא ובשלא נפדו אפילו בשור פטור כמו שיתבאר בפרק זה ואף דעת רבינו כן הוא שהרי לא חילק: 


! יח 
[[היה חופר בבור ונפלה הבהמה מקול החפירה וכו' נפל לפניו מקול החפירה חוץ לבור וכו'.]] הלשון הנמצא בספרי רבינו הוא משובש משבוש המעתיקים והר''א ז''ל תיקן דבריו בהשגות ולא הגיע בידי הנוסחא המתוקנת בהשגות ועיקר הדברים מחלוקת דרב ושמואל פרק הפרה (דף נ''ג) ונחלקו המפרשים ז''ל בפסק הדין ואין הדברים הללו מצויין כדי להאריך בהם: 


! יט 
[[שור שדחף בהמה וכו' עד אתה משלם לי.]] הכל מבואר שם בברייתא ובמימרא ואליבא דר' נתן ופסק כמוהו משום דדיינא הוה ונחית לעומקא דדינא ותו דקיימא מתנית' כוותיה וכן כתוב בהלכות. [[ומ''ש רבינו ז''ל אע''פ שהיא גדולה ופקחת כיון שנדחפה הרי היא כמי שנפלה בלילה.]] כן פירש''י ז''ל וכן עיקר אע''פ שבעלי התוס' חולקים בדבר. [[ומ''ש בשור פסולי המוקדשין שנגח שהוא פטור,]] אינו קשה למ''ש פרק שמיני ופסולי המוקדשין יש בהן נזקין בין שהזיקו בין שהוזקו מפני שדבריו שם הם בשנפדו כמו שכתב שם שהרי יצא לפדיון וכאן בשלא נפדו וכן דעת כל המפרשים: 


! כב 
[[מי שהיה חופר בור ברשות הרבים וכו'.]] ברייתא הובאה פרק קמא דערכין (דף ו') ופסק כפשט הברייתא ואיתא ס''פ גט פשוט (דף קע''ה:) והאוקימתות שנאמרו עליהם בגמ' הם אליבא דמ''ד מלוה על פה אינו גובה מן היורשין ואין הלכה כן כמו שיתבאר פי''א מהל' מלוה ולוה: 

~ הלכות נזקי ממון - פרק שלשה עשר




! א 
[[כלים שנפלו לבור ונשתברו בעל הבור וכו'.]] מבואר במשנה שם פרק הפרה (דף נ''ב) ודלא כר''י דגמ' (דף נ''ג:): 

! ג 
((ב-ג)) [[הבור מאבות נזיקין הוא.]] פסק כשמואל דאמר פרק המניח (בבא קמא דף כ''ח) כולן מבור למדנו וכן פסק האלפס ז''ל: [[כיצד המניח אבנו או סכינו וכו'.]] מפורש שם דין אבנו וסכינו ומשאו. [[ומה שכתב רבינו ואם הניחן ברשותו והפקיר וכו'.]] פשוט הוא שאחר שיש לו דין בור הכל שוה: 


! ד 
[[הכניס שורו לחצר בעל הבית שלא וכו'.]] פ' הפרה (דף מ''ח) מימרא: 


! ה 
[[המניח את הכד ברה''ר וכו'.]] משנה בהמניח (דף כ''ו). [[ומ''ש רבינו ז''ל לפי שאין דרך בני אדם להתבונן בדרכים.]] אוקימתא אמיתית שם. [[ומ''ש ואפילו הפקיר הכד.]] פסק כר''י וכן בהלכות: 


! ו 
[[הניח את הכד במקום שיש לו רשות להניחה וכו'.]] זה יצא לרבינו ממה שאמרו שם (דף כ''ז:) קרנא דעצירי היה דכיון דברשות עבדי הוה ליה לעיוני ומיזל. ופירש רבינו קרנא דבי עצורי קרנות של גיתות וכן פסקו בהלכות. ומ''מ אפילו באותן מקומות חייב רבינו אם היתה אפלה והדין עמו שהרי כך נראה מהסוגיא שם: 


! ז 
[[נשברה כדו ברה''ר והוחלק אחר במימיה.]] פירוש כגון שנתקל ומתוך כך נשברה כדו ופסק כר''י דאמר נתקל לא פושע הוא ולזה כתב רבינו לפי שהוא אנוס אבל אם שברה בכוונה ודאי חייב, ופסק זה כפסק ההלכות כר''י דמתניתין וכחכמים דברייתא והכין קי''ל דמפקיר נכסיו מתוך האונס פטור וחייב בדיני שמים מפורש בברייתא. [[ומ''ש רבינו ואם נתכוון לזכות בחרסיה והוזק בהן אחר חייב.]] מפורש שם ובהלכות: 


! ח 
[[שני קדרין שהיו מהלכים בדרך זה אחר זה וכו'.]] משנה שם (דף ל''א) ופסק כר''י דגמרא ופטור הכלים הוא מפני שכל תולדות בור כלים פטורין בו כמו שנתבאר: 


! י 
[[הקדרין והזגגין וכיוצא בהן וכו'.]] גרסת רבינו ז''ל כגרסת ההלכות ורש''י ז''ל והיא הנכונה. [[ומ''ש רבינו הראשון חייב בנזקי גופו של שני]] בשהיה לו לעמוד ולא עמד דדוקא בשהזיק גופו אבל בשהזיק ממונו אפילו בגוף הראשון פטור שלא מצינו בור שחייב בו את הכלים כמו שנתבאר בסמוך ולזה כתב רבינו בנזקי גופו של שני. ועל מ''ש רבינו [[ז''ל בין שהוזק במשאו]] כתוב בהשגות א''א זהו תימה שהרי כתב הסוגיא כדעת ר''י כו' ההיא שעתא מיהת בורו של ראשון הוא וראשון פטור דהא לאו בורו הוא ומפקיר נזקי אונסים פטור ע''כ. ודבריו פשוטים שכשחייב רבינו במשא הראשון לא חייב אלא בשלא הפקירו שאם בשהפקיר משאו כבר נתבאר בפרק זה שנתקל אנוס הוא ונתבאר שמפקיר נכסיו מתוך האונס פטור וחיוב השני כשהוזק גוף השלישי בגופו הוא מפני שהיה לו לעמוד ולא עמד ודבריו ז''ל כדברי ההלכות: 


! יא 
[[נפל הראשון והיה מוטל לרוחב הדרך ונתקל וכו'.]] מפורש שם (דף ל''א:) ברייתא: 


! יב 
[[השופך את המים בר''ה וכו'.]] שם (דף ל') משנה. [[ומ''ש ואם נטנפו כליו פטורין.]] הוא כשמואל דגמ' ודלא כרב והטעם מפני שכל אלו הנזקין תולדות בור ולא מצינו בור שחייב בו את הכלים: [[נבלעו המים בארץ ונשארה הארץ חלקה וכו'.]] נ''ל שכוונת רבינו היא שאפי' נבלעו המים כל זמן שהארץ חלקה מחמתן חייב וההיא מימרא דרב דאמר קרקע עולם הזיקתהו והסוגיא שעליה דמוכחא דדוקא בשלא תמו מיא כולא דלא כשמואל ואע''ג דלא פליג התם בהדיא הא פליג לעיל וזהו שבהלכות לא הביאו הא דתמו מיא לפטורא. אך הר''א ז''ל כתב בהשגות שכוונת רבינו היא בשלא נבלעו המים וז''ל א''א פירוש שנעשית טיט וכו'. ואין פירושו מחוור אלא לא תמו מיא שנעשית הקרקע רפש וטיט ותמו מיא הוא שאין טיט וכן פי' רש''י ז''ל ודברי ההלכות לראיה שדעתם שאותה סוגיא דלא כהלכה: 


! יג 
[[כל אלו שפותקין ביבותיהן וכו'.]] ברייתא שם (דף ל') ואם הוזקו בהם כלים פטור כמו שנתבאר: 


! יד 
[[לא יוציא אדם תבנו וקשו וכו'.]] משנה וגמרא שעליה ופסק כרב דאמר התם כל הקודם בהם זכה בין בגופן בין בשבחן מ''ט קנסו גופן משום שבחן. [[ומ''ש רבינו ואם קדם אדם וזכה בהן משעת הוצאה לרה''ר וכו'.]] בעיא שם ולא איפשיטא: 


! טו 
[[יש לכל אדם להוציא את הזבל ואת הגללים וכו'.]] פסק כר' יהודה במה שאמר שבשעת הוצאת זבלים מותר להוציא ברה''ר ופסק דלא כוותיה בנזקין שר' יהודה היה פוטר כשהוזק בהם אדם ואנן קי''ל דחייב וכ''כ בהלכות. [[ומ''ש רבינו ז''ל וחייבין על זה הגלל משום גזל.]] מפורש שם בגמרא: 


! טז 
[[אין שורין טיט ברה''ר.]] משנה בב''מ פרק הבית והעליה (דף קי''ח): 


! יז 
[[הבונה ברה''ר וכו'.]] פי' שאינו רשאי להשהות אבניו ברה''ר אלא תיכף להובאה לקובעה בבנין וכן מוכח שם בגמרא ודלא כרשב''ג דאמר מתקן הוא מלאכתו לפני שלשים יום מפני שדברי רשב''ג העמידום בגמ' בשיטה ואינה הלכה וכמ''ש בהלכות: 


! יח 
[[החוצב שחצב אבן ונתנה לסתת וכו'.]] ברייתא שם וחלוק השכירות וקבלנות שם. ופי' שאפי' בקבלנות כל זמן שנפלה מיד אדם אי זה שיהיה הוא חייב בנזקיה כיון שמידו נפלה וכולן פטורים אבל כשהונחה על גבי הדימוס ונפלה כיון שהם בקבלנות כולן חייבים אבל בשכירות האחרון חייב לפי שעליו לקובעה בבנין: 


! יט 
[[הכותל והאילן שנפלו לרשות הרבים וכו'.]] משנה שם (דף קי''ז:) והובאה פרק קמא בבבא קמא (דף ו':) ודברי רבינו הם כשהזיקו בשעת נפילה ולפיכך פטור אע''פ שהפקירן וכן מוכח שם מפני הטענה שכתב רבינו ז''ל אבל אם הוזק בהן לאחר נפילה ודאי אם הפקירן הוה ליה מפקיר נזקיו מתוך האונס ופטור ואם מתכוון לזכות בהן חייב כמו שנתבאר למעלה בדין נשבר כדו ונתכוון לזכות בחרסיה וזה ברור וכשהזיק בשעת נפילה שהוא פטור כתב הרשב''א ז''ל ודוקא כשבנאו כראוי אבל אם לא בנאו כראוי חייב והכין איתא בתוספתא דקתני נפל הכותל מחמת הזועות מחמת הרוח ומחמת הגשמים אם בנאו כדרכו פטור ואם לאו חייב עכ''ל: [[וכמה הזמן וכו'.]] מימרא שם בהבית והעליה (דף קי''ח): 


! כ 
[[המצניע את הקוץ והזכוכית כו'.]] משנה פ' המניח (דף ל') מימרא שם, ופי' הפריח שהוציא חוץ מרשותו: 


! כא 
[[המצניע קוציו וזכוכיותיו בתוך הכותל של חבירו וכו'.]] ברייתא מימרא שם: 


! כב 
[[חסידים הראשונים וכו'.]] ברייתא ומעשים שם: 


! כג 
[[לא יסקל אדם מרשותו לרשות הרבים וכו'.]] ברייתא פרק הפרה (דף נ':): [[אין עושין חלל תחת רשות הרבים וכו'.]] משנה פרק חזקת הבתים (דף ס') ופסק כחכמים. ודע שאף על פי שאינו רשאי לעשות כן לכתחילה אם עשה וכסה כראוי פטור כמו שנתבאר פרק י''ב. ופי' כראוי הוא במקום שהשוורים מצויין לעמוד בפני השוורים ואם מצויין שם גמלים כראוי לגמלים. ובירושלמי מפרש שאם עגלות מצויות שם עד שתהא עגלה מצויה טעונה מהלכת וטעונה אבנים והכל כלל רבינו פ' י''ב במלת כראוי: [[והחופר בור לצורכי הרבים מותר וכו'.]] ברייתא פרק הפרה (דף נ'): 


! כד 
[[אין מוציאין זיזין וגזוזטראות לרה''ר וכו'.]] משנה פרק חזקת הבתים (דף ס') ומה שהתיר רבינו למעלה מגמל ורוכבו היא סברא כתובה בהלכות ולמדוה מדין אילן שהוא נוטה כמו שיתבאר בסמוך. [[ומ''ש רבינו אבל אינו יכול להחזיר כתלים למקומן.]] מימרא שם ופסק כר''י: 


! כה 
[[לקח חצר וכו'.]] מימרא ומשנה שם: 


! כו 
[[אילן שהיה וכו'.]] משנה סוף פרק לא יחפור (דף כ''ז:) ופסק כת''ק: [[ומניחין מקום פנוי וכו'.]] מימרא במציעא בפ' המקבל (דף ק''ז:). [[ומ''ש ואין מתרין בבעליו.]] מבואר שם מכריז ר' אמי מלא כתפי נגדי בתרי עברי נהרא קוצו: 


! כז 
[[מי שהיתה וכו' עד סוף הפרק.]] משנה פרק המוכר פירות (דף צ''ט:): 

~ הלכות נזקי ממון - פרק ארבעה עשר




! א 
[[המדליק וכו'.]] זה פשוט ומבואר פרק הכונס (דף ס''א): 


! ב 
[[הרחיק וכו'.]] מפורש שם במשנה ופסק כרבי שמעון דהכין איפסיקא הלכתא בגמ': [[וכן אם עברה נהר או שלולית וכו'.]] ברייתא שם. ופי' ר''י שלולית אמת מים שמחלקת שלל לאגפיה. ונראה שדעת רבינו שכל כיוצא בזה אפי' בדליקה גדולה פטור: 


! ג 
[[במה דברים אמורים באש הקודחת וכו'.]] פירוש x קודחת שאין שלהבת גדולה ופסק כרב דאמר הכין ודלא כשמואל משום דתניא כוותיה דרב שם: 


! ד 
[[נפלה דליקה בחצרו וכו'.]] מבואר פ' כיצד הרגל (דף כ''ג) בסוגיא דאשו משום חציו: 


! ה 
[[השולח את הבעירה ביד חרש וכו'.]] משנה פ' הכונס (דף נ''ט:): [[בד''א שמסר להן גחלת וכו'.]] פסק כחזקיה דאמר הכין בגמ' משום דהוא רביה דר''י ותו דמשמע דר''ל קאי כוותיה והוי להו תרי לגבי חד וכ''פ הרי''ף ז''ל בהלכות וכתב שיש חולקים: 


! ו 
[[שלח את הבעירה ביד פקח וכו'.]] משנה שם. [[ומ''ש רבינו אם הניח שומר לשמור את הבעירה השומר חייב.]] יצא לו ז''ל מדין שאר המזיקין שהשומרין נכנסין תחת הבעלים: 


! ז 
[[אחד הביא את האור ואחד הביא את העצים וכו'.]] משנה שם. ופי' המביא את העצים חייב כגון שהובערו ברוח מצויה תמיד והראשון פטור לפי שלא עשה כלום: [[בא אחר וליבה המלבה חייב וכו'.]] משנה שם והטעם שכיון שלא היתה מתלבה מאליה הראשונים פטורין: [[ליבתו רוח שאינה מצויה וכו'.]] במשנה שם לבתו הרוח כולן פטורים ופירשו בירושלמי דוקא ברוח שאינה מצויה וכדברי רבינו ז''ל והוא מוכרח במקומות רבים מן המסכת וכ''כ ז''ל. ופירוש רוח שאינה מצויה תמיד הוא שאין העולם מתנהג בה תמיד אלא לפעמים אע''פ שהיא באה בעתים הרבה ואצ''ל רוח סערה שאינה נושבת אלא לעתים רחוקים וכן מפורש בירושלמי וכן עיקר. וכתב [[ז''ל וכולן פטורים.]] דוקא בשלא היה הרוח ההוא מנשב בשעה שהאחרון עשה מעשה אבל אם היה מנשב באותה שעה הרי חזר כרוח מצויה וחייב: [[ליבה וליבתו הרוח חייב וכו'.]] בהשגות א''א ואיך לא הפליג וכו'. והייתי סבור לתרץ שדעת רבינו ז''ל היה לפסוק כאחת מן האוקימתות שנאמרו על זאת הברייתא (דף ס') דאביי ורבא ודר' זירא דלכולהו דברי רבינו ז''ל קיימין דאביי אמר התם כי בעינן בלבויו כדי ללבות ה''מ כגון שליבה מצד זה וליבתו הרוח מצד אחר פי' והלכו שני האשים ונתערבו ומפני זה בדוקא ואם לא היה בלבויו כדי ללבות פטור ורבא אמר התם דלהכי פטור כגון שליבה הרוח מצויה וליבתו הרוח ברוח שאינה מצויה פירוש שבשעה שהתחיל ללבות לא היה נושב אלא מצויה ולא היה בשניהם כדי ללבות ואח''כ ליבתו הרוח שאינה מצויה ומש''ה פטור ור' זירא אמר דצמרה צמורי פירוש שלא נפח ממש אלא בנשימה שחממה ומש''ה פטור ולפי אוקימתות אלו דברי רבינו כפשטן קיימין ויפסוק רבינו דלא כרב אשי דאמר התם דגרמא בנזקין וגרמא בנזקין פטור בכל גוונא אלא שקשה לי שרבינו ז''ל עצמו פסק פי''ח מהלכות שכנים כאוקימתא דרב אשי וכמו שאכתוב שם ומוכרח הוא וצל''ע: [[לעשות בגדיש]] עלה לי תירוץ לקושיא אחת שהיתה קשה לי בסדר המשנה ששם שנינו המדליק את הגדיש והיו בו כלים ודלקו ר' יהודה אומר ישלם וכו' ומודים חכמים לר' יהודה במדליק את הבירה וכו' והייתי תמה למה נשנית זאת הבבא דגדי כפות בין מחלוקת חכמים והודאתן. אבל מפני שחכמים מודים במוריגין וכלי בקר וכל שדרכו להיות בגדיש השמיענו התנא שאף הגדי דרכו להיות בגדיש וחייב עליו, זה עולה לי מדברי רבינו ז''ל וכן מצאתי אח''כ בתוס' בד''ה והיה גדי בשם רבינו תם ז''ל בפרק כיצד הרגל. ובהשגות על מה שכתב רבינו חייב א''א זה איני יודע מהו דהכא לאו בטמון איירי ע''כ. ונעלם מעיני ולא ידעתי מה אינו יודע שהפטור כשעבד כפות הוא משום דקים ליה בדרבה מיניה במיתת העבד שהיה כפות ולא היה יכול לברוח, וכן מוכרח הסוגיא שבפרק כיצד הרגל (דף כ''ב:) וכשאמר רבינו בגדי כפות ועבד סמוך חייב פירשו המפרשים ז''ל שאינו חייב אלא על הגדי ולא על העבד מפני שהיה לו לברוח וכן יש מי שפירש דגדי כפות ל''ד אלא אפילו סמוך חייב מפני שאינו בן דעת לברוח. ויש מי שפירש דוקא כפות וכן עיקר: 


! יא 
[[המשאיל מקום לחבירו וכו' השאילו מקום להגדיש חיטים וכו'.]] הכל מבואר בברייתא פרק הכונס (ס''ב): 


! יב 
[[המדליק את הבירה של חבירו משלם וכו'.]] משנה שם (דף ס''א) ודין השבועה במה שהוא אמוד מפורש בגמרא וכתוב בהלכות. וכבר נחלקו המפרשים ז''ל בגלוי אם היה מדליק טוען ברי לא היה כי אם כור חטים והלה טוען שני כורין ונודע שהדליק אלא שאין שם עדים כמה היו שיש מי שכתב שמשלם כור אחד ונשבע ונפטר כיון שהוא טוען ברי ויש מי שכתב שהלה נשבע ונוטל כדין הנגזל וכן עיקר: 


! יג 
[[גמל שהוא טעון פשתן ועובר ברה''ר וכו'.]] משנה פרק הכונס (דף ס''ב:). [[ומ''ש בין שעמדה וכו'.]] הוא מתבאר פ' כיצד (דף כ''ב) ויש מי שפירש שמה שאמרו בעל הגמל חייב פירושו על מקום השלהבת הראשון נזק שלם ועל שאר הבירה חצי נזק דומה לכלב שנטל חררה שנתבאר דינו פ''ב אבל אם היתה מסכסכת כל הבירה חייב על כל הבירה נזק שלם, ופי' מסכסכת שהדליק כל הבירה בבת אחת ואז תהיה כולה במקום שלהבת הראשון ונתלו בזה אלו המפרשים בסוגיא האמורה פרק כיצד ודברי רבינו ז''ל משנה כפשטה: 


! יד 
[[הכופף קמתו של חבירו וכו'.]] ברייתא ר''פ הכונס (דף נ''ה נ''ו) וכבר נתבאר פירוש רוח שאינה מצויה ודוקא שאינה מצויה בעת הכפיפה ואחר כן נשבה אבל אם היתה מצויה באותה שעה אפילו בדיני אדם חייב וכמו שנתבאר למעלה בפרק זה: [[והטומן קמתו של חבירו וכו'.]] שם בהכונס: 


! טו 
[[אש שעברה והזיקה את האדם וכו'.]] זה מבואר פרק כיצד הרגל (דף כ''ב) בפלוגתא דר''י ופסק כר''י דאמר אשו משום חציו. ואני תמה אחר שהוא ז''ל פוסק כר''י איך לא חלק בטמון כמו שחלקו שם הסוגיא דלא משכחינן לר''י טמון פטור אלא כשנפל גדר שלא מחמת דליקה והיה לו לגדור ולא גדרו ואולי שרבינו ז''ל מפרשה בפנים אחרות, ואפשר שדעתו ז''ל שאין להניח פשט המשניות והברייתות והמימרות שלא חלקו בטמון מפני הסוגיא ההיא: 


! טז 
[[כל וכו'.]] זה מבואר בפירקא קמא וכן בהלכות: [[סליקו הלכות נזקי ממון בס''ד]] 

# הלכות גנבה

~ הלכות גנבה - פרק ראשון




! א 
[[כל הגונב משוה פרוטה ולמעלה וכו'.]] דין שוה פרוטה נתבאר בהרבה מקומות ומהם בסנהדרין בפרק ארבע מיתות (דף נ''ו) ופטור המלקות מתבאר בסוגיית אלו הן הלוקין (מכות דף ט''ז) ודין העכו''ם בפרק הגוזל ומאכיל (ב''ק קי''ג:) דגזל העכו''ם אסור וה''ה לגנבתו ואיתא בשאר דוכתי: 


! ב 
[[אסור לגנוב וכו'.]] מפורש פרק ארבע מיתות, ודין שוה פחות מפרוטה בממון כדין חצי שיעור באיסורין: [[ואסור לגנוב דרך שחוק וכו'.]] ברייתא פרק איזהו נשך (דף ס''א:): 


! ג 
[[איזהו גנב וכו' לפיכך ליסטים מזויין שגנב וכו'.]] בהשגות א''א האי פיסקא לא מחוורא וכו'. ובאמת שרבינו ז''ל עצמו פסק כדברי רב יוסף דאמר שומר אבדה כשומר שכר ופסק שהטוען טענת גנב באבדה משלם תשלומי כפל ובטוען טענת ליסטים מזויין וכמו שיתבאר שם ומבואר בגמרא פ' הכונס (דף נ''ז) שאי אפשר לקיים שניהם אא''כ שנאמר דליסטים מזויין גנב הוא, ע''כ יש לי לומר דתרי גווני ליסטים מזויין איכא חד כגון בניהו בן יהוידע או כגון בעלי שכם שהיו גוזלין מיד בעלים ואלו אפילו נחבאו דינן כגזלן שאינן מתחבאים בשביל שלא היו לוקחים מיד בעלים אלא כדי שלא ישמור אדם ממונו מהם וזה מבואר פ' מרובה דאמר התם ור' יוחנן האי דקא מיטמרי דלא נחזינהו אינשי וניעקרו מינייהו ולזה נתכוון רבינו ז''ל באמרו אבל אם לקח בגלוי ובפרהסיא ובחוזק יד ועל זה נ''ל שהקשו בהדיא פ' הגוזל אי הכי היינו גזלן דההוא ליסטים מזויין שהזכירו שם הוא כגון זה מש''ה מייאשו בעלים מיניה כיון שיש לו עזות כל כך תו לא הדר ביה וכמ''ש הרב רבינו אברהם ז''ל ויש אחר שלא יקח מיד בעלים בחזקה אבל הוא בא לגנוב וכסבור שלא ירגישו בעלים ומזיין עצמו בשביל שאם ירגישו בו הבעלים ייראו ממנו ויניחוהו ליטול ובכי האי גוונא הוה אונס לגבי שומר שכר ונחלקו בגמרא אם נקרא גנב או גזלן ודעת רב יוסף שהוא גנב והלכה כמותו וכן דעת רבינו ז''ל פ' ד' ובזה נתחוורו הסוגיות ועמדו דברי רבינו במקומן: 


! ד 
[[גנב שהעידו עליו עדים כשרים שגנב חייב וכו'.]] מבואר בכמה מקומות: 


! ה 
[[גנב שהודה מעצמו שגנב משלם את הקרן ופטור וכו'.]] פ' מרובה (דף ס''ה:) על הדרך שיתבאר פרק שלישי: 


! ו 
[[תשלומי כפל נוהגין בכל חוץ משה ושור וכו'.]] משנה פרק מרובה (דף ס''ב): 


! ז 
[[אחד האיש ואחד האשה שגנבו חייב לשלם.]] חיוב האשה פשוט הוא ומבואר פרק ארבעה אבות (דף ט''ו) שהשוה הכתוב אשה לאיש לכל דינין שבתורה. [[ומה שכתב רבינו ז''ל היתה אשת איש שאין לה לשלם הרי הכפל עליה חוב]] ונראה מדבריו ז''ל שגובין את הקרן כוונתו ר''ל דוקא כשהגנבה קיימת שמוציאין אותה ממנה אבל אבדה הכל עליה חוב עד שתתגרש או שתתאלמן ומבואר הוא פרק החובל (דף פ''ז) בדין החבלה ופשוט הוא: 


! ח 
[[ומה שכתב רבינו קטן שגנב פטור.]] משם נלמד ומבואר בשאר מקומות: 


! ט 
[[העבד שגנב וכו'.]] משנה פרק אחרון דידים והביאוה בסוגיא פרק ארבעה אבות (דף ד'). [[ומ''ש נשתחרר העבד חייב וכו'.]] מפורש בהחובל (דף פ''ז) דומה לאשה שנתגרשה: 


! י 
[[ראוי לבית דין להכות לקטנים וכו'.]] זה לא מצאתי מבואר אלא נראה פשוט ואפי' למאן דאמר קטן אוכל נבלות אין ב''ד מצווין להפרישו ה''מ בעבירות שבין אדם למקום אבל בעבירות שבין אדם לחבירו ודאי לא אבל מפרישין אותו כדי שלא יארע תקלה על ידו: [[וכן מכין את העבדים וכו'. .]] 


! יא 
[[היתה הגניבה ביד הגנב וכו'.]] דין הגניבה והגזלה שוין בדינין אלו והוא פשוט ולפ''ז הוא פשוט שכוונת רבינו ז''ל כשהיתה מעוברת בשעת גניבה או טעונה וגזזה וילדה ואין כאן מקום להשגה וכמו שיתבאר פ''ב מהל' גזלה ואבדה. והחילוק שכתב רבינו ז''ל בין לפני יאוש בין לאחר יאוש יתבאר שם בארוכה: [[הוציא עליה הוצאה וכו'.]] ברייתא וסוגיא פרק מרובה (דף ס''ה): 


! יב 
[[הגניבה עצמה שהיא ביד הגנב וכו'.]] זה מבואר ריש פרק הגוזל (דף צ''ה) וכל היכא שגזילה קיימת דהדרא בלא פסידא שחוזרת בעינה לעולם וכבר כתבתי שדין הגזל והגניבה בזה אחד: [[נשתנית הגנבה ביד הגנב וכו'.]] מבואר פ' מרובה (דף ס''ה): 


! יג 
[[גנב כחושה והשביחה וכו'.]] גם זה מבואר שם: [[גנב טלה ונעשה איל וכו'.]] גם זה מימרא דר' אלעאי ואיתא בהגוזל (דף צ''ו:) ומבואר בסוגיא. [[וכן מ''ש רבינו טבחו או מכרו אחר שהגדיל נעשה שינוי בידו וכו'.]] מבואר באותה מימרא שם ופסק כר' אלעאי משום דהכי אסיקנא פ' הגוזל דאמרי זה הכלל וכו' לאיתויי הא דר' אלעאי וכן כתב בהלכות: 


! יד 
[[גנב בהמה או כלי וכיוצא בזה וכו'.]] שם במרובה (דף ס''ה) מימרא בשם רב ואיתא בהלכות: [[היה שוה בשעת גנבה וכו'.]] זה מבואר שם בסוגיא ובכי האי גוונא הקרן והכפל שוין וכדמוכח התם וכ''כ בהלכות: 


! טו 
[[מי שגנב כלי ושברו או פחתו וכו'.]] מבואר פרק קמא (דף י''א). [[ועל מ''ש רבינו והכלי השבור יהיה לגנב,]] כתוב בהשגות א''א אע''פ שאמרו וכו'. ולא הורה כן שכל רבינו והדין עמו שהוא גנב סתם אמרו ובכל גנב יש תשלומי כפל אא''כ הודה וא''כ היה להם לפרש. ומ''ש הר''א ז''ל דומיא דגזלן מידי איריא הא כדאיתא והא כדאיתא ואין דנין אפשר משאי אפשר שהרי אין בגזלן כפל ואדרבה אם היינו דנין דבר מדמיון גזלן היה לנו להוכיח דכי היכי דלגזלן אין שמין כלל ה''נ אין שמין לגנב. ועוד נ''ל דכפל מחוייב הוא להשתלם כעין הקרן וראיה מן הירושלמי מנין שאין שמין להן (ר''ל לא לגנב ולא לגזלן) אמר רבה בר ממל חיים שנים ישלם [חיים] ולא מתים עד כדון גניבה גזלה מנין א''ר אבין והשיב את הגזלה (אשר גזל) כאשר גזל ע''כ. וזה נ''ל מבואר: 


! טז 
[[הגנב שגנב וטבח או מכר וכו'.]] זה מחלוקת במרובה (דף ס''ח) ופסק רבינו ז''ל כדברי ר''י ור''נ וכדאיתא בהלכות: 


! יז 
[[הגונב מגנב אחר וכו' עד סוף הפרק.]] הכל מבואר במרובה בברייתא וסוגית הגמרא, ופסק רבינו ז''ל דיאוש כדי לא קני ויאוש ושינוי רשות קני ושינוי רשות לבד אינו קונה ושינוי מעשה לבד קונה וכן עולה בפסק ההלכה מכלל הסוגיות: 

~ הלכות גנבה - פרק שני




! א 
[[הגונב את העכו''ם וכו'.]] פטור ההקדש מכפל משנה בהזהב (דף נ''ו) ומפורש בפרק מרובה (דף ס''ב:) ואמרינן בגמרא (דף נ''ז) דנפקא ליה מדכתיב רעהו פרט להקדש וממילא אימעיט עכו''ם דהכי דרשינן בעלמא ופשוט הוא. ובהשגות א''א גנב נכסי הקדש משלם קרן וחומש ואשם להקדש שהרי מעל ע''כ. וכבר האריך בזה הר''א ז''ל פרק ו' מהלכות מעילה ונראין דבריו לרוב המפרשים: [[וכן הגונב קדשים מבית בעליהן וכו'.]] מפורש שם במרובה (דף ע''ו) ופסק דלא כר''ש דיחידאה הוא: 


! ב 
[[וכן הגונב עבדים ושטרות וכו'.]] משנה בהזהב (ב''מ דף נ''ו) ומפורש גם כן במרובה (דף ס''ב): 


! ג 
[[הגונב פטר חמור וכו'.]] ברייתא בבכורות פרק ראשון (דף י''א): 


! ד 
[[הגונב טבלו של חבירו וכו'.]] בקדושין פרק האיש מקדש (דף נ''ח:) ופסק רבינו ז''ל כרבי לפי שהלכה כוותיה מחבירו: [[גנב חלבו ואכלו וכו'.]] בכתובות פרק אלו נערות (דף ל''א). ובהשגות א''א משלם לו כו'. פשוט הוא ונראה שרבינו ז''ל לא חשש לבאר אלא שאף על פי שלא היה ראוי לאכילה ונתחייב בנפשו כשאכלו הרי הוא כשאר דברים בעלמא וממילא שאם לא הודה שמשלם כפל: 


! ה 
[[גנב תרומה מבעליה וכו'.]] זה מבואר בסוגיא דהאיש מקדש (דף נ''ח:) בההיא פלוגתא דרבי דלעיל ופסק כמ''ד טובת הנאה אינה ממון דהכי סלקא שמעתתא התם: 


! ו 
[[הגונב משל אביו וכו'.]] משנה פ' מרובה (דף ע'): [[גנב וטבח או מכר ואח''כ הקדיש וכו'.]] משנה שם (דף ע''ד:): [[בד''א בשהקדיש וכו'.]] בגמרא שם (דף ע''ו). ובהשגות א''א קצר בכאן שאם הקדישו הקדש בדק הבית משלם ארבעה וחמשה מה לי מכרו לשמים ומה לי מכרו להדיוט ע''כ. סובר הר''א ז''ל כך מכח הברייתא דתניא התם גנב והקדיש חייב והוא ז''ל וקצת המפרשים הקשו ממנה על המשנה ששנינו שהוא פטור ותירצו ז''ל מתניתין בקדשי מזבח ברייתא בקדשי בדק הבית. ורבינו ז''ל סובר דאין זה אמת דאם איתא לא סגיא דלא מפרשינן לה בגמרא ועוד לגבי מתני' אמר בגמרא דלא אמר מה לי מכרו לשמים מה לי להדיוט וגבי ברייתא אמר מה לי וכו' ואיך יאמרו בגמ' שתי לשונות סותרים זה את זה ולא יבארו החילוק שביניהם אלא משמע דסבירא להו דפליגא ברייתא אמתני' דאם איתא דמתני' בקדשי מזבח וברייתא בקדשי בדק הבית כיון דסתם שוורים למזבח קיימי ה''ל לברייתא לפרושי וכן נמי אי מתניתין דוקא בקדשי מזבח ליפלוג וליתני בדידה בד''א בקדשי מזבח אבל בקדשי בדה''ב וכו' אלא ודאי משנתנו בכל גוונא וברייתא בכל גוונא ופליגא אמתני' וליתא ודחינן לה מקמי מתניתין וע''כ השמיטה הרב אלפסי ז''ל. ויש כיוצא בזה בגמרא שהביאו בגמרא ברייתא חולקת על משנה ולא אמרו ורמינהי לרוב פשיטות שהיא חולקת ואחת מהן פרק הגוזל זוטא: 


! ז 
[[הקדישו הבעלים וכו'.]] זה מבואר בסוגיא (ד' ס''ח) בההיא דר' יוחנן דלעיל ופסק רבינו ז''ל כר' יוחנן: 


! ח 
[[השוחט וכו'.]] משנה שם (דף ע''ח:). ודין הטריפה ודין חולין שנשחטו בעזרה מחלוקת שם ופסק כסתם משנה (דף ע'): 


! ט 
[[וכן הגונב כלאים וכו'.]] כל זאת הבבא מפורשת שם בין הסוגיא והברייתא (דף ע''ז): 


! י 
[[גנב ונתן לאחר וכו'.]] כל זו הבבא מפורשת בברייתא (דף ע''ח:) ובסוגיא וכתבו המפרשים טעם שאף על פי שהכתוב לא הזכיר אלא מכירה שהמתנה בכאן בכלל מכירה משום דדומיא דטביחה הוא כל זמן שמשתמש לו: 


! יא 
[[גנב ומכר והקנה למוכר לאחר ל' וכו'.]] שם מימרא (דף ס''ח) אלא שגרסת ספרינו פרט לשהקנה לו לשלשים יום ופירשו ז''ל שלא היתה מכירה חלוטה אלא לשלשים יום לבד לעשות בה מלאכתו והיינו דאמר התם מה טביחה שאינה חוזרת אף מכירה שאינה חוזרת ואולי שרבינו גורס פרט לשהקנה לו לאחר שלשים או שהוא ז''ל מפרש כן ובודאי שדינו אמת: [[מכרו חוץ מאחד ממאה שבו וכו'.]] משנה שם (דף ע''ח:) ומחלוקת התנאים בברייתא ומחלוקת רב ולוי בפסק הדין ופסק רבינו כרב: 


! יב 
[[גנב וקטע ממנו אבר וכו'.]] כל אלה החלוקים בעיי דלא איפשיטו שם ופסק רבינו ז''ל בהם כדרכו בכל תיקו האמורין בגמרא בדבר שבממון שאם תפס אין מוציאין מידו. ובהשגות א''א לא מיחוורא לי וכו'. וביאור דבריו הוא שהקנס אין אדם זוכה בו עד שעת העמדה בדין, מיהו אין זה קושיא לדברי רבינו אע''ג דהעמדה בדין בעינן משום דאי מודה מיפטר מכיון שכפר ובאו עדים והעידו בו סגי בהכי וב''ד גופייהו אמרו לא ידענא אם חייב אם פטור אנן לא מגבינן ליה מספיקא ואם תפס לא מפקינן מיניה כנ''ל לדעת רבינו, ומדברי ההשגות אתה למד שדעת הר''א ז''ל ג''כ בתיקו דממון שאינו בענין קנס שאם תפס התובע אין מוציאין מידו והרמב''ן ז''ל חולק ואומר שכל תיקו האמור בממון בגמרא כל שהנתבע מוחזק בדבר המוציא מחבירו עליו להביא את הראיה וכיון שאינו יכול להביא ראיה העמד ממון אחזקתו ואפילו תפס התובע שלא בעדים מוציאין אותו מידו כיון שמודה שתפס והדין ספק אצלנו ולא מחמת הכחשת דבריהם אלא מחמת הדין עצמו הרי הבעיות כאילו נפשטו לקולא לנתבע והביא ראיות לזה ואינן מכריחות: 


! יג 
[[מכרה והיתה לו בה שותפות.]] מפורש במשנה וברייתא [שם] דשותף שגנב מחבירו פטור: 


! יד 
[[שותפין שגנבו וכו'.]] פירוש שגנבו שניהם כאחד. ודין זה מפורש שם בברייתא והחילוק בין לדעת בין שלא לדעת מפורש בגמ' במימרא דר''נ שם: 


! טו 
[[גנב ועמד בדין ואמרו לו הדיינין וכו'.]] מימרא פרק מרובה (דף ס''ח:) ופ' הגוזל ומאכיל (דף ק''ז:) וטעמא דפטור אמרינן בתרווייהו כיון דפסקוה ב''ד למילתיה וטבח ומכר ה''ל גזלן וגזלן לא משלם תשלומי ארבעה וחמשה: 


! טז 
[[הגונב ברשות בעלים וכו'.]] משנה במרובה (דף ע''ט) בלא מחלוקת: [[נתנו שם בבית הבעלים לבכורת בנו או וכו'.]] משנה שם ורבינו ז''ל מפרש פטור וחייב המוזכרין במשנה על השני כמו שאבאר: [[הגביהו או שהוציאו מרשות הבעלים כו'.]] נראה שדברי רבינו ז''ל ודאי הם כשידעו השומר או הבעל חוב שהוא גנבו ואע''פ שהגונב מאחר הגנב פטור מכפל כמבואר פרק ראשון כיון שהגנב לא קנהו עדיין הרי אלו כגונבין מרשות הבעלים ובמשנה שנינו נתנו לבכורת בנו וכו' היה מושכו ויוצא ומת ברשות בעלים פטור הגביהו או הוציאו מרשות בעלים ומת חייב, ומפרש רבינו ז''ל פטור וחייב על המושך או המגביה והוא בעל חוב או השומר וכן הוא מפרש הבעיא האמורה שם בגמרא תיקנו משיכה או לא דפירוש משנתינו קא מבעיא להו אם תיקנו משיכה בשומרין שיתחייב השומר בשמשכה בתשלומי כפל או לאו ואסיקנא ממשנתנו דתיקנו. ויש במשנתנו פירוש אחר דחייב ופטור על הגנב הוא וכן יש פירושים אחרים נכונים מזה בבעיא זו וזה דעת ההשגות: 


! יז 
[[היה העדר ביער וכו'.]] מימרא שם ראוהו שהטמין בחורשין ופירוש שהטמין בחורשין הבהמה וכן פי' שם הראב''ד ז''ל: 


! יח 
[[גנב ברשות הבעלים.]] במשנה שם (דף ע''ט): 

~ הלכות גנבה - פרק שלישי




! א 
[[כבר בארנו וכו' והעושה עבירה שמתחייב מלקות וכו' בד''א שנתחייב בתשלומין וכו'.]] זה מבואר בהרבה מקומות ועיקר הדבר בכתובות פ' אלו נערות (דף ל''א ול''ד). [[וכן מ''ש רבינו או שנתחייב במלקות או מיתת ב''ד ואח''כ נתחייב בתשלומין וכו'.]] מבואר במקצת מקומות וגרסי' בפ''ק דערכין (דף ו':) היוצא ליהרג וחבל באחרים חייב: 


! ב 
[[כיצד זרק חץ בשבת וכו'.]] דין זריקת החץ שם בכתובות (דף ל''א) ופסק רבינו כר''י דאמר כרבי אבין דאמר הכי ושאר החילוקים מבוארים שם אלא שקשה לי קצת היאך פסק רבינו ז''ל דגנב כיס והגביהו חייב דהתם אקשינן מיניה לרבי אבין ואוקמה דוקא כבן עזאי דאמר מהלך כעומד דמי לענין שבת אבל לרבנן פטור כדאיתא התם וקי''ל כרבנן ואי אתיא כרבנן היא דוקא בשעמד לפוש בין הגבהה להוצאה כדאיתא התם והיה לו לרבינו לבאר כן. ויש לפרש לדעת רבינו ז''ל כדברי קצת המפרשים ז''ל שפירשו ההיא אוקימתא וסוגיא אליבא דלישנא קמא דלעיל מיניה אבל לאידך לישנא דאי בעי מהדר לא דמי כיס לחץ וברייתא דכיסו ככ''ע אתיא וכן עיקר וקי''ל כלישנא בתרא ואמרינן בגמרא דלההוא לישנא דוקא חץ אבל מעביר סכין מתחלת ארבע לסוף ארבע ברה''ר וקרע שיראין בהליכתו חייב לפי שהיה אפשר לו להחזירו משא''כ בחץ כדאיתא התם. [[ומ''ש רבינו או שגנב כיס בשבת והיה מגררו וכו' ואבדו.]] שם דמשמע דוקא אבדו הא אם היה בעין חייב להחזירו כך מבואר בגמ' בסנהדרין בפ' סורר ומורה והלכתא דשדינהו לנהרא אבל איתנהו בעין מהדר להו, וי''מ שאמרו שאפילו השליכן לנהר אם היה הנהר רחוק מרשות הבעלים חייב ולא פטרו אלא בשהיה סמוך לרשות בעלים ומיד כשהוציאו השליכו ולא עמד ברשותו כלל וזה דעת רבינו מאיר וכן היא שיטת הרמב''ן ז''ל ודבר רחוק הוא ודעת רש''י ז''ל כדעת רבינו ועיקר: [[וכן אם קצץ אילן וכו'.]] פסק כר''י ורבא דאמרו פרק אלו נערות (דף ל''ה) דחייבי מלקות שוגגין ודבר אחר חייב ומתני' דמרובה (דף ע') דמחייב אפילו במזידין הא אוקימנא לה בגמרא (דף ע''א) כר''מ דאית ליה אדם לוקה ומשלם ולית הלכתא כוותיה וכן אין הלכה כרבה דאמר פרק אלו נערות (דף ל''ה ע''ב) אליבא דר''מ דס''ל כוותיה חידוש הוא שחדשה תורה בקנס שאע''פ שלוקה משלם וכן עיקר: 


! ג 
[[גנב וטבח וכו'.]] משנה במרובה (דף ע''ד:): 


! ד 
[[היתה פרה שאולה אצלו וכו'.]] מימרא דרב פפא פרק אלו נערות (דף ל''ד:) ופסק כמותו דלישנא בתרא דרבא לא פליג אדרב פפא כדאיתא התם: 


! ה 
[[גנב ומכר בשבת או שמכר לע''ז וכו'.]] משנה במרובה: [[ואם נעשית מלאכה בשבת וכו'.]] ברייתא שם (דף ע' ע''א) כאוקימתא דרב פפא: 


! ו 
[[עשה שליח לשחוט וכו'.]] מבואר שם במרובה ופ' אלו נערות (דף ל''ג ל''ד) ודלא כר''ש: 


! ז 
[[היו שנים מעידים וכו'.]] נתבאר במרובה במשנה (דף ע'): [[היו שנים מעידים שגנב ועד אחד וכו'.]] במשנה שם (דף ע''ד:) ובעד אחד מעידו שטבח אינו מחייב שבועה להכחישו לפי שהוא קנס ואם מודה נפטר ודומה לזה נתבאר פרק תשיעי מהלכות נזקי ממון: 


! ח 
[[מי שהודה בקנס וכו'.]] מה שכתב בפני בית דין מבואר בסוגיא במרובה (דף ע''ד:) שאמרו שם גבי ההוא עובדא דר''ג שהודה בקנס לפני רבי יהושע ורבי יהושע חוץ לבית דין הוה קאי, אבל מה [[שכתב או שהודה בפני שנים]] נראה שכוונתו ז''ל אפילו בפני שני דיינין ואפילו במקום בית דין לפי שדיני קנסות צריכין שלשה מומחין כמבואר בפרק ה' מהלכות סנהדרין וא''כ ק''ל למה אמר שם ר''י חוץ לב''ד הוה קאי תיפוק ליה דאפי' הוה קאי התם יחיד הוה. ויראה לי דאי הוה קאי בב''ד ודאי היו יושבין עמו ומש''ה איצטריך למימר חוץ לב''ד הוה וקצת נראה כן מפירש''י ז''ל: 


! ט 
[[כיצד הודה בב''ד שגנב וכו'.]] פסק כרב המנונא (דף ע''ה) ואליבא דר''י ורב אשי דאמרו הכין התם וכ''כ בהלכות: 


! י 
[[הגונב שור של שני שותפין וכו'.]] מימרא דר''נ שם (דף ע''א:): 


! יא 
[[דין הגנב לשלם וכו'.]] מבואר פרק קמא דבבא קמא דגובין מן הגנב מן העדית כמו שאמרו כולן כאבות הן לשלם ממיטב. ודין המכירה בכתובות ופירקא קמא דקדושין: 


! יב 
[[האיש נמכר ולא האשה וכו'.]] משנה בסוטה (דף כ''ג) פרק היה נוטל. [[אבל בכפל וכו'.]] ברייתא פ''ק דקידושין (דף י''ח): 


! יג 
[[גנב את העכו''ם וכו'. .]] 


! יד 
[[היה קרן הגניבה שוה מאה וכו'.]] פסק כחכמים דברייתא שם ואע''ג דאמר רבא בהא זכינהו ר''א לרבנן לא אמר שיהיה הלכה כן: [[היה הגנב שוה מאה ואחד וכו'.]] ברייתא שם: 


! טו 
[[גנב ונמכר וחזר וגנב וכו'.]] גם זה שם: 


! טז 
[[גנב לזה וחזר וגנב לזה וכו'. .]] 


! יז 
[[שותפין שגנבו כאחד וכו'.]] גם זה שם: 

~ הלכות גנבה - פרק רביעי

! א 
[[הטוען שנגנב הפקדון מביתו וכו'.]] משנה פ' הגוזל עצים (דף ק''ח:) ומבואר בהרבה מקומות: [[ואם טבח או מכר אחר שנשבע וכו'.]] מימרא דר''י שם (דף ק''ו:). [[ומ''ש (ונשבע) [אחר שנשבע] ,]] לפי שאם טבח קודם שנשבע פטור הוא אפילו מכפל וכמו שיתבאר בסמוך: [[ואינו מביא אשם וכו'.]] מבואר שם במשנה: [[ואם באו עדים וכו'.]] מבואר שם: 


! ב 
[[בד''א שנשבע קודם ששלח יד וכו'.]] מימרא שם (דף ק''ו:) דרב ששת פסק כמותו. ובהשגות א''א הא דלא כהלכתא היא וכו'. וכ''כ רבינו חננאל, ורבינו ז''ל כבר הביא המימרא בסמוך ופסקה ודעת רבינו ז''ל דלא פליגן דאע''ג דשליחות יד קודם שבועה פוטר הכל מכפל לאו משום שנעשה עליו גזלן הוא אלא משום דגזירת הכתוב הוא וכדאמר התם מ''ט הכי אמר רחמנא ונקרב בעל הבית אל האלהים אם לא שלח ידו הא שלח יד פטור וכיון שכן בשטען טענת אבד ונשבע שלא שלח בו יד וחזר וטען טענת גנב ונשבע אי לאו משום דיצא ידי בעלים בשבועה ראשונה היה בדין שישלם כפל ולא הוה פטרינן ליה משום דנעשה עליו גזלן דכל שלא שלח ידו בו אכתי איתיה ברשותיה דמריה ומש''ה צריכי התם לטעמיה דיצא ידי בעלים ובגמרא הכי אמר אי מיהא לא תשמעיניה. כך נ''ל לדעת רבינו ז''ל ויש דוחין את דבריו משום דאקשי ר''נ עליה דרב ששת אלמא דלא ס''ל כוותיה וזה דעת הרשב''א ז''ל. וי''ל דר''נ לאו לאיפלוגי עליה אלא לאפוקי טעמא מיניה והא פריק רב ששת קושיא ורבי חייא בר אבא משמע התם דס''ל כוותיה ואף על גב דר' זירא דחי ליה ואתמר משמיה דרבי אלעאי כדחויה כבר כתבתי דה''ק אי מיהא לא תשמעיניה ולא שבקינן מימרא ברירא דרב ששת משום הך טעמא: 

! ג 
[[וכן הטוען טענת אבידה וכו'.]] מימרא כבר הזכרתיה ופי' שהטוען טענת אבד פטור מכפל: 


! ד 
[[הטוען טענת גנב וכו'.]] מימרא שם: [[והוא שיטעון שנגנבה וכו'.]] פרק הכונס (דף נ''ז) כבר ביארתי פ''א פירוש ליסטים מזויין זה והחילוק שיש בינו לאותו שהזכיר רבינו שם: 


! ה 
[[הטוען טענת גנב בפקדון וכו'.]] בעיא דרב פפא שם (דף ק''ח) ואיפשיטא דכי פשטיה חומש הוא הדין לכפל וכן פירש''י וכן עיקר והקשו המפרשים ז''ל בטענה שנייה היאך חייב כפל שהרי אינו מחוייב כפל אלא בשבועה שהשביעוהו בית דין ולא בשקפץ ונשבע הוא וא''כ היאך ישביעוהו בית דין והרי הוא חשוד על השבועה משבועה הראשונה שנמצא שקרן על פי עדים ותירץ דאיכא למימר דהוו ידעי ביה דעבד תשובה כדאיתא בירושלמי החשוד על השבועה מאימתי מקבלין אותו משיבא לב''ד שאין מכירין אותו ויאמר חשוד אני ע''כ. וא''צ לכל זה אלא בשני בתי דינין משכחת לה. ודין זה שקפץ ונשבע ואפילו בבית דין שאינו משלם כפל נתבאר באותו פרק בסוגיא בבירור ותימה למה לא הזכירו רבינו ז''ל: 


! ו 
[[טען טענת גנב ונשבע וכו'.]] גם זה בעיא דאיפשיטא שם: 


! ז 
[[מסר שורו לשנים וכו'.]] דין הכפל בעיא דלא איפשיטא שם ופסק רבינו ז''ל בה כדרכו בכל כיוצא בזה וכבר השיגו הר''א ז''ל בפ''ב דספק קנס אפילו תפס מוציאין מידו וכבר כתבתי שם בזה: 


! ח 
[[בעל הפקדון שתבע את השומר וכו'.]] מימרא שם וגרסתו ז''ל כגרסת רש''י והספרים והר''א וטעם הדבר כיון שהשומר נשבע באמת אכתי לא כלתה שמירתו דכיון דגברא מהימנא הוא ניחא להו לבעלים דתיקום בשמירתו והילכך כשתובע הגנב ה''ל כבעלים התובעין ופטור. [[ומ''ש ואם לשקר וכו'.]] פסק כרב טביומי דאמר דרבא בעי לה וסלקא בתיקו: [[תבעו הבעלים וכו'.]] פירוש ושלם לפנים משורת הדין שהרי היה יכול לפטור את עצמו בטענת גנב גם זו בעיא היא שם דלא איפשיטא: 


! ט 
[[הטוען טענת גנב וכו'.]] זה נרמז במשנה פ' שבועת הדיינין (דף מ''ב:) ומבואר יותר בברייתא פ' הגוזל (דף ק''ו:): 


! י 
[[שומר שגנב וכו' אם יש עליו עדים חייב בכפל.]] כתב עליו הראב''ד זה אינו כלום עכ''ל. כוונתו לומר שלא מצינו כפל בשומר אלא בטוען טענת גנב ונשבע הא לאו הכי לא דאע''ג דאחר שנגנב מרשות הבעלים משלם כפל וכמו שנתבאר הוא עצמו ודאי לא ישלם דאי לא למה לן שבועה משעת כפירה ליחייב בכפל. ונ''ל שדעת רבינו ז''ל בשנשבע על כך וטען טענת גנב וקמ''ל שאין זה שליחות יד הפוטרו מן הכפל לדעתו ז''ל למעלה אלא הרי הוא חייב בכפל לפי ששליחות יד הוא בשנשתמש במה שנפקד אצלו אלא שגם זה צ''ע. סוף דבר איני יודע טענה לרבינו: [[ואף על פי שהחזיר וכו'.]] פסק כר''ע וכאוקימתא דרב זביד בפ' הגוזל ומאכיל. וכתב עליו הר''א ז''ל או שיחזיר הכיס לבעליו וימנה מעותיו עכ''ל. ונכון הוא ואף רבינו מודה בזה לא אמרה אלא כשהיא ברשות שומר ומאמר ר''ע כך הוא צריך דעת בעלים אבל כשהחזיר הכיס ומנה נראה שהוא פטור דלא עדיף מהגונב סלע וידעו הבעלים בגנבתו שהמנין פוטר כמ''ש בסמוך ואפשר שיש לחלק דשומר צריך דעת בעלים ואין המנין פוטר והראשון נכון יותר: [[אבל הגונב סלע וכו' והחזיר דבר הגנוב למקומו וכו'.]] כוונת רבינו ז''ל אינה בדוקא למקום ההוא שגנב ואם שינה שיתחייב אלא למקום המשתמר ושיראוה בעלים כלומר להיות מצויין שם כעין המקום שגנב ודין זה שכתב נתבאר פרק הגוזל ומאכיל (דף קי''ח) ובפסק ההלכות: 


! יב 
[[במה דברים אמורים בדבר שאין בו וכו'.]] גם זה בפסק בהלכות ויש מי שכתב שאם היה הטלה שגנב נקוד וטלוא ואין כמותו בעדר אם ידעו הבעלים בגניבתו והחזירו לעדר אע''פ שלא מנו את הצאן הרי הוא כמנין ופטור שהרי הוא ניכר וכ''נ קצת מן הסוגיא אשר שם אבל לא הביאה ההלכות גם רבינו סתם: 

~ הלכות גנבה - פרק חמישי




! א 
[[אסור לקנות מן הגנב וכו'.]] מבואר פרק הגוזל ומאכיל (דף קי''ח קי''ט) ובמקומות אחרים: 


! ב 
[[הגונב ומכר וכו'.]] פסק כר''י משום רבי ינאי דאמר התם הכין פרק הגוזל ומאכיל (דף קט''ו) וכן פסקו ההלכות: [[ואם גנב מפורסם הוא לא עשו בו תקנת וכו'.]] גם זה מפורש שם: 


! ג 
[[נתיאשו הבעלים מן הגניבה וכו'.]] זאת הבבא משובשת משבוש המעתיק ספרי הרב ז''ל וכ''כ הר''א ז''ל והלשון מוכיח עליו והשבוש מלשון אלא נותן דמים וכו' ולהלן. והנוסחא הבדוקה אלא נותן דמים אם לקח מגנב מפורסם או אינו נותן כלל לא חפץ ולא דמים אם לא היה זה המוכר גנב מפורסם ואפשר שגם ע''ז תמה הר''א ז''ל שכיון שקנה הלוקח ביאוש ושינוי רשות למה יתן דמים אפילו היה גנב מפורסם וצריך עיון. ומכל מקום [[מ''ש שנתיאשו אחר המכר]] הוא תימה דהא באוקימתא דרב זביד ר''י ס''ל דשינוי רשות קודם יאוש לא קני ושמא הוא סובר דכיון דרב פפא דהוא בתרא אוקי באוקימתא אחריתי בשלא נתיאשו כלל הדרינן לכללין דיאוש ושינוי רשות קני אי זה מהם יהיה קודם כ''ש כשיהיו שניהם וקצת נראה כן מן ההיא דמרובה דאמר שנתיאשו הבעלים בי לוקח דהוה ליה יאוש ושינוי רשות: 


! ד 
[[בזמן שהלוקח וכו'.]] משנה בפרק כל הנשבעין (דף מ''ד מ''ה): 


! ה 
[[בזמן שהלוקח וכו'.]] זה מבואר בכל הנשבעים בשבועות ושכנגדו חשוד על השבועה כדאיתא התם: 


! ו 
[[גנב ופרע וכו'.]] זה מבואר פרק הגוזל (דף קט''ו): [[משכן הגניבה בין שמשכן אותה ביותר מדמיה וכו'.]] כתב עליו הר''א ז''ל בכדי דמיה עכ''ל. ובאמת שבגמרא לא הוזכר אלא שוה במאה אבל אפשר שסובר הרב ז''ל דכיון דאמר בגמרא בתר הכי זביני שוה מאה במאתן וכו' ואסיקנא בכולהו עשו בה תקנת השוק אף משכונא כמכר ויש לחלק: 


! ז 
[[הלוקח מגנב וכו'.]] זה מפורש בגמ' (שם): 


! ח 
[[היה נושה בגנב וכו'.]] זה מעשה מבואר שם ודוקא בשלא פירש לומר לו הלוני מאה אחרים על חפץ זה אלא שנתן לו החפץ סתם ואמרינן דאקמאי יהביה ניהליה ולא עדיף מגנב ופרע בחובו אבל אם פירש ואמר הלוני על חפץ זה מאה ודאי זו היא משכונא שעשו בה תקנת השוק והוא פשוט וכן מוכיח בגמרא ובכל כי הא מי שהחפץ בידו נאמן בשבועה: 


! ט 
[[לקח מגנב וכו'.]] ג''ז מעשה שם: [[ואם גנב מפורסם וכו' נוטל הק''כ מהתגר.]] כתב הר''א ז''ל נוטל הלוקח שני עכ''ל, פירוש הבעל נוטל החפץ בלא דמים כיון שהגנב שמכרו ראשונה היה מפורסם אע''פ שזה לקח מהתגר אין בזה מפני תקנת השוק ודין זה לא נזכר בגמרא לוקח מלוקח מגנב מפורסם אבל מתוך לשון רבינו ז''ל נראה שהבעל נותן ללוקח מן התגר מאה וכתב וחוזר וגובה אותן מהתגר דע''כ לא קאמרי שלא עשו תקנת השוק בגנב מפורסם אלא בלוקח ממנו בדוקא מפני שלא היה לו ליקח אבל לוקח שני שאינו יודע זה ממי לקחו אינו מחזיר החפץ בלא דמים ואין לי בזה הכרע: 


! י 
[[בעל הבית שאינו עשוי וכו'.]] זה מבואר שם בגמרא: [[או שהיה עשוי למכור והיו כלים אלו מכלים העשויין להשאיל ולהשכיר.]] פי' והוא טוען נגנבו ממנו ויצא לו שם גניבה: [[אם באו עדים וכו'.]] כתב עליו הר''א ז''ל א''א אם היו כלים אלו וכו'. וזה אינו מבואר בגמ' אבל סובר רבינו ז''ל דמתוך שחלקו להם בדין הנכנס לתוך ביתו של חבירו וכמו שמתבאר בשבועות וכתב כן פ''ח מהל' טוען ונטען אף בזה יש חילוק והר''א ז''ל סובר שאפי' לא יצא לו שם גניבה נשבע שלא מכרו ונוטל. ונראה שדעתו שכשהוא אומר גנובין נאמן מטעמא שהיה יכול לומר שהן שאולין בידו ומדין מגו נאמן בשבועה ורבינו אינו סובר מגו כי האי אם לא יצא לו שם גניבה אחזוקי אינשי בגנבי לא מחזקינן וכ''כ שם ונכון הוא ושם יתבארו עיקרי העניינים ופירוש דברים העשויין להשכיר ולהשאיל מהו: 


! יא 
[[היה בעל הבית עשוי למכור את כליו וכו'.]] זה מבואר שם פרק הגוזל דכיון דאיכא כל הני אמתלי ודאי קושטא קא טעין ומפני תקנת השוק נותן דמים: 


! יב 
[[גנב שהוחזק ונתפרסם וכו'.]] דעת הרב ז''ל דכל היכא דבעל הבית טוען גנובים הם אע''פ שאין דרכו למכור את כליו וזה הוציא הכלים טמונים ואינן כלים שדרכן להטמינן ואין המוציאן איש צנוע אם אינו מוחזק בגניבה נאמן לומר לקוחים הם בידי דאחזוקי אינשי בגנבי לא מחזקינן אלא אם היה כבר מוחזק מתחלה. ודעת הר''א ז''ל שאע''פ שאינו מוחזק בגניבה אי איתנהו לכולהו גווני אינו נאמן לומר לקוחין הן בידי וכדברי רבינו עיקר וכן דעת האלפס ז''ל בשבועות וכן גרסתו מפורשת שם ולזה הסכימו רובי המפרשים ז''ל. [[ומ''ש רבינו שאם היה כבר מוחזק בגנב אינו נאמן]] יצא לו מדאמר בגמרא אחזוקי אינשי בגנבי לא מחזקינן וזה כבר מוחזק ועומד ופשוט הוא וכ''כ הרב ר''מ הלוי ז''ל וכ''כ בהלכות ותימה מהר''א ז''ל שכתב על רבינו הפך וקלקל והוא דבריו במשפט כלכל בדעת ובהשכל: 

~ הלכות גנבה - פרק ששי




! א 
[[כל דבר שחזקתו וכו' וכן אם רוב אותו הדבר וכו'.]] נראה שפסק כרב דאמר בפרק הגוזל (דף קי''ט) גזלן מאימת מותר ליהנות הימנו רב אמר עד שיהא רוב משלו ושמואל אפילו מיעוט שלו ע''כ שם. ואיכא דגרסי אורי אדא דלייא כדברי האומר וכו'. והוא פסק ז''ל כרב דהלכתא כוותיה באיסורי וכן כתב ר''ח בשם רבותיו והגאונים ז''ל אף על פי שיש פוסקין כשמואל מההיא דאדא דלייא, ויש תמה קצת בלשון הרב כשאומר וכן אם רוב אותו דבר דלדברי רב עד שיהא רוב היתר אסור ולמטה בהל' גזלה נתבאר: [[אין לוקחין וכו'.]] משנה וברייתא שם פ' הגוזל (דף קי''ח ע''ב) והטעם שלוקחין חלב וגבינה במדבר לפי שאין דרך בעלים ללכת שם וליטלם. [[ומה שכתב ארבע צאן.]] בגמרא אמרו שאם היו פטומות אפילו ג' מותר שבעל הבית מרגיש בהן והרב סמך לו על הכלל שכתב והוא נזכר בגמ' שם והכל לפי מה שהוא עניין ולפי המקום: 


! ג 
[[אין לוקחין משומרי פירות וכו'.]] הכל מבואר שם במשנה וברייתא. ודין האריס בעובדא דרבה מפורש, ופירוש טורטנין מאזנים גדולים ששוקלין בהם פירות: 


! ד 
[[אין לוקחין מן הנשים וכו'.]] משנה וברייתא שם. ופירוש עגלים בשרון מקום גידול העגלים והעגלים שם בזול והאשה מגדלתן ומוכרתן וכן הדין בכ''מ לפי מה שהוא עניין: [[ולוקחין ביצים וכו'.]] מבואר במשנה. ודע שהרב ז''ל פסק כת''ק דברייתא ודלא כאבא שאול ודלא כרשב''ג: 


! ה 
[[לוקחין מן הבדדין.]] פי' בעלי בית הבד ושוכרין אותו לעשות בו שמן. וגירסת הרב ז''ל בברייתא שם והבדדין לוקחים מהן שמן של זגים וזיתים וכן עיקר: 


! ו 
[[מוכין שהכובס מוציא וכו'.]] פירוש כובס הצמר ומוכין הן מפסולת הגזה. ודין הסורק מבואר שם במשנה: [[הכובס נוטל שלשה חוטין וכו'.]] משנה (דף קי''ח) כלשונה שלימה שם ופירושה שדרך האורגים שאורגין בסוף הבגד שנים ושלשה חוטין רחוק מן האריגה ועושין זה כדי להציל הבגד כדי שלא תסתר אריגתו בסוף הבגד ע''י הכביסה ואותן החוטין אם נשמטים משם בשעת הכביסה הכובס נוטלן שאין בעל הבגד מקפיד עליהם ואם היו שחורים ע''ג בגד לבן נוטלן אפילו הן ד' וה' דלמשקל הוו קיימי עכ''ל הרשב''א ז''ל, ובגמרא אמר רב דבאלימי תרי ובקטיני תלתא. והרב ז''ל כתב משנה כפשטה ולא חילק לפי שהוא ענין מועט גם בהלכות לא נכתבה רק המשנה כפשטה: 


! ז 
[[החייט ששייר מן החוט כדי משיכת מחט.]] זה הוא הירושלמי כדאיתא בהלכות אבל במשנה שנינו כדי לתפור בו ופירשו בגמרא מלא מחט וחוץ למחט כמלא מחט פירוש כמלא שני מחטין שבכך יכול לתפור בו מעט וזהו שיעור משיכת מחט שבירושלמי ומפני שהלשון ההוא מבואר כתבו הרב. ודין הבגד שנוי במשנה: 


! ח 
[[נסורת שהחרש מוציא וכו'.]] מבואר במשנה. והכשיל הוא המסיר עצים גסים יותר מן המעצד. ופירוש אם היה עושה אצל בעה''ב פירש''י שכיר יום: [[וכל הדברים האלה.]] למד זה מדאמרינן בברייתא ובגמרא בזמן שבעל הבית מקפיד פירוש שדרך אנשי המקום להקפיד ואמרינן גבי מוכין דסורק מקום שנהגו להיות שלו הרי אלו שלו הנה שהכל לפי המנהג וכ''כ ז''ל: 


! ט 
[[כל אומן וכו'.]] זה מבואר בברייתא שם: [[אבל לוקחין ממנו כר מלא מוכין.]] גם זה שם בברייתא ואמר עלה מ''ט דקנינהו בשינוי ע''כ בגמרא. ופי' דאע''ג דשינוי החוזר לברייתו אינו שינוי כדאיתא פ''ב מהל' גזילה הכא שאני שאין זה גזל ודאי אלא מספק אתה בא לאוסרו וכיון שכן בשינוי כל שהוא מותר כך תירצו המפרשים ז''ל וזה הכלל לכל כיוצא בזה דאפילו בשינוי כזה מותר: [[ואם אמר הטמן אסור.]] למד זה הרב מן המשנה דקא אסרה גבי נשים ובברייתא גבי שומר פירות ומדאמרה מתניתין וכולן שאמרו להטמין אסור משמע דכללא הוא: 

~ הלכות גנבה - פרק שביעי




! א 
[[השוקל לחבירו במשקלות וכו'.]] זה פשוט ומבואר במקומות רבים ועיקר הדינין בהמוכר את הספינה (דף פ''ח ע''ב): 


! ב 
[[אע''פ שהמודד וכו'.]] זה פשוט שאין כפל במשקלות ואמרי' פ' איזהו נשך לאו דכתב רחמנא במשקלות למה לי וכו' דהאי גזל [מעליא הוא] ואין כפל בגזל: [[ואין לוקין וכו'.]] זה מבואר ריש פרק ראשון וכלל הוא לכל לאו שניתן לתשלומין שאין לוקין עליו וכן עיקר: 


! ג 
[[כל מי שמשהה וכו'.]] זה מבואר שם באיזהו נשך דאמרינן לעבור עליו משעת עשייה ואמר בהמוכר את הספינה (דף פ''ט:) לא ישהה אדם מדה חסרה או יתירה בתוך ביתו ואפילו היא עביט של מימי רגלים: [[ואינו לוקה וכו'.]] זה כלל ידוע בהרבה מקומות דהלכה דכל לאו שאין בו מעשה אין לוקין עליו ועיקרו בפרק אלו הן הלוקין (דף י''ו:): 


! ד 
[[היו המדות והמשקלות של בני העיר כו'.]] זה מבואר בהמוכר את הספינה: [[כיוצא בזה סלע שנפגמה מן הצד.]] פירוש שאין החסרון ניכר כמו מאמצע וזה ברייתא פרק הזהב (דף נ''ב:) והעמידוה בגמ' במן הצד ופירוש גרוטותיו שברי כסף וחתיכות קטנות: 


! ה 
[[חסרה ועמדה על מחצה וכו'.]] זה מבואר שם וכן בהלכות והטעם מפני שהחסרון גדול ולא יטעה אדם בה: [[עמדה על פחות וכו'.]] גם זה שם והטעם שמא יטעה בה ויחשוב שהיא שני דינרין מחצית הסלע: [[על יתר ממחצית וכו'.]] פסק כרב הונא דאמר הכין וכן בהלכות: [[ואם לא חסרה וכו'.]] שתות הוא דין האונאה ופסק כר''ש דאמר הכין וכן בהלכות: [[אבל לא במשקל.]] כתב הר''א ז''ל א''א פירוש שלא ישקול בהם סלעים אחרים ע''כ. רצה הרב ז''ל לומר שאם היתה למשקל אחר ישרה מותר לשקול בה ואין כוונת רבינו ז''ל אלא למשקל שהיא חסרה. ויפה פירש: [[שכל פחות משתות וכו'.]] זה נתינת טעם לדין וכן הוא בגמרא. וכתב הר''א ז''ל א''א ואף במשא ומתן אם נתנה בחזקת שלימה הרי זה מקח טעות ע''כ. ודברי הרב אמת כל זמן שהסלעים יוצאים במשקל דכל דבר שבמדה ובמניין ושבמשקל חוזר הוא. אבל יש שפירשו שאין המקח בטל אלא שהוא מחזיר האונאה אפילו פחות משתות וזה מבואר בהרבה מקומות ואף המחבר סובר כן פרק י''ב מהלכות מכירה ושם יתבארו עיקרי הדברים בעז''ה: 


! ו 
[[סלע שנפגמה וכו'.]] גם זה שם. [[ומה שכתב אסור למכור אותם לחרם או להרג.]] כל שכן בנפגמה מן הצד שיכולין יותר לרמות בה: [[אבל נוקבה ותולה בצואר הקטן.]] היינו דוקא בנפגמה באמצע וכמו שנתבאר והכל מפורש שם: 


! ז 
[[עושה אדם וכו'.]] ברייתא בפרק המוכר את הספינה (בבא בתרא דף פ''ט:): [[אבל לא יעשה קבים.]] הוא מבואר בסוגיא שם: [[וכן במדות וכו'.]] הכל מבואר שם (דף ל') הדין והטעם: 


! ח 
[[אחד הנושא וכו'.]] דין העכו''ם כבר בארתיו פ''א מהלכות אלו וכבר נתבאר שהמשקל הוא כגזל כדאיתא בריש פרק איזהו נשך (דף ס''א:) בשמועה שהבאתי בראש הפרק: [[וכן אסור וכו'.]] זה מפורש בברייתא פרק הגוזל ומאכיל (דף קי''ג) בשם ר''ע: 


! ט 
[[וכן במדת וכו'.]] בברייתא פרק איזהו נשך (בבא מציעא דף ס''א:) ופרק המוכר את הספינה (בבא בתרא דף פ''ט:): 


! י 
[[בני חבורה וכו'.]] זה מימרא כלשונה סוף פרק איזהו נשך (דף ע''ה) ופירשו משום לווין ופורעין ביו''ט שאסור כל אחד לומר לחבירו הלויני אלא השאילני כיון שהם מקפידין הרי הם כנכרים ודין יו''ט בזה כשבת. ודין השבת מפורש פרק כ''ג מהלכות שבת: 


! יא 
[[המסיג גבול רעהו וכו'.]] זה מפורש בברייתא בסיפרי בפ' שופטים: 


! יב 
[[קשה עונשן של מדות וכו'.]] מימרא פרק המוכר את הספינה (דף פ''ח:): [[וכל הכופר וכו'.]] בספרא וענין זה המאמר שהשוקל במדה חסירה הוא כעובר עבירה בסתר שדוחק רגלי השכינה ופירוש המאמר ההוא שהוא כופר בהשגחה וסובר שהוא כלה בגלגל הירח ולא בארץ הנקראת על צד ההשאלה הדום רגלי ה' כמו שאמר והארץ הדום רגלי וכן הוא הכופר במצוה הזו, ויציאת מצרים היו בה מופתים מחודשים והם מורים על החדוש ועל ההשגחה ובזה יתקיימו לנו צוויי התורה ואזהרותיה ובלתי כן יתבטלו כולן, וזה מאמרו שהיא גרמה לכל הצוויין: 

~ הלכות גנבה - פרק שמיני




! א 
[[מצות עשה לדקדק וכו'.]] זה מפורש בכתוב ופשוט הוא: [[וכן במדת הקרקע וכו'.]] פירוש כתבי הגמטריא היא חכמת השיעור והתשבורת ועליהן אמרו תקופות שהוא חכמת החשבון כמו שאמרו לחשב תקופות וגמטריאות חכמת השיעור פרפריות לחכמה פירוש לחכמת התכונה הקרויה חכמה ובינה: [[שאפילו מלא אצבע וכו'.]] מימרא פרק המקבל (בבא מציעא דף ק''ז:): 


! ב 
[[ארבע אמות הסמוכין לחריץ וכו'.]] גם זה מימרא שם ושתיהן רב יהודה אמרן: 


! ג 
[[והמודד את הקרקע וכו'.]] זה מבואר בברייתא פרק איזהו נשך (דף ס''א:) ובהמוכר את הספינה (דף פ''ט:) ואין שם טעם הנזכר אלא זה הלשון שלא ימדוד לאחד בימות החמה ולאחד בימות הגשמים והרב ז''ל פירש הטעם שמדידה זו בחבל וכן פירש''י ז''ל ומכאן יצא לו שאם מדד בשלשלת של ברזל שאין בכך כלום וכן עיקר וכן כתבו הגאונים ז''ל: 


! ד 
[[אין עושין משקלות וכו'.]] ברייתא מפורשת בפרק המוכר את הספינה (דף פ''ט:): 


! ה 
[[אין עושין את המחק וכו'.]] פירוש מחק שמוחקין בו את המדה. ופירוש אשכרוע העץ שקורין בויי''ש וגם זה ברייתא מפורשת שם: 


! ו 
[[אין עושין את המחק צדו וכו'.]] גם זה ברייתא מפורשת שם. ויש מי שפירש הטעם כשלוקח מוחק בצדו עבה שאינו מוחק כל כך וכשמוכר מוחק בצדו קצר: 


! ז 
[[אין טומנין וכו'.]] ברייתא שם (דף ס''א:) ובאיזהו נשך. ופירוש לא ירתיח שלא לשפוך במהרה ויעלה רתיחה כלומר קצף שקורין אשקומ''א ונראה המדה כאילו מלאה והיא אינה מלאה: 

! יא 
((ח-יא)) [[מוכרי עששיות של ברזל וכו' מאזני חנוני וכו' החוט שתולין בו הפלס וכו' מאזנים של מוכרי צמר וכו' וכן חוט מאזנים של זהב וכו' עד כפי שהוא רוצה.]] הכל מבואר בברייתא בפ' המוכר את הספינה (דף פ''ט) במלות שונות אבל זהו פירושן. וטעם אלו הדברים לפי גודל המשקל ומיעוטו. ומ''ש במאזנים של זהב כפי מה שהוא רוצה. לפי שהביא שם בברייתא בשל זהב וקנה ומיתנה שלה איני יודע ולפיכך כתב כן הרב: 

! יג 
((יב-יג)) [[מנין שחייב המוכר וכו'.]] זה מבואר בגמרא ומשנה שם ושיעור גרומי הלח והיבש מפורשים שם וכן כתב בהלכות אע''ג דבגמרא בעיא ולא איפשיטה בגרומי היבש אם הוא חלק אחד ממאתים או מארבע מאות מספיקא אינו חייב. ויש מי שכתב שהטעם שהכרע הלח מרובה על היבש מפני שמן הלח ישאר בכלי ואין כן מן היבש וטעם נכון הוא: 


! יד 
[[במה דברים אמורים וכו'.]] גם זה מבואר שם: 


! טו 
[[היה שוקל וכו' לא יאמר וכו'.]] פ' הלוקח וברייתא שם: 


! טז 
[[מקום שנהגו וכו'.]] משנה שם (דף פ''ח:) ויש מי שפירש דקה כגון מדת הקב. גסה כגון מדת הסאה. והענין הוא מפני שיהיה העודף על המדה יותר במדות מרובות ומיעט במדה אחת: [[למחוק וכו'.]] ברייתא שם (דף פ''ט) וכן הדין במקום ששוקלים עין בעין או מכריעין שא''א לשנות אפילו בתוספת דמים או בפחיתתן וכן הוא מבואר שם ובספרי. והרב ז''ל כתב אחד והוא הדין לחבירו: 


! יז 
[[בני מדינה וכו'.]] מימרא דשמואל שם (דף צ'): 


! יח 
[[הסיטון וכו'.]] פירוש זו המלה כתב הרב ז''ל במשנת דמאי פ''ב המוכר מאכלים רבים במדה גסה עכ''ל. והוא מוכר יותר במדה גסה מן החנונים ואינו מוכר בתדירות כל כך, וזה משנה בהספינה (דף פ''ט) ופסק דלא כרשב''ג: 


! יט 
[[המבקש לשקול וכו'.]] שם (דף פ''ט) וגרסתו כגרסת האלפסי ז''ל והיא נכונה מן הגרסאות שלנו: 


! כ 
[[חייבין בית דין וכו'.]] ברייתא שם יהיה לך מלמד שמעמידין וכו' ופסק כפסק ההלכות: [[וכל מי שנמצא וכו'.]] זהו אגרדמים הנזכר בברייתא ממונה להלקות ולענוש מעוות המדות ומפקיע שערים וכן פירש''י ז''ל: 


~ הלכות גנבה - פרק תשיעי

! א 
[[כל הגונב נפש וכו'.]] זה מבוא' בכתוב ואיתא בסנהדרין פ' אלו הן הנחנקין (דף פ''ו) בפירוש וכן המוכרו שם מבואר בברייתא: [[על שני לאוין וכו'.]] פסק הרב ז''ל כמ''ד לאו שניתן לאזהרת בית דין אין לוקין עליו וזה המחלוקת במקומות רבים מן הגמרא: 


! ב 
[[אין הגנב חייב מיתת חנק וכו'.]] משנה שם (דף פ''ה:) פ' הנחנקין: [[ואפילו לא נשתמש וכו'.]] זה מבואר בגמרא דקאמר עימור בפחות משוה פרוטה איכא בינייהו ופסק כת''ק דמתניתין: [[ואף ע''פ שהנגנב ישן וכו'.]] זה מתבאר בסוגיא בפירוש דקאמר ישן דזגא עליה ועל כרחך לא איבעיא להו התם אלא כשמכרו ישן אבל מכרו נעור ה''ז שמוש ודאי אע''פ שיש שיטה אחרת בשאלה ההיא וכן עיקר וכשנערו אחר מכן ומכרו היא כמו שיתבאר בסמוך: 


! ג 
[[גנבו ונשתמש בו וכו'.]] זה מבואר שם במשנה ובברייתא: [[גנבו והוציאו וכו'.]] כל הבבא ברייתא מפורשת ונראה מדעתו ז''ל כפי פירש''י ז''ל דפירש דלא בעינן ליפוק מרשות גנב אחר מכירה, ומה שהזכירו שם ועדיין ישנו ברשותו פירושו ברשות נגנב שלא כדברי מי שפירש ברשות גנב ואע''פ שפשט הברייתא מורה כן הנכון הוא שפירושה כפירוש המשנה וגרסתו שם מכרו לאביו או לאחיו פטור וכן עיקר: [[וכן אם גנבו וכו'.]] בעיא דלא איפשיטא שם וספק נפשות להקל: 


! ד 
[[וכן אם גנב כו'.]] ג''ז בעיא דלא איפשיטא וידוע שספק נפשות להקל: 


! ה 
[[הגונב את בנו וכו'.]] בבא זו מפורשת במשנה ובגמ' (דף פ''ה:) ופסק כחכמים דפטרי: 


! ו 
[[אחד הגונב את הגדול וכו'.]] ברייתא שם (דף פ''ה:): [[בין זכר בין נקבה.]] באותה ברייתא: [[בין שהיה הגונב איש או אשה.]] זה פשוט דהשוה הכתוב אשה לאיש לכל עונשין שבתורה כדאי' פ''ק דקדושין (דף ל''ה) ובב''ק (דף ט''ו) ואיתא בברייתא שם בסנהדרין: [[או שגנב גר וכו'.]] ברייתא שם. והטעם שכתב אלו בכלל אחינו מפורש שם: [[אבל הגונב את העבד או מי שחציו עבד וכו'.]] זה מבואר במשנה (ובגמרא) ופסק כחכמים ופי' והוא הדין לאשה שפחה שפטור ואל תטעה במה שאמר בגמרא מכר x שפחה לעובריה וכו' דההיא בבת חורין מיירי אלא שהוא מוכרה בתורת שפחה לעוברין וכן ביאר ז''ל למעלה: 


! ז 
[[הבא במחתרת וכו'.]] זה מבואר בכתוב ונדרש בסנהדרין פרק בן סורר ומורה (דף ע''ב). ומה שחייב ביום נ''ל שיצא לו מן הברייתא ששנינו שם בזה הלשון ת''ר [אין לו דמים] אם זרחה השמש עליו וכי השמש עליו בלבד זרחה אלא אם ברור לך הדבר כשמש. וזה פירושו וכי השמש בלבד כלומר אם פירוש הכתוב כשתזרח השמש ביום יהיה לו דמים שאינו בא להרוג ביום יאמר הכתוב אם זרחה השמש סתם ולא יאמר עליו שהשמש לכל העולם זורח אלא הכוונה הוא שבין ביום ובין בלילה אין לו דמים אא''כ הדבר ברור כשמש. והר''א ז''ל כתב דביום אינו רשאי להרגו דאין מקרא יוצא מידי פשוטו והאריך בזה. ומה יעשה הר''א בפסוק וקצותה את כפה ובפסוק עין תחת עין ובפסוק וגם בעליו יומת שכל אלו נדרשין בממון שלא כפשטן. ואפשר שהוא סובר שהברייתא לא באה למעט שאין לו דמים דודאי יש לו אלא שממלת עליו יצא לנו דין האב על הבן. ודברי רבינו ז''ל עיקר שזו היא פשטה של ברייתא באמת. ומדברי ר''ח ז''ל שכתב בפירוש התורה נראה שהוא סובר כדברי ר''א ז''ל וצ''ע. אח''כ מצאתי לשון הברייתא והיא מכוונת כדברי רבינו: [[ורשות יש לכל אחד ואחד וכו'.]] מבואר בברייתות שם: 


! ח 
[[ואחד הבא במחתרת או גנב וכו'.]] ברייתא שם וזה נוסחא שנינו בפרק בן סורר ומורה ת''ר מחתרת אין לי אלא מחתרת גגו חצרו וקרפיפו מניין ת''ל ימצא הגנב מ''מ א''כ מה ת''ל מחתרת מפני שרוב גנבים מצויין במחתרת תניא אידך מחתרת אין לי אלא מחתרת גגו חצרו וקרפיפו מניין ת''ל ימצא [הגנב מ''מ] א''כ מה ת''ל מחתרת [מחתרתו] זו היא התראתו ע''כ בגמ'. ופירש''י זו היא התראתו שא''צ התראה [אחרת] אלא הורגו מיד כיון דטרח ומסר נפשו לחתור להכי אתא דאי קאי לאפאי בעל הבית קטילנא ליה ואמרה תורה כיון דרודף הוא א''צ התראה אלא מצילין אותו בנפשו אבל נכנס לחצרו וגגו (וקרפיפו) דרך הפתח אינו הורגו עד שיתרו בו בעדים חזי דקאימנא באפך וקטילנא לך וזה יקבל עליו התראה ויאמר יודע אני ועל מנת כן אני עושה שאם תעמוד לנגדי אהרוג אותך אבל בלא התראה לא דדילמא לאו אדעתא דנפשות קא אתי אלא דאשכח פתחא להדיא ועל אדעתא דאי קאי באפאי ליפוק ע''כ לשון רש''י ז''ל. ולפ''ז לדעת ברייתא זו הבא בחצר או בגג או בקרפף דרך הפתח צריך התראה. ורבינו ז''ל לא חילק. ואפשר שהוא סובר שהברייתות חולקות שהברייתא הראשונה אין לה חלוק בין בא במחתרת לדרך פתח דבכל גוונא לא בעי התראה ולא אמרה תורה מחתרת אלא מפני שרוב הגנבים מצויין במחתרת ודברה במצוי וזהו שכתב רבינו בסוף בבא זו לפי שדרך הגנבים לבא במחתרת. ואפשר ג''כ שהוא מפרש ברייתא דאמר מחתרתו זו היא התראתו בפנים אחרים דלאו למעוטי דרך פתח ליבעי התראה אלא כל גנב הרי הוא כבא במחתרת מה בא במחתרת בא להרוג וזו היא התראתו אף כל גנב כך. וכ''נ מדברי ר''מ ז''ל: 


! ט 
[[ומפני מה התירה תורה דמו וכו'.]] טעם הכתוב מבואר בגמ' שם: [[בין שהיה קטן וכו'.]] יצא לו ז''ל ממימרא דרב הונא דאמר קטן הרודף ניתן להצילו בנפשו וכו' ואמרינן התם בסוף הסוגיא אבע''א אמר לך רב הונא אנא דאמרי כתנא דמחתרת דאמר מחתרתו זו היא התראתו: 


! י 
[[היה הדבר ברור לבעל הבית שזה הגנב וכו'.]] זה מבואר בברייתא שהזכרנו. ודע שלא מיעטו אב על בן בדוקא אלא הוא הדין לכל אדם שאנו יודעים בו שירחם עליו כרחם אב על בנים וכן מוכיח שם בגמ' בההיא דאמר רב כל דאתו עלי במחתרתא קטילנא ליה לבר מדרב חנינא בר שילא ואסיקנא טעם משום דקים ליה ביה דרחים עליה כרחם אב על הבן וכן מוכיח בברייתא עצמה שהראשונה עצמה העמידו בבן על האב וקתני בה אם ברור לך כשמש שיש לו שלום עמך אל תהרגהו ושם מתברר שאין חלוק בין האב על הבן לבן על האב אלא בסתם שאינו ידוע אם ירחמנו אם לאו אבל בידוע שלא ירחם אפילו בן הורג לאב ובידוע שירחם אפי' אב לבן אינו הורג וכ''נ מפירש''י ז''ל ובודאי החלק האחרון הוא מבואר מההיא דרב: 


! יא 
[[וכן הגנב שגנב ויצא וכו'.]] זה פשוט שיש לו דמים כל זמן שיצא מן המחתרת ומבואר שם בשנטל כלים ויצא: [[וכן אם הקיפוהו בני אדם או וכו'.]] מ''ש עדים הוא כדרך התרגום שאמר אם עינא דסהדיא נפלת עלוהי. והענין שאם יש עדים שראו הגנב שנכנס וגונב והוא רואה אותן ודאי יש לו דמים שלא יגנוב שהרי הוא יודע שהעדים יחייבוהו תשלומין בב''ד. זה כתב הרמב''ן ז''ל בפירושיו בתורה לדעת התרגום וגם רש''י ז''ל נראה שהיה מודה לדין התרגום. והר''א ז''ל כתב לא ידעתי מהו עכ''ל. אע''פ שכתב שהיא כדין התרגום. [[ומ''ש או בני אדם.]] הוא מבואר במכילתא דר' ישמעאל כמ''ש הר''א ז''ל: 


! יב 
[[וכן הבא במחתרת לתוך גינתו או וכו'.]] זה מתברר מברייתא שלא ריבתה תורה אלא גגו וחצרו וקרפיפו שבעל הבית מצוי בהן: 


! יג 
[[כל גנב שיש לו דמים אם וכו'.]] פקוח הגל מפורש שם פרק בן סו''מ (דף ע''ב:): [[ואם שיבר כלים בביאתו וכו'.]] מפורש במשנה ומסקנא בגמ' דדוקא שבר דליתנהו אבל נטל דאיתנהו חייב להחזיר אע''פ שאין לו דמים וכן עיקר: 


# הלכות גזלה ואבדה

~ הלכות גזלה ואבדה - פרק ראשון

! א 
[[כל הגוזל את וכו'.]] שיעור הפרוטה הוא מבואר פ' ד' מיתות ב''ד (דף נ''ז) וכן בפ' הגוזל עצים (דף ק''ג): [[ואין לוקין על לאו זה.]] זה מתברר פ' אלו הן הלוקין (דף ט''ז) ובסוגיא בפירוש:

! ב 
[[ואסור לגזול כל שהוא דין תורה.]] זה מתברר בסוגיא דארבע מיתות. מיהו כתבו קצת מן המפרשים ז''ל דדוקא כשיעור מאי דקפדי ביה קצת מן האנשים אבל ליטול מן החבילה קיסם או מן הגדר לחצוץ בו שיניו דליכא איניש דקפיד ביה בכי האי שרי ואף זה אסרו בירושלמי ממדת חסידות: [[ואפילו עובד כוכבים וכו'.]] מבואר פרק הגוזל ומאכיל (דף קי''ג) וכר''ע וכן העלו שם: 

! ג 
[[אי זהו גוזל וכו'.]] לפי דעת הרב הסוגיא שבפ' המקבל (דף קי''א) דאסקינן התם זהו עושק זהו גזל ולמה חילקן הכתוב לעבור עליו בשני לאוין, פירוש בעושק וגזל האמורין גבי שכירות דלעיל מינה אמר כל הכובש שכר שכיר עובר בחמשה שמות משום בל תגזול ומשום בל תעשוק וגבי שכירות א''א לגזול כעין ויגזול את החנית בשום צד. אבל באמת לא נתחוור לי ענין זה לפי פשט הסוגיות שהרי בכתוב לא מצינו כי אם פסוק אחד מלא תגזול ואוקימניה בפ' איזהו נשך (דף ס''א) בכובש שכר שכיר דגזל גמור מבינייהו דרבית ואונאה אתיא וא''כ היאך נעשות מצוות חלוקות וצ''ע. והרב סמך על הסוגיא דפרק מרובה (דף ע''ט:) דאמר היכי דמי גזלן כעין ויגזול את החנית וכו' ואינה מוכרחת: 


! ה 
[[כל הגוזל חייב להחזיר וכו'.]] זה מבואר פ' הגוזל עצים (דף צ''ד) ובהרבה מקומות: [[אפילו גזל קורה וכו'.]] משנה פ' הניזקין בגיטין (דף נ''ה) והובאה פ' הגוזל (דף צ''ה): [[אפילו גזל קורה ועשאה וכו'.]] מימרא דרבינא פרק לולב הגזול. [[ומ''ש ולא בנאה בטיט]] לפי שאם בנאה בטיט אינו מחזיר אלא דמיה שהרי הוא כגזל קורה ובנאה וכן מפורש שם: 


! ו 
[[הגוזל פחות מש''פ וכו'.]] בהגוזל עצים (דף ק''ג): [[גזל ג' אגודות וכו'.]] מימרא מפורשת שם ופי' אגודות דברים הנאגדים כגון ירק: [[גזל שתים שוות פרוטה וכו'.]] זו היא בעיא דאיפשיטא שם בזה הלשון [אע''פ] שגזלה אין כאן מצות השבה אין כאן. ופירוש שלא קיים מצות השבה ואע''פ שאין כאן גזילה חשובה במה שהוא מעכב לעצמו אם בא לקיים מצות והשיב את הגזילה יחזיר הכל כיון שבתחלה היתה הגזלה פרוטה וכן פירשו ז''ל: 


! ז 
[[הגוזל את חבירו בישוב וכו'.]] משנה פ' הגוזל ומאכיל (דף קי''ג): 


! ח 
[[הגוזל את חבירו והבליע לו וכו'.]] ברייתא שם פ' הגוזל ומאכיל והחלוק בין שהטיל לכיס שיש בו מעות בין לכיס שאין בו מעות אוקימתא בתרייתא שם בגמרא ודבריו בפירוש כפירוש הרב אלפסי ז''ל ועיקר: 


! ט 
[[כל החומד וכו'.]] זה מבואר במכילתא ואמרינן פ''ק דמציעא (דף ה':) מורה ואמר דמי קא יהיבנא ואמר והא קעבר בלאו דלא תחמוד אלמא שהקונה בדמים כל זמן שלא היה בדעת המוכר למכור וזה לקחו שהפציר בו כמ''ש הרב עבר משום לא תחמוד. וכתב עליו הר''א ז''ל ולא אמר רוצה אני, דעת הרב ז''ל מפני שאם אמר רוצה אני מקחו קיים ולא גרע מתליוהו וזבין דאסיקנא פרק חזקת הבתים (דף מ''ח) דזביניה זביני וכדאיתא פרק י' מהלכות מכירה וכיון שכן אין בו לאו. ולא כן דעת הרב ז''ל אלא מקחו קיים אע''פ שעבר ואע''ג דאמר רבא בתמורה (דף ג':) כל מילתא דאמר רחמנא לא תעביד אי עביד לא מהני מידי והאי דלקי דעבר אהורמנא דמלכא הרי הוא כעין גוזל צמר ועשה ממנו בגד שאינו משלם אלא כשעת הגזלה וקנה הדבר בשינוי כדאיתא התם אף כאן קנה בדמים: [[ואין לוקין על לאו זה שאין בו מעשה.]] כתב הר''א ז''ל א''א לא ראיתי דבר תימה גדול מזה וכו'. הלך הרב המשיג לשיטתו שכתב שאם אמר רוצה אני המוכר שהלוקח פטור אבל דעת רבינו ז''ל שהאיסור אף ברצון המוכר הוא וע''כ כתב שאין בו מעשה לפי שנטילת החפץ ברצון המוכר הוא נעשה אבל ההשתדלות אשר השתדל כדי לרצותו הוא האיסור ונגמר בשעת המקח ובהשתדלות לא היה מעשה ולכך לא נתן טעם לפי שהוא חייב להחזיר החפץ שכיון שברצון המוכר נעשה אין כאן חיוב השבה. זהו הנראה מדברי הרב ז''ל ומ''מ שיטת הר''א ז''ל נכונה יותר: 


! י 
[[כל המתאוה וכו'.]] מבואר במכילתא לחייב על התאוה בפני עצמה ועל החימוד בפני עצמו. ונ''ל שדעת הר''א ז''ל שחיוב התאוה זו היא שיתאוה לקנות בדמים שלא ברצון הבעלים: 


! יא 
[[התאוה מביאה לידי חימוד וכו'.]] שם במכילתא וכבר ביאר הר''ם ז''ל דינין אלו בסה''מ במצות רס''ה ורס''ו והביא הברייתות הנאמרות על זה: 


! יג 
[[כל הגוזל את חבירו וכו'.]] מימרא פרק הגוזל בתרא (בבא קמא דף קי''ט): [[ואף על פי כן אם לא היתה הגזלה וכו'.]] ברייתא פרק הגוזל עצים (בבא קמא דף צ''ד:). [[ומה שכתב ובא מאליו.]] אפשר שרמז בזה למה שכתבו קצת המפרשים ז''ל שלא אמרו אלא במי שנתעורר לעשות התשובה מאליו שלא ע''י הכרח ב''ד וזהו שבכל הגמרא אחר תקנה זו היו דנין דיני גזלה לרשעים שלא היו עושין תשובה מאליהן. ויש אומרים שאם אתה אומר כן הכל יערימו ויעשו כן כדי שלא יקבלו מהם ויפטרו ועל כן פירשו שהתקנה ההיא לא נמשכה אלא לדורו של רבי שתקנה וזהו שאחריו היו דנין דיני גזלות ול''נ שאע''פ שאמרו המקבל אין רוח חכמים נוחה הימנו אם רוצה לקבל ולכוף את הגזלן בבית דין הם נזקקין לו. ודע כי לכל הדעות שלשה דינין היו בדבר גזלה. אם גזלה קיימת מחזירה ומקבלה הימנו, אבל יש בחזרתה הוצאה כגון קורה שבנאה בבנין מחזיר הדמים ונוטלה הימנו אבל לא גוף הדבר, אין גזלה קיימת אפילו דמים אין מקבלין ממנו לכתחלה וכולן נתבארו בדברי הרב ז''ל ומבוארים שם בגמ': 

~ הלכות גזלה ואבדה - פרק שני




! א 
[[הגזילה שלא נשתנית וכו'.]] זה מפורש פרק הגוזל עצים (בבא קמא דף צ''ד:). [[ומה שכתב אף על פי שמת הגזלן והרי היא ביד בניו.]] נתבאר פרק הגוזל ומאכיל דקיימא לן כרבא וכר' אושעיא דאמר רשות יורש לאו כרשות לוקח דמי וכ''כ בהלכות: [[ואם נשתנית וכו'.]] משנה פרק הגוזל עצים (דף צ''ג:) ובפרק זה יתבאר איזה דבר יקרא שינוי: 


! ב 
[[ודין זה דין תורה וכו'.]] מימרא בהגוזל עצים (דף צ''ח:) ובפרק מרובה (דף ס''ו): [[נתייאשו הבעלים וכו'.]] דעת הרב ז''ל שאין הגזלן קונה דבר ואף לא השבח קודם יאוש ועל דעת זה כתב דבריו באלו הדינין הבאים. וכ''כ הר''א ז''ל ואמר ויש לדבריו מקצת ראיה וכו' ואיני מכיר ראיה זו דההיא דיאוש דאמור רבנן התם דקני קונה לגמרי אמרו שקנה כל גוף הדבר ולא קי''ל אלא כמ''ד יאוש כדי אינו קונה אפילו מדרבנן. ואדרבה יש לי קושיא על דברי הרב ז''ל משום דהא מ''ד יאוש כדי קונה על כרחך הנך ברייתות דאמרי דשבח הגזלה דגזלן בלפני יאוש מוקי להו דאי לאחר יאוש הכל שלו אלא שיש לתרץ דאין ה''נ אלא שאנו סוברין דאינו קונה ואמרי דשבח דוקא קונה לאחר יאוש ולא הוה תיובתא ולא סייעתא. עוד כתב הר''א ז''ל ועוד הכריחו מה שראה בכאן מכר והוריש וקשיא ליה אם הגזלן וכו' אימא לא ליעבד תקנתא ללוקח וליורשים קמ''ל וזה עיקר ע''כ. כל זה כתב לפנינו בהגוזל והשביח ומכר ודברי תימה הם היאך העמיד ההוא דמכר לאחר יאוש שאם כן מהו מה שהשביח מכר והלא כבר הכל קנוי ללוקח ביאוש ושינוי רשות דליכא מ''ד דלא קני. וגם הר''א ז''ל כתב כן בפירושיו וחזר בו ממ''ש כאן לפי שהיתה כשגגה שיוצא מלפני השליט, ולולא שכתב הר''א ז''ל בהלכות גנבה דמסתברא כדברי רבינו הרב במה שחילק בין קודם יאוש לאחר יאוש הייתי אומר שיש ט''ס בהשגות והיה לו לכתוב ולעולם הא נמי לפני יאוש וחולק עם רבינו בדין זה. סוף דבר דברי הרב רבינו ברורים לפי שיטתו שסבר דאין שבח גזלה דגזלן אלא לאחר יאוש וכשהגיע לזה דמכר בהכרח העמידוה לפני יאוש וכמ''ש. והנראה אצלי שאין חלוק בזה וכל הברייתות סתם הם שנויות והא דמכר שהיא שנויה על דינין אלו בגמרא הוא לפני יאוש וה''ה לכולן ומפני תקנת השבים וכר''י וכדמוכח התם וכדעת הרב אלפסי ז''ל שסתם ולא ראיתי אחד מן המחברים שחלק בזה לולא הרב ז''ל. וכן נ''ל מאותה של ס''פ המפקיד (דף מ''ג) שאמרו בית הלל השולח יד בפקדון והוא הגזלן ששבח הגזלה לנפקד ושם ודאי אין ראוי לומר יאוש שהרי הפקדון ברשות נפקד הוא ובעל לא נתייאש ממנו שהרי אינו יודע הנפקד מה יעשה ממנו: [[וכשמחזיר הגזלה שמין לו וכו'.]] וגם בזה כתב הר''א ז''ל י''א נוטל את השבח עצמו וכו'. וכדברי רבינו פירש''י ז''ל והרשב''א ז''ל בחידושיו. ודע שדעת רבינו דכי אמר התם לר''ש וכו' בדמי מסלקין ליה או מבשרא שקיל משום דלר''י פשיטא דדינו בדמים שדי בכך מפני תקנת השבים ושאר המפרשים פירשו הפך מזה דלר''י פשיטא דבגוף השבח מסלקין ליה: 


! ג 
[[מכרה הגזלן וכו'.]] זה מפורש בהרבה מקומות דיאוש ושינוי רשות קני. [[ומה שכתב בין לאחר מכירה ונתינה]] שהכוונה ששינוי רשות ואחר כך יאוש קנה כבר העירותי על זה פרק חמישי מהלכות גניבה ויש חולקין: 


! ד 
[[הגוזל והשביח ומכר או וכו'.]] בדין זה הלך הרב לשיטתו דקודם יאוש אין לגזלן דבר ומפני כך כתב וחוזר הנגזל ונוטל דמי השבח מהגזלן וזו בהכרח היא לפני יאוש וכמו שהוכחתי: [[וכן אם השביח הלוקח וכו'.]] אמר בגמרא (דף צ''ו) בעי רבא השביח לוקח מהו בתר דבעי הדר פשטה מה מכר (לו) ראשון לשני כל זכות שתבא לידו ע''כ. ולפני יאוש הוא ופירושה כשם שאם השביח גזלן השבח שלו כך אם השביח לוקח השבח שלו. ולדעת רבינו כשם שאם השביח גזלן ואח''כ מכר השבח של לוקח כך כשמכר בתחלה ואח''כ השביח לוקח השבח של לוקח: 


! ה 
[[מכר הגזלן וכו'.]] שם: [[מכרה העכו''ם לישראל אחר וכו'.]] בעיא דלא איפשיטא שם: 


! ו 
[[כבר בארנו וכו'.]] שם כבר כתבתי כי אין לי ראיה למה הצריך הרב יאוש: [[כיצד גזל פרה וכו'.]] זה מחלוקת תנאים בברייתא (דף צ''ה) ודבריו כדברי ההלכות שפסק כר''ש ואליבא דר''י: 


! ז 
[[גזל פרה מעוברת וכו'.]] זה מפורש במשנה (דף צ''ג:): [[ואם לפני יאוש או קודם שנשתנה ילדה וכו'.]] כבר כתבתי לעיל שדעת הרב ז''ל לומר שקודם יאוש אין הגנב קונה כלום אפילו בשבח והר''א ז''ל השיג כאן שסובר שאין לך שינוי גדול מלידה וגזיזה וכבר כתבתי למעלה שדבריהם בחלוק היאוש צריך עיון: 


! ח 
[[גנב או גזל והקדיש וכו' הרי היא ברשות הגזלן וכו'.]] זה מבואר בסוגיא דפרק הניזקין (דף נ''ב:) מיהו הרב המשיג פירשה בגזל פרה מעוברת ורחל טעונה הא לאו הכי לא ודבריו מפורשים בהשגות: 


! ט 
[[במה דברים אמורים בשבח וכו' אבל אם היתה כחושה ופטמה וכו'.]] זה דבר נכון שלא יעשה הגזלן הוצאה לתועלת הנגזל ולא אמרו אלא בגיזות וולדות כדאיתא בגמרא דאתו ממילא והרי הוא כשאר הגזלנין דעד כאן לא אמר לעיל דכיון דהקדיש כל ולדות וגיזות עד שעת ההקדש של בעלים אלא משום דכיון שהקדיש ליכא בזה משום תקנת השבים וכן הר''א ז''ל: 


! י 
[[שינוי החוזר לברייתו וכו'.]] מפורש במימרות הרבה בפרק הגוזל עצים (דף צ''ו): [[כיצד הגוזל עצים.]] בראש הפרק (דף צ''ג ע''ב): 


! יא 
[[גזל עפר וכו' גזל לשון מתכת.]] מימרות דרב פפא שם (דף צ''ו:): 


! יב 
[[אבל הגוזל עצים.]] מפורש בראש הפרק שם (צ''ג:): [[או שגזל וכו' עד וכן כל כיוצא בזה.]] מפורש במימרות דרב פפא ורבא הנזכרות (דף צ''ו): 


! יג 
[[הגוזל מעות ישנות וכו'. גזל מעות וכו'. גזל דקל וכו'.]] מפורש שם: 


! יד 
[[גזל קורות גדולות וכו'.]] מפורש שם: [[גזל לולב וכו'.]] שם: [[גזל עלין ועשאם חופיא קנה.]] גם זה שם ופירוש חופיא שחלק העלין לשנים ועשה מהן כסוי לכלים שזה שינוי שאינו חוזר לברייתו בשום צד. וטעם לולב שהפריד העלין שקנה ודקל מחובר וקצצו שלא קנה ואלו שניהם אינן חוזרין לברייתן מפני שדקל שמו עליו אף אחר שנפחת מה שאין כן בלולב והכי מפורש שם: [[גזל טלה ונעשה איל וכו'.]] מפורש שם בהגוזל ומרובה (דף ס''ו): 


! טו 
[[גזל כלי ושברו.]] הכי אסיקנא פ''ק דב''ק (דף י''א) והלכתא אין שמין לא לגנב ולא לגזלן וכפי הפירוש הזה פירשו הגאונים ז''ל: [[ואם רצו וכו'.]] נראה שדעת הרב ז''ל לומר שבעל כרחו של גזלן מוציאין ממנו השברים דאי מרצונו פשיטא כיון שהם מתרצים. וצ''ע למה לא קנה הגזלן בשינוי מעשה ואולי בששמו עליו: 


! טז 
[[גזלה שלא נשתנית וכו'.]] מפורש במרובה (דף ס''ה) ובהמפקיד (דף מ''ג): 

~ הלכות גזלה ואבדה - פרק שלישי




! א 
[[הגוזל חבית של יין מחברו וכו'.]] מימרא מפורשת במרובה (דף ס''ה) ובהמפקיד (דף מ''ג): [[נשברה מאליה.]] מפורש שם: 


! ב 
[[היתה שוה בשעת הגזלה וכו'.]] מפורש שם במרובה ובמשנתנו דכל הגזלנין משלמין כשעת הגזלה כדמוכח בפרק המפקיד (דף מ''ג): 


! ג 
[[הגוזל חותל וכו'.]] מימרא שם מפורשת בהשואל במציעא (דף צ''ט:) בשם שמואל. [[ומ''ש אבל בהקדיש וכו'.]] מפורש ג''כ שם: 


! ד 
[[גזל בהמה והזקינה וכו'.]] במשנה בהגוזל (דף צ''ו:) מפורש: [[או כחשה וכו'.]] מפורש בגמרא: [[או שגזל מטבע ונסדק.]] מפורש בגמ': [[או פסלו המלך.]] בגמ' (דף צ''ז) מחלוקת ופסק כרב יהודה: [[או שגזל פירות והרקיבו כולן.]] מפורש בגמ' (דף צ''ח:) ודוקא כולן כדאיתא בגמרא וכמ''ש רבינו בסמוך: [[אבל אם גזל בהמות וכו'.]] מפורש בגמרא: [[או שגזל עבדים וכו'.]] טעם העבדים מפני שדינן כדין הקרקע שאינה נגזלת והכי פסק רב בגמרא (דף צ''ו:) וכן עיקר. וכבר כתבו המפרשים דבכל דין תורה דינם כקרקע: [[או שגזל מטבע.]] משנה שם: [[והרקיבו מקצתם.]] מפורש בגמרא: [[תרומה ונטמאת וכו' גזל חמץ ועבר וכו'.]] מפורש במשנה: [[בהמה שנעבדה בה עבירה וכו'.]] פירוש שנרבעה ופסולה ליקרב על גבי המזבח או שנפסלה ע''י מום: [[ומ''ש או שהיתה יוצאת וכו'.]] מפורש במשנה: 


! ה 
[[במה דברים אמורים כשהחזיר וכו'.]] זה יוצא מן המשנה ומפורש בגמרא (דף צ''ח): [[לפיכך וכו'.]] בעיא דאיפשיטא שם בהגוזל (דף ק''ה בסוף). ומה שכתב הרב המשיג ז''ל דאם איתא תותי ידיה פטור אפשר שחלק בהם רבינו דע''כ לא אמרינן הכי אלא דוקא גבי שורי גנבת והוא אומר שומר חנם אני עליו דאף על גב דפטר עצמו מגנבה ואבדה ונשבע על כן והודה כיון דמודה בעיקרו ואמר ליה הילך פטור אבל היכא דכפר ביה אף על גב דבידיה הוא כיון דאי מיגניב ממונא בעי לשלומי השתא נמי ממונא קא כפר ליה וכן פירש רש''י ז''ל בזה הלשון הילך דליכא למימר אילו מיגנב דהא קמיה קאי ושקיל ליה ע''כ, אבל בחמץ אף על גב דתותי ידיה הוא דכיון דכפר ביה והנגזל לא שקיל ליה חייב. זה נראה לי בדעת רבינו ונכון הוא: 


! ו 
[[הגוזל בהמה ונשא עליה משא וכו'.]] זה מבואר במעשה דר''נ בהגוזל עצים (דף צ''ו:) על מה שנזכר בזאת הבבא: 


! ז 
[[התוקף עבדו וכו'.]] מימרא שם (דף צ''ו) ואמרינן דעביד ביה שלא בשעת מלאכה וזהו מ''ש [ולא בטלו ממלאכה]: 


! ח 
[[התוקף ספינת חברו וכו'.]] זה מבואר שם וכלשון אחרון וסובר הרב דאם אינה עשויה לשכר אף על גב דנחית ליה בתורת שכירות נותן פחתה דהא גזלן הוא וכן עיקר ודברי הרב ז''ל אפילו בשהשכר יותר על הפחת: 


! ט 
[[הדר בחצר של חבירו וכו'.]] הכי אסיקנא פ' כיצד הרגל (דף כ''א): [[ומ''ש ואם החצר עשויה לשכר אע''פ שאין דרך זה וכו'.]] הוא כדברי ההלכות שכתב הרב אלפסי ז''ל דחצר דקיימא לאגרא וגברא דלא עביד למיגר שהוא חייב בשכירות לפי שמדה זו לא נזכרה בגמ' כלל אבל דעת התוספות שהוא פטור. ומ''מ כתבו המפרשים ז''ל שאם חסר הבית בכל שהוא כגון שהיה חדש והשחיר הכותלים וחסרו מערכו אע''פ שהיא חצר שאינה עשויה לשכר כיון שהוא מחסר קצת מגלגלין עליו את הכל והכין מוכח בגמרא: 


! י 
[[מי שהיה לו צמר וסמנין שרויין וכו'.]] הגיה הר''א ז''ל זאת הבבא ואמר דהכי איבעי ליה למימר משלם לו דמי מה שהפסיד בצמר ומחשב לו שבח סמנין שעל גבי הצמר ואם תפס הניזק מה שחסרו וכו'. ויהיה פירוש המאמר כך כגון שהצמר נגרע מערכו אשר היה מתחלה והוא שלא נחשב שבח הצבע עתה בכלום זהו שמשלם לו אבל אינו משלם לו דמי הסמנין כלל אע''פ שחסרו מן הסמנין דאמרינן יש שבח סמנין על גבי הצמר וכו': [[ואם תפס הניזק במה שחסרו וכו'.]] בעיא ולא איפשיטא שם בהגוזל עצים: 


! יא 
[[השולח יד בפקדון וכו' או ע''י עבדו.]] מפורש בהמפקיד (דף מ''ד) בברייתא: [[חשב לשלוח יד וכו'.]] משנה בהמפקיד (מ''ט:) ופסק כב''ה. [[ומ''ש וכיון ששלח בו יד אע''פ שלא חסר וכו'.]] זה מחלוקת אמוראים בגמ' ופסק כפסק ההל' דשליחות יד אינה צריכה חסרון: 


! יב 
[[הגביה את החבית ליטול ממנה רביעית וכו'.]] פי' דוקא הגביהה דקני בהגבהה אבל הטה אותה לא כמו שמפורש במשנה. והנה הר''א ז''ל השיגו וז''ל א''א לא מחוורא גבן הא מילתא וכו'. ועתה אפרש שנינו סוף המפקיד הטה את החבית ונטל הימנה רביעית ונשבר אינו משלם אלא רביעית הגביהה ונטל הימנה רביעית ונשברה משלם דמי כולה זה לשון המשנה ואמר עלה בגמרא הגביהה ונטל וכו' אמר שמואל לא נטל נטל ממש אלא כיון שהגביה ליטול אע''פ שלא נטל לימא קסבר שמואל שליחות יד אינה צריכה חסרון אמרי לא שאני הכא דניחא ליה דתהוי האי חבית כולה בסיס להאי רביעית בעי רב אשי הגביה ארנקי וכו'. והר''ם ז''ל פירש בשהגביה על דעת ליטול ממנה רביעית וכן פירוש רבינו יהונתן ז''ל בפירוש ההלכות וסובר ג''כ דאיבעיא דארנקי אפילו למ''ד שליחות יד אינה צריכה חסרון היא דדילמא אחר שהוא לא היתה כוונתו לשלוח יד בכולו לא מיקרי בכי הא שליחות יד לחייבו על השאר. מיהו קשה לזה קצת דהא בההיא דשמואל אמר לימא קסבר שמואל שליחות יד אינה צריכה חסרון אלמא אי ס''ל דאינה צריכה חסרון אפילו בלא טענת בסיס מתחייב בכל וכן הדין בארנקי וזה דעת הרב אלפסי ז''ל שהשמיט בעיא זו דרב אשי דארנקי. וי''ל דכי דחו ה''ק לא לעולם דין צריכה חסרון או אינה צריכה אינו תלוי בכך וכו': 


! יג 
[[היו פירות מופקדים וכו' כיצד הטה את החבית במקומה. ]] פירוש שלא הגביהה ממקומה ודבריו מפורשים במשנה שהבאתי דהטה את החבית: 


! יד 
[[הכופר בפקדון בבית דין וכו'.]] מימרא דרב ששת בהגוזל עצים (בבא קמא דף ק''ה:). [[ומה שכתב אם היה ברשותו.]] מפורש שם: 


! טו 
[[השואל שלא מדעת הבעלים וכו'.]] עיקר המחלוקת בהמוכר את הספינה (בבא בתרא דף פ''ח) דרבי יהודה וחכמים ופסק כחכמים וכן כתב הרב ז''ל בהלכות שם ובפרק המפקיד במציעא (דף מ''ג): [[היה כלי ביד בנו של בעל הבית וכו'.]] זה מפורש במשנה ובגמרא (דף פ''ז:) וכחכמים. והעבד דינו כקטן כל זמן שלא החזירו ליד בעלים וזהו ברור: 


! טז 
[[החוטף משכון מיד הלוה וכו'.]] יצא לו לרב מן המשנה שבפרק כל הנשבעין (דף מ''ו) דאמר הנגזל כיצד היו מעידים אותו שנכנס לביתו למשכנו שלא ברשות וכו' והר''א ז''ל העמידה בדאשתכח דלא הוה (חייב) כלום ואין נראה כן מלשון המשנה דאמר שלא ברשות וכן נראה מדברי הרב אבן מיגש ז''ל שפירש זה לשונו שם שלא ברשות הבעלים ושלא ברשות ב''ד ויתר דברי הרב ז''ל המשיג אינן מוכרעין: 

~ הלכות גזלה ואבדה - פרק רביעי



! ב 
((א-ב)) [[קנס קנסו חכמים וכו' כיצד הרי שנכנס וכו'.]] זה מפורש בשבועות דכיון שהעדים היו מעידין שהוא נכנס למשכנו ונטל דבר מתוך ביתו נאמן הנגזל כדאיתא בפרק כל הנשבעין (דף מ''ד:): 


! ג 
[[במה דברים אמורים בטוען דברים וכו'.]] ג''ז מפורש שם (דף מ''ו): 

! ד 
[[ראוהו עדים שנכנס שם וכו'.]] גם זה מתבאר בסוגיא ומה שיש מראש הפרק עד ולא גזל הוא מפורש בשלשה שערים בהלכות הרב ז''ל: 


! ה 
[[היה עד אחד מעידו שנכנס וכו' הואיל ואינו יודע וכו'.]] לאו למימרא שאם היה העד מעיד כך וכך נטל והוא היה מכחישו שלא יהא נאמן בשבועה בנקיטת חפץ דהא קי''ל עד אחד אינו נאמן אלא קם הוא לשבועה, אבל כוונת הרב ז''ל לומר שאם מודה הוא שנטל אלא שאמר נטלתי שלי אינו נאמן וכמו שנתבאר זה בזה הפרק למטה ולפיכך כתב הרב ז''ל הואיל ואין העד יודע וכו'. והר''א ז''ל כתב א''א ואילו היה שם שני עדים וכו'. השיגו הרב בזה מפני שלא כתב למשכנו כי באמת חלוק יש בין הנכנס למשכן ומגלה דעתו כן מהנכנס סתם שזה פירש שגלה דעתו שלמשכן הוא בא אינו יכול לטעון טענת לקוח וזה מוסכם ובאמת שדעת רבינו ז''ל שהוצרך לפטרו מפני שלא היו שם שני עדים הוא בשנכנס למשכן ואצ''ל סתם וסמך לו על מ''ש למעלה ראוהו עדים שנכנס למשכן ואף זו כשהעד מעיד שנכנס למשכן: 


! ו 
[[כשם שבעה''ב וכו'.]] מימרא שם: 


! ז 
[[היה שם שכירו וכו'.]] שכירו ולקיטו בעיא דלא איפשיטא שם ולפיכך כתב אין אלו נשבעין ולא פסק שאם תפס הנגזל אין מוציאין מידו כדרכו ברוב התיקו האמורין בגמ' לפי שכל זה מן התקנה הוא ובמה שלא התקינו בפירוש אפילו תפס מוציאין מידו: 


! ח 
[[וכיצד עושין בדין כו'.]] אלו דברי הרב ז''ל והחרם מתקנת הגאונים ז''ל שלא נזכר בגמרא: 


! ט 
[[הגוזל אחד מחמשה וכו'.]] משנה ביבמות פרק האשה שלום (דף קי''ח:) ופסק כרבי עקיבא וכן כתב בהלכות פרק המפקיד (דף ל''ז): 


! י 
[[אמר לשנים גזלתי אחד מכם וכו'.]] זה משנה פ' המפקיד במציעא ואוקימנא לה בגמרא בבא לצאת ידי שמים וכן כתב הרב ז''ל בהלכות: 


! יא 
[[הטוען את חבירו וכו'.]] שבועת ההיסת מתקנת חכמים והיא בפ' שבועת הדיינין (דף מ':) ושבועת התורה גם כן פשוט בהרבה מקומות: [[וכן הטוען את חבירו וכו'.]] מתוך המשנה והסוגיא מתברר דין זה דקתני ראוהו דוקא דאיכא עדים ופשוט הוא. [[ומה שכתב הואיל והוא נשבע ונוטל הרי הוא נשבע וכו'.]] דבר זה מוסכם מן הגאונים ז''ל שאפילו מי שבידו משכון שהוא נאמן עד כדי דמיו הרי זה נשבע בנקיטת חפץ כדין הנשבעין ונוטלין: 

! יג 
((יב-יג)) [[ראוהו עדים וכו' לפיכך מחזיר הכלים וכו' וכן אם היה שם עד אחד וכו'.]] הכל מפורש ומבואר בהלכות הרב אלפסי ז''ל פרק כל הנשבעין בארוכה ומה שהשיג הר''א ז''ל בעד אחד אחר שלא היה בעל הבית שם איך יש כאן טענת ברי כדי שיהא זה מחוייב שבועה שאינו יכול לישבע. דע שיש סוברין ששבועת עד אחד אפילו על טענת שמא היא דבכ''מ ששנים מחייבין אותו ממון אחד מחייבו שבועה ואפילו תמצא לומר דלא כבר תירץ הר''א ז''ל עצמו הענין: 


! יד 
[[מעשה באחד שחטף וכו'.]] עובדא דנסכא דרבי אבא בחזקת הבתים (דף ל''ג:) ובשבועות (דף מ''ז). ונראה מדברי הרב ז''ל שהגוזל את חבירו בעדים צריך להחזיר לו בעדים וכבר חלקו בזה חכמי הדורות: 


! טו 
[[חטף ממנו זהובים וכו'.]] זה אינו מבואר מן הגמרא אבל הוא דין פשוט וכן זאת הבבא אמר החוטף וכו': 


! יז 
[[נכנס לבית חבירו וכו'.]] דעת הרב ז''ל שנשבעין בעד אחד בטענת שמא ולא על מודה מקצת אלא בטענת ודאי וזה של מודה מקצת הוא מוסכם ובזה נסתלקה ההשגה: 

~ הלכות גזלה ואבדה - פרק חמישי




! א 
[[אסור לקנות וכו'.]] מפורש פרק הגוזל ומאכיל (דף קי''ח) במשנה ובגמרא: 


! ב 
[[אסור ליהנות בדבר הגזול ואפילו לאחר יאוש.]] זה פשוט יאוש כדי לא קני וכמו שנתבאר פ''א מהלכות גניבה ומבואר פ' לולב הגזול (דף ל''א) והא דאמרינן בהגוזל גבי דינא דמלכותא דינא דילמא מייאשי מרותייהו מינייהו התם משום דאיכא יאוש ושינוי רשות שנמסר לרבים וכן הדין שכל זמן שיש בדבר יאוש ושינוי רשות מותר ליהנות בו וכדמוכח הא דגוזל וזה ברור: 


! ג 
[[גזל בית או שדה וכו'.]] פשוט הוא דקרקע אינה נגזלת כדאיתא פ' הגוזל ומאכיל (דף קי''ז:): [[ואם דר בסוכה חייב להעלות שכר לבעלים.]] זה מפורש פ' כיצד הרגל (דף כ''א). [[ומ''ש בדין הדר בחנות של חבירו]] כלומר אם היא עשויה לשכר כמו שנתבאר למעלה פ''ג: [[גזל דקלים ועשה מהם גשר וכו'.]] זה מתבאר בההיא דהגוזל (דף קי''ג:) ודוקא בשלא מכרו לרבים והיה שם יאוש מותר זה הכלל כל זמן שקנהו מן הדין או שלא היה שם יאוש ומסרו לרבים [אסור ליהנות בו] אבל מסרו לרבים והיה שם יאוש מותר ליהנות בו ואע''ג דשינוי מעשה בלבד קונה זה שינוי החוזר לברייתו הוא כמו שנתבאר פרק ב': 


! ד 
[[מי שעבר ואכל את הגזילה וכו'.]] זה משנה (דף קי''א:) הגוזל ומאכיל את בניו פטורין מלשלם: [[ואם אכל קודם יאוש.]] מימרא דרב חסדא שם וכן מבואר בהלכות הרב ז''ל, וכתבו קצת מן המפרשים שאפילו האכילו הגזלן אם רצה הנגזל גובה מזה שאכל גם רבינו לא חילק: 


! ה 
[[הגוזל ומת בין שהאכיל וכו'.]] זה מבואר שם: 


! ו 
[[כבר תקנו הגאונים לגבות בעל חוב וכו'.]] כבר נזכר זה בהלכות: 


! ז 
[[דין הלוקח מטלטלין מן וכו'.]] דעת הרב ז''ל כן מפני שעל זו דהמכיר כליו וספריו ביד אחר הביאו ההיא דרב חסדא דלעיל אע''פ שאין זו ראיה ויש חולקין לומר דגזלן מסתמא הרי הוא כגנב מפורסם דקול יוצא לגזלה וגם בזה אין ראיה והעיקר שלא להוציא החפץ מיד לוקח בלא דמים אם אינו מפורסם: [[ואם כבר נתייאשו הבעלים וכו'.]] כבר כתבתי למעלה פ''ה מהלכות גניבה שדעת הרב ז''ל דשינוי ואח''כ יאוש קני: 


! ח 
[[אסור ליהנות מן הגזלן ואם היה מיעוט שלו וכו'.]] פסק כשמואל דאמר הכי סוף פ' הגוזל ומאכיל (דף קי''ט) וזה תימה קצת שהרי כתב פ''ו מהל' גניבה גבי גנב וכן אם רוב אותו דבר שהוא גנוב אין לוקחין אותו נראה שפסק כרב דאמר עד שיהא רוב משלו וכמו שכתבתי שם. ולקיים דברי הרב נראה לומר שהוא מחלק בין גזלן לגנב והדין ההוא יצא לרב מהמשנה דאין לוקחין צמר מן הרועים או החלוק ההוא בין רוב הדבר ורוב הממון דרוב הדבר אסור וברוב הממון מותר וזה עיקר: 


! ט 
[[בני אדם שחזקתן גזלנין וחזקת וכו'.]] מפורש במשנה דהגוזל (דף קי''ג): [[ואין מצטרפין דינרים מן התיבה שלהם.]] כך הוא מפורש במשנה מיהו גרסינן תנא אבל (הוא) נותן לו דינר ומחזיר לו מן השאר. ופירש''י ז''ל נותן לו (דינר היה חייב לו פרוטות למוכס מן המכס בשוה חצי דינר ואין לו הפרוטות) נותן לו דינר כסף ומקבל הימנו פרוטות בשוה חציו מפני שהוא כמציל מידם ועיקר והרב אלפסי ז''ל השמיטה גם רבינו לא הזכירה ולא ידעתי למה: 


! י 
[[נטלו מוכסים וכו'.]] משנה מפורשת בהגוזל בתרא (דף קי''ב): [[ואם היה ותיק וכו'.]] מפורש בברייתא בלשון אחרון שנאמר בגמרא בפירושה: 


! יא 
[[במה דברים אמורים שהמוכס כליסטים וכו'.]] דעת הרב כשהמוכס עכו''ם אע''פ שהוא עומד מחמת המלך מסתמא הרי הוא כמוכס שאין לו קצבה שסתמו יותר מן הדין נוטל ופירוש רבינו אוקימתא וברייתא דרב אשי (דף קי''ג) דאמר במוכס עכו''ם עסקינן אף אמתני' ולא פליגא אשאר אוקימתא ולא כן פירשו שאר המפרשים: [[ולא עוד אלא שהוא עובר וכו'.]] מפורש בגמ' שם (דף קי''ג) דאמרינן להבריח את המכס מי שרי והאמר שמואל דינא דמלכותא דינא: 


! יב 
[[וכן מלך שמשים מס וכו' או כל מי שימצא בשדה.]] זה מפורש במימרא דרבא שם בהגוזל: 


! יג 
[[וכן מלך שכעס על אחד מעבדיו וכו'.]] פירוש בדין החקוק וכמ''ש למטה וזה מבואר שהרי הרוגי מלכות נכסיהן למלך כדאיתא פ' נגמר הדין כ''ש זה הדין: [[אבל מלך וכו'.]] כבר הודו לו כל בעלי הוראה וכו' וכן עיקר דדינא דמלכותא דינא אבל גזלנותא דמלכותא לאו דינא והרי הוא גזל גמור וקרקע אינה נגזלת ולעולם ברשות הבעלים הוא וזה מבואר בהרבה מקומות ועוד הוסיף הרמב''ן ז''ל ואמר שאם בא מלך לעשות דין חדש אף על פי שחקק אותו לכל אם לא היה כן מחוקי המלכים הראשונים לאו דיניה דינא ואין כן דעת רבינו ז''ל ורבותינו ז''ל אלא הרי הוא יכול לעשות דין חדש ולומר כל העושה כך יענש כך ועונשו עונש מן הדין: 


! יד 
[[לפיכך גבאי המלך וכו'.]] מפורש פרק חזקת הבתים (דף נ''ט) דאמר והני זהרורי דזבני ארעא לטסקא וכו' אבל לכרגא לא מ''ט כרגא אקרקפתא דגברי מנח: 


! טו 
[[מלך שהיו דיניו וכו'.]] גם זה בפרק חזקת (דף נ''ד:) דאמר מלכא אמר מאן דיהיב טסקא ליכול ארעא א''נ מדאמרינן באיזהו נשך (ב''מ דף ע''ג:) ארעא לטסקא משעבדא. [[ומ''ש עד שיחזרו]] ר''ל בשלא מכרו גזבר המלך ממכר עולם אלא שזה החזיק מעצמו ופרע מנת המלך: 


! טז 
[[וכן מלך שגזר וכו'.]] ביבמות פ' החולץ (דף מ''ז) ובמציעא באיזהו נשך: 


! יז 
[[מלך שכרת אילנות וכו'.]] מפורש בהגוזל בתרא (דף קי''ג): 


! יח 
[[במה דברים אמורים במלך שמטבעו יוצא וכו'.]] זה מבואר: 

~ הלכות גזלה ואבדה - פרק ששי




! א 
[[קורות ועצים וכו'.]] ברייתא פ' אלו מציאות (דף כ''ב) ולא חלק הרב בינה ובין ההיא דאמרינן מניין לאבדת נהר שמותרת וסובר דזוטו של ים ושלוליתו של נהר דוקא בשנתייאשו וכפשטא דברייתא דרשב''א, ומיהו עיקר הדין דאין יכולין להציל אע''פ שלא נתייאשו הרי הן של מוצאן וכי בעינן נתייאשו דוקא ביכולים להציל ע''י הדחק ואצ''ל ביכולים להציל בהדיא אבל בשאין יכולין להציל רק על צד הזרות והפלא ודאי אפילו לא נתייאשו לא. ואפשר שהרב סובר דבכל כי האי גוונא היינו נתייאשו וכ''כ למטה פי''א בזו דזוטו של ים שזה ודאי נתייאשו ממנה ודברי הר''א ז''ל בהשגות מן הטעם שכתבתי הם: 


! ג 
[[המציל מיד ליסטים וכו'.]] זה מפורש במשנה פ' הגוזל (דף קי''ד) ובגמ' מבואר החילוק בין ליסטים ישראל לליסטים עכו''ם וגם שם במשנה נזכר דין הנהר: 


! ד 
[[שחלים הצומחים וכו'.]] זה מפורש בגמרא בהמקבל (דף ק''ז) מימרא: 


! ה 
[[כבר ביארנו וכו'.]] נתבאר שם פרק י''ג: 


! ו 
[[מי שנתחלפו וכו'.]] ברייתא שלימה פרק חזקת הבתים (דף מ''ו) ומפרש בגמרא דדוקא כשאמר טול כלי זה אבל אמר לו כליך האי לאו כלי שלו הוא: 


! ז 
[[מפריחי יונים וכו'.]] מפורש פ' זה בורר (דף כ''ה) למ''ד משום ארא וזהו שמפריח יונים כדי להביא אחרים. [[ומ''ש בתוך היישוב]] לומר שבמדבר מותר והכין מוכח התם: 


! ח 
[[וכן אסרו חכמים וכו' ואין פורשין נישבין כו'.]] מפורש במשנה במרובה: [[ואם היה ישוב כרמים וכו' וכן לא יפרוש וכו'.]] שם (דף פ''ג) מפורשת שני אוקימתות: 


! ט 
[[מרחיקין השובך מן העיר וכו'.]] משנה פ' לא יחפור (דף כ''ג) והתם אקשינן עלה מההיא דאין פורשין דלעיל דמשמע דאזלי טפי ופרקינן מישט שייטי טובא וכרסייהו בחמשין אמתא: [[ואם לקחו מאחר וכו'.]] מפורש שם במשנה ובגמרא: 


! י 
[[המשחקין בקוביא וכו'. הרי זה גזל מדבריהם.]] זה קצת תימה אצלי דהא משמע פ' זה בורר (דף כ''ה) דההיא אוקמתא דאמר אסמכתא היא ואסמכתא לא קניא אידחייא וקי''ל כרב ששת דאמר כל כי האי גוונא לאו אסמכתא היא דהא מדעתיה קא יהיב ליה. והטעם שהן פסולין לעדות מפני שאין עוסקין בישובו של עולם וכגון שאין אומנות להם אלא הוא ול''ש עכו''ם ול''ש ישראל וא''כ מנין לנו שהוא גזל מדבריהם וצ''ע וכ''ש שרבינו עצמו פסק פרק י' מהל' עדות שאין המשחק נפסל אלא בשאין לו אומנות אלא הוא. ונראה סיוע לדברי רבינו ממה שאמרו בשבת פ' שואל (דף קמ''ט:) ומנה גדולה כנגד מנה קטנה אף בחול לאחרים אסור מ''ט משום קוביא: 


! יב 
[[מצודות חיה וכו' גזל מדבריהם.]] משנה בהניזקין (דף נ''ט) ופ''א מהלכות זכיה ומתנה נתבאר יותר מזה: 


! יג 
[[נהר המושך וכו'.]] נראה שלמדה מהסוגיא דפרק מי שהוציאוהו בעירובין (דף מ''ו) אמרו התם הרי הוא כרגלי כל אדם: [[עני המנקף בראש הזית וכו'.]] משנה בפרק הניזקין (דף נ''ט:) ואמר עלה בגמרא (דף ס''א) אם ליקט ונתן ביד ה''ז גזל גמור ולפיכך כתב הרב ז''ל מפני שעדיין לא הגיעו ליד הזוכה בהן: 


! יד 
[[הדבורים אינן ברשותו של אדם וכו'.]] מפורש בהגוזל בתרא (דף קי''ד): [[לפיכך וכו'.]] מפורש במשנה ופסק כת''ק: 


! טו 
[[נאמנת אשה לומר וכו'.]] גם זה שם פ' הגוזל ומאכיל ומפורש ג''כ בגמרא מימרא: 


! טז 
[[כל מי שיש בידו וכו' עד סוף הפרק.]] הוא מבואר בסוגיא בהנזקין (דף ס''א): 

~ הלכות גזלה ואבדה - פרק שביעי




! א 
[[כל מי שנתחייב וכו'.]] זה מפורש בכתוב ואיתא פרק הגוזל עצים (דף ק''ג): 


! ב 
[[אחד הגוזל או העושק וכו'.]] זה מפורש בכתוב ובגמרא בהרבה מקומות איתא בשבועת הפקדון (דף ל''ו:): 


! ג 
[[בד''א בשהיה חייב לשלם וכו'.]] מימרא במרובה (דף ס''ז) ואיתא פ' הגוזל עצים (דף ק''ד): 


! ד 
[[בד''א בשאין וכו'.]] זה החלוק מבואר בסוגיא שם: 


! ה 
[[גזל האב ונשבע וכו'.]] מפורש שם בברייתא (דף ק''ד). והחלוק בין הודה האב להודה הבן מפורש שם בגמ': 


! ז 
[[הנשבע לעכו''ם וכו'.]] ברייתא x: [[וכן הגוזל פחות משוה פרוטה.]] מפורש שם בהגוזל עצים (דף ק''ג) משנה וגמרא: [[כמה הוא החומש אחד מארבעה וכו'.]] מחלוקת רבי יאשיה ורבי יונתן בברייתא פרק הזהב (דף נ''ד) ופסק כרבי יאשיה דאמר חומשא מלבר דסתם מתניתין דערכין כוותיה כדאיתא התם פרק הזהב ולמד ממנו הרב חומש גזל מחומש מעשר: 


! ח 
[[אין הנשבע על כפירת ממון וכו'.]] מפורש במשנה בפ' הגוזל עצים (דף ק''ג): 


! ט 
[[הגוזל את חבירו וכו'.]] מפורש שם דוקא נשבע אבל לא נשבע אינו חייב ללכת אחריו: [[אבל אם נשבע וכו' ולא יתן וכו'.]] משנה שם: 


! י 
[[אלא א''כ עשה הנגזל שליח בעדים.]] פסק כרב חסדא ורבי יוחנן ורבי אליעזר (דף ק''ד) דאמרי שליח שעשאו בעדים הוי שליח וכן פסקו כל הפוסקים: [[ואם הביא וכו'.]] במשנה (דף ק''ג) דאמרינן אבל נותן (הוא) לשליח בית דין: 


! יא 
[[נתן לו את הקרן וכו'.]] משנה שם: [[ואף על פי שגזלה עצמה קיימת וכו'.]] פסק כלישנא בתרא דרב פפא בגמ' (דף ק''ה): 


! יב 
[[המחזיר את הקרן וכו'.]] משנה שם (דף ק''ג): 


! יג 
[[מי שהיה פקדון אצלו וכו'.]] שם (דף ק''ח) בברייתא מפורש ובהרבה מקומות: 

~ הלכות גזלה ואבדה - פרק שמיני




! א 
[[הגוזל את חבירו ומת וכו'.]] משנה בהגוזל עצים (דף ק''ג) ואם מת יחזיר ליורשיו וכו': 


! ב 
[[הגוזל את אביו ונשבע לו וכו'.]] משנה בהגוזל עצים (דף ק''ח:) וזה לשונה הגוזל את אביו ונשבע לו ומת הרי זה משלם קרן וחומש לבניו או לאחיו ואם אינו רוצה או שאין לו לוה ובעלי חוב באין ונפרעין (ממנו) ע''כ. ואמרינן עלה בגמרא (דף ק''ט) אמר רב יוסף אפילו לארנקי של צדקה אמר רב פפא וצריך שיאמר זה גזל אבי. ונראה שהרב הוא מפרש משלם קרן וחומש ומכ''ש מעכב בידו משאר נכסים יותר מחלקו המגיעו בהן כפי מה שיהיה מגיעו בהן מקרן וחומש שנתן להם וזהו שכתב עושה עמהם חשבון וזה אם אינו רוצה לתת חלקו וממה שאמרו שאין לו ר''ל שאין לו לא אחים ולא בנים ואין שם ראוי לירש לוה ופורעם בחובו ופירשו בגמ' שנותנה אפילו לארנקי של צדקה ודרך רש''י תמצאנה בפירושו. ושטת רבינו נכונה בפירוש אין לו: 


! ד 
[[וכן הגוזל את הגר וכו'.]] מחלוקת ר''ע ור''י הגלילי בברייתא (דף ק''ט) ופסק כר''ע דאמר אין לו תקנה עד שיוציא הגזלה מתחת ידו: 


! ה 
[[בד''א כשהודה בינתים אבל אם גזל את הגר וכו'.]] כתב עליו הר''א ז''ל א''א ואפי' לא הודה בינתים וכו'. ובאמת הסוגיא האמורה שם לדעת ר''י הגלילי היא כדאמרינן מכלל דר''י וכו' אלא גזל הגר דקאמר רחמנא נתינה לכהנים וכו'. ויראה לי דלר''ע לא שנא זקפן ולא שנא לא זקפן בהוצאת גזילה מתחת ידו סגי אע''פ שאינו נותנה לכהנים והא דפריך לרבי יוסי משום דלדידיה מפרש טפי דאמר זכה הלה במה שבידו וזה הכלל לפי פירוש זה דלא נחלקו ר''ע ור' יוסי בגזל הגר דלכהנים הוי וכן אין אחד מהם מחלק בין זקפן ללא זקפן וכו' ונקט בברייתא זקפן להודיעך כחו דר''ע דאפילו זקפן בעי להוציא גזלה מתחת ידו ועל דרך זה כתב הרב למעלה זקפן, זה נ''ל ועוד צריך עיון: 


! ו 
[[מפי השמועה למדו שזה וכו'.]] מפורש שם: [[לפיכך המחזיר גזל וכו'.]] מימרא דרבא שם (דף ק''י): [[ואין הכהנים חולקין גזל הגר וכו'.]] מימרא שם: [[ומ''ש כדרך שאין חולקין וכו'.]] מקרא ילפינן לה במנחות: 


! ז 
[[כל גזל גר שאין בו שוה וכו'.]] מימרא שם ופירש רש''י ז''ל ויוסיף עליו עד להשלים: [[ולמה נאמר בגזל הגר איש.]] פירוש דה''ה לגיורת וקטן והכי איתא בברייתא שם קטן אי אתה צריך לחזר עליו פי' דכמאן דאינו מוליד משוינן ליה: 


! ח 
[[הכהנים בגזל הגר כמקבלי מתנות וכו'.]] בעיא דאיפשיטא שם (דף ק''י:) וכרבא דאמר דאי מקבלי מתנות נינהו חייב לתת להם את דמיו כשעת הגזלה. [[ומ''ש כמו שביארנו.]] הוא פרק ג' מאלו ההלכות: 


! ט 
[[כהן שגזל גר שאין לו וכו'.]] ברייתא שם: 


! י 
[[הגוזל את הגר ונשבע וכו'.]] משנה שם. [[ומ''ש כמו שביארנו במקומו.]] הכוונה בהל' פסולי המוקדשין ששם ביאר שאחר שיפול בו מום ימכר ויפלו דמיו לנדבה וכן נזכר במשנה שם: 


! יא 
[[נתן הגזלן את הכסף לאנשי משמר וכו'.]] מפורש במשנה: [[ואפילו היה הגזלן קטן וכו'. .]] 


! יב 
[[נתן את הכסף לאחת מן המשמרות.]] פירוש שלא בזמנה והוא מבואר במשנה ודין אחר אמרו בגמ' בזה ולא הזכירו הרב ז''ל: 


! יג 
[[אין מקריבין את האשם עד שיחזיר הגזלן הקרן וכו' נתן את הקרן והקריב את אשמו וכו'.]] משנה וברייתא שם: 


! יד 
[[העבדים והשטרות והקרקעות וכו'.]] אלו שהזכיר ז''ל אין נשבעין עליהם כדאיתא בשבועת הדיינין (שבועות דף ל''ז:) וכיון שכן אין בהם חומש אפילו נשבע דחומש לא אתי אלא במלתא דשייך ביה חיוב שבועה ובפירוש אמרינן בהגוזל (בבא קמא דף פ''ה) לפי שאין משלמין חומש על כפירת שעבוד קרקעות וזאת היא הטענה וכן פירשו שם רש''י והר''א ז''ל ובפירוש שנינו כן בברייתא פרק הגוזל עצים דרבנן מיעטו באלו מדין חומש מן הכתוב: [[וכן אם היו גזל הגר וכו' אינם חוזרים לכהנים.]] כתב הר''א ז''ל א''א אלא כל הקודם זכה חוץ ממנו ואם דברי הרב בשהחזיק בהם אחר מיתת הגר (קודם שיזכה בהם הלה אחר מיתה דבריו קיימים ופשוטים ואם קדם הלה וזכה בהם אחר מיתת הגר) ודאי זכה ולא אמר בכי הא יוציא גזלה מתחת ידו שאין זה אלא כמטלטלין ונשבע עליהן. ורבינו ז''ל סתם לפי שיותר מזה יתבאר בהלכות זכייה ומתנה בכל דיני הגר ואין זה מקומו: [[וכן הקרקע אינה נקנית לעולם לגזלן וכו'.]] כרבנן דהגוזל עצים (דף ס''ט): 

~ הלכות גזלה ואבדה - פרק תשיעי




! א 
[[הגוזל קרקע מחבירו וכו'.]] זה פשוט ומבואר בפרק קמא דמציעא (דף י''ד:) באוקימתא דרבא בההוא דלאכילת פירות: [[אבל אם נשחתה וכו'.]] גם זה פשוט ואיתא פרק הגוזל עצים (דף צ''ו:) ופרק הגוזל בתרא (דף קי''ז:). ועל מ''ש [[רבינו משא''כ הדין במטלטלין]] או בעבדים הר''א ז''ל חלק בעבדים בין הזקינו שאומרים לו הרי שלך לפניך ובין מתו או נשרפו שאינן בעולם ועדיין לא עלה תירוץ לדברי רבינו שכתב כמו שבארנו והוא שם לא חלק בזה בפ''ג ואם זה מלשון רבינו פירושו או בעבדים הדין כן כדין קרקעות והנכון שהוא טעות סופר: 


! ב 
[[גזל שדה ונגזלה הימנו וכו'.]] משנה פרק הגוזל בתרא (בבא קמא דף קט''ז ע''ב) ופירוש אם מחמת הגזלן כגון שאנסו כל קרקעותיו וזו בכללן: 


! ג 
[[אנס המלך וכו'.]] זה מפורש בגמרא דאמרינן לא צריכא דאחוי אחוויי וזה פירושה: 


! ד 
[[גזל שדה והפסידה וכו'.]] מפורש שם בפ''ק דמציעא (דף י''ד:) בההוא דרבא שהזכרתי: 


! ה 
[[גזל שדה ואכל פירותיה משלם וכו'.]] מפורש שם ומיהו כשעמד בדין ואח''כ מכר גובה מנכסים שמכר והכי איתא בהדיא התם אם עמד בדין אפילו פירות נמי. וצ''ע על דברי רבינו ז''ל איך סתם ואולי סמך לו על מה שלמעלה בסמוך: [[גזל והשביח שמין לו וידו על התחתונה וכו'.]] זה מוכרח שם מכח הסוגיא ופשוט הוא: 


! ו 
[[גזל שדה ומכרה וכו' והקרן נוטל עם שאר השבח וכו'.]] כתב הר''א ז''ל א''א בשקבל אחריות ע''כ. ודברי תימה הם דהא אסיקנא שם בפ''ק דמציעא (דף ט''ו:) הלכתא יש לו מעות ויש לו שבח ואע''פ שלא פירש לו את השבח וכו' ואחריות טעות סופר הוא בין בשטרי הלואה בין בשטרי מקח וממכר. ואפשר שהר''א ז''ל סובר שאם קבל אחריות בסתם אף השבח בכלל ואם לא קבל עליו אחריות כלל חייב באחריות הקרן מפני שהוא טעות סופר אבל לא בשבח ולא כן פירשו שאר המפרשים ז''ל והחילוק שכתב רבינו אי זה יותר אם השבח אם ההוצאה מבואר בהלכות הרב כדבריו ז''ל: 


! ז 
[[ואם הכיר בה וכו'.]] גם זה מבואר שם ובהלכות הרב ויש מי שכתב שאם קנו מידו וכתב לו את האחריות שיש לו שבח נכסים אע''פ שהכיר בה שאינה שלו. ונראה לעניות דעתי שעל הגזלן להביא ראיה שהלוקח הכיר בה: [[היתה ההוצאה וכו'.]] כך כתוב בהלכות ופשוט הוא: 


! ח 
[[הגוזל שדה מחבירו ומכרה וכו'.]] לשון הרב בזאת הבבא הוא קצת תמוה אצלי באמרו מחשבין עליו כל הפירות שאכל ומשלם לבעל השדה וחוזר וגובה אותם מן הגזלן לפי שהנראה מלשון זה הוא שמה שאכל באותם שנים שהחזיק בהם וכסבור שהוא שלו כיון שאחר מכן נמצא שאינה שלו שהוא משלם כל הפירות שאכל אע''פ שהגזלן גזלה ריקנית ומ''מ נותן לו הוצאתו וזהו לאכילת פירות ששנינו במס' גיטין פ' הניזקין (דף מ''ח:) ואינו נראה כן מלשון רש''י ז''ל שכן פירש שם ז''ל לאכילת פירות הגוזל שדה ומכרה לאחר וזרעה וצמחה ועשתה פירות ובא הנגזל וגבאה עם פירותיה מן הלוקח, משמע שאם כבר אכל הפירות שאינו משלם אבל כשהן בעין בקרקע נוטלן נגזל ונותן ההוצאה והכין משמע קצת באוקימתא קמייתא דשנים אוחזין (דף י''ד:) גבי הא דלאכילת פירות דאמר הכא במאי עסקינן כגון שגזל שדה מלאה פירות וכו' ואם כדברי רבינו לימא כגון שגזל שדה ואכל פירות. ומכל מקום דבריו עיקר כדמוכח פרק הגוזל עצים (דף צ''ז) גבי התוקף בעבדו של חבירו ועשה בו מלאכה פטור ואמר התם ואי ס''ד עבדא כמקרקעי דמי אמאי פטור (קרקע אינה נגזלת) וברשותיה דמריה קאי וכן פירשו בתוס' אע''ג דנחית ליה בתורת גזלנות וכתיב השב [את כל אשר] לה ואת כל תבואת השדה מיום עזבה את הארץ ועד עתה. ומבואר פ' חזקת הדרי ארעא והדרי פירי כשמחזיקין אותו שאכלה בגזל וכן ההיא דהדר בחצר של חבירו שנתבאר פ''ג אפילו נחית לה בתורת גזלנותא היא וכבר כתבתי שם: [[ומ''ש ואם הכיר וכו'.]] מפורש פ''ק דמציעא (דף ט''ו:): 


! ט 
[[המוכר שדה שאינו שלו וכו' וחזר הגזלן אחר וכו'.]] מימרא פ''ק דמציעא: [[ואפילו נתנה וכו'.]] פסק כרב אשי כדאיתא בהלכות. מיהו פירושה דוקא בשלא הכיר בה הלוקח שאינה שלו: 


! י 
[[לפיכך אם תבע הלוקח וכו'.]] פסק כרב פפא וכן בהלכות: 


! יא 
[[לקחה הגזלן וכו'.]] מפורש שם בסוגיא: 


! יג 
[[נתנוה הבעלים וכו'.]] זה מחלוק' רב אחא ורבינא (דף י''ז) חד אמר מתנה כמכר וקנה לוקח וחד אמר מתנה כירושה ולא קנה. ור''ח פסק כירושה וכן פסק הרשב''א ז''ל ורבינו פסק כמכר ואולי משום דמסתבר טעמא דמ''ד כמכר לדעתו ז''ל: 


! יד 
[[הגוזל שדה ואחר שגזלה וכו'.]] דעת הרב אלפס ז''ל בהלכות פ' חזקת דכל היכא שהודה הנגזל שמכרה ולא ראו העדים מנין המעות אין הודאתו הודאה ומוציאין הקרקע ממנו בלא דמים אע''פ שלא מסר מודעא ראו העדים שמנה לו המעות הרי זה מכר גמור כל זמן שלא מסר קודם לכן המוכר מודעא דה''ל כתליוה וזבין דזביניה זביני וכן דעת הר''א ז''ל וכן נראה קצת מההיא דאמרינן דרב ביבי וכו' אותה שמועה שהביא הראב''ד ז''ל בהשגות דמשמע דדין זה ודין תליוה וזבין שוה ורבינו פסק כרב ביבי משמיה דר''נ וצ''ע היאך חלק בין זה לההיא דתליוה וזבין אחר שהגמרא משוה אותן: 

~ הלכות גזלה ואבדה - פרק עשירי




! א 
[[עכו''ם בעל זרוע וכו'.]] נ''ל שהרב הוציא זאת הבבא מההיא דאמר הבא מחמת חוב כו' בפ' הניזקין (דף נ''ח) וזהו פירושה לפי דעתו ז''ל גרסינן התם ת''ר הבא מחמת חוב ומחמת אנפרות אין בו משום סיקריקון וכו' אמר רב יוסף נקיטינן אין אנפרות בבבל והא קא חזינן דאיכא אלא אימא אין דין אנפרות בבבל מ''ט כיון דאיכא בי דואר ולא אזיל וקביל אימא אחולי אחיל. פירוש הבא מחמת חוב עכו''ם שירד לתוך קרקע ישראל מחמת חוב שהיה חייב לו הישראל ולא המתין שידונו לו בב''ד של ישראל ולא בערכאות של עכו''ם וכן מחמת אנפרות פירוש שירד לתוך קרקע ישראל מחמת טענתו שיש לו נזק שזה הישראל הזיקו או הפסידו וזה פירוש מלת אנפרות נזק והפסד אין בו משום סיקריקון שהלוקח ממנו אינו צריך להמתין כלל וכן אין נוהגים בו דיני סיקריקון המתבארין למטה אלא מקחו קיים וביאר הרב שאין לו אלא כשהבעלים מודים שהיו חייבין לו המעות או שיש ל ל עדים לעכו''ם מזה שאם לא כן בטלה דין סיקריקון שכל אנוס יאמר חוב היה לי עליו ואמר רב יוסף וכו' והא קא חזינא קא סלקא דעתיה דה''ק אין עכו''ם יורד משום אנפרות בבבל ומש''ה קא מקשינן הא קא חזינא דעבדת הכי ופריק אין דין אנפרות פירוש שהעכו''ם יורד לתוך קרקע של ישראל אין צריך להוכיח דין אנפרות שהוא טוען דכיון דאיכא ב''ד קבוע של עכו''ם ולא אזיל ישראל קמייהו נראה שהאמת טוען העכו''ם ומפני שדין האנפרות הוא שיש עדים לעכו''ם בודאי כדאמרן קאמר הכא שאין דין אנפרות. זה נראה בפירוש השמועה לדעת הרב ודעת הר''א ז''ל כדעת רש''י ז''ל תמצאנו בפירושיו: 


! ג 
[[עכו''ם המציקין לישראל וכו'.]] כל זאת הבבא היא בהניזקין (דף נ''ה:) במשנה וברייתא (דף נ''ח:) וכשמואל דאמר רביע בקרקע שהיא שליש במעות וכן בהלכות הרב ז''ל ומשמע דיד בעלים על העליונה רצו קרקע או מעות וכן הוא בהלכות: 


! ד 
[[היורד לתוך השדה וכו'.]] מימרא שם (ב''מ ק''א) בשם רב ופירוש ידו על התחתונה אם השבח יתר על ההוצאה נותן לו ההוצאה ואם ההוצאה יתרה על השבח נותן לו הוצאה שיעור שבח ופירוש זה עיקר. ויש שפירשו בפחת שישומו אותן שמאין בקיאין: 


! ה 
[[אמר לו בעל השדה וכו'.]] נראה שאין דעת הרב ז''ל בזה אלא בשדה שאין עשויה ליטע שאז הדין עם בעל השדה אבל בעשויה ליטע לא כל הימנו וכן עיקר ובזה הסכימו הרמב''ן והרשב''א ז''ל וכ''נ מן ההלכות. ומ''ש הר''א ז''ל שאין אומרין כן בארץ ישראל מפני ישוב א''י, י''ל שאין חוששין לכך אלא בשבעל השדה רוצה בכך אבל אם שוה יותר לזרעים מנטיעות וכדאמר בשדה שאינה עשויה ליטע אין זו טענה וכן עיקר: [[אמר הנוטע וכו'.]] מפורש שם: [[ומ''ש מפני שמכחיש את הקרקע.]] הוא כפי הלשון האחרון האמור שם ואפילו בחוץ לארץ דקיימא לן כלישנא בתרא: 


! ו 
[[החצרות וכו'.]] דעת הגאונים ז''ל בטעם פשוט: 


! ז 
[[היורד לשדה חבירו וכו'.]] זה מתבאר בפרק חזקת (ב''ב דף מ''ב) דאמר שותף כיורד ברשות דמי שנוטל בשדה שאינה עשויה ליטע כשדה העשויה ליטע ושדה העשויה ליטע נראה שכן דינו. וזהו פירוש אומדין שכתב רבינו לעיל ודין הבעל יתבאר לפנינו: 


! ח 
[[היורד לשדה חבירו וכו'.]] זה מפורש בהשואל (דף ק''א) בעובדא דרב: 


! ט 
[[היורד לתוך חרבתו של חבירו וכו' שמין לו וכו'.]] פירוש דה''ל כשדה שאינה עשויה ליטע וכ''נ בהלכות: [[ואם אמר בעל הבנין וכו'.]] מפורש שם. וכתב הרשב''א ז''ל שאם אמר בעל החורבה מתחלה הריני נותן דמיהם ונוח לי במה שעושה קנתה לו חצרו כדאיתא בחידושיו: 


! י 
[[כל מי ששמין וכו' אינו נוטל וכו'.]] זה נלמוד מההיא דאמר בכתובות (דף ע''ט:) בההיא דהאשה שנפלו לה נכסים הוציא ולא אכל ישבע כמה הוציא ויטול אע''ג דבעל כיורד ברשות: [[ואם אמר וכו'.]] זה סברת הרב ז''ל בטעם נכון: 


! יא 
[[כל ששמין לו וכו'.]] הדין הזה נראה פשוט שכל המחוייב לתת בכיוצא בזה ויודע כמה הוא חייב נאמן לומר נתתי ובשאין יודע אינו נאמן וכדאמרינן פ''ק דבבא בתרא (דף ה') במשנה כותל חצר שנפל מחייבין אותו [לבנותו] עד ארבע אמות בחזקת שנתן עד שיביא ראיה שלא נתן מארבע אמות ולמעלן אין מחייבין אותו. סמך לו כותל אחר אע''פ שלא נתן עליו את התקרה מגלגלין עליו את הכל בחזקת שלא נתן עד שיביא ראיה שנתן ואמר טעמא בגמ' (דף ו') מי יימר דמחייבי ליה רבנן ומכאן הוציא הרב ז''ל דין זה לפי דעתו: 


! יב 
[[בעל שהוריד אריסין כו'.]] דע שהבעל שהוציא בנכסי אשתו כלומר בנכסי מלוג שלה ולא אכל מן הפירות כלל ישבע כמה הוציא ויטול ואמרינן התם כתובות (דף פ') שאם היתה ההוצאה יתירה על השבח אין לו הוצאה אלא שיעור שבח וזהו ידו על התחתונה וכן הדין לדעת הרב באריסים שירדו על דעתו ולא עדיפי מיניה ודברי הרב למעלה בבעל בנכסי אשתו כיורד ברשות הוא באשתו קטנה כדאמר התם וכמדומה לי שכן ראוי להיות למעלה בפירוש וכבר ביאר הרמב''ם בפרק כ''ג מהלכות אישות: 

~ הלכות גזלה ואבדה - פרק אחד עשר




! א 
[[השבת אבידה וכו'.]] מבואר בכתוב: [[והרואה וכו'.]] מפורש בפסוק ובמציעא פרק שני (דף כ''ו:): 


! ב 
[[לקח האבידה ולא השיבה וכו'.]] מימרא פ' אלו מציאות [דף כ''ו:] ובשלקח לפני יאוש: [[אפילו היה בעל האבידה וכו'.]] בע''ז בפ' אין מעמידין (דף כ''ו:) לכל אבידת אחיך לרבות את המומר ופירשו שם לתאבון בדוקא כדאיתא בגמ': [[אבל אוכל וכו'.]] שם: 


! ג 
[[אבידת עכו''ם.]] מימרא בהגוזל ומאכיל (דף קי''ג:): [[והמחזירה ה''ז וכו'.]] מימרא בסנהדרין פרק אלו הנשרפין (דף ע''ז:) וכו' המחזיר אבידה לעובד עכו''ם עליו הכתוב אומר למען ספות הרוה את הצמאה לא יאבה ה' סלוח לו וכו': [[ובמקום שיש חילול השם וכו'.]] מפורש בהגוזל ומאכיל: [[ובכ''מ מכניסין וכו'.]] ירושלמי בהניזקין מכניסין כלי עכו''ם וכלי ישראל מפני דרכי שלום: 


! ד 
[[טעות העכו''ם.]] פסק כרב כהנא דעבד הכי פרק הגוזל ומאכיל. מיהו מהך דשמואל ורבינא משמע התם דאין צריך שיאמר לו ישראל ראה שעל חשבונך אני סומך ורב כהנא דעביד הכי ממדת חסידות: 


! ו 
[[עיר שישראל ועכו''ם וכו'.]] משנה במסכת מכשירין פרק ב' ואיתא פרק אלו מציאות (דף כ''ד:) ושם נתבאר דין זה: 


! ז 
[[היה רוב העיר וכו' אם מצא במקום מן העיר וכו'.]] זה מבואר בפרק אלו מציאות וכגון בתי כנסיות ובתי מדרשות שלנו וכ''פ בהלכות דקי''ל דהרי היא של מוצאה ברוב עכו''ם אבל לא ברוב ישראל ואלו המקומות כרוב ישראל דרים בהן הן כדמוכח התם: [[אבל אם מצא וכו' ואפילו בא ישראל ונתן סימניה.]] מפורש שם ובהלכות הרב ז''ל: [[אף על פי שהיא שלו.]] מפורש שם ובהלכות: 


! ח 
[[מצא בעיר זו שרובה עכו''ם חבית של יין.]] מימרא שם באלו מציאות כל זו הבבא. [[ומה שכתב שאם בא ישראל ונתן סימניה מותרת בשתיה לזה שמצאה,]] מפורש שם ויש שפירשו סימנין אלו חותם בתוך חותם להתיר בשתיה והרשב''א הכריע דבסתימה סגי להתיר בשתיה דע''כ לא בעינן חותם בתוך חותם אלא היכא דמרתתי אבל הכא דהויא מציאה אם איתא דעכו''ם נגע אמאי הדר וסתים והויא ליה כבולשת דחביות סתומות מותרות: 


! ט 
[[עוף שחטף בשר וכו'.]] מעשה שם. [[ומ''ש מותר משום אבדה.]] לומר דמשום ספק טרפה אסור וכדמוכח התם: 


! י 
[[המוצא אבידה בזוטו של ים וכו'.]] ברייתא דרשב''א כפשטה שם וכבר כתבתי בדין זה פרק ו': 


! יא 
[[המאבד ממונו וכו'.]] זה פשוט (בתרא דף פ''ג:) ואמרינן בפרק אלו מציאות (דף כ''ה:) גבי אשפה עשויה ליפנות אבדה מדעת היא פירוש ואין נזקקין לו: 


! יב 
[[אבדה שאין בה וכו'.]] ברייתא שם: 


! יג 
[[מצא שק או קופה וכו'.]] משנה שם (דף כ''ט:). [[ומ''ש ואומר דעתו.]] בגמרא מימרא שם (דף ל':): [[היה דרכו להחזיר וכו'.]] מפורש שם: [[מצאן בשדה וכו'.]] בעיא דלא איפשיטא מי אמרינן x כיון דאין דרכו בעיר פטור אפילו להתחיל או דילמא בשדה מיהת וכו' ופסק לחומרא: 


! יד 
[[וכן אם מצא בהמה וכו'.]] מפורש שם (דף ל':): [[החזירה וברחה אפי' מאה פעמים וכו'.]] משנה שם ב''מ (דף ל':): [[לעולם הוא חייב וכו'.]] מפורש בב''ק פרק הכונס צאן לדיר (דף נ''ז): 


! טו 
[[החזיר את האבדה וכו'.]] מפורש שם בבא קמא (דף נ''ו:) באוקימתא דאוקי רבה ואמר שומר אבידה כשומר חנם דמי ואף על גב דקיימא לן כרב יוסף דאמר שומר שכר הוא כמו שיתבאר פרק י''ג דין האוקימתא אמת הוא: [[אבל בבעלי חיים וכו'. ואין צריך דעת וכו'.]] מפורש שם (דף נ''ז): 


! טז 
[[ראה בהמה וכו'.]] פ' אלו מציאות (דף ל''א) מפורש: 


! יז 
[[ההולך בדרך הטוב לפנים משורת הדין.]] מעשה הוא באלו מציאות (דף ל':): 


! יח 
[[כהן שראה אבידה וכו'.]] משנה וגמרא באלו מציאות. [[ומ''ש שמקיים וכו' ואין עשה דוחה ל''ת ועשה]] הוא כגרסת ההלכות ורש''י ז''ל אבל אמת שאין אנו צריכין לכך דתיפוק לי דבעידנא דקא עייל בבית הקברות אכתי לא מקיים מצות עשה דהשב תשיבם ואין עשה דוחה לא תעשה אלא כגון כלאים בציצית ומילה בצרעת דבעידנא דקא עבר [על] הלאו מקיים את העשה ואין הגרסא כדבריהם ז''ל ולענין דינא לא נפקא לן מידי: 


! יט 
[[ראה את האבדה ואמר לו אביו אל תחזירנה.]] פירוש אלא עסוק בדבורי להביא לי גוזלות וכיוצא בזה יחזיר ואל יקבל ממנו. משנה וגמרא שם (דף ל''ב): [[שאם קבל מאביו וכו'.]] כשיטת הרב אלפסי ז''ל והעיקר דכי אמור בגמרא עשה ולא תעשה הוא לאו אאבדה קאי ולענין דינא לא נפקא לן מידי: 


! כ 
[[הרואה מים שוטפין וכו'.]] מימרא וברייתא שם (דף ל''א): 

~ הלכות גזלה ואבדה - פרק שנים עשר




! א 
[[מי שאבד לו אבידה ופגע וכו' אם יכול להחזיר וכו'.]] פירוש שלא אמרו אבידתו קודמת כיון שהוא יכול להשיב שניהם. ופשוט הוא: [[ואם אינו יכול וכו'.]] משנה שם (דף ל':): 


! ב 
[[ופגע באבידת רבו או אבידת אביו וכו'.]] משנה שם (דף ל''ג:): [[והוא שיהיה וכו'.]] כעולא דאמר הכי בגמ': 


! ג 
[[הניח אבדתו והחזיר וכו' כיצד שטף נהר חמורו וכו'.]] משנה פרק הגוזל ומאכיל (דף קט''ו). [[ומ''ש או שהתנה בפני ב''ד]] אע''פ שאינו שם יצא לו לרב ז''ל ממה ששנינו באלו מציאות (דף ל':) מתנה בפני בית דין כאותה שיתבאר למטה וכתב הר''א ז''ל בפירושיו בב''ק מתניתין ביכול להציל דאי לא מצי אמר ליה מהפקרא זכינא עכ''ל: [[ואע''פ שחמורו עלה מאליו וכו'.]] בעיא דאיפשיטא בגמרא פרק הגוזל (דף קי''ו) ואיתא בהלכות: 


! ד 
[[ירד להציל ולא הציל וכו'.]] בעיא דאיפשיטא שם: [[וכן אם היה עוסק וכו'.]] משנה באלו מציאות. [[ומה שכתב כפועל בטל שיבטל מאותה מלאכה וכו']] מפורש בגמרא (דף ל''א:) בזה הלשון כפועל בטל מאותה מלאכה וכו' ופירוש פעמים שהמלאכה מרובה והיא ביוקר ופעמים שהמלאכה מועטת והפועלים בטלים ואותה שעה משתכרים בזול כדי שלא ישבו בטלים ואם החזיר זה את האבדה בשעה שהמלאכה מרובה ונשתהה בחזרתה כדי שיהא מרויח סלע לא יאמר תן לי סלע שהפסדתי בחזרתה אלא נותן לו כשעה שהמלאכה מועטת והוא יושב ובטל שהיה משתכר חצי סלע כדי שלא יהא יושב ובטל כך פירש ר''ח והר''א והרב אלפסי ז''ל עכ''ל הרשב''א ולזה הסכים הרמב''ן. ורבינו ז''ל פירש פירוש אחר יתבאר בסוף הלכות אלו: [[ואם התנה וכו'.]] מפורש במשנה (שם דף ל':): 


! ה 
[[וכן שנים שהיו באים בדרך וכו'.]] משנה בהגוזל ומאכיל (דף קט''ו). [[ומ''ש וקודם שישפך הדבש וכו']] שחילק הרב ז''ל בין קודם שפיכה לאחר שפיכה יצא לו מדאמר בגמרא על משנה זו אמאי נימא ליה מהפקרא קא זכינא ותירצו כשעקל בית הבד כרוך עליה ע''כ. ופירש הרב בשעקל בית הבד וכו' ועדיין לא נשפך לארץ. ונראה לפי זה שאע''פ שלא יוכל להציל אמרינן הכי כיון שעדיין לא נשפך אף על פי שעתיד להשפך וזה שסתם רבינו ז''ל אבל רש''י ז''ל פירש חבית של דבש קשורה בעקל ולא ישפך הכל אלא מנטף מעט מעט וליכא הפקר עד כאן לשונו וזה עיקר: 


! ו 
[[היה זה בא בכד של דבש וכו'.]] זה מפורש בסוגיא שם (דף קי''ו) דאקשי אמתניתין דתניא ואם אמר לו אציל את שלך ואתה נותן דמי שלי חייב ליתן לו מהא דמי שברח הנזכרת למטה בסמוך מרישא דתניא אין לו אלא שכרו הראוי לו ופרקינן דטעמא דמתני' משום דאפסדיה אבל לא אפסדיה לא וזה מבואר: 


! ז 
[[וכן מי שברח מבית האסורין וכו'.]] ברייתא והובאה שם (דף ק''ו) ופרק מצות חליצה (דף קט''ז) ואיתא בהלכות. וכתב הרשב''א ז''ל ביבמות וז''ל כתב הרמב''ן ז''ל דמהא שמעינן דמי שהוא חולה וסמנין ביד חבירו שוים כ' והתנה עליו ליתן בדמיהם הרבה מחמת אונס חוליו אין לו אלא דמיהם אבל רפואתו יש לו לשלם שחכמתו מכר לו והיא שוה דמים הרבה: 


! ח 
[[שיירא שהיתה הולכת וכו'.]] אלו החלוקים ביכולים להציל ואין יכולין ועל ידי הדחק מפורשים בברייתא באוקימתא דרב אשי שם: 


! ט 
[[ומ''ש שכיון ששמעוהו וכו'.]] מפורש בהלכות: 


! י 
[[היו שני שותפין וכו'.]] אוקימתא דרמי בר חמא ופירש בדין זה אין חילוק בין יכולין להציל בין אין יכולין להציל דכל כי האי גוונא שותף חולק שלא מדעת חבירו ואם לא אמר לעצמי אני מציל בכל גוונא הציל לאמצע וזה עיקר: [[וכן השוכר את הפועל וכו'.]] אוקימתא דרבא שם. [[ומ''ש הרי הוא שלו]] לאו ביכולים להציל דביכולים להציל ודאי לאו כל כמיניה וכן פירש''י ז''ל בפועל שהיה שכיר לאותה שיירא x וכשאין יכולין להציל הדר ביה וזכי מהפקרא עכ''ל. ועיקר תוספתא שיירא שמחלו להם מנכסים מחלו לאמצע ואם אמרו משום פלוני מחלנו מה שמחלו מחלו לו ע''כ והיא כתובה שם בהלכות ורבינו ז''ל ג''כ הביאה בפ''ה מהלכות שלוחין ושותפין: 


! יא 
[[שיירא שחנתה במדבר וכו'.]] ברייתא שם בהגוזל ומאכיל: 


! יב 
[[רשאין החמרין להתנות וכו'.]] פירוש ותנאן תנאי. באותה ברייתא שם: 


! יד 
[[ספינה שהיתה מהלכת וכו' מחשבין לפי משאוי.]] שם (קט''ז:) ופירש''י ז''ל אם השליך שם זה מאה ליטרין זהב ישליך זה ק' ליטרין ברזל ע''כ. כלומר וכגון שהיה לזה אלף ליטרין זהב וזה אלף ליטרין ברזל שהם שוים במשקל ולא בשויו: 


! טו 
[[רשאין הספנים להתנות וכו'.]] ברייתא שם: 

~ הלכות גזלה ואבדה - פרק שלשה עשר




! א 
[[המוצא אבדה שהוא חייב וכו'.]] מפורש באלו מציאות: [[אע''פ שהיה שוה פרוטה בעת המציאה והוזלה וכו'.]] דעת הרב ז''ל דאע''ג דאסקינן בגמרא דבעינן שתהא שוה פרוטה בשעת אבדה ובשעת מציאה לכ''ע כיון דשוה בשעת מציאה פרוטה חייב בכך והכי משמע התם באלו מציאות (דף כ''ו): [[ואבן גבוהה היתה חוץ וכו'.]] ברייתא שם (דף כ''ח:): 


! ב 
[[כיצד מכריזין וכו'.]] שם פסק כר''נ וכן בהלכות: 


! ג 
[[בא בעל האבדה ונתן סימנין שאינן מובהקין וכו'.]] דע ששלשה מיני סימנין יש. סימנין מובהקים ביותר כגון נקב יש בו בצד אות פלוני וכיוצא בזה ואלו הסימנים מחזירין עליהם אבדה דבר תורה לדברי הכל והרי הן כעדים. סימנים חשובין כגון מדת ארכו ומדת רחבו וכן משקלו וכיוצא בזה מחזירין עליהם אבידה ואלו מחלוקת בגמרא (דף כ''ו:) אם הם דאורייתא או מדרבנן ואלו נקראים לפעמים סימנין מובהקים בגמרא ולאלו כיון הרב כאן ואחז לשון הגמרא יש סימנין גרועין כגון סומקי וחיורי ואין מחזירין עליהם אבידה וארוך וגוץ וכיוצא בזה כיון שלא אמר מדתן: [[והרמאי אף על פי שאמר סימנים מובהקים וכו'.]] פירוש סימן מובהק זה שהזכיר כאן רבינו נראה מדבריו של הר''א ז''ל שהוא אע''פ שנתן סימן מובהק כגון נקב יש בו בצד אות פלוני שהוא סימן מובהק ביותר שכך כתב בהשגות א''א סימן מובהק לגמרי. ואף על גב דסימנין כאלה דאורייתא כנזכר למעלה ברמאי חיישינן ומדאורייתא ילפינן לה וכמ''ש הר''א ז''ל וזה הדין במשנה באלו מציאות: 


! ד 
[[בראשונה כל מי שאבדה לו אבדה וכו'.]] ברייתא שם: 


! ה 
[[הסימנין המובהקין סומכין וכו' דין תורה.]] פסק רבינו כמ''ד סימנין דאורייתא ובעיא הוא באלו מציאות (דף כ''ז) וסובר הרב ז''ל דדעת רבא (דף כ''ח) דאמר את''ל סימנים דאורייתא הכי ס''ל דסימנים דאורייתא אינון וגרסא מפורשת יש כדבריו וסימנין אלו מפורשין שם וכן בהלכות: 


! ו 
[[באו שנים זה נתן סימנים וכו'.]] פירוש כשנתן סימן חשוב כחבירו אבל אם היה גרוע לא וכמו שיתבאר וזה מפורש שם: [[נתן האחד את הסימנים וכו'.]] מפורש שם: [[זה נתן סימנים וזה נתן וכו'.]] גם זה שם: 


! ז 
[[מצא שמלה וכיוצא בה וזה הביא וכו'.]] גם זה שם: [[זה נתן מדת ארכה.]] שם (דף כ''ח) ונראה מכאן שאם אין כאן אלא אחד שאומר כולה שלי היא וזה נתן מדת רחבה בלבד מחזירין אותה לו ודאי דאי לא מאי איריא כשזה נותן מדת ארכה אפילו בלאו הכי לא מהדרינן לזה שאמר מדת רחבה אלא ודאי כל זמן שאין חולק עליו נותנין אותה לו, זה נ''ל: [[זה נתן מדת ארכה ורחבה וכו'.]] מפורש שם: [[זה נתן מדת ארכה ורחבה וכו'.]] האמריות פי' שפה וזה כתב רבינו תחת גמיו האמור בגמ' ופירש''י ז''ל זה אומר כך ארכה וכך רחבה וזה אומר ארכה ורחבה כך וכך [אמות בין הכל] אבל איני יודע כמה באורך וכמה ברוחב עכ''ל: 


! ח 
[[בראשונה כל מי וכו'.]] מפורשת זאת הבבא במשנה וכדעת ר' יהודה ובברייתות שם: 


! ט 
[[משחרב בהמ''ק וכו'.]] ברייתא שם (דף כ''ח:): 


! י 
[[ובכל זמן שהאבדה אצלו אם נגנבה וכו'.]] פסק כרב יוסף דאמר שומר האבדה כשומר שכר בהכונס (דף נ''ו:) ושם באלו מציאות (דף כ''ט) וכן פוסקין בהל' ויש חולקין לומר כשומר חנם ודעת הרב עיקר: 


! יא 
[[וצריך לבקר וכו'.]] מפורש שם (כ''ט:): [[כיצד מצא כסות של צמר וכו'.]] מה שאמר רבינו צמר בדוקא ולא פשתן. ומה שמיעט הניעור במקל בשני בני אדם אוקימתות בגמרא (דף כ''ט:) ומפורש בהלכות. ומה שאסר לצרכו ולצרכה בעיא דלא איפשיטא שם (דף ל') ולחומרא: [[נזדמנו לו וכו'.]] ברייתא שם: 


! יב 
[[מצא כלי עץ וכו'.]] ברייתא ופירוש אבל לא ע''י האור אלא ישים הכלי על הכלי. ויתר דברי הבבא עד ומצא ספרים מפורשים באותה ברייתא ובהלכות מלבד שהוסיף הרב כלי פשתן ופשוט מההיא דלעיל דאמר דנעור קשי ליה: 


! יג 
[[מצא ספרים קורא וכו'.]] משנה שם (דף כ''ט:). [[ומ''ש ולא ילמוד בהן לכתחלה.]] פירוש בדבר שלא קרא מעולם. מיהו כתב הרשב''א ז''ל בשם הרמב''ן ז''ל דלא איתמר האי דינא אלא בספר תורה נביאים וכתובים שמי שהוא רגיל בהם אינו צריך ליגע בהם כלל ושאינו רגיל נוגע בהם ומושך אילך ואילך ויש לחוש שמא יקרע אבל עכשיו שנהגו לכתוב גמרא השונה פרקו מאה פעמים ומי שלא ראה אותו מעולם אין בו ליגע ולמשמש לפי שהוא צריך מחשבה יתירה וללמוד לכתחלה ע''כ. ואף על פי שלא כתב הרב ז''ל אלא בדין השואל נראה שהוא הדין לאבידה וצריך עיון. ויתר דברי הבבא עד מצא תפילין מפורש במשנה והברייתא והגמרא שם בפירוש. [[ומה שכתב רבינו ששנים קורין בענין אחד ולא בשני עניינים,]] רש''י ז''ל פירש בהפך ולשון הגמרא כאן בענין אחד כאן בשני עניינים: 


! יד 
[[מצא תפילין שם דמיהן וכו'.]] מימרא דשמואל שם (דף כ''ח): 


! טו 
[[מצא דבר שיש בו רוח חיים וכו'.]] מבואר במשנה ובגמרא (דף ל' ל''א): [[וכן התרנגולים מוכר ביציהן.]] פירוש בנקבות ומפורש שם (דף כ''ח:): [[מכאן ואילך שם דמיהן עליו והרי הן שלו ושל בעליו בשותפות וכו'.]] זה פירוש על מה שאמרו בגמרא שם דמיהן ומניחן ופירש הרב ז''ל שומא זו למחצה והודה אליו הר''א ז''ל בהשגות ויש פירושים אחרים: 


! טז 
[[מצא עגלים וסייחין של רעי מטפל בהן שלשה חדשים ושל בריאה וכו'.]] מפורש שם (דף כ''ח ע''ב) בברייתא. ופירוש רעי פירש רש''י ז''ל בארץ מרעה ובעת הדשא שאין טיפולה מרובה וכו'. [של בריאה] בזמן שאין מרעה צריך לפטמה על אבוסה ממה שבבית שהדמים יקרים: [[אווזין וכו'.]] חילוק הגדולים והקטנים בגמרא הא ברברבי הא בזוטרי ורש''י ז''ל פירש x (בזוטרי שלשים יום) ברברבי שלשה ימים הפך דברי רבינו ז''ל: [[וכן פירות וכו'.]] יצא לו לרב ז''ל מהמשנה דהמפקיד (דף ל''ח) דע''כ לא נחלקו רבן שמעון בן גמליאל וחכמים שאומרים חכמים בפירות המרקיבין לא יגע בהן אלא בפקדון שהבעלים מניחין אותה מדעת אבל באבדה לא ופשוט הוא: 

! יח 
((יז-יח)) [[מה יעשו בדמים וכו' במה דברים אמורים בדמי וכו'.]] מפורש במשנה ובגמרא (דף כ''ט) וכרבי טרפון וכדעת רב יוסף דאמר כשומר שכר דמי ומבואר בהלכות שם באלו מציאות: 


! יט 
[[כל אותן הימים וכו'.]] זה פשוט ויראה לרב ז''ל שהוא בלא שבועה ועיקר ודומה להך דאמרי' דהמוצא מציאה לא ישבע: 


! כ 
[[המוצא מציאה לא ישבע וכו'.]] משנה במסכת גיטין (דף מ''ח ע''ב) בהניזקין ופסק הרב ז''ל כפשט המשנה ודלא כר' יצחק דגמ' (דף נ''א) דאמר כתנא דברייתא וכן דעת הרב אלפסי ז''ל בהלכות שלא הביא אלא המשנה בלבד. וכתב הר''א ז''ל א''א הרב ז''ל פסק כרבי אליעזר בן יעקב וכו'. ודברי תימה הם דהא התם בגיטין לפי מסקנא לא קאי ר''א כוותיה דרבי יצחק דהא עבדינן אוקימתא אחריתי וכן כתבו המפרשים ז''ל דאפשר דאיתא לרבי אליעזר וליתא לדרבי יצחק וזה דעת ההלכות שאף על פי שפסק כרבי אליעזר לא הביאו ההיא דרבי יצחק ועיקר: 

~ הלכות גזלה ואבדה - פרק ארבעה עשר




! א 
[[השמלה בכלל וכו'.]] מדרש השור והשה והחמור הם מפורשים בגמרא (דף כ''ז): [[ולמה פרט לך השמלה כו'.]] משנה מפורשת שם באלו מציאות: 


! ב 
[[זה הכלל וכו' כל דבר שאין בו סימן וכו'.]] זה מפורש באותו פרק בכמה מקומות: 


! ג 
[[וכל דבר שיש בו סימן וכו'.]] מפורש שם: [[אלא אם כן ידע שנתייאשו וכו'.]] מימרא דרב זביד (דף כ''ג) כיון דאמר ווי לי לחסרון [כיס] מייאש לה מינה ובדבר שיש בו סימן הוא דבדבר שאין בו סימן לא בעינן עד דאמר אלא כיון דמשמש ולא מצא הוי יאוש כך פירש הרשב''א ז''ל וכדברי רבינו ז''ל ופירוש הכרחי הוא: 


! ד 
[[וכן אם מצא וכו'.]] מפורש שם (כ''ד:) ופסק כפסק ההלכה: 


! ה 
[[יאוש שלא מדעת.]] פסק כאביי (דף כ''א:) דהכין איפסיק הלכתא בהדיא בגמ' (דף כ''ב:). ודע שהנראה מן הסוגיא היא שכל דבר שיש לחוש אם ידעו הבעלים בנפילתו אם לאו אסור מספק לפי ששם אמרו גבי מעות מפוזרין הרי אלו שלו ואקשינן עליה דאביי ופרקינן אדם עשוי למשמש בכיסו בכל שעה אלמא מסתמא בדבר שאין לתלות אסור דאי לא מאי קושיא ומאי פירוקא. זה נ''ל וכל הסוגיא מוכחת כך: 


! ו 
[[הרואה חבירו שנפל ממנו דינר על הארץ וכו'.]] זהו מימרא באלו מציאות (דף כ''ו:). [[ומ''ש רבינו ואפילו החזיר לו הדינר אחר יאוש וכו'.]] נוסחא כתובה בהלכות ובפירוש ר''ח ובקצת הספרים והשיגו עליה: 


! ז 
[[נטל הדינר לפני היאוש וכו'.]] גם זה מבואר באותה סוגיא: [[המתין לה ולא הודיע וכו'.]] שם באותה מימרא: 


! ח 
[[ראה סלע או מטבע וכו'.]] פסק כרבא דבתרא הוא וכן בהלכות שם וזה לשון הגמרא (דף כ''ו:) איכא דאמרי [אמר רבא] אע''ג דלית בה אלא שוה שתי פרוטות [חייב להחזיר מ''ט] אימא שותפי נינהו וחד מינייהו אחוליה אחליה מנתיה לגבי חבריה וכתב הרשב''א ז''ל ודוקא שתי פרוטות אבל פחות מכאן לא דמאי אמרת דילמא תרוייהו לגבי חד מחלי לכולי האי לא חיישינן עכ''ל. והכוונה שאם היה שוה פרוטה לבד או פחות מפרוטה וחצי לא חיישינן דילמא תרי מחלי לגבי חד ואף כן נראה מן הגמרא דאי לא דר''נ דאמר ראה סלע שנפלה משלשה אינו חייב להחזיר היכי משכחת לה. ומיהו אפשר שרבינו ז''ל אינו סובר ההיא דר''נ ולמטה פ''י יתבאר: 


! ט 
[[ראה חבירו וכו'.]] מימרא שם בהלכות: 


! י 
[[המוצא סלע וכו'.]] בברייתא מפורשת שם (דף כ''ה:) ובהלכות. [[ומ''ש ואנו אומרים שלו היתה והוציאה מתחת ידו וכו']] מהלכות הרב אלפסי ז''ל ובקצת ספרי הגמרא כתוב כן וכתב הרמב''ן ז''ל דאע''ג דודאי ידיע מילתא דדידיה הוא חוששין שמא הוציא את זה ומאחר נפלה והוא אבד אחרת כיוצא בה והרי הוא כדבר שאין בו סימן הא לאו הכי אין חוששין כשם שאין חוששין למכירה במציאה אחרת עכ''ל: 


! יא 
[[המוצא דבר שיש בו סימן וכו'.]] ברייתא שם (דף כ''ה) בהלכות ואתפרש בגמרא שאם יש הוכחה באותו שאין בו סימן שאינו של אותו שיש בו סימן הרי הוא שלו וכן בהלכות ויתבאר לפנינו פט''ו: 


! יב 
[[המוצא כלי חרס וכו' עד סוף הפרק.]] מפורש במשנה (דף כ''א) ובגמ' (דף כ''ג) שם בהלכות. [[ומה שכתב חייב להכריז שאם יבוא תלמיד חכם וכו'.]] פירש הר''א ז''ל דהכרזה זו אינה אלא בבתי כנסיות ובבית מדרשות מקום שתלמידי חכמים מצויין שם ואין מכריזין אלא שלש פעמים והרמב''ן ז''ל פירש שלא אמרו כן אלא במוצא במקום שתלמידי חכמים מצויין שם וכדאמרינן התם בשוקא דרבנן: 


! יג 
[[ומ''ש או שהביא שלום וכו'.]] מפורש בהלכות ואינו באלו מציאות בגמ' אבל היא מימרא פ' הבא על יבמתו (דף ס''ה:) והביאוה בהלכות כאן: 

~ הלכות גזלה ואבדה - פרק חמשה עשר




! א 
[[כל המוצא אבדה וכו'.]] זה שכתב הרב הוא מפורש במשנה (דף כ''ה:) ובודאי הינוח בין יש בו סימן לאין בו סימן ה''ז לא יגע כמו שכתב למטה כגון שמצא חמור והיא משנה מפורשת שם באלו מציאות (דף ל':): [[אפילו נסתפק לו וכו'.]] זה ספק הינוח המוזכר בגמרא שם. ולפי הנראה מהסוגיא האמורה על משנתנו (דף כ''ה:) מצא אחר הגפה ע''כ לא אמרינן דספק הינוח לא יטול אלא בשאין בו סימן אבל כשיש בו סימן לא אלא יטול ויכריז. וכ''כ הרשב''א ז''ל אם הוא ספק הינוח ואין בו סימן ה''ז לא יטול ואם נטל לא יחזיר ואם יש בו סימן נוטל ומכריז דהיינו אבידה דחייבה תורה להזקק לה ליטול ולהכריז והיינו דאקשינן הכא וליהוי קשר סימן וליהוי מקום סימן כלומר יטול ויכריז ויתן הבעל סימן קשר או מקום ע''כ כתבו לענין פסק הלכה גם הרמב''ן ז''ל הסכים לזה שכתב דה''מ במקום שאין משתמר לגמרי אבל המשתמר לא יטול. והנראה אצלי מדברי רבינו ז''ל שהוא גורס כן בסוף אותה סוגיא אלא איכא למימר איניש אצנעינהו והוה ליה ספק הינוח וכו' ואוקימתא זו סותרת אוקימתות הראשונות שהיו מעמידין דוקא בדבר שאין בו סימן ומ''מ הנראה מן ההלכות וגרסת ספרינו הוא מ''ש וכן פירש רש''י ז''ל ספק הינוח בדבר שאין בו סימן: [[ואם עבר ונטל אסור להחזירו לשם.]] זהו שאמרו בגמרא ואם נטל לא יחזיר ופירשו הרמב''ן ז''ל והרשב''א ז''ל וכ''נ מן הירושלמי שהטעם הוא מפני שאני אומר שמא בעלים באו ולא מצאו ונתייאשו מהם ולא ישובו לבקש עוד ויבוא אחד ויטול ויפסידנו מן הבעלים ולפ''ז כתבו דאם לא הלך לו שרשאי להחזירה לשם שהרי ידע שהבעלים לא באו: [[ואם היה דבר שאין בו סימן זכה בו.]] זו באמת קשה ודאי והיאך יזכה בו ויהיה שלו והלא קודם יאוש בא לידו ואין צ''ל בודאי הינוח דלאו כל כמיניה לנוטלו ויזכה לו אלא אפילו ספק הינוח ודאי לא זכה בו דהא ספקא הוא אם הוא דרך נפילה וזכה בו כדין המוצא דבר שאין בו סימן או שהוא דרך הנחה והכי בא לידו קודם יאוש וספיקא בכה''ג לחומרא וכמ''ש פי''ד ביאוש שלא מדעת וכבר השיגו הר''א ז''ל וכתב יעמוד עד אשר יבוא אליהו. והאמת כדבריו וכ''כ הרמב''ן ז''ל זה לשונו ואיהו לא קני בהאי יאוש דבאיסורא אתא לידיה וכן דעת הרשב''א ז''ל וכן דעת רבינו יונתן: 


! ב 
[[וכל דבר וכו'.]] זה פשוט ופירוש בין בדרך הנחה בשעבר ונטלו: [[כיצד דרך הנחה כגון שמצא חמור או פרה וכו'.]] משנה שם (דף ל':). [[ומ''ש ביום.]] מפורש בסוגיא דאמרינן או בלילותא אפילו חדא שעתא נמי פירוש הויא אבידה וחייב ליטפל בה: [[או שמצא כלי שמכוסה באשפה וכו'.]] משנה (דף כ''ה:) ולפנים יתבאר באי זה אשפה ואי אלו כלים: [[אבל אם מצא וכו'.]] משניות מפורשות שם (דף ל':): 


! ג 
[[ראה חמור או פרה.]] מימרא דרב וסוגיא שם: [[ראה פרה וכו'.]] מפורש בסוגיא שעל הברייתא באוקימתא דרבא שם: 


! ה 
[[מצא פרה וכו'.]] משנה (דף ל''ג) וחוץ לתחום בדוקא הא תוך התחום אינו חייב להחזיר וכן מפורש בלישנא בתרא דגמרא: [[היתה רועה בעשבים וכו'.]] ברייתא. ונראה דאפילו חוץ לתחום כיון דרועה היא: [[או שהיתה ברפת וכו'.]] מפורש במשנה ורפת אפילו חוץ לתחום נמי כדאיתא בגמרא ופירוש שאינה משמרת ולא מאבדת פירש''י ז''ל שאינה מתעה את הבהמה שבתוכה להיות בורחת ויוצאת ואינה משמרתו שאינה נעולה ואם באת לצאת יוצאה ע''כ. והכוונה דבמאבדה הרי זו אבידה ויחזיר: [[מצא טלית או קרדום וכו'.]] ברייתא שם (דף ל''א) ז''ל טלית בצד גדר קרדום בצד גדר ופרה רועה בין העשבים אין זו אבידה ג' ימים זה אחר זה הרי זו אבידה והובאה לסיוע מימרא דרב דלעיל גם ההיא דמצא פרה וכו' וג' ימים אלו בפנות היום ובנשף וכמו שמוכיח שם. וכתב הרשב''א ז''ל וז''ל מסתברא דלאו אפרה רועה בין העשבים בלחוד קאי אלא אכולה מילתא ואפי' טלית בצד גדר דודאי בודאי הינוח כל שלא נטלו משם תוך ג' ימים זמנן מוכיח עליהן דהרי זו אבידה ע''כ. ורבינו לא חלק: [[בסרטיא וכו'.]] ברייתא שם: 


! ו 
[[מצא גוזלות מקושרין וכו'.]] פירוש גפה סתימת כותל של עץ או של קנים גדר של אבנים עכ''ל ר''ש ז''ל. [[ומ''ש ומדדין]] פירוש לדעת הרב אפילו מדדין לא יגע בהן ואין צ''ל באין מדדין. וכל זאת הבבא משנה וסוגיא שם (דף כ''ה:) וכבר כתבתי למעלה מה שהוקשה במ''ש הרי אלו שלו כלומר מפני שאין בו סימן וכן השיגו הר''א ז''ל דספק הינוח יעמוד עד שיבא אליהו בדבר שאין בו סימן: 


! ז 
[[מצא באשפה וכו' ואם אשפה וכו'.]] פסק כשתי האוקימתות האמורות בגמרא (דף כ''ה:) ועל המשנה דלא פליגן אהדדי ועיקר: 


! ח 
[[מצא פירות וכו'.]] מפורש במשנה ובגמ' (דף כ''א) בראש הפרק: [[וכן אם מצא כריכות קטנות וכו'.]] דין הכריכות משנה ומסקנא בגמ'. [[ומ''ש שהרי אין בהם סימן]] פירוש שאין לומר מקום הוי סימן דבני רשות הרבים מגלגלין אותם ודוחפין אותם ממקומם: [[עיגולי דבילה וכו'.]] שם במשנה, וכל אלו הטעם שהרבה מהן שוין במשקל שכן דרך העושין אותם למשקל אחד. אי נמי כשהן דברים שאין דרך לידע בהם משקל לעולם ופירוש הבאות ממדינתן שלא נעשה בהן שינוי. ופירוש אניצי פשתן רשתות רשט''א בלעז ולשונות של ארגמן צמר סרוק ועשוי כמין לשונות של ארגמן: [[ואם יש בהן סימן.]] מסקנא דגמרא שם (דף כ''ב:): 


! ט 
[[אבל אם מצא ככרות וכו'.]] משנה (דף כ''ד כ''ה) והחילוק בין נפתחו אוצרות ללא נפתחו מפורש שם בגמ' (דף כ''ג:) והטעם שכתב רבינו ז''ל כדעת רש''י ז''ל והר''א ז''ל כתב טעם אחר לומר שאפילו הם רשומין ברושם משונה שאין דרך בכך הרי אלו שלו וכן דעת הרשב''א ז''ל. עוד כתב הר''א ז''ל מיהו דוקא ברקתא דנהרא וכו' ועיקר דהכין מסקנא דגמרא למ''ד מקום הוי סימן. ונראה לי שכשכתב רבינו ז''ל לפנינו גבי כריכות דרך הנחה ברה''י חייב להכריז ה''ה לכל הדברים שהזכיר. ומ''מ עיקר הדין כך הוא דכל דרך הנחה בדבר שאין בני רה''ר דוחפים אותם ברגליהם הוי מקום סימן אבל בדברים קטנים לא שאני אומר בני רה''ר דחפוהו ולא נמצא במקום שהניחו ודרך נפילה אין לומר מקום הוי סימן שהרי אינו יודע כשנפל בו. זה העולה מכלל הסוגיות: 


! י 
[[מצא כריכות וכו'.]] הלכה בגמרא (דף כ''ג) ומה שכתוב בקצת ספרי הרב שהמקום אינו סימן מובהק ט''ס הוא שהרי כתב למעלה פי''ג או מקום האבדה סימנין מובהקים הן. ויש קצת ספרים שהגיהו למעלה שיעור האבדה כדי שלא יהיו דבריו הפכים למ''ש כאן ואינו דהכין אסיקנא בגמ' ובהלכות דמקום הוי סימן מובהק כמו מדה ומשקל ועוד שהרי כתב שם פי''ג שאם נתן סימנים שאינן מובהקין אין מחזירין לו האבדה וא''כ שהמקום אינו סימן מובהק מה יועיל בכאן אלא ודאי זה שנמצא כאן ט''ס הוא: [[מצא אלומות וכו'.]] ברייתא (דף כ''ב:): 


! יא 
[[מצא עיגול וכו'.]] פסק כר''י דמתני' (דף כ''א) דלא כר''מ וכפסק המשנה: 


! יב 
[[מצא פירות מפוזרין וכו'.]] מימרא וסוגיא בראש הפרק. [[ומ''ש כל אלו ספק.]] בעיי דלא איפשיטו שם. [[ומ''ש שהיה הקב משנים ושלשה מינין כגון שומשמין תמרים ורמונים.]] לפי גרסת גמרתנו הכוונה אחת משלש אלה ואיבעיא להו התם מי אמרינן כיון דשומשמין חשובין הן טרח ומאסף להו ותמרים ורימונים כיון דלית בהו טירחא שהן גסין מאסף להו או דילמא לא שנא והוא כלל לכל כיוצא בזה. זה מפורש בגרסאות שלנו: 


! יג 
[[המוצא ציבורי פירות וכו'. או פירות בכלי.]] פירוש מפני שסתם כלים יש בהן סימן ופירות סתמן של בעלי הכלי. ופירוש כמות שהוא ריקן ולשונו כלשון המשנה (דף כ''ד כ''ה): [[מצא כלי ולפניו פירות וכו'.]] נמצא בקצת ספרי רבינו הרי שלו הפירות והכלי. והוא טעות דודאי בכלי שיש בו סימן הוא דאי לא פירות בכלי או כלי כמות שהוא אמאי חייב להכריז אלא כך ראוי להיות הרי אלו שלו הפירות והכלי נוטל ומכריז ואם כדברי הספרים הוא איני מבין כוונת רבינו ז''ל דדומיא דכלי כמות שהוא עסקינן ועוד שהרי מבואר כן בגמ' והכלי אינו שלו מיהו בכלי שאין בו [סימן] ודאי שלו וכמו שנתבאר פי''ד: 


! יד 
[[כיצד היו וכו'.]] חלוקין אלו מפורשין בגמ' (דף כ''ה) אוקימתא דרב פפא ובתרי לישני בתראי: 


! טו 
[[המוצא קציעות וכו'.]] פי' תאנים יבשות שקוצצין באיזמל ומוהל שלהן זב ושוטחים אותם ליבשם וברייתא היא מפורשת בראש הפרק (דף כ''א:) ופטור המעשר הוא כדין הפקר שפטור: 


! טז 
[[תמרים שמשירן הרוח וכו'.]] מפורש בגמ' (דף כ''ב:) והני מילי דהיתר התמרים יותר מזיתים וחרובין מפני שהבעלים מוחלין להם מפני שהבהמות והחיות אוכלים אותם מחמת מתיקתן ואין אוכלים שאר פירות כגון זיתים וחרובין והכין איתא בגמרא וכפירושו פירשו רוב המפרשים: 


! יז 
[[חתול רע וכו'.]] מימרא במרובה (דף פ':) וכתב הורג את הקטנים מפני שאותו מעשה כך היה שהחתול x הרג תינוק ודרש רב כך שאסור לקיימו: 


! יח 
[[גוזל הנמצא וכו'.]] משנה בפ' לא יחפור (דף כ''ג:): [[נמצא בין שני וכו'.]] משנה שם: [[בד''א וכו'.]] מימרא שם ופסק רבינו כדעת ההלכות ופירוש כגון שהיה תוך כ' אמה לשובך שיוניו מעטין ותוך מ' לשובך שיוניו מרובין אפילו אם היה יותר מנ' אמה לשובך פשיטא שאינו שלו שאין המדדה מדדה יותר מנ' אמה: 

~ הלכות גזלה ואבדה - פרק ששה עשר




! א 
[[המוצא מחטין וצנורות וכו'.]] פירוש צנורות מזלגות קטנות של טוות זהב והיא ברייתא בגמ' (דף כ''ד) מפורשת באלו מציאות ובהלכות: 


! ב 
[[וכן המוצא מעות וכו'.]] משנה שם (דף כ''ה). [[ומ''ש אפילו היו מקצת.]] מפורש בגמ' (דף כ''א) ובהלכות: [[אבל אם מצא צבור מעות וכו'.]] משנה שם (דף כ''ד כ''ה): [[מצא ג' מטבעות.]] משנה ופירוש עשויין כמגדל לדעת ר' חנינא דגמרא הגדול מלמטה ובינוני על גביו וקטן מלמעלה כדרך מגדל שמקצר ועולה וכן מפורש שם אליביה והכי קי''ל הא לאו הכי אמרינן דרך נפילה היה והרי אלו שלו: [[או שהיו וכו'.]] מפורש שם בגמרא: [[או שהיו וכו'.]] גם כן שם: [[היו עשויים כשיר.]] פירוש מוטלין בעיגול כאצעדה. כשורה זה אצל זה. [כחצובה] כשלש רגלי קנקן כל אחד כנגד אויר של שנים. כסולם רוב אמצעי על התחתון ורוב עליון על האמצעי כמין מעלות לשון רש''י ז''ל (דף כ''ה) ובעיי ולא איפשיטו נינהו ואינן בהל' לפי שהן דברים שאין מצויים: 


! ג 
[[המוצא וכו'.]] משנה שם והטעם מפני שיש סימן בכיס פירוש כמות שהוא ריקן: [[מצא כיס וכו'.]] מפורש בברייתא ובסוגיא: 


! ד 
[[המוצא מעות וכו'.]] משנה שם והטעם אפילו בדבר שיש בו סימן הרי אלו שלו מפני שהרבה עכו''ם מצויין שם ומתייאש מהם וכ''כ הרב למטה וכן פירשו בתוס' והראב''ד ז''ל. ויש מי שכתב אפילו אין רוב עכו''ם מצויין שם דכיון דחנוני דר שם יאושי מיאשי בעלים מינייהו דאמרי כיון דאיהו דר ביה איהו אשכחינהו וכיון דלא אכריז דעתיה לגזול ולא מצינא לאוקומי בדינא דמשתמיט ואמר אנא לא אשכחיתיה אינשי דעיילי ונפקי דילמא חד מינייהו אשכח עכ''ל הרשב''א ודוחק הוא: [[ולמה לא תקנה וכו' ואע''פ שבעל החנות וכו'.]] כבר השיג עליו הר''א ז''ל לומר שאפילו אמר תקנה לי רשותי לא קנה לפי שבאה לו המציאה קודם יאוש פירוש כאביי דאמר יאוש שלא מדעת קונה והויא ליה חצרו כידו וכ''כ הרשב''א ז''ל. אבל הטעם השני הכתוב בהשגות איני מבין: 


! ה 
[[מצא מעות בחנות השולחני וכו'.]] מבואר במשנה ובגמרא שם ובהלכות. [[ומה שכתב מפני שהן צרורין יש להם סימן,]] לומר דבדבר שאין לו סימן אפילו ברוב ישראל הרי אלו שלו: 


! ו 
[[הלוקח פירות וכו'.]] משנה מפורשת שם וכו': [[בד''א וכו'.]] מימרא בגמ' (כף כ''ז). [[ומ''ש אבל אם בעה''ב.]] פירוש שהלוקח מבעה''ב דש הפירות ע''י עצמו או ע''י עבדיו ושפחותיו הכנענים כלומר שמה שקנו הן הוא לרבן חייב להחזירו אבל עבדים עברים שמא משלהם הן או שמא של בעל הבית והרי אלו שלו מיהו כתב הרמב''ן והרשב''א ז''ל שאם היה הלוקח תגר אע''פ שלקחן מבעה''ב הרי אלו של תגר דיאושי מיאשי מינייהו כיון דאורחייהו דתגרי למזבן הכא ולזבוני הכא: 


! ז 
[[המוצא מטמון בגל או בכותל ישן הרי אלו שלו וכו'.]] משנה (דף כ''ה:). [[ומ''ש כדרך כל המטמונו' הישנות.]] שם בגמ' (דף כ''ז): 


! ח 
[[והואיל וחצרו וכו'.]] יש נותנין טעם אחר ולפי דעת הרב אפילו בחצר המשתמרת דין זה קיים ולפי דעת הראב''ד דוקא באינה משתמרת ועיקר הדין כדברי רבינו ז''ל שאל''כ ה''ל למתני' לאפלוגי בדידיה אבל יש נותנין טעם אחר: 


! ט 
[[מצא מטמון בכותל וכו'.]] משנה וגמרא כפשטן ורבו הפירושים והסברות בזה והקשו למה הרי הן של מוצאו כיון דדבר שיש בו סימן הוא יטול ויכריז. ויש מי שתירץ דהכא כגון שנראין הדברים שזה ימים מרובין שדברים אלו כאן ומפני יאוש בעלים נגעו בה. ותירוץ אחר דכיון שהחור פתוח לרה''ר הויא ליה הנמצא אבידה בעיר שרובה עכו''ם וה''נ ברובה עכו''ם הוא ורבינו ז''ל כתב סתם כפשט השמועות: 


! יא 
[[ויראה לי וכו'.]] טעם נכון דכי אמר הרי הן של בעה''ב לאו משום דתקנה לו חצירו הוא דאם כן אפילו מחציו ולחוץ וכו' וטעמא שאינו קונה לפי שהחור הזה הפתוח לרה''ר חצר שאינה משתמרת היא וכי אמר הרי אלו של בעל הבית דאיהו אצנעינהו וכיון שהוא מודה דלאו דידיה הודאת בעל דין כמאה עדים וכן נראה מן הסוגיא שם שאין כותלו זוכה לו כלל: [[לפיכך אם היה משכיר וכו'.]] מפורש במשנה (דף כ''ה:) ובגמרא (דף כ''ו). [[ומ''ש ג' עכו''ם]] כתב עליו הר''א ז''ל א''א בגמרא מסיק אפי' לג' ישראל ע''כ. והאמת דר''נ הכין ס''ל התם והלכתא כוותיה בדיני. ואולי מפני שרבא חולק בההיא דר''נ דאמר דאזדא לטעמיה כתב הרב ג' עכו''ם וכן עיקר דהא אמר רבא דחיישינן בסלע שנפל מג' אפי' לית בה אלא שתי פרוטות שחייב להחזיר דילמא שותפי נינהו הכי נמי בפונדק שהשכירו לשלשה ישראל כיוצא בזה שהרי הגמרא משוה אותם בפירוש וזה עיקר: 

~ הלכות גזלה ואבדה - פרק שבעה עשר




! א 
[[כל מציאה שאמרנו בה שהיא של מוצאה וכו'. . אבל אם ראה וכו'.]] משנה מפורשת פ' שנים אוחזין (דף י') ועבדינן עלה שתי אוקימתות דאקשינן אמאי אין ארבע אמות של אדם קונות לו ופריק כיון דנפל גלי אדעתיה דבנפילה ניחא ליה דליקני בארבע אמות לא ניחא ליה דליקני רב אשי אמר כי תקינו רבנן ד''א בסימטא כלומר משנתנו במקום שאין ד' אמות קונות כגון ברה''ר ורבינו ז''ל סתם נראה שהוא סומך על האוקימתא הראשונה דמשמע שאף במקום שד' אמות קונות כשנפל לא קנה דהויא אוקימתא דגמ' אע''פ שדין האוקימתא השנייה אמת שאין ארבע אמות קונות בכל מקום כמו שיתבאר בפרק זה: 


! ב 
[[היה רוכב על גבי וכו'.]] החילוק בין אומר זכה לאומר תנה מפורש בגמ' במימרא דר''י. והטעם כיון שאמר זכה וזה שתק הרי זה מגביה מציאה לחבירו וקנה חבירו אבל בתנה לא נעשה שלוחו לזכות בה בהגבהתו אלא ליתנה לו. ודינין אלו מפורשים שם במשנה ובגמרא ובהלכות: 


! ג 
[[המגביה מציאה וכו'.]] פסק כפסק ההלכות שם: [[הגביהו המציאה שנים.]] מפורש באותו פרק (דף ח') בפירוש ובהרבה מקומות: 


! ד 
[[הגביהה לו חרש שוטה וקטן וכו'.]] זה מתבאר מאותו שלפנינו דהגביהה חרש ופקח וכ''ש היא דהשתא התם דחרש היה מגביה לצורך עצמו ותיקנו חכמים בעלמא שיקנה כדי שלא יבאו לנצות לא קנה מפני שהפקח לא קנה שהרי ראשה האחת אצל פקח כמונחת על גבי קרקע כ''ש כאן שאין כאן פקח והחרש מגביהה לצורך פקח וכן מתבאר בסוגיא: [[הגביהה חרש ופקח וכו'.]] משנה שם (דף ח'): [[היו שניהם חרשים תקנו חכמים וכו'.]] מבואר שם: 


! ה 
[[שנים שראו גמל או חמור של מציאה וקדמו וכו'.]] עיקר הנוסחא בקצת ספרי הרב כך שנים שראו גמל או חמור של מציאה וקדמו שניהם והנהיגוהו או משכוהו או שהיה אחד מנהיג ואחד מושך קנו שניהם בד''א בחמור אבל בגמל אם היה אחד מנהיג ואחד מושך המושך קנה אבל לא המנהיג ע''כ. הכוונה שבגמל גופיה אם היו שנים מנהיגים קנו שניהם אבל אחד מנהיג ואחד מושך המושך קנה ולא המנהיג ופסק כלישנא בתרא דגמ' (דף ח' ט') דאמרינן איכא דאמרי הנהגה בגמל (לא קני) ופירוש במקום משיכה וברייתא היא שם ופירש הרב בה פירוש נכון והר''א ז''ל מצא ספר שהיה חסר ממנו קצת הבבא והיה כתוב או שהיה אחד מנהיג ואחד מושך המושך קנה ולא המנהיג ועל כן השיגו אבל טעות סופר היה באותם ספרים: 


! ו 
[[בהמת מציאה שקדם אחד ואחז במוסרה וכו'.]] משנה מפורשת שם בריש מציעא: [[וכן בנכסי הגר.]] שם (דף ח':) מפורש מפני שאין שם דעת אחרת מקנה: 


! ז 
[[היה אחד רוכב וכו'.]] מפורש שם (דף ט') ברייתא ואוקימתא דרב אשי ובגמרא אמר רב יהודה דרוכב לא קנה אא''כ מנהיג ברגליו ויש פוסקין כן ואין זה דעת הרב אלפסי ז''ל אלא רוכב בלא הנהגה קנה וזה דעת רבינו ז''ל: 


! ח 
[[חצירו של אדם קונה וכו'.]] מימרא מפורשת שם (דף י''א): [[בד''א בחצר המשתמרת אבל בשדה וכו'.]] משנה מפורשת ובגמרא ופירוש דבעינן תרתי בחצר שאינה משתמרת עומד בצד שדהו ושיאמר זכתה לי שדי וכן מוכיח פשט המשנה וגמרא וכן מפורש בפירוש בירושלמי וכן פירשו רוב המפרשים ז''ל אבל הרשב''א ז''ל חלק ואמר דכי קתני מתני' ואמר זכתה לי חצירי קנה לאו דוקא דה''ה לא אמר כיון דעומד בצד שדהו ומשום סיפא נקטה וראייתו דכיון דד' אמות דרבנן קונות אפילו לא אמר כ''ש חצירו דאורייתא כיון דעומד בצד שדהו. ול''נ כיון דלא אמר דאלימא קנייה דד' אמות טפי מפני שהוא יכול לנטות עצמו וליטלה וכן עיקר: [[עומד בתוך שדהו.]] יש שפירשו עומד בצדו ובתוכו אבל בצדו וחוצה לו לא וכן מוכח לדעתם פ' כל גגות בעירובין ולשון המחבר כלשון הגמרא: [[וכן ד' אמות וכו'.]] מימרא שם (דף י':): 


! ט 
[[במה דברים אמורים בסימטא.]] פי' קרן זוית הסמוכה לרחוב רשות הרבים והיא הפקר לרבים לימשך בתוכה הצריכים לצאת מן הדחק, לשון רש''י שם. וחילוק רשויות אלו מבוארים שם ושדה שאין לה בעלים כתב רבינו בפירוש שדה דעלמא הנזכר בגמ' שם: 


! י 
[[קטנה יש לה חצר וכו'.]] דין קטן וקטנה מפורשין הם במסקנא דגמרא ובהלכות. [[ומ''ש ארבע אמות של אדם כחצירו לענין מציאה.]] אפשר שרמז למה שכתבו הראשונים שאין ארבע אמות קונות כל זמן שיש בו דעת אחרת מקנה שהרי לא יבואו לידי נצוי: 


! יא 
[[מי שראה אחרים רצים.]] משנה וגמרא (דף י''א) ובהלכות: [[ואם נתנו לו במתנה וכו'.]] בעיא דאיפשיטא שם (דף י''ב) וסובר הרב דאפילו מתנה אם היו מהלכין או פורחין כדרכן לא קנה כן מוכיח בגמרא בפירוש דבעיא לא קיימא אלא ארץ אחריהם ואין מגיען אבל שבור הוא הצבי והגוזל אינו מפריח הא לאו הכי אפילו במתנה לא קנה: 


! יב 
[[מציאת חרש וכו'.]] משנה וגמרא בפ' הניזקין בגיטין (דף נ''ט:). ודין החומש פשוט שאינו אלא כשכפר בדבר שאם הודה בו היה מתחייב: 


! יג 
[[מציאת בנו ובתו הסמוכים וכו'.]] פסק כר''י בפרק שנים אוחזין (דף י''ב:) דאמר גדול וסומך על שולחן אביו זהו קטן: [[ומציאת בתו כו' ואפילו מכורה אמה.]] מפורש בגמ' כן בפירוש וכן מוכיח בפ' האומר (דף ס''ד ס''ה) וכי קאמר ר''י קטן ואינו סומך על שלחן אביו זהו גדול פי' ומציאותו שלו דוקא קטן אבל נערה וקטנה לאב הוייא: [[מציאת עבדו וכו'.]] הכל מפורש במשנה ובגמרא שם (ב''מ י''ב): [[ומציאת עבדו ושפחתו העברים.]] משנה שם ופסק כפשט המשנה וכאוקימתא דרב פפא בגמ' (דף י''ב:) דהכי אמרינן מציאת פועל לבעל הבית דוקא בששכרו ללקט מציאות הא שכרו למלאכה סתם לא ועבד עברי אין סתמו ללקט מציאות וכ''פ כרב פפא בפירוש בפ''ט מהלכות שכירות וכ''פ מהרי''ף ז''ל שהביא משנתנו סתם והוא קצת תימה איך לא פסק כרבא דאמר דמתני' כגון שהגביה מציאה עם מלאכתו או כרבי דאמר בעבד נוקב מרגליות עסקינן שאינו רוצה לשנותו למלאכה אחרת הא לאו הכי מציאתו לרבו ואולי משום דאוקימתא דרב פפא בתרייתא והוא בתרא טפי פסק כמותו וצ''ע. [[ומה שכתב מגורשת ואינה מגורשת]] פירוש ספק מגורשת והדין מבואר שם בגמרא: 

~ הלכות גזלה ואבדה - פרק שמונה עשר




! א 
[[המוצא שטר חוב אע''פ שלא פירש בו אחריות וכו'.]] משנה מפורשת שם פרק שנים אוחזין ומפורש בגמ' ובהלכות הרב ז''ל: [[לפיכך אם פירש וכו' שהוא שלא באחריות.]] כלומר שכתב בו בפירוש שאינו משעבד נכסיו ושלא יטרוף ממה שימכור או יתן לאחרים אחר שטר זה, ופשוט הוא שם: 


! ב 
[[וכן אם מצא שטר שזמנו בו ביום וכו'.]] מימרא דר''י שם ומה שהצריך חייב מודה הוא כאוקימתא דרב כהנא שם דאי לאוקימתא קמייתא הא אמרינן דאפי' אין חייב מודה דכיון דמקויים הוי אין לחוש שמא כתב ללוות ולא לוה ולפריעה בת יומא לא חיישינן אבל הרב פסק כאוקימתא דר''כ וכן בהלכות מיהו תמה עליה הרשב''א ז''ל למה הצריכו הנפק אחר שחייב מודה וז''ל דברי תימה הם דכיון דחייב מודה כתוב בו הנפק למה לי דאי משום קנוניא ליכא דאי בעיא כתיב ליה שטר אחר מהשתא דלא בירושלים יתבינן דכתבי שעות אלא לרב כהנא ודאי לא צריך שיהא כתוב בו הנפק ולדבריו ליתא בדרב אשי אר''י הנפק כלל עכ''ל. ורבינו יונתן ז''ל כתב בפירוש ההלכות ז''ל ור' יוחנן לא ס''ל עדיו בחותמיו זכין לו ומש''ה בעי שיהיה כתוב בו הנפק וגם זה צ''ע: 


! ג 
[[מצא שטר בחמת או וכו'.]] משנה ופירשה רבינו כפירש''י ז''ל והוא בהלכות: [[מצא ג' שטרות וכו'.]] משנה וגמרא וזאת הבבא כשהלוה אחד והמלוה אחד או כשלוין ג' והמלוין ג' שאין הוכחה לאחד יותר מחבירו ולפיכך יחזיר למי שיתן סימן ואין חילוק בין מקויימין לשאינן מקויימין: 


! ד 
[[היה הלוה אחד וכו'.]] פסק כרשב''ג דמשנתנו וכפירוש הגמרא וההלכות: [[היה המלוה אחד וכו'.]] גם זה כרשב''ג וכפירושא דגמרא: 


! ה 
[[מצא שטרות וכו'.]] זה למד מהמשנה וכו' ואוקימתא דגמרא שם בסוף הפרק אע''פ שיש מי שלא פירשה כך ומ''מ לדברי הכל דינו של רבינו אמת: 


! ו 
[[מצא גיטי נשים וכו'.]] כתב הר''א ז''ל א''א תמה אני היכי פסקה למילתא דהא בעינן לאלתר אי נמי בשלא הוחזקו שני יוסף בן שמעון ומקום שאין השיירות מצויות כדכתוב בהלכות הרב ז''ל. ונ''ל שרבינו ז''ל סומך במה שכתב בדינין אלו בפרק שלישי מהלכות גירושין ושם ביאר בארוכה ומה שנראה לו מענין פסול הגט והכשרו אבל כאן לא בא להודיענו אלא בזמן שהגט כשר אם ינתן לו או לה וזה פשוט וברייתא היא פרק שנים אוחזין (ב''מ דף י''א): 


! ז 
[[הוא אומר סימני החוט וכו'.]] פרק אלו מציאות (דף כ''ח): 


! ח 
[[מצא גט שחרור וכו'.]] ברייתא שם (דף י''ט) והטעם בגט אשה ובגט שחרור שמחזירין כשהבעל מודה אמר בגמרא דאמר להו [אייתי ראיה] אימת מטו גיטי לידייכו והא דלא אמר הכי בשטרי דעלמא מפורש שם: 


! ט 
[[מצא שטר מתנה וכו'.]] מפורש בגמרא ובהלכות שם. ודע שדעת הרמב''ן והרשב''א ז''ל הוא שאם היה בו קניין יחזיר למקבל שכיון שקנו מידו משעת קניין זכה ואפי' לא מטא שטרא לידיה ולא כדברי הרב אלפסי ז''ל ור''ח ז''ל דאפי' בשטרי אקנייתא אמרי דבעינן מטא שטרא לידיה ודעת רש''י ואבן מיגש ז''ל כדברי האחרונים וכן הדין בשטרי מקח וממכר: [[ואם מתנת שכיב מרע וכו'.]] גם זה שם. פירוש דבריו שאפילו נתן לאחר אחר מכאן במתנת שכיב מרע האחרון קנה ואף כשיוציא זה שטר זה אינו כלום שהרי השכיב מרע יכול לחזור בו וכל שנתנה לאחר חוזר בו. מיהו כתב הרמב''ן ז''ל הפירוש המועתק מן הנוסחאות מן הגאון מר יהודאי דקאמר אי ממתנת שכיב מרע וכו' אינו נכון בעיני שהכותב דייתיקי אחרת ומסרה ליד מקבל ואח''כ מסר את הראשונה למקבל זה המקבל השני שקבל דייתיקי ראשונה קנה הילכך כי אמר תנו ודאי אית ליה פסידא אלא שהדין נותן דבר מיהדר הוא ע''כ. מיהו בדין זה לא נפקא לן מידי דמאיזה טעם שיהיה יחזיר אבל כתבתי סברת הרמב''ן ז''ל להתלמד במקום אחר: 


! י 
[[מת שכיב מרע וכו'.]] מפורש שם: 


! יא 
[[מצא שובר וכו'.]] ברייתא שם גבי שובר כתובה וה''ה בכל השוברין. ומפרש רבא בגמ' טעמא דלא חיישינן שמא נכתב השובר ליתן בניסן ולא נתן עד תשרי ובינתים מכר השטר משום דקי''ל כשמואל דאמר המוכר שט''ח לחבירו וחזר ומחלו מחול וכי אמר תנו לו השובר אין לך מחילה גדולה מזו: 


! יב 
[[מצא כתובה וכו'.]] דין כתובה כשאר שטרי חוב ופשוט הוא: 


! יג 
[[מצא איגרות שום ואגרות מזון.]] משנה כלשונה שם ופירש''י אגרות שום ששמו ב''ד נכסי לוה למלוה בחובו. ואגרות מזון שקבל עליו לזון את בת אשתו ע''כ. ורבינו יהונתן פירש דארישא קאי אאגרות שום והרי הוא כמו שאמר אגרות שום של מזון שבאת האם או הבת לתבוע מזונותיה לפי שהוא לא קיים תנאו ושמין לה ב''ד קרקע במזונותיה. ולפירש''י ז''ל בשיש בו קנין הוא ובעל הערוך פירש על משנה דאלו מגלחין איגרות שום שום היתומים אגרת מזון מזונות אלמנה עכ''ל. ונראית כוונתו מזון אלמנה דאת תהא יתבא בביתי וכן מזונות הבנות בנן נוקבן דיהוויין ליכי והטעם בכל אלו שאפילו לא נכתבו כמו שנכתבו הן ואין הכתיבה מועילה ומורידה בהם. ויתר דברי הבבא מפורשים במשנה ובגמרא שם: [[כללו של דבר וכו'.]] עולה מן הסוגיות האמורות שם: 


! יד 
[[כל השטרות הנמצאים וכו'.]] כתב הר''א ז''ל א''א דין זה אינו מחוור וכו'. ונראה שיצא לרבינו ז''ל מדאמר במתני' ובכל דוכתא לא יחזיר דמשמע לכתחילה ולא אמר ה''ז פסול. ואינו מוכרח והרשב''א הקשה עליו ותירץ הקושיא ולא הכריע: [[סליקו הלכות גזלה ואבדה בס''ד]] 

# הלכות חובל ומזיק

~ הלכות חובל ומזיק - פרק ראשון

! א 
[[החובל בחבירו חייב לשלם וכו'.]] בב''ק משנה בהחובל (דף פ''ג:): [[וחמשה דברים אלו כולם משתלמים מן היפה.]] פירוש שאם בא להגבותו קרקע נותן לו מן היפה אבל כשהוא מגבה לו מן המטלטלין אפילו סובין מיטב הוא ולוקחן ואינו טורף קרקע כמו שנתבאר פ''ח מהלכות נזקי ממון והדין מבואר ריש פרק קמא דב''ק (דף כ') דאמר כולן כאבות הן לשלם ממיטב: 


! ב 
[[נזק כיצד שאם קטע וכו'.]] משנה בהחובל: [[מפי השמועה וכו' והרי הוא אומר ולא תקחו כופר.]] ברייתא שם: 

! ד 
((ג-ד)) [[זה שנאמר וכו' ולא תחוס עינך.]] בספרי: 


! ה 
[[ומנין שזה שנאמר באיברים עין וכו'.]] מימרא בהחובל (דף פ''ד): 


! ז 
[[ומנין שמזיק בחבירו חייב בצער.]] מפורש באלו נערות (דף ל''ב:) שאונס משלם הצער מיהו לא יליף לה מתחת אשר ענה שהרי הוא משלם הצער לבד החמשים כסף שנותן תחת אשר ענה, ובהחובל יליף לה פצע תחת פצע ליתן צער במקום נזק. ותימה מרבינו ז''ל למה למדה מאונס שהוא דבר קצוב וצ''ע: 


! ח 
[[ומנין שהוא חייב בשבת וכו'.]] מפורש בהחובל: 


! ט 
[[ומנין שהוא חייב בבושת וכו'.]] שם בהחובל ובכיצד הרגל: 


! י 
[[אינו חייב על הבושת וכו'.]] משנה בהחובל (דף פ''ו:) ומפורש בכיצד הרגל (דף כ''ז) דישן שבייש פטור: 


! יא 
[[אדם מועד לעולם וכו'.]] בכיצד הרגל (בבא קמא דף כ''ו) במשנה: [[במה דברים אמורים שהישן חייב וכו'.]] ירושלמי זה לשונו מתני' כשהיו שניהם ישנים אבל אם היה האחד ישן ובא חבירו וישן אצלו זה שבא לישן אצלו הוא המועד: 


! יב 
[[מי שנפל מן הגג ברוח מצויה.]] דע ששלשה חלקים הם. כל זמן שיש בדבר פשיעה גמורה וזה רוח מצויה אבל הוא שלא בכוונה חייב בארבעה דברים ופטור מן הבושת. לא היה שם פשיעה וג''כ לא נעשה באונס גמור חייב על הנזק ופטור מן השאר וזה רוח שאינה מצויה. באונס גמור כתבו המפרשים ז''ל שהוא פטור וכן יתבאר לפנינו בבבא דהמזיק את חבירו. ודיני הרב ז''ל בזאת הבבא מימרא כלשונה שם בסוף כיצד הרגל (דף כ''ז). [[ומה שכתב ואם נתהפך.]] פירש''י לאחר שהתחיל ליפול שנתכוון ליפול על האדם להזיקו להנאתו חייב על הבושת ואע''פ שלא נתכוון משום בושתו: 


! יג 
[[שנים שחבלו באחד כאחד וכו'. . ]] 


! יד 
[[המתכוין לבייש את הקטן וכו'.]] מפורש שם בהחובל (דף פ''ו): [[נתכוון לבייש את העבד וכו'.]] באותה ברייתא בהחובל: 


! טו 
[[היתה אבן מונחת לו וכו'.]] מימרא פשוטה בכיצד הרגל (דף כ''ו:): [[וכן אם נתכוון וכו'.]] באותה מימרא שם: [[או שהזיק וכו'.]] משנה וסוגיא דגמרא שם: 


! טז 
[[המזיק את חבירו בכוונה ואפילו נכנס לרשות חבירו וכו'.]] מימרא מפורשת פרק שור שנגח את הפרה (דף מ''ח) ובהלכות: [[אבל אם הוזק זה הנכנס וכו'.]] גם זה שם ופירשו בגמרא אמר רבא נכנס לחצר בעה''ב שלא ברשות והזיק [את בעה''ב או בעה''ב הוזק בו חייב הזיקו] בעל הבית פטור אמר רב פפא לא אמרן אלא דלא הוה ידע ביה אבל הוה ידע ביה (אפילו) הזיקו בעל הבית חייב וכו' ואזדו לטעמייהו דאמר רבא ואיתימא רב פפא שניהם ברשות או שניהם שלא ברשות הזיקו זה את זה חייבין הוזקו [זה בזה] פטורין טעמא דשניהם ברשות או שניהם שלא ברשות אבל אחד ברשות ואחד שלא ברשות שברשות פטור שלא ברשות חייב. ורש''י ז''ל פירש הזיקו בידים זה את זה ואפילו שלא במתכוין חייבין דבניזקין לא שני לן בין מתכוין לשאין מתכוין והא דתנן בהמניח את הכד שנים שהיו מהלכין ברה''ר והזיקו זה את זה פטורין ההוא הזיקו הוזקו הוא ולא דק בלישניה ע''כ. ומה שאמרו ברשות פטור אמרו בין היזקא דבידים בין בהיזקא דממילא בלא ידע ליה ובמקום ידע ליה כתב רבינו ז''ל בכוונה. ועוד יתבאר פרק ו' וממה שאמרו הוזק זה וזה פטורין דקדקו שאונסין גמורין פטור בהם אף בנזיקין כמו שכתבתי למעלה: [[שניהם ברשות וכו'.]] כבר נתפרש בסמוך: 


! יז 
[[המבקע עצים וכו'.]] משנה בהמניח את הכד (דף ל''ב): [[או שנכנס לחנותו של נגר בין ברשות בין שלא ברשות.]] ברייתא שם: [[ומה שכתב שלא ברשות.]] פסק כלישנא בתרא דרבי יוסי בר חנינא גבי הך ברייתא. ויש מפרשים שלא ברשות אבל יודע בו הוא כההיא דלעיל, ויש מי שפירש אע''ג דלא ידע ביה שאני נגר שהכל רגילין ליכנס אצל האומנין והוה ליה שלא ברשות כברשות: 


! יח 
[[כשם שאומדין למיתה כך אומדין לנזקין.]] בעיא דאיפשיטא פרק החובל (דף צ''א) בפירוש: [[אבל חייב הוא בבושת וכו'.]] פשוט הוא. [[ומ''ש רקק בגוף חבירו.]] שם מפורש משנה וגמרא (דף צ' וצ''א): [[ואם אבד החפץ וכו'.]] אינו מבואר בגמרא אבל נכון הוא מן הטענה שכתב הר''א ז''ל: 


! יט 
[[הברזל אין לו אומד וכו'.]] מפורש באלו הן הנשרפין (סנהדרין דף ע''ו:) לענין מיתה וכ''ש לענין ניזקין ודוקא כעין מחט שהיא חדה אבל אם לא הזיק אלא מחמת משקל שאינו מחודד כלל אומדין אותו כשאר דברים כמו שמפורש שם ונתבאר פ''ג מהלכות רוצח: [[הזורק אבן ולאחר וכו'.]] מחלוקות שונות פרק המניח את הכד (דף ל''ג) ופסק כפסק ההלכות שם: 

~ הלכות חובל ומזיק - פרק שני




! א 
[[החובל בחבירו חבלה וכו'.]] מפורש בהחובל (ב''ק דף פ''ג:): 


! ב 
[[כיצד קטע את ידו וכו'.]] משנה שם: [[הכהו על ידו וצבתה וכו'.]] פסק כרבא ובהלכות בהחובל (דף פ''ה:): [[הכהו על ראשו וכו'.]] פשוט הוא כשאין כאן שבת דאינו בטל ממלאכתו ונזק לא חשבינן לא בהא ולא בההיא דלעיל דכיון דסופו לחזור אין לו נזק אע''ג דאי מזדבן השתא היה נגרע מערכו כדאיתא בגמרא התם: [[הכהו במקום שאינו נראה וכו'.]] כתב הר''א ז''ל א''א שלא במקום רואים ע''כ. סובר הראב''ד ז''ל שאם היו שם רבים יש לו בושת והדין עמו דלא גרע מרקק בגופו. ונ''ל שגם זה דעת הרב ז''ל שבבא זו שלא במקום רואים היא וסתם הרב ז''ל דפשיטא הוא שאם היו שם רבים יש לו בושת והדין הוא בירושלמי והביאו בהלכות: [[הכהו במטפחת וכו'.]] באותו ירושלמי וכתב זה תחת טומוס האמור שם, פי' שהוא מכה קלה מאד ואין לו לבד בושת. וכתב הר''א ז''ל א''א במקום רואים. וגם זה נכון: 


! ג 
[[כוואהו בשפוד וכו'.]] משנה (דף פ''ג:) וגמרא (דף פ''ד:) בהחובל וגם זה שלא במקום רואים דאי במקום רואים חייב בושת: [[השקהו סם וכו'.]] סוגיא דגמרא שם: [[אסרו בחדר וכו'.]] באותה סוגיא שם: 


! ד 
[[המגלח שיער ראש של חבירו וכו'.]] מפורש בסוגיא (דף פ''ה) ואליבא דרבא דלעיל כיון דסופו לחזור: [[גלחו בסם וכו'.]] מפורש באותה סוגיא שם בפירוש: 


! ה 
[[הא למדת וכו'.]] מזו דשיער נלמד בפירוש: 


! ו 
[[אפילו חסרה כשערה וכו' אינו חוזר אלא צלקת.]] פירוש צלקת הוא שחיתה המכה אלא שלעולם הרושם ניכר שאינו חוזר כמות שהיה וכדאמרינן פרק שמונה שרצים (שבת דף ק''ז ע''ב) בחבורה שאינה חוזרת. וההיא סוגיא דהחובל בבתו צריך עיון דמשמע דלאו בכל מקום משלם נזק אלא במקום הנראה כגון פנים: 


! ז 
[[המבעית את חבירו.]] מפורש בפ' הכונס צאן לדיר ועיקר הדבר בפ' החובל (צ''א): [[אחזו ותקע באזנו וכו'.]] שם בהחובל בפירוש: 


! ח 
[[יראה לי שהנחבל שאמר וכו'.]] טענה נכונה היא זו: 


! ט 
[[כמה הוא הצער וכו' הכל לפי הניזק וכו'.]] מפורש שם בהחובל (דף פ''ג ע''ב) משנה אומדין כמה אדם כיוצא בזה וכו': 


! י 
[[כיצד משערין הצער וכו'.]] מפורש שם בגמרא (דף פ''ה ע''ב): 


! יא 
[[נותן לו דמי שבתו.]] פסק כרבא דלעיל וכן בהלכות. [[ומה שכתב כפועל בטל של אותה מלאכה וכו'.]] כבר ביארתי בפרק י''ב מהלכות גזילה ואבידה ודעתו כאן כדעת ההלכות: [[ואם חסרו אבר וכו'.]] מפורש שם בגמרא: [[וכן אם קטע רגלו וכו'.]] באותה מימרא שם: [[סימא את עינו וכו'.]] שם וכתב הרשב''א סימא את עינו ודוקא כשסמא שתי עיניו אבל עינו אחת ראוי לכל מלאכה עכ''ל: 


! יב 
[[הכה את חבירו על אזנו וכו'.]] מפורש שם חרשו נותן לו דמי כולו: 


! יג 
[[סימא את עינו ולא אמדוהו וכו'.]] מתוך לשון רבינו ז''ל נראה שמ''ש נותן לו דמי כולו אינו למעט צער וריפוי ובשת דכל אחת אלא למעט הנזק והשבת דכיון דנותן לו דמי כולו אין אומדין הנזקין מוחלקין אלא הרי הכל בכלל האחרון אלא שיקשה לזה הגירסא הכתובה במקצת ספרים לפיכך פירשו בתוספות דאע''ג דצער ובושת וריפוי יהיב ליה לא שיימינן כולהו בהדי הדדי ונפקא מינה שהשומא שנעשית על כולן ביחד אינו עולה כל כך כשומא שעושין לכל אחת בפני עצמה ולזה הסכים הרשב''א ז''ל ועיקר ואפשר שאף זה דעת רבינו ז''ל וזו בעיא בהחובל ואמר את''ל כיון דלא אמדוהו יהיב ליה דמי כולו ונפיק ופסיק כאת''ל וכן דרך רבינו בגמרא: [[אמדוהו לכל נזק וכו'.]] זו בעיא דלא איפשיטא שם. [[ומה שכתב אלא דמי כולו בלבד ואם תפש הניזק דמי כל אבר ואבר ודמי כולו אין מוציאין מידו.]] ודאי אם דעת הרב במ''ש דמי כל אבר דמי כל נזק אין דמי כולו האמור ראשון כדמי כולו שני שאילו הראשון דמי כולו כמו שהיה בריא בטרם שחבל בו כלל והאחרון דמי כולו אחר שנגרעו דמיו מחסרון עינו וידו ורגלו דודאי אם תפס דמי האיברים ודמי כולו כמו שהיה בריא ודאי מפקינן מיניה ואם תאמר א''כ הכל עולה לחשבון אחד לא היא דחילוק יש בין שומא אחת לשומות הרבה כדאמרינן לעיל ודברי הר''א ז''ל בהשגות מן המתמיהין דפשיטא דכל צער ובושת דכל חד יהיב וכ''כ בתוס' והרשב''א ז''ל כמ''ש למעלה: 


! יד 
[[כיצד משערין הריפוי וכו'.]] ברייתא שם בהחובל וכולן אומדין אותם ונותנין לו מיד ואיתא בהלכות: 


! טו 
[[היה מתגלגל וכו' וכן אם הבריא וכו'.]] באותה ברייתא שם: 


! טז 
[[במה דברים אמורים בשרצה המזיק וכו'.]] יצא לו זה לרבינו מן אותה סוגיא דאמר בריש פירקא (דף פ''ה) אי א''ל פי' ניזק למזיק קוץ לי מיקץ ואנא מסינא נפשאי א''ל פשעת בנפשך וקרו לי שור המזיק וכבר הביאה הרב בסמוך אלא דקשה לי דאי מההיא יתן על ידי ב''ד ודי לו בכך כמ''ש הרב בסמוך ונראה שזה הדבר פשוט אצל הרב דע''כ לא אמרינן נותנין לו מיד אלא כדי שאם היה מתגלגל והולך לא יתחייב יותר מן האומד אבל אם רצה המזיק לתת דבר יום ביומו ואם יתרפא קל מהרה ירויח ואם יאחר יפסיד ודאי שומעין לו שהרי אינו חייב לו אלא ברפואתו ושבתו והרי הוא נותן ונכון הוא: 


! יז 
[[אמר לו הניזק וכו'.]] זו היא הסוגיא שהבאתי למעלה: 


! יח 
[[אמר לו המזיק וכו'.]] באותה סוגיא: 


! יט 
[[הרי שלא פסק וכו' עלו צמחין.]] מזה יצא לרבינו גם כן מה שכתב למעלה שאם רצה המזיק אין שם אומד שאם בהכרח יש שם אומד תיכף יתן לו אומדו ויפטר וכן כתבו המפרשים ז''ל דכשאמדוהו נותן לו אומדו ונפטר ודברי הרב בעלו לו צמחים מחמת מכה משנה שלימה ודברי הכל: [[עלו בו צמחין שלא מחמת מכה חייב לרפאותו ואינו נותן לו דמי שבתו.]] שנינו במשנה (דף פ''ג) עלו בו צמחים אם מחמת מכה חייב שלא מחמת מכה פטור והוא סתם משנה וגרסינן בגמרא (דף פ''ה) תנו רבנן עלו בו צמחים מחמת מכה ונסתרה חייב לרפאותו וליתן לו שבתו שלא מחמת מכה אין חייב לרפאותו ואינו חייב ליתן לו דמי שבתו ור' יהודה פליג (בריפוי) [בשבת] דמחמת מכה ואמר דפטור ורבנן בתראי אמרי באותה ברייתא דאפילו (בשבת) [בריפוי] דמחמת מכה פטור ואין מי שיסבור דשלא מחמת מכה יהיה חייב בריפוי ובודאי טעות סופר הוא במ''ש כאן בספרי הרב ז''ל חייב לרפאותו ואין חייב לרפאותו הוא עיקר הנוסחא בשלא מחמת מכה: [[עבר על דברי רופא וכו'.]] ברייתא שם: 


! כ 
[[כשפוסקין ב''ד וכו' אין נותנין זמן לחבלות.]] מפורש בגמרא בהחובל (בבא קמא דף צ''א) ומשנה: 

~ הלכות חובל ומזיק - פרק שלישי




! א 
[[כיצד משערין הבושת וכו'.]] משנה שם (דף פ''ג ע''ב) הכל לפי המבייש והמתבייש: 


! ב 
[[המבייש את הערום.]] דברי הרב במבייש את הערום והחילוקים שכתב הם בפירוש בגמ' (דף פ''ו:) אבל בתוספות כתבו דפשיטא דמבייש את הערום כגון שרק בפניו או שסטרו חייב דבר בושת הוא וסוגיא דגמ' שהביא הרב כשביישו דרך הפשטה והיינו דאקשינן ערום בר בושת הוא כלומר בר בושת הוא בהפשטה בתמיה כיון דאינו לבוש ומי יפשיטנו והלא ערום הוא ועל דרך זה פירשו בית המרחץ בנימוקי הרשב''א ז''ל ודעת רבינו ז''ל כדפירש''י וז''ל ערום בר בשת הוא בתמיה כיון שאינו מקפיד להלוך ערום בפני בני אדם מי הוי בר בושת (אפילו רוקקין בו או מכין אותו לא יהיה מתבייש) בית המרחץ בני אדם עומדים ערומים שם ואין להם בושת ע''כ בהחובל: 


! ג 
[[המבייש את הישן וכו'.]] משנה שם (דף פ''ז): [[ואם מת וכו'.]] בעיא ולא איפשיטא בגמרא (דף פ''ו:) ויש מי שכתב דאיפשיטא מדאמרינן בפ' אלו הן הנחנקין (פ''ה) אמר רב ששת ביישו ישן ומת חייב ואומר דלא פשטוה כההיא בהחובל משום דבעי למפשטה ממשנה או מברייתא ולא ממימרא ויש כיוצא בזה בגמרא ומיהו אנן קי''ל כרב ששת דחייב ויש מחליפין הגירסא שם באלו הן הנחנקין ואין להוכיח ממנו כלום: 


! ד 
[[המבייש את השוטה פטור והמבייש את החרש חייב.]] ברייתא שם בהחובל (דף פ''ו:): [[המבייש את הגר או העבד חייב וכו'.]] גר מפורש בסוגיא ודברי הכל. עבד במשנה שם (דף פ''ז) וכת''ק דלא כרבי יהודה: [[המבייש את הקטן וכו'.]] ברייתא וסוגיא שם: 


! ה 
[[המבייש את חבירו בדברים או שרקק בבגדיו פטור.]] מימרות שם (דף צ''א) על המשנה דרקק והגיע בו הרוק: [[ואם בייש תלמיד חכם וכו' כבר נפסק הדין וכו'.]] הכל בירושלמי זה לשונו משום רשב''ל המבייש את הזקן נותן לו דמי בושתו משלם חד בר נש אקפד לרבי יהודא בר חנינא אתא עובדא קומי רבי שמעון בן לקיש קנסיה ליטרא דדהבא. והביאו הרב ז''ל בהלכות ונהגו בו הגאונים ז''ל ולא חילקו בין תלמיד חכם לחבירו: 


! ז 
[[אע''פ שהמבייש וכו' ואמרו חכמים וכו'.]] מפורש בכמה מקומות: 


! ח 
[[יש הכאות רבות וכו'.]] מה שכתב הרב שדמים אלו הן מכל מה שהמזיק חייב חלקו עליו קצת מן המפרשים שפירשו שאינם אלא דמי בושת בלבד ועוד חייב לו בשאר דברים וכן פירש רש''י ז''ל בהמניח את הכד בפירוש: 


! ט 
[[וכמה הוא משלם וכו'.]] לשון הגמרא בהמניח את הכד (דף כ''ז:) לארכובה ג' לבעיטה ה' לסינוקרת שלש עשרה ופירש הרב סינוקרת קבץ אצבעותיו וזה נכון ורש''י ז''ל פירש פירוש אחר: [[תקע את חבירו בכפו וכו'.]] זה כתב בפירוש מה ששנינו במשנה (דף צ') התוקע לחבירו נותן לו סלע אבל יתר המפרשים פירשו בקול באזנו שתקע בו קול גדול ופ''א המכה כנגד אזנו והר''א ז''ל פירש בכפו והדין כתנא קמא דמתניתין דהחובל וכן הלכה כדמוכח פרק שור שנגח ארבעה וחמשה (דף ל''ו:): [[סטרו וכו'.]] מפורש במשנה: [[סטרו באחורי ידו וכו'.]] כל זאת הבבא היא במשנה: 


! י 
[[כל אלו הסלעים מכסף ארץ ישראל וכו'.]] מפורש בפרק שור שנגח ד' וה' (דף ל''ו) וידוע שסלע צורי שהוא כסף נקי שהוא שמונה בסלע מדינה ושם אמרו ושל דבריהם כסף מדינה: 


! יא 
[[במה דברים אמורים במכובד וכו'.]] חלוק זה מכל האמורים מתקע חבירו עד כאן מפורש במשנה בהחובל כתנא קמא דרבי עקיבא אבל הג' הראשונים אינם מפורשים אם הם במכובד דוקא ודעת הרב להשוותן ונכון הוא: 

~ הלכות חובל ומזיק - פרק רביעי




! א 
[[הנוגף את האשה וכו'.]] פרק שור שנגח את הפרה (דף מ''ח מ''ט): [[ומה שכתב נזק וצער לאשה]] מפורש שם בברייתא ופי' נזק מה שנפחת גופה מחמת המכה ורש''י ז''ל פירש ונזקא דהכא כחבלא דעלמא והדין קצוב בכתובות באותה שמועה שיתבאר למטה ורבינו ז''ל פסק כפשט הברייתא: 


! ב 
[[וכמה היא יפה משילדה.]] פירוש בלא מכה שילדה מאליה שאילו פחת המכה זהו נזק שהוא לאשה: [[אם מת הבעל נותנין וכו'.]] משנה וברייתא שם: [[ואם נגפה אחר מיתת הבעל אף דמי ולדות לאשה וכו'.]] כתב הר''א ז''ל אמר אברהם אין דבר זה מחוור מן הגמרא וכו'. ובאמת לא מצאתי טענה ברורה לרבינו להסמך עליה והסוגיא שבפרק ארבעה וחמשה אינה מכרעת לאחד מן הצדדים ואפשר שהוא סובר כאשר ישית עליו בעל האשה בזמן שהוא בעולם בשעת נגיפה אבל אם מת לאשה דומיא דאשת גר וצריך עיון: 


! ג 
[[היתה נשואה לגר וכו'.]] מפורש שם בברייתא וגמ' (דף מ''ח): [[מת הגר פטור.]] פי' לפי שאין לו יורשין: [[חבל בה וכו'.]] פסק כרבא שם: 


! ד 
[[היתה שפחה או עכו''ם.]] דעת הרב בזה דשפחה ועכו''ם לא קרינן בה בעל האשה שאין קדושין תופסין בהן ואף על גב דאמרינן פרק ד' וה' (דף מ''ג) התורה זכתה דמי ולדות לבעל ואפילו בא עליה בזנות ה''מ באשה שיש לו בה קדושין הא לאו הכי לא ואמר בירושלמי ר''ע שאל בא על אמו בא על אחותו יכול אף הוא בעל ההריון ת''ל בעל מי שהוא ראוי ליקרות בעל יצאו אלו שאין ראויין ליקרות בעל עכ''ל. וכ''ש באלו שאין קרוי בנו לכל דבר וכיון שכן זכתה בהן האשה. זה דעת הרב ז''ל ועיקר: 

! ו 
((ה-ו)) [[הנוגף את האשה ויצאו ילדיה וכו' בד''א בשנתכוון לאשה.]] דעת הרב ז''ל דחייבי מיתות שוגגין פטורין מהתשלומין כדאסיקנא בהדיא באלו נערות וכדתנא דבי חזקיה בזה החלק שאין חילוק בין שוגג למזיד וסובר כרב אדא בר אהבה דאסיק בפרק ד' וה' (דף מ''ב) אנשים שנתכוונו זה לזה אע''פ שיש אסון לאשה יענשו וכרבי דאמר הכין פרק הנשרפין ודלא כתנא דבי חזקיה בזה החלק ואין האחד תלוי בחבירו ואף על גב דרב אדא בר אהבה סבירא ליה כר''ש דאמר נתכוון להרוג את זה והרג את זה פטור רבינו ז''ל כבר פסק כר''ש פ' ד' מהלכות רוצח ונ''ל כי מכאן יצא לו דמדמקשי רב אדא בר אהבה כאן בפרק ד' וה' בפשיטותא על אביי ורבא וסבירא להו כדרבנן דאמרי חייב וכדפירש''י ז''ל אלמא משמע דהלכה כר''ש ותו דמסקנא הכי הוא סתם כרב אדא ואמר כרב חמא דכי אתא מדרומא אייתי מתניתא כוותיה ומ''מ שיטות אחרות יש: 


! ז 
[[המכה אביו ואמו וכו'.]] משנה בהחובל (דף פ''ז) והטעם לפי שמכה אביו ואמו אינו חייב מיתה אלא בחבורה: [[אבל אם וכו' או שחבל בשבת וכו'.]] משנה שם בהחובל: 


! ח 
[[והלא החובל מקלקל וכו'.]] טעם זה למד רבינו מהסוגיא דר''א דאורג (שבת דף ק''ה:) דאמר [ר' אבין] גבי קורע בחמתו האי מתקן הוא דקא עביד נחת רוח ליצרו וכן פסק בפרק שמיני מהלכות שבת דכי אמרינן חובל חייב בצריך לדם לא אמרו בהחובל חבירו דחבירו אפילו אינו צריך חייב מן הטעם הזה שכתב: 


! ט 
[[החובל בחבירו וכו'.]] משנה בהחובל (דף פ''ח): [[אע''פ שעבר עבירה שחייב עליה מלקות וכו'.]] זה מפורש באלו נערות (דף ל''ב) כר''י: 


! י 
[[החובל בעבד כנעני וכו'.]] משנה בהחובל: [[חבל בעבד עברי וכו'.]] משנה שם: [[החובל בעבד כנעני וכו'.]] החיוב במשנה. [[ומה שכתב ואפילו ציערו בסם וכו'.]] מפורש בגיטין פרק קמא (דף י''ב:) וה''ה לכל הדברים שהן של רבו כדאיתא התם וכדפירש רש''י ז''ל ומפורש בירושלמי (הלכה ה') ובהלכות הביאוהו בהחובל: 


! יא 
[[כל עבד שיצא לחירות וכו'.]] זו בעיא דלא איפשיטא בגיטין פרק השולח (דף מ''ב:) כתבתיה פי''א מהלכות נזקי ממון ופירוש משמע בסוגיא התם דאי אין לו קנס ה''ה דאין לו דמי נזקו דמייתי התם הא דמפיל שן עבד וכו' והר''א ז''ל כתב שיש מי שסובר דבהרשאה גובין: [[לפיכך המפיל שן עבדו וכו'.]] פסק הרב כמאן דאמר עבד היוצא בראשי איברים צריך גט שחרור ומפורש בגמ' לפ''ז: [[ואם תפש אין וכו'.]] פירוש שתפס מאחרים שחבלו בו או מרבו אין מוציאין מידו דבעיא דלא איפשיטא היא: 


! יב 
[[מי שחציו עבד וכו'.]] לשון הרב כלשון הגמרא שם פ' השולח. ומ''ש הר''א ז''ל בהשגות דלמשנה אחרונה פירוש שאמרו שכופין את רבו לשחררו וכותב שטר על חצי דמיו אין כאן חלוקת ימים וגם הרמב''ן ז''ל אמר כן והעמיד הדין בשפחה וכיוצא בזה כתבתי פי''א מהלכות נזקי ממון גם הרשב''א ז''ל כתב כן ורבינו ז''ל תפס לשון הגמרא: 


! יג 
[[החובל בע''ע וכו'.]] גרסי' בהחובל (דף פ''ז) הקוטע יד עבד עברי של חבירו אביי אמר נותן שבת גדולה לעבד ושבת קטנה לרב פי' דמי היד לעבד רבא אמר הכל ינתן לעבד וילקח מהן קרקע והרב אוכל פירות ופירש רבינו ז''ל הכל אפי' צער ובושת אבל ריפוי פשיטא שהעבד מתרפא בו אע''פ שסתם הוא ויש מי שפירש הכל אשבת קטנה דהיינו כשומר קישואין ואשבת גדולה דהיינו דמי היד אהנהו בלחוד קאי רבא אבל אצער ובושת לא ודעבד נינהו לגמרי: [[הזיקו היזק וכו'.]] מפורש שם: 


! יד 
[[החובל בבת קטנה של אחרים. . אם נזק הפוחת אותה וכו'.]] פסק כר''י דאמר הכין וכ''כ בהלכות בפירוש: [[וכן החובל בבתו משלם לה צער ובושת וריפוי.]] בהשגות א''א דוקא בושת דחבלות וכו'. ונראה שט''ס הוא במ''ש אינו חייב דמשמע כשבא עליה האב דהא ודאי משנה שלימה שם באלו נערות (דף ל''ו:) דהבא על בתו פטור לגמרי ואין הטעם משום דאי בעי מסר לה למנוול ומוכה שחין אלא מפני שנתחייב בנפשו אבל אינו שלה הוא [עיקר הנוסחא] ר''ל וכשבא עליה אחר שהוא של אב והדין אמת וכבר כתב אותו רבינו בפ''ב מהל' נערה בתולה: 


! טו 
[[החובל באשת איש וכו'.]] דין השבת מפני שמעשה ידיה שלו הן, והריפוי ג''כ מפני שהוא חייב לרפאותה, והצער שלה דצערה לא זכי ליה רחמנא, בושת ונזק פלוגתא דר' יהודה בן בתירא ורבנן בכתובות ריש פ' מציאת האשה (דף ס''ה:) ופסק כר' יהודה בן בתירא וכן בהלכות: 


! טז 
[[בד''א בשחבלו בה אחרים אבל אם חבל בה וכו'.]] יש נותנין טעם לדברי הרב ז''ל משום דמדינא בושתה ופגמה שלה כרבנן וע''כ לא קא פליג ר' יהודה בן בתירא אלא משום דאית ליה בושת בבשתה ומצטער בפגמה כדגרסינן בירושלמי ר' אחא בר בון בר כהנא דלא מחסר לה בסתר מפני מה נוטל מפני צערו שנצטער עמה והילכך כשהוא בעצמו חבל בה מפני מה נוטל שהוא בייש את עצמו והוא ציער את עצמו ע''כ בנימוקי הרשב''א ז''ל ויש קצת ראיה ממזיק את אשתו בתשמיש שהוא חייב ולא חילקו: 


! יז 
[[והמזיק את אשתו וכו'.]] בעיא דאיפשיטא בהמניח את הכד (דף ל''ב): 


! יח 
[[האשה שחבלה בבעלה וכו'.]] זאת הבבא כולה מבוארת בסוגי' בפ' החובל (דף פ''ט): 


! יט 
[[החובל בבניו וכו'.]] זאת הבבא ברייתות שם (דף פ''ז:) העלו אותה בסוגיא ומזה יראה דבתו כשהיא סמוכה על שלחנו אם חבל בה פטור דמה לי בת מה לי בן ובפירוש שנינו בברייתא בבניו ובנותיו שלו פטור ואוקימנא לה בסמוכין ולפ''ז מ''ש הרב למעלה החובל בבתו משלם לה בשאינה סמוכה על שולחנו ואפ''ה נזקה דאב דאי בעי מזבין לה וא''ת א''כ לחייב בשבת דהא ודאי מעשה ידיה שלה כיון דאינו מעלה לה מזונות כדאיתא בהדיא בגמרא איכא למימר שהוא זנה כל ימי חוליה ומה שיהיה יתר השבת על מזונותיה הוא שנשאר לאב והכי פריש לה בגמ' זה נ''ל שהוא עולה מן הסוגיא: 


! כ 
[[חרש שוטה וקטן פגיעתן רעה החובל וכו'.]] משנה שם (דף פ''ז): 


! כא 
[[העבד והאשה וכו'.]] משנה שלימה שם ויהיב טעמא בגמרא (דף פ''ט) אמאי לא מזבנינן כתובתה בטובת הנאה וינתן לניזק ופריק מפני שתחזור ותמחול אצל הבעל ואטרוחי בי דינא בכדי לא מטרחינן להו והוא בהלכות: 


! כב 
[[עבדו של אדם כגופו ובהמתו כממונו וכו'.]] בעיא דאיפשיטא שם ס''פ כיצד הרגל בב''ק (דף כ''ז) ופירשה רבינו כפירש''י ז''ל וכפר''ח ז''ל: 

~ הלכות חובל ומזיק - פרק חמישי




! א 
[[אסור לחבול בין בעצמו וכו'.]] זה מפורש במשנה ובגמרא בהחובל (דף צ' וצ''א) שאין אדם רשאי לחבול בעצמו: [[אלא כל המכה אדם כשר וכו' עובר בלא תעשה.]] מפורש בכמה מקומות ואיתא באלו נערות (דף ל''ה): 


! ב 
[[אפילו להגביה ידו על חבירו אסור וכו'.]] מימרא בסנהדרין פ' ארבע מיתות (דף נ''ח): 


! ג 
[[המכה את חבירו הכאה שאין בה שוה פרוטה וכו'.]] מפורש באלו נערות: [[ואפילו הכה עבד וכו'.]] הכי אסקינן בהחובל (דף פ''ח) דעבד אחיו הוא במצות והרי הוא כאשה והדין מבואר באלו הן הגולין במכות (דף ח' ט'): [[עכו''ם שהכה את וכו'.]] מימרא בסנהדרין פרק ארבע מיתות (דף נ''ח:): 


! ד 
[[קנס קנסו חכמים וכו'.]] כתב הר''א ז''ל א''א לא היה קנס וכו'. ודעת רבינו שהוא קנס שאין לך עדות מתקיימת בלא ראייה ובלא ידיעה ברורה בזה העדות ולא נפקא לן מידי לענין דינא: [[כיצד היו שני עדים וכו'.]] פירוש ידו רשותו ומשנה היא בפרק כל הנשבעין (סנהדרין דף מ''ד) בשבועות כת''ק: 


! ה 
[[במה דברים אמורים כשהיתה וכו'.]] מימרא שם (דף מ''ו:) בגמרא. [[ומה שכתב נשיכה בין כתפיו]] דוקא נשיכה שאי אפשר לתלות שבכותל נתחכך וחבל בעצמו הא לאו הכי תלינן ויהיה נוטל בשבועה בדוקא כדאיתא בגמרא בהדיא: 


! ו 
[[הודה שחבל וכו' משלם חמשה דברים שהרי העדים וכו'.]] דעת הרב ז''ל שאין זה מודה בקנס כיון שיש שם עדים כפי מה שהתבאר בהל' גניבה פ''ג וכן דעת רבו רבינו יהוסף אבן מיגש ז''ל שם בפירושיו: [[אבל אם לא היו עדים וכו' פטור מנזק ומן הצער וחייב בבושת ושבת וריפוי.]] כתב הר''א ז''ל א''א לא ידעתי למה פטור מאלו וכו'. לא הכריע הרב הדבר ואני תמה בדבריו שהרי בפ''ק דב''ק (דף ד':) גרסינן תני ר' אושעיא י''ג אבות נזיקין ד' שומרים וחמשה דברים אלו וארבעה אבות השנויים שם במשנה ור' חייא תני כ''ד וקא חשיב תשלומי כפל וכו' ואקשינן רבי אושעיא אמאי לא תני הני ואמר בממונא קא מיירי בקנסא לא קא מיירי נראה בכאן שכל אלו הדברים ממון בפירוש ועוד שם מזו הסוגיא האונס והמפתה דממונא נינהו ליתני ופריק מאי היא אי צער תנא לה וכו' אי פגם היינו נזק מאי אית לך למימר קנסא בקנסא לא קא מיירי גם זה נראה מבואר וגרסינן בהחובל אדם באדם ואדם בשור דממונא הוא ליעביד שליחותייהו הקשו על התירוץ שעשו כי עבדינן שליחותייהו בממונא בקנסא לא קא עבדינן מאדם באדם. וי''ל בזו דאגב דברים שהזכיר הרב שהן ממון קא פריך וע''ק שהרי שנינו באלו נערות (דף מ''א) האומר פתיתי בתו של פלוני משלם בושת ופגם ע''פ עצמו ופגם היינו נזק דהכי אמר התם (דף מ':) פגם רואים כמה אדם רוצה ליתן ליקח שפחה לעבדו (שיש לו קורת רוח ממנו) בין בעולה לבתולה וזהו נזק ומפורש בסוגיא דלעיל שהבאתי פגם היינו נזק וכיוצא בזה שנינו בשבועת הפקדון (דף ל''ו:) אע''פ שאינו משלם קנס ע''פ עצמו משלם בשת ופגם ע''פ עצמו קשה מזה שרבינו ז''ל עצמו כתב פ''ב מה' נערה בתולה לפיכך האומר אנסתי או פתיתי בתו של פלוני אינו משלם קנס אלא בושת ופגם וצער משלם ע''פ עצמו ונכפל זה שם ג' פעמים וסוף דבר איני רואה מקום ישען בו הרב ז''ל אלא שנמשך בזה אחר דעת רבו ז''ל שכתב בפרק כל הנשבעין ואולי נגרר אחר מה שאמרו בכיצד הרגל קנסא קא מגבית בבבל גבי חבלות ואין זו ראיה שאינו קנס לענין הודאה אלא לענין דאין דנין אותו בבבל משום דלא שכיח כדאיתא פרק החובל ובודאי לאו קנס הוא נזק שהרי אינו משלם יתר על מה שהזיק אלא כמה שהזיק ודברי הרב ז''ל גבי דברי הרב המשיג צריך לי עיון. ופ''א מהל' טוען ונטען נראה כדעת הר''א ז''ל שהוא חייב על הכל ושם יתבאר עוד בדין זה: 


! ט 
[[אינו דומה המזיק את חבירו וכו'.]] משנה וברייתא בהחובל (ב''ק דף צ''ב): 


! י 
[[ואסור לנחבל וכו'.]] משנה שם: 


! יא 
[[ועוד יש הפרש בין נזקי גופו לנזקי וכו'.]] שנינו סוף החובל האומר סמא את עיני וכו' ע''מ לפטור חייב קרע את כסותי שבר את כדי וכו' ע''מ לפטור פטור ע''כ ואקשינן עלה בגמרא (דף צ''ג) מדתני הכני ופצעני ע''מ לפטור פטור אמר רב ששת משום פגם משפחה פירוש בסמא את עיני איכא פגם שהוא חסר אבר משא''כ בהכני פצעני ואמר תו אמר ר' הושעיא משום פגם משפחה רבא אמר לפי שאין אדם מוחל על ראשי איברים שלו ר' יוחנן אמר יש הן שהוא כלאו ויש לאו שהוא כהן תניא נמי הכי הכני ופצעני ע''מ לפטור ואמר לו הן זה הן שהוא כלאו (שבר את כדי) קרע את כסותי ע''מ לפטור ואמר לו לאו זה לאו שהוא כהן ופירוש כשאמר הן בתמיה הוא כלאו וכשאמר לאו בתמיה הרי הוא כהן. ודע שרבינו ז''ל מפרש דר' יוחנן לא קאי אראשי איברים דמתני' דלימא דטעמא דמתני' מפני שאמר לו הן כמתמיה וכדפירש''י ז''ל אלא דר' יוחנן דינא באנפי נפשיה הוא ובהכני ופצעני הוא בדוקא אבל בראשי איברים אפילו אמר הן בניחותא חייב וזהו שהזכיר רבינו בראשי איברים בדוקא אבל בהכני ופצעני ודאי הרי הן כנזקי ממון וכן עיקר ולא הביא הרב ז''ל דין המדבר בתמיה לפי שהוא פשוט: [[אבל האומר קרע וכו':]] 


! יב 
[[בד''א וכו'.]] זה מבואר בגמרא שם (דף צ''ב): 


! יג 
[[האומר וכו'.]] שם משנה כדברי רבינו: 

~ הלכות חובל ומזיק - פרק ששי




! א 
[[המזיק ממון חבירו וכו'.]] משנה בפרק כיצד הרגל (דף כ''ו) וכבר כתבתי פ' ראשון דאונס גמור שכתבו ז''ל שהוא פטור והרב לא חילק: [[כיצד נפל מן הגג ושבר וכו'.]] מימרא שם בכיצד הרגל (דף כ''ו): [[או שנתקל וכו'.]] מפורש בהמניח את הכד וכבר נתבאר דין הנתקל פרק י''ג מהלכות נזקי ממון דלפעמים שהנתקל פטור וכבר כתבתיו בו: 


! ג 
[[בד''א ברשות הניזק וכו'.]] ממה שכתב הרב וכן אם היו שניהם ברשותן נראה שדעת הרב לפטור המזיק ברשותו אף על פי שהניזק הכניס כליו שם מדעתו ודעת הרב בסוגיא שהבאתי פרק ראשון כך הוא שהוא מפרש דלא הוה ידע ביה שלא היה מתכוין להזיקו והוא ידע ביה שהיה מתכוין להזיקו והזיקו זה את זה פי' הרב בכוונה ואז הן חייבין והוזקו זה בזה שלא בכוונה ואז פטורין זה דעת הרב ומשם הוציא דינין אלו ודעת הר''א ז''ל כדעת רש''י ז''ל כתבתיו למעלה: 


! ד 
[[היה עולה בסולם וכו'.]] למד זה הרב מהסוגיא שבפרק אלו הן הגולין (מכות דף ז' ע''ב) ונראה שהוא גורס ואי בעית אימא הא והא לניזקין וכן נראה מתוך מה שכתב פרק ששי מהלכות רוצח ויש גורסין הא והא לגלות וכן הוא בספרינו והטעם שיהיה פטור לדעת הרב מפני שהן אונסין גמורין ואין רוח שאינה מצויה אונס כל כך: 


! ה 
[[הרי שמילא חצר וכו'.]] ברייתא פ' המניח את הכד (דף כ''ח). [[ומ''ש ואפילו הכניסן ברשות.]] הוא נמשך כפי השיטה שכתב למעלה דכל זמן שאינו מתכוין להזיק אפילו ברשות כיון שהוא ברשותו פטור. והר''א כתב א''א אפשר לדין זה בשלא נתן לו רשות למלאות אבל נתן לו רשות למלאות חייב, וזה נכון: 


! ו 
[[שור שעלה וכו'.]] ברייתא שם בהמניח את הכד. [[ומ''ש ברשות המזיק]] לומר דאי ברשות העליון ודאי לא: 


! ח 
[[שנים שהיו מהלכין וכו'.]] משנה פרק המניח את הכד (דף ל''א ל''ב): [[היה בעל קורה וכו'.]] משנה שם בהמניח את הכד (דף ל''ב) והחילוק בין לנוח בין לתקן מפורש בגמרא אליבא דר''י וכן הלכתא ולשון הגמרא לפוש לנוח ולכתף ר''ל לתקן: 


! ט 
[[שנים היו מהלכין וכו'.]] מפורש במשנה שם עם מה שנאמר בגמרא והוא בהלכות: [[היו שניהם רצים והוזקו זה בזה שניהם וכו'.]] משנה שם (דף ל''ב): 


! י 
[[אחד המזיק בידו או שזרק אבן וכו'.]] זה פשוט ובכמה מקומות אמרי' גירי דידיה נינהו כלומר חציו ומפרש פ''ק דב''ק (דף ג':) דאמר כיחו וניעו היכי דמי אי בהדי דקא אזלי מזקי כחו הוא: [[אבל אם נח וכו'.]] שם באותה סוגיא דאמר בתר דנייח בין לרב בין לשמואל היינו בור: 


! יא 
[[לוטש שהיה מכה וכו'.]] משנה פ' הכונס צאן לדיר (דף ס''ב:) ופי' גץ מה שנתז מן הברזל והוא שורף: [[וכן הבנאי שקבל וכו'.]] משנה פ' הגוזל עצים (דף צ''ח:): [[היה סותר מצד זה ונפל מצד אחר פטור וכו'.]] באותה משנה שם: 


! יב 
[[הכובש בהמת חבירו במים או שנפלה וכו'.]] דין זה מחלוקת דרבינא ורב אחא בר רב פרק אלו הן הנשרפין (דף ע''ו ע''ז) בסנהדרין פסק כרבינא דמחייב משום דדיינינן דינא דגרמי וכ''פ הרב רבינו מאיר ז''ל וכ''כ הרמב''ן ז''ל בדינא דגרמי שחיבר: 


! יג 
[[שנים שהמיתו וכו'.]] זה פשוט ונלמד מדין דבהמה שיזכיר עתה ומדין הכסא: 


! יד 
[[חמשה שהניחו חמש חבילות וכו'.]] זה כתב בפירוש מה שאמרו מרבה בחבילות בפ''ק דב''ק (דף י') וזו היא גירסתו והא איכא מרבה בחבילות היכי דמי אי דבלאו איהו הוה אזלי פשיטא פי' דחייב אלא דבלא איהו נמי לא אזלא מאי קא עביד (פי') ופטור אבל רש''י ז''ל וגם בערוך פירשו מרבה בחבילות באש שהזיקה וגרסתם אי דבלאו איהו לא הוה אזלא פשיטא פי' דחייב ואלא דבלאו איהו נמי אזלא מאי קא עביד פי' ופטור ודברי הרב וגירסתו נכונה: 


! טו 
[[וכן חמשה שישבו על הכסא וכו'.]] זה ג''כ שם ברייתא ופירש''י ז''ל דוקא בשנסמך עליהם ולא הניחם לעמוד: 


! טז 
[[אדם ושור שדחפו וכו'.]] דברי הרב בזאת הבבא עד סוף הפרק מימרא דרבא בפרק שור שנגח את הפרה (דף נ''ג:) כפשטה ממש. מיהו כתב הרשב''א ז''ל זה לשונו שור ואדם לענין נזקין כולן חייבין דוקא כשדחף האדם שלא בכוונה דאילו בכוונה למה ישלם בעל הבור שאין הדעת נותן שישליך אדם שור של זה בבורו של חבירו או ישליך טליתו באשו של חבירו בכוונה ויתחייב בעל הבור ובעל האש אלא שלא בכוונה היא ע''כ ונכון הוא: [[דמי ולדות.]] שור פטור כי ינצו אנשים ולא שוורים ובור נמי פטור. וארבעה דברים איש בעמיתו ולא שור בעמיתו וכן בור וכבר ידעת באי זה צד חייב אף בבושת דבעינן כוונה ובאי זה צד חייב בנזק ויתר הדברים אפי' שלא בכוונה כמו שנתבאר פ''א. כופר בשור המועד ואדם פטור דה''ל חייבי מיתות שוגגין. ופיטור הבור בכל הדברים כבר נתבאר בהלכות נזקי ממון: 

~ הלכות חובל ומזיק - פרק שביעי




! א 
[[המזיק ממון חבירו היזק שאינו ניכר הואיל וכו'.]] דין ההיזק שלא ניכר שהוא פטור מן התורה מפורש בגיטין פ' הניזקין (דף נ''ג:) דקי''ל כר''י דאמר הכי כדאיתא בהלכות פרק ראשון דב''ק: [[אבל מדברי סופרים אמרו הואיל והפחית דמיהן וכו'.]] משנה בהניזקין (דף נ''ב:) ומבואר בגמרא וברייתא פ''ק דב''ק (דף ה'): 


! ב 
[[כיצד הרי שטימא אוכלין טהורים וכו'.]] מבואר שם. [[ומה שכתב מן היפה שבנכסיו]] נתבאר פירקא קמא דבבא קמא דאמרינן כולן כאבות הן לשלם ממיטב: 


! ג 
[[ודבר זה קנס וכו'.]] נתבאר טענה זו במימרא דר''י דלעיל (בירושלמי שם): [[לפיכך אם מת זה שהזיק וכו'.]] מימרא בגיטין בהשולח (מ''ד:) והוא בהלכות פירקא קמא דב''ק: [[וכן המזיק וכו' בשגגה וכו'.]] מפורש במשנה בהניזקין (גיטין דף נ''ב ע''ב) בשוגג פטור: 


! ד 
[[הכהנים שפגלו את הזבח במזיד וכו'.]] משנה שם בהניזקין [דף נ''ד]: [[וכן העושה מלאכה וכו'.]] כתב הר''א ז''ל א''א זה שיבוש שאפי' עשה מעשה וכו'. ובאמת סוגית הגמ' בפשטה כדבריו דגבי פלוגתא דהיזק שאינו ניכר אי שמיה היזק אי לא אמר התם מתיב ר' אלעזר העושה מלאכה במי חטאת ובפרת חטאת פטור מדיני אדם וחייב בדיני שמים ואי אמרת היזק שאינו ניכר שמיה היזק בדיני אדם נמי ליחייב ומתוך קושיא זו אמרו כי אמרי' פטור בפרה כגון שהכניסה לרבקה וכו' ואילו למ''ד היזק שאינו ניכר לאו שמיה היזק ברייתא כפשטה שפיר אתיא וי''ל שרבינו ז''ל סובר דהך אוקימתא עיקרית אע''ג דאתעבידא אליבא למאן דאמר שמיה היזק ולית הלכתא כוותיה. וטעמא משום דס''ל דה''ה הוה מצי למימר וליטעמיך אמאי לא קנסו בהו רבנן כי היכי דקנסו מטמא וחביריו אלא דלא אמר והרבה כמוהו בגמ' ומה שכתב הראב''ד לחלק בין זו למטמא וחביריו משום דהכא להנאתו מתכוין אטו מטמא ואינך אי הוה בהו הנאה מי מפטרי. זה נראה לי שהכריחו לרב ז''ל אבל הרמב''ן ז''ל דעתו כדעת הר''א ז''ל: 


! ו 
[[המנסך יין חבירו לע''ז וכו'.]] בחולין פרק השוחט (דף מ''א) מימרא דר''נ ורב עמרם ורב יצחק דאמרי אין ישראל אוסר דבר שאינו שלו דלצעורי קא מתכוין: [[וחייב לשלם.]] כרב דאמר הכי בהנזקין (דף נ''ב:) וכגון שהגביהו תחלה וקנאו ועדיין לא נתחייב בנפשו וכן מפורש בגמרא כדברי רבינו ז''ל: 

! ח 
((ז-ח)) [[כל הגורם להזיק ממון חבירו וכו'.]] זה מבואר בכמה מקומות דאית לן דיני דגרמי: [[כיצד הזורק כלי וכו' הזורק כלי של חבירו.]] דעת רבינו ז''ל לפי הנראה כך הוא שנינו שם (דף כ''ו:) אמר רבה זרק כלי מראש הגג והיו תחתיו כרים וכסתות ובא אחר וסלקן או קדם וסלקן פטור בעידנא דשדייה פסוקי פסוק גיריה ע''כ בכיצד הרגל וז''ל ההלכות מסתברא דלית הלכתא בהא כרבה משום דסבירא ליה דלא דיינינן דינא דגרמי וכו' והרב מפרש כך זרק כלי של חבירו מראש הגג ובא אחר וסילק הכרים וכסתות שהיו תחתיו או קדם בעל הכלי וסילקן פטור הזורק דבעידנא דשדא פסיקי גיריה שהרי לא היה ראוי לישבר באותה שעה אבל בדין המסלק כשאינו בעל הכלי לא דבר רבה ואולי אף רבה יחייב אותו שבשביל מעשה נעשה כל ההיזק והרב אלפסי ז''ל כתב דלית הלכתא כרבה פירוש דבריו לדעת רבינו שאין הלכה כדברי רבה שפטר הזורק אלא אף הזורק חייב שהוא היה גורם ראשון ואלמלא זריקתו לא נשבר בשום צד הילכך כשאין המסלק בעל הכלי משלמין בין שניהם וכשהוא בעל הכלים משלם הזורק ואין בגירסת הרב או קדם הוא דמשמע הזורק ומצאתי בהלכות וקדם וסלקן או בא אחר וסלקן ודעת הר''א כפירש''י ז''ל: 


! ט 
[[וכן השורף שטרותיו וכו'.]] פרק הגוזל עצים (דף צ''ח) כרפרם ודלא כרבה וכ''כ בהלכות כל הבבא: 


! י 
[[וכן ראובן שהיה נושה בשמעון ומכר השטר וכו'.]] מימרא בהכותב (דף פ''ז) בכתובות. [[ומ''ש כל מה שבשטר,]] לומר אפילו לקחו במנה ושוה אלף מוציאין אלף מן המוחל וכ''כ ז''ל: 


! יא 
[[וכן העושה עבדו אפותיקי וכו'.]] כתב עליו הר''א א''א הרב אינו פוסק כן וכו' דהתם בדחבריה קא עביד מעשה (אבל הכא אמר בדנפשיה קא עביד). ואיני יודע אם נתכוון הר''א ז''ל באמרו הרב לרב אלפס ז''ל כדרכו בשאר המקומות אם לא לפי שלא נמצא דבר בהלכות הרב ז''ל ובקצתן נמצא כרשב''ג וכיון שכן הדרינן לכללין כ''מ ששנה רשב''ג במשנתנו הלכה כמותו וזו משנה פרק השולח (דף מ':) וכ''ש שהדבר הכרחי כאן לפסוק הלכה כמותו דהא טעמא דידיה משום דס''ל דמזיק שעבודו של חבירו חייב ואנן דקי''ל כדינא דגרמי כ''ש במזיק זה שהוא חייב דהא אלים טפי כדמוכח בהדיא פרק המניח את הכד (דף ל''ג:) גבי שחטו בשרו מותר וכ''כ הרמב''ן וז''ל וכן הא דאמר בהשולח עשה עבדו וכו' כרשב''ג דהא דיינינן דינא דגרמי וכן נמצא במקצת נוסחי הלכות רבינו הגדול וקי''ל כרשב''ג דדינא דגרמי הוא וכן עיקר ע''כ ואלו הן דברי רבינו. ודע שהמחלוקת הזה אינה אלא באפותיקי מפורש שאם מת אינו גובה משאר נכסים וכששחררו נחלקו אבל באפותיקי מפורש סתם פשיטא דמשחרר חייב שהרי אפילו מת גובה משאר נכסים בנימוקי הרשב''א ז''ל וכ''נ מדברי רבינו פרק י''ח מהלכות מלוה ולוה: [[וכן הדוחף מטבע חבירו וכו' וכן הצורם אזן פרה וכן המרקע מטבע חבירו.]] שלשתן פטר בהן רבה בהגוזל עצים (דף נ''ח) משום דלית ליה דינא דגרמי אבל המפרשים כתבו דלדידן בכולהו חייב וכן דעת ר''ח והלכות ויתר הפוסקים ז''ל: 


! יב 
[[הזורק כלי מראש וכו'.]] זו מימרא פסוקה פ' כיצד הרגל (דף כ''ו:) ומתוך לשון רבינו נראה שהזורק חייב אם הכלי אינו שלו וכ''מ מתוך מה שכתב למעלה וכן עיקר: 


! יג 
[[שור שהיה עומד וכו'.]] דין זה מפורש סוף פ' החובל (דף צ''א:) ודעות אלו שכתב הרב ז''ל אם הוא דבר קצוב או למראית העין סברות הם כתובות בהלכות ורי''ף ז''ל הכריע דעת האחרון שהוא דבר קצוב וכתב הרשב''א ז''ל ומ''מ לא מגבינן ליה בבבל דהא אמר לעיל דלא עבדינן שליחותייהו בכל מידי דלא חסריה ממונא אבל אי תפס לא מפקינן מיניה ע''כ. וכבר ביאר הרב ז''ל דינים אלו פ''ה מהלכות סנהדרין: 


! טו 
[[שמין למזיק בידו וכו'.]] זהו לשואל האמור פירקא קמא דבב''ק (דף י''א) ובפ' השואל במציעא (דף צ''ו וצ''ז) ואיתא בהל': [[כיצד הרי שהרג בהמה וכו'.]] פשוט הוא: 


! טז 
[[כשגובין את הפחת וכו'.]] מפורש פ''ק דב''ק (דף ה') כולן כאבות הן לשלם ממיטב ודין המטלטלין שם נתבאר פסק כרב פפא ורב הונא בריה דרב יהושע וכן בהלכות: [[וכן האונס ומפתה ומוציא שם רע.]] שלשתן נתפרשו בההיא דכולן כאבות הן לשלם ממיטב: 


! יז 
[[כל המזיק ממון חבירו וכו'.]] מפורש בסוף הכונס (דף ס''ב): 


! יח 
[[כיצד לקח כיס חבירו וכו'.]] זה מעשה שם ההוא גברא וכו'. [[ומה שכתב נשבע,]] סמוך לזה הוא שם משתבע ושקיל: [[והוא שיטעון דברים שהוא אמוד וכו'. ]] מפורש שם: [[אבל אם אין דרכו וכו' כיצד הרי שחטף חמת וכו'.]] מתוך דברי רבינו ז''ל נראה שהוא סובר דבעיין דגמ' גבי ההוא גברא דלעיל דסלקא בתיקו היא בדבר שידוע שאין דרכו להניחו שם וזה טוען שהניחו שם והלה הזיקו ומשום דסלקא בתיקו פסק הרב שאם תפס אין מוציאין מידו כדרכו בכל התיקו האמורין בגמ' אבל יתר המפרשים ראיתי שפירשו השאלה אותו הענין הנזכר באותו מעשה אם היה ראוי להניחו שם אם לאו אבל פשוט הוא שאם אין דרכו שאינו נוטל בשום צד ודברי רבינו ז''ל נראין דמשמע דלא ליבעו דרך בני אדם כיצד הוא כיון דלישיילינהו לאינשי אבל לשון הגמ' נראה כדברי האחרים דקאמרי מימנעו אינשי וכו' ומ''מ אם יש עדים שאותו דבר שהוא טוען היה שם אע''פ שאין דרך להניחו גובין מן המזיק וכו' ונותנין לניזק בלא שבועה כך העלה הרשב''א ז''ל בזה שלא כדברי התוספות: 


! יט 
[[ידע המזיק שהכיס היה בו וכו'.]] דין זה יתבאר פ''ה מהלכות שאלה ופקדון בארוכה טעם המחבר והרב המשיג: 

~ הלכות חובל ומזיק - פרק שמיני




! א 
[[המוסר ממון חבירו בידי אנס חייב וכו' מן היפה שבנכסיו וכו'.]] פירוש בקרקע אבל מטלטלין כל מידי איקרי מיטב כמה שכתב למעלה והדין מפורש פרק קמא דב''ק (דף ה') גבי הא דאמר כולן כאבות הם לשלם ממיטב ואי מסור לא הוה משלם ממיטב לא הוה מקשינן ליתנינהו בהדי הנך דמשלמי ממיטב ותו דכל שכן הוא ממטמא ומדמע דהיזק שאינו ניכר נינהו ומשלם ממיטב כמו שמפורש שם: [[ואם מת גובין מיורשיו כשאר וכו'.]] פירוש שאין זה היזק שאינו ניכר שפטרו חכמים את היורש כדאיתא לעיל ובגמרא פרק הגוזל בתרא (דף קט''ז קי''ז) משמע דדינא הוא מסור ולא קנסא וכ''כ רבינו האי והרמב''ן והרשב''א ז''ל: 


! ב 
[[בד''א בשהראה המוסר מעצמו אבל אם וכו'.]] כל אלו הבבות עד בעלי דינין וכו' הם בביאור בהלכות הרב שם פרק הגוזל בתרא ונחלקו בקצתן המפרשים ז''ל גם הרב המשיג חלק עליו וראיות ההלכות נכונות ביותר וכן העלה הרשב''א ז''ל ועוד הוסיף בה דברים ואמר באנסוהו להביא והביא שהוא חייב ה''מ אם אותו הממון אינו במקום שיד האנס שולטת בו אבל אם אותו ממון במקום שיד האנס שולטת בו אפילו אינו רואהו כל שיכול לחפש ולמצא פטור ובודאי ברואהו ויכול ליטלו מפורש שם בגמ' וזה נכלל במ''ש רבינו ז''ל אבל אם אנס שאנס ישראל עד שהראהו וכו' וכ''ש הוא במה שהאונס רואה כבר או ידו שולטת בו שזה המביא פטור כדברי הרשב''א ז''ל ועיקר: 


! ה 
[[בעלי דין שהיתה ביניהם וכו'.]] מעשה שם פרק הגוזל בתרא ופסק כרבא: 


! ו 
[[מי שנתפס כו'.]] ירושלמי פ' הגוזל בתרא ופרק בתרא דכתובות ריב''ל אמר אין לך אדם נתפש על חבירו וחייב ליתן לו אלא בארנון ובגולגולת ע''כ. ואע''ג דמשמע התם דרב פליג עליה פסק כריב''ל ופירוש ארנון ארנונא האמור בגמ' בבלי ופירושו סעודה וארוחה ומשאת. ונ''ל דטעם אלו מפני שמחוקי המלך למשכן מחמת דברים אלו איש על חבירו וא''כ אינו בדין שיפסיד זה ואולי זהו שאמרו פרק הגוזל (דף קי''ג:) דבר מתא אבר מתא מיעבט אלא שאין נראה כן מלשון הגמרא שם ולא כן פירשו ז''ל ואפשר לומר שכיון שהם חוקי המלך וזה פרעם חייב לשלם אפילו לקחם המלך מזה שלא כדין ואצ''ל אם לקחם המלך מזה כדין מחמת חבירו שחבירו חייב לשלם כאותן שבפרק הגוזל וגולגולת אחת מהן כמו שפירשו שם רש''י ז''ל והראב''ד ז''ל דהיינו כרגא דשתא האמור שם: 


! ז 
[[מי שיש עליו עדים שמסר ממון חבירו כגון וכו'.]] זה בעיא פרק הכונס (דף ס''ב) עשו תקנת נגזל במסור וכו' בעיא ולא איפשיטא ופירשה הרב אלפסי ז''ל בשיש עדים שמסר והפסידו אלא שלא ידע כמה ופסק רבינו ז''ל כדרכו בכל תיקו האמורים בגמרא ומתוך מה שכתב והמוסר כופר במה שטענו נראה שהוא סובר שאם המוסר אינו כופר אלא אומר איני יודע שהלה נוטל בשבועה מיהת וכן דעת ר''ת ז''ל ויש חולקין: 


! ח 
[[אין משביעין וכו'.]] זה דבר פשוט כתבו הרב: [[אבל המוסר וכו'.]] גם זה פשוט ומבואר: 


! ט 
[[אסור למסור וכו'. ואפילו רשע וכו' ואפילו מיצר לו וכו'.]] נתבאר זה פרק קמא דגיטין (דף ז') [דשלח ליה מר עוקבא לר''א וכו'] והביאו הרב בהלכות בהגוזל וכתב שמעינן מיניה דאפילו במקום צער אסור לממסר בר ישראל בין בגופו בין בממונו: 


! י 
[[מותר להרוג וכו' ומתרין לו ואומרין לו וכו'.]] זה נזכר במעשה הנזכר פרק הגוזל בתרא (דף קי''ז) ההוא גברא דהוה בעי אחוויי תבנא דחבריה [אתא לקמיה דרב] א''ל רב לא תחוי ולא תחוי א''ל מחוינא ומחוינא יתיב רב כהנא [קמיה דרב] שמטה לקועיה מכאן למד הרב ז''ל וכן מאותו מעשה דרבי שילא דפרק הרואה (ברכות דף נ''ח) אלא שאותו מעשה היה במוסר הבא למסור נפשות וההוא נמי בעי שיתרוהו כדאיתא פרק ראשון מהל' רוצח והוא שיש פנאי ורבי שילא אפשר שהזהירו או שלא היה פנאי: 


! יא 
[[עשה המוסר וכו'.]] דעת הרב ז''ל ונכון הוא שהרי לא מצינו היתר בגמרא אחר מעשה עוד נראה לי כעין ראיה מרודף אחר חבירו להרגו שניתן להצילו בנפשו וכן רודף אחר הזכור ואחר הנערה המאורסה כולן קודם מעשה נהרגין אחר מעשה אין נהרגין אלא בב''ד ובעדים ובהתראה כדאמר התם נעבדה בהן עבירה אין מצילין [[אותם ומה שכתב אלא שהוחזק]] משום דבהוחזק היינו ברייתא דאין מעמידין האפיקורוסין והמסורות מורידין ולא מעלין: [[וכן כל כו' ואסור לאבד ממונו של מסור.]] זה מחלוקת דאמוראים סוף הגוזל ופסק כפסק ההלכות: 


! יב 
[[רודף שהיה וכו'.]] דינים אלו מימרא פשוטה בהגוזל (קי''ז:) ובהלכות ואיתא בסנהדרין (דף ע''ד): 


! טו 
[[ספינה שחשבה וכו' שהמשא שבה וכו'.]] כתב עליו הר''א ז''ל א''א אין כאן לא מלח ולא תבלין וכו' ודין זה שמטיל לים אע''פ שהטיל מאיש אחד מחשבין על כולם [לפי משאם] כדאיתא בגמרא ע''כ. כתב הרב עובדא דחמרא אשר ממנו יצא הדין אל רבינו ז''ל ואמר שאינו דומה ולא כתב הטענה וזהו תימה איך ידחה הרב דברי רבינו ז''ל בלא טעם וראיה. ועתה אפרש. גרסינן בפ' הגוזל (דף קי''ז:) ההוא גברא דאקדים ואסיק חמריה למברא קמי דסליקו אינשי במברא קא בעי לטבועי אתא גברא מלח ליה לחמרא דההוא גברא ושדייה לנהרא וטבע אתא לקמיה דרבה פטריה א''ל אביי הא מציל עצמו בממון חבירו הוא א''ל מעיקרא רודף הוה רבה לטעמיה וכו' ובההיא פ' גרסינן (דף קי''ז:) ת''ר ספינה שהיתה מהלכת בים ועמד עליה נחשול לטבעה והקלו עליה ממשאה מחשבין לפי משוי ואין מחשבין לפי ממון וכו' ושתיהן בהלכות וכבר כתב רבינו דין זה דברייתא כלשונה פ' י''א מהלכות גזילה ואבידה ומתוך דבריו נ''ל שהוא מחלק בין זו לזו דההיא דוקא עמד עליה נחשול שהוא צער כבד מגלי הים ואין הספינה טעונה יותר מדאי אלא להשקיט שאון גלי הים הם משליכים על צד זה אמרו מחשבין לפי משאוי וכמה פעמים יקרה זה ליורדי הים ומ''ש כאן הוא כשהים מתנהג כדרכו אלא שהספינה טעונה יותר מדאי שאחד או שנים מהם טענוה ואז המשוי כרודף והיינו עובדא דחמרא וזה חילוק מבואר ודברים של טעם הן ואין קדירת הרב חסרה לא מלח ולא תבלין: [[סליקו להו הלכות חובל ומזיק בס''ד]] 

