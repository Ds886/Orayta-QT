&HiddenFromIndex=1&TextSource=ר' פנחס ראובן שליט''א&UniqueId=2005&CosmeticsType=#rep3=[[=<b>^^]]=</b>
$ כסף משנה - מדע

# הלכות יסודי התורה

~ הלכות יסודי התורה - פרק ראשון


! א
[[יסוד היסודות ועמוד החכמות לידע שיש שם מצוי ראשון.]] מלת שם שכתב כאן רבינו אינו מורה על מקום שהוא יתעלה אין לו מקום אבל מלת שם פה היא כפ''א רפה בלשון ישמעאל. ודומה לזה מ''ש בפרק ג' מהלכות תשובה. שלשה הם הנקראים אפיקורוסים האומר שאין שם נבואה כלל ואין שם מדע. ובפרק ה' מהלכות תעניות יש שם ימים וכו'. ועוד יש לפרש פה מלת שם לומר שהוא יתעלה נמצא בכל מקום כדכתיב מלא כל הארץ כבודו: 


! י 
[[בקש לדעת אמתת המצאו וכו'.]] כתב הראב''ד א''א אין דעתי מיושבת על זה שהרי ראה בסיני בארבעים יום של לוחות מה שלא ראה נביא מעולם עד שקנאו המלאכים בו ובקשו לדוחפו עד שאחז בכסא ומה הוצרך עוד. ועוד אם זאת היתה בקשתו מה צריך היה בתשובה לומר וחנותי את אשר אחון. ולכן נ''ל לפי שהקב''ה אמר לו לא אעלה בקרבך וכו' ובקש משה שישוב וא''ל הודיעני נא את דרכיך וא''ל פני ילכו וגו' ומשה אמר אם אין פניך הולכים וגו' אל תאמר כשנכנס לארץ אז תלך עמנו כי לא נזוז מכאן עד שתלך עמנו וא''ל הקב''ה גם את הדבר הזה אעשה ויאמר הראני את כבודך כלומר אני רוצה לראות ויאמר אני אעביר כל טובי על פניך וכו' ואודיעך בעברי, והעם אשר הכעיס אותי יהיה מי שאחון עליו ולא על כלם. ופנים ואחור סוד גדול הוא ואין ראוי לגלותו לכל אדם ואולי בעל הדברים הזה לא ידעהו עכ''ל. וי''ל שמה שקנאו בו הוא מפני שהיה רוצה להוריד את התורה לארץ ולכן הוצרך לאחוז בכסא להשיב להם תשובה ואין משם הכרח שהשיג אז ההשגה הגדולה הזאת. ומ''ש ועוד אם זאת היתה בקשתו מה צורך היה בתשובה לומר וחנותי את אשר אחון י''ל שלדעת רבינו יתפרש דהכי נאמר ליה. השגה זו שאתה שואל אין כח בבן אדם להשיגה אלא בתורת מתנת חנם אתן לך ושתשיג מה שלא ידע איש לפניך ולא ידע לאחריך: 

~ הלכות יסודי התורה - פרק שני




! יב 
[[צוו חכמים הראשונים שלא לדרוש ברבים בדברים אלו אלא לאיש אחד בלבד וכו'.]] ריש פרק אין דורשין: 

~ הלכות יסודי התורה - פרק רביעי




! יג 
[[ואף על פי שדברים אלו דבר קטן קראו אותן חכמים שהרי אמרו דבר גדול מעשה מרכבה דבר קטן הוויות דאביי ורבא אעפ''כ ראוי להקדימם וכו'.]] בסוכה סוף פ' הישן אמרו על ריב''ז שלא הניח מקרא ומשנה וכו' דבר גדול ודבר קטן דבר גדול מעשה מרכבה דבר קטן הוויות דאביי ורבא: [[וכתב]] הר''ן דבר קטן הוויות דאביי ורבא פי' משום דמעיקרא אמר שלא הניח מקרא ומשנה וכו' קרי להוויות דאביי ורבא דבר קטן. לפי שאין ספק שהתנאים הראשונים היו יודעים המשנה על בוריה הוויות דהוו בתר הכי אביי ורבא לדבר קטן חשבינן להו, והרמב''ם כתב מה שרצה והלואי שלא נכתב. וכן פירש הריטב''א וסיים אבל דבר גדול הוא מכל חכמות העולם. וזה הפירוש אמת הוא ולא כמו שפירשו אחרים והאלהים יכפר בעד עכ''ל: [[ובשם]] הרב אליהו מזרחי ז''ל מצאתי כתוב וז''ל מן המבואר ששם גדול נאמר על שני פנים. אם בכמות. אם באיכות. ושהגדול באיכות יחלק עוד לשנים. האחד מהם על גודל הדרוש ומעלתו. וזה עוד יחלק לשני פנים אם מצד גודל נושא הדרוש ואם מצד עומק מושגו. והשני על גודל שכרו. ומעתה אין טענה משם גדול הנאמר על מעשה מרכבה. כי מעשה מרכבה אם נקרא גדול מהחכמה התלמודית הנה הוא גדול מצד גודל הדרוש ומעלתו בשני האופנים יחד שהם גודל נושא הדרוש ועומק מושגו. ואולם החכמה התלמודית אע''פ שאינה חוקרת על נושא גדול כגודל חכמת מעשה מרכבה שהרי הדרוש של מעשה מרכבה הוא הבורא יתעלה בין לדעת חכמי הקבלה בין לדעת חכמי המחקר ונושא החכמה התלמודית הם מעשה מצותיו יתברך. מ''מ כאשר לא יודע הענין בה מצד גודל נושא הדרוש וקשיו רק מצד גודל השכר ומיעוטו הנה בלי ספק שהחכמה התלמודית היא השורש והעיקר אשר בה נזכה לחיי העוה''ב משאר מיני החכמות והיא החכמה היותר גדולה מזה הצד מכל מה שזולתה והביא ראיות על זה: [[ואני]] אומר שע''פ דרך זה יתבאר הא דתנן ר''א (בן) חסמא אומר קינין ופתחי נדה הן גופי הלכות וכו' לומר שאע''פ שתקופות וגימטריאות עסקם בדברים מעולים שהם הגרמים השמימיים וקינים הם דבר קל הערך. ופתחי נדה נושאם דבר מכוער. אעפ''כ אלו הן גופי הלכות כלומר עיקרי תורה מצד השכר הגדול הצפון לעוסקים בהם. ותקופות וגימטריאות אע''פ שנושאם דברים מעולים מאד אינם עיקרים אלא כמו פרפראות לחכמה התלמודית שהיא ראויה להקרא חכמה סתם להיות עסקה בפירוש מצותיו יתברך ולגודל השכר הניתן לעוסקים בה ומקיימין מצותיה: 

~ הלכות יסודי התורה - פרק חמישי




! א 
[[כל בית ישראל מצווין על קידוש השם וכו' עד בין נאנס בתוך עשרה בין נאנס בינו לבין העובדי כוכבים.]] הכל בסנהדרין (דף ע''ד) א''ר יוחנן משום ר' שמעון בר יהוצדק נמנו וגמרו בעליית בית נתזא בלוד כל עבירות שבתורה אם אומרים לאדם עבור ואל תהרג יעבור ואל יהרג חוץ מעבודת כוכבים גילוי עריות ושפיכות דמים. כי אתא רב דימי אמר ר' יוחנן לא שנו אלא שלא בשעת ההמרה אבל בשעת ההמרה אפילו מצוה קלה יהרג ואל יעבור. כי אתא רבין אמר ר' יוחנן אפי' שלא בשעת ההמרה לא אמרו אלא בצנעה אבל בפרהסיא אפי' מצוה קלה יהרג ואל יעבור. אמר רב יעקב אמר ר' יוחנן אין בפרהסיא פחות מעשרה בני אדם ואמרו שם דבעינן שיהיו ישראל שנאמר ונקדשתי בתוך בני ישראל. והקשו שם והא אסתר בפרהסיא הואי כלומר ונבעלה לאחשורוש ולא מסרה נפשה. אמר אביי אסתר קרקע עולם היתה כלומר היא אינה עושה מעשה הוא עושה בה מעשה. רבא אמר הנאת עצמן שאני ואזדא לטעמיה דאמר רבא עובד כוכבים דאמר לישראל קטול אספסתא פי' קצור עשב בשבתא ושדי לחיותא ואי לא קטילנא לך, לקטול ולא לקטליה. שדי לנהרא לקטליה ולא לקטול מ''ט לעבורי מילתא הוא דבעי. ופסק רבינו כרבא ונראה דסבירא ליה כהרמב''ן דעובד כוכבים הבא על בת ישראל לאו בכלל ג''ע הוא דא''כ לרבא דאמר הנאת עצמן שאני כלומר אפילו עבדה מעשה הא אמרינן דבשלש עבירות יהרג ואל יעבור אפילו מתכוין להנאת עצמו. והיינו טעמא דלא הוי בכלל ג''ע דאי בזנות גזירת בית דין של שם הוא ואי דרך חתנות מלא תתחתן בם נפקא דמשאר עבירות הוא ולית ליה דרשה דאל תקרי לבת לומר דהיתה אשת איש. ואפשר שלזה כיון רש''י שכתב על מה שהקשו והא אסתר פרהסיא הואי ונבעלה לעובד כוכבים ולא מסרה נפשה. נשמר דלא נימא דפריך דאשת איש הואי ולא מסרה נפשה דא''כ לא הוה מתרץ רבא מידי דכיון דג''ע היא אפי' מתכוין להנאת עצמו יהרג ואל יעבור. ועל מה שכתב הגמרא אפי' מצוה קלה יהרג ואל יעבור שאלו מאי מצוה קלה אמר רבא ב''ר יצחק אמר רב אפילו לשנויי ערקתא דמסאנא ופירש''י שרוך הנעל שאם דרך העובדי כוכבים לקשור כך ודרך ישראל בענין אחר כגון שיש צד יהדות בדבר ודרך ישראל להיות צנועים אפי' שינוי שאין בו מצוה אלא מנהג בעלמא. והתימא על רבינו שכתב אפי' על מצוה משאר מצות דמשמע דדוקא מצוה אבל לא מנהג. ואפשר שרבינו היה מפרש ערקתא דמסאנא כמו שפי' הרי''ף שהיו רצועות ישראל משונות כדי שלא ילבשו מלבוש כותי שזו מל''ת היא כמ''ש בפי''א מהלכות עובדי כוכבים שאין מתדמין לעובדי כוכבים לא במלבוש ולא בשיער שנאמר ולא תלכו בחוקות וגו' וכתוב בנימוקי יוסף דהא דאמרינן עובד כוכבים הבא על בת ישראל לא הוי בכלל ג''ע דוקא הוא אבל ישראל הבא [על] העובדת כוכבים בכלל עריות חמורות היא דהא זמנין דמיחייב מיתה עלה דקנאים פוגעים בו ואם לא פגעו בו קנאים חייב כרת. וכתב עוד שכל דבר שבידם להעבירו בעל כרחו אין לנו למסור נפשנו למיתה בשב ואל תעשה וכדאשכחן באסתר דקרקע עולם היתה ואפי' בשעת ההמרה כדאשכחן באלישע בעל כנפים שנטל תפילין מראשו כשראה קסדור. וכתב הר''ן בפ' במה טומנין דלא אמרו יהרג ואל יעבור אלא לעבור על מצות ל''ת אבל לא דגזרו לבטל מצות עשה כיון שאינו עובר בידים ועוד שהם יכולים לבטלה ממנו על כרחו שיניחוהו בבית האסורין ותבטל מאליה עכ''ל. וקשיא לי שהרי רב חנינא בן תרדיון מסר נפשו כדי לעסוק בתורה וכן ר' יהודה בן בבא כדי לסמוך זקנים ובמדרש מה לך יוצא ליסקל על שנטלתי לולב מה לך יוצא ליצלב על שמלתי את בני ואין לומר מדת חסידות שנו כאן אלא משמע שעל פי הדין היו עושים כן וההיא דאלישע בעל כנפים לא מכרעא דכבר קיים באותו היום מצות תפילין וגם לא אמר לקסדור שמקיים גזירתם שלא להניח תפילין אבל השיב למה ששאלו מה זה בידך ואמר כנפי יונה: 


! ד 
[[כל מי שנאמר בו יעבור ואל יהרג ונהרג ולא עבר הרי זה מתחייב בנפשו.]] סובר רבינו שכשאמרו בגמרא יעבור ואל יהרג פירוש צריך לעבור כדי שלא יהרג. אבל שלמים וכן רבים סוברים דאם נהרג ולא עבר צדקה תחשב לו. ונראה שמפרשים יעבור ואל יהרג הרשות בידו לעבור כדי שלא יהרג. וכתב בנימוקי יוסף דאפילו לפי סברת רבינו אם הוא אדם גדול וחסיד ירא שמים ורואה שהדור פרוץ בכך רשאי לקדש את השם ולמסור עצמו אפילו על מצוה קלה כדי שיראו העם ולמדו ליראה את השם ולאהבו בכל לבם: [[ואעפ''כ מפני שעבר באונס אין מלקין אותו וכו'.]] כ''כ ג''כ התוס' בר''פ הבא על יבמתו (יבמות נ''ד) והביאו ראיה דקאמר בפ' רבי ישמעאל (ע''ז נ''ד) דנעבד באונס אסור וכו'. ודע דהא דאמרן שמפני שעבר באונס אין מלקין אותו ואין ממיתין אותו היינו בשאר עבירות חוץ ממי שאנסוהו לבא על הערוה מפני שאין קישוי אלא לדעת כמבואר בדברי רבינו פ''א מהלכות איסורי ביאה: [[כתב]] הרמ''ך מכיון שעבר באונס אין מלקין אותו ואין ממיתין וכו'. תמיהא לי דתנן ריש פרק ארבע מיתות דפוער עצמו לבעל פעור זו היא עבודתו ומפרש בגמ' אע''ג דמכוין לבזוייה וההוא ודאי מוטעה הוא אע''פ שקיבל עליו התראה דסבור דהתראתם בטל ואפ''ה חייב וה''נ אם עבד כוכבים באונס והתרו בו חייב מיתה, עכ''ל. ואין תלונתו על רבינו אלא על חז''ל שדרשו ההוא ולא אנוס. ומ''ש שאם עבד כוכבים באונס והתרו בו חייב מיתה דברים תמוהים הם שהם שני הפכים בנושא אחד שאם קיבל עליו התראה הרי זה מרוצה ולא אנוס ואם אומר שאעפ''כ הוא רוצה לעבדה מפני שאונסים אותו ה''ז אנוס לא מרוצה. ולענין מה שהקשה מפוער עצמו לבעל פעור לאו קושיא היא שרבינו מפרש דלאו לענין חיוב סקילה אמרינן דזו היא עבודתה אלא לענין חיוב חטאת וכך מבואר בדברי רבינו פרק ג' מהלכות עבודת כוכבים שכתב וז''ל העובד כוכבים כדרכה ואפילו עשה דרך בזיון חייב כיצד הפוער עצמו לפעור כדי לבזותו או זרק אבן למרקוליס כדי לבזותו הואיל ועבודתו בכך חייב ומביא קרבן על שגגתו, עכ''ל: [[ומה אם עבודת כוכבים שחמורה מן הכל וכו' אין חייב כרת ואין צריך לומר מיתת בית דין.]] כתב הרמ''ך נראה כי זה ק''ו פריכא הוא דכרת לא מיחייב דרחמנא לבא בעי ואי לא מקבלה עליה באלוה לאו כלום הוא אבל מיתת ב''ד שהיא בעדים והתראה כיון שעבר אחר שהתרו בו חייב כדאמרינן הפוער עצמו לפעור זהו עבודתו ואע''ג דמכוין לבזוייה, עכ''ל. ואיני רואה טעם בדברים אלו דכיון שאינו עובד אלא באונס מה התראה שייך בזה וכמו שכתבתי בסמוך: 


! ה 
[[נשים שאמרו להם וכו'.]] משנה פ''ח דתרומות כלשון רבינו. כתב הרשב''א בתשובה בסיעה של נשים עוברת ואמרו להם עובדי כוכבים תנו לנו אחת מכם ונטמאה ואם לאו הרי אנו מטמאים את כלכן אפילו היתה אחת מהן מחוללת יטמאו את כולן ואל ימסרו אותה להם. ולא דמי למה שאמרו שם שאם היתה ככר של תרומה טמאה ימסרו אותה ולא יטמאו את כל הככרות של תרומה דככר תרומה טמאה שאני דטמא הוא לגמרי ומה יוסיף עוד זה אבל אשה אם חללה עצמה פעם אחת ונטמאת בעבירה כל שתעבור ותטמא את עצמה תוסיף על חטאתה פשע ובפעם הזאת אין בינה לבין הטהורה והכשרה שבהן ולא כלום ולמה יאנסוה למסרה להם שלא מדעתה ועוד שמא כבר הרהרה תשובה ושבה מדרכה הרעה: [[וכן אם אמרו להם וכו'.]] בירושלמי על אותה משנה דבסמוך תניא סיעת בני אדם המהלכים בדרך ופגעו בהם עובדי כוכבים ואמרו להם תנו לנו אחד מהם ונהרוג אותו ואם לאו נהרוג כולכם אפילו כלם נהרגים לא ימסרו נפש אחת מישראל יחדו להם אחד כגון שבע בן בכרי ימסרו אותו להם ולא יהרגו אמר ר''ל והוא שיהיה חייב מיתה כשבע בן בכרי ור' יוחנן אמר אפילו שאינו חייב מיתה ומייתי התם עובדא בהאי בר נש תבעתיה מלכותא וערק ללוד לגבי ריב''ל ואקיף מלכא מדינתא ויהב להו והוה אליהו רגיל דמתגלי ליה ותו לא איתגלי ליה וצם כמה צומין עד דאיתגלי ליה א''ל לדילטור אנא מתגלי א''ל ולא משנה עשיתי א''ל וזו משנת חסידים היא. ופסק רבינו כר''ל אף על גב דמן הסתם לא קיי''ל כוותיה לגבי דר' יוחנן משום דהוי ספק נפשות ולהחמיר דלא ימסרוהו בידים ביד העובדי כוכבים ועוד דמתניתא מסייעא ליה דקתני כשבע בן בכרי משמע כשחייב מיתה כמותו דוקא ומקרא איכא למידק הכי שאל''כ למה ליה ליואב למימר נשא יד במלך בדוד כלומר והרי הוא חייב מיתה משמע דאי לאו הכי לא היו רשאים למוסרו לו וסובר רבינו דההוא בר נש דריב''ל היה חייב מיתה כשבע בן בכרי ואפ''ה לא איתגלי ליה אליהו מפני שמסרו וא''ל וזו משנת חסידים היא אלמא דלכתחילה אין מורים כן: [[כתב]] הרמ''ך אף על פי שנמצא בתוספתא כדבריו לא ידענא טעמא מאי דהא מסיק בגמרא (פסחים כ''ה) דמש''ה אמרינן בשפיכות דמים יהרג ואל יעבור דסברא הוא מאי חזית דדמא דידך סומק טפי והכא ליכא האי סברא דהא יהרגו כלם והוא עצמו ומוטב שיהרג הוא עצמו ואל יהרגו כולם. ואני אומר שאין טענתו טענה על התוספתא דאיכא למימר דהתם שאני שיחדו לו וא''ל קטול לפלניא ומש''ה אי לאו טעמא דמאי חזית דדמא דידך סומק טפי לא הוה אמרינן דיהרג ואל יעבור והיינו דקתני סיפא יחדוהו להם אבל ברישא שלא יחדוהו שלא אמרו אלא תנו אחד מכם ונהרוג אותו בכל אחד מהם שירצו למסור אותו איכא למימר להו מאי חזיתו שתמסרו את זה תמסרו אחד מכם ותצילו את זה דמאי חזיתו דדמא דהאיך סומק טפי דלמא דמא דהאי סומק טפי וע''פ טענה זו א''א להם למסור שום אחד מהם אבל אי קשיא על ר''ל קשיא דאמר שאע''פ שיחדוהו להם אם אינו חייב מיתה לא ימסרוהו דהא ליכא הכא סברא דמאי חזית דדמא דידך סומק טפי שהרי הוא והם נהרגים אם לא ימסרוהו. ואפשר לומר דס''ל לר''ל שמ''ש דבש''ד סברא הוא אינו עיקר הטעם דקבלה היתה בידם דש''ד יהרג ואל יעבור אלא שנתנו טעם מסברא להיכא דשייך אבל אין ה''נ דאפילו היכא דלא שייך האי טעמא הוי דינא הכי דיהרג ואל יעבור: 


! ו 
[[כענין שאמרו באונסין וכו' ומתרפאין בכל איסורין שבתורה וכו'.]] פסחים פרק כל שעה (דף כ''ה ע''א) כי אתא רבין א''ר יוחנן בכל מתרפאין פירוש במקום סכנה חוץ מעבודת כוכבים וגלוי עריות ושפיכות דמים: 


! ז 
[[ומנין שאפילו במקום סכנת נפשות אין עוברין על אחת משלש עבירות אלו וכו'.]] מבואר שם קרוב ללשון רבינו: 


! ח 
[[במה דברים אמורים שאין מתרפאין בשאר איסורין וכו'.]] פסחים שם (דף כ''ה ע''ב) מר בר רב אשי אשכחיה לרבינא דקא שייף לברתיה בגוהרקי דערלה פירוש בוסר זיתים קטנים א''ל אימור דאמור רבנן בשעת הסכנה שלא בשעת הסכנה מי אמור א''ל האי אישתא צמירתא כשעת הסכנה דמיא ואיכא דאמרי הכי קאמר ליה מידי דרך הנאתן קא עבידנא כלומר שכיון שאינו דרך הנאתן לא מיתסר מדאורייתא. ופוסק רבינו כשתי הלשונות דלענין דינא תרווייהו איתנהו ובאיסורין דרבנן י''א דכיון דלא מתסרי אלא דרבנן שרו אפילו דרך הנאתן וי''א דאפשר דקיל טפי איסורי תורה שלא כדרך הנאתן מאיסורין של דבריהם כדרך הנאתן: [[כתוב]] באורחות חיים על מ''ש רבינו מותר לעשות רטיה מחמץ בפסח כיון שיש לו מכה י''א דלא התיר אלא בחמץ דנכרי וכ''כ הרשב''א דחמץ דנכרי הוא והשאילה לישראל או הניחה ע''ג מכתו ואין אחריותה על ישראל ואם אין מלוגמא לנכרי מקנה לו ישראל קמח ועושה הנכרי ממנה מלוגמא ונותנה ע''ג מכת ישראל, עכ''ל: [[חוץ מכלאי הכרם ובשר בחלב וכו'.]] כך מתבאר שם (כ''ד:) בגמ' דלוקין עליהן אפילו שלא כדרך הנאתן משום דלא כתיב בהו אכילה וממילא שמעינן דאין מתרפאין בהם שלא במקום סכנה אפילו שלא כדרך הנאתן דדוקא בשאר איסורין דשלא כדרך הנאתן שרי מדאורייתא הוא דשריא שלא במקום הסכנה: 


! ט 
[[מי שנתן עיניו באשה וכו'.]] מעשה בסנהדרין סוף פרק בן סורר (דף ע''ה) ואיכא מ''ד התם דאשת איש היתה ואיכא מ''ד דפנויה היתה ושקלו וטרו אליביה מ''ט אסרו לו לספר עמה ואמר רב אחא כדי שלא יהיו בנות ישראל פרוצות בעריות ושם הקשו ולינסבה ותירצו דלא מייתבא דעתיה דכתיב מים גנובים ימתקו: 


! יא 
[[ויש דברים אחרים שהם בכלל חילול השם וכו'.]] בסוף יומא (דף פ''ו) היכי דמי חילול השם אמר רב כגון אנא אי שקילנא בשרא מטבחא ולא יהיבנא דמי לאלתר אמר אביי לא שנו אלא באתרא דלא תבעי אבל באתרא דתבעי לית לן בה. זו היא גירסת רש''י. אבל גירסת רבינו נראה שהיא בהפך לא שנו אלא באתרא דתבעי אבל באתרא דלא תבעי לית לן בה כלומר שאם תובעו והוא מקיף אז איכא חילול השם אבל אם אינו תובעו ליכא חילול השם. ורבי יוחנן אמר כגון אנא דמסגינא ארבע אמות בלא תורה ובלא תפילין. וזהו שכתב רבינו הכל לפי גודלו של חכם וכו'. [[ומ''ש או שירבה בשחוק,]] למדו מדתנן פ''ב דדמאי המקבל עליו להיות חבר כלומר להיות נאמן על המעשרות מה דברים יקבל עליו וא''ר יהודה שצריך לקבל עליו שלא ירבה בשחוק ואע''ג דרבנן פליגי עליה ואמרו דאינו צריך ע''כ לא פליגי אלא במקבל להיות נאמן על המעשרות אבל ת''ח אין ה''נ שצריך שלא ירבה בשחוק. [[ומ''ש או באכילה ושתיה וכו'.]] ברייתא בפסחים (דף מ''ט) סוף פרק אלו עוברין תלמיד חכם המרבה סעודתו בכל מקום מחלל שם שמים. וממה שכתב אצל ע''ה וביניהם נראה לדקדק דדוקא כשאוכל עמהם ובביתם אבל אם הם אוכלים עמו בביתו או הוא אוכל בביתם ולא עמהם כדרך האכסנאין שרי: [[או שדיבורו עם הבריות אינו בנחת עד סוף הפרק.]] ברייתא בסוף יומא (דף פ''ו) קרובה ללשון רבינו. ושיעור הלשון כך הוא ועושה בכל מעשיו לפנים משורת הדין בתנאי שלא יתרחק הרבה משורת הדין לצד הטוב עד שיראה שאינו מן היישוב או עד שישתומם אלא יעשה לפנים משורת הדין באופן ממוצע עד שבעשייתו כל המעשים טובים שזכרנו ימצאו הכל מקלסין אותו ואוהבים אותו: 

~ הלכות יסודי התורה - פרק ששי




! א 
[[כל המאבד וכו'.]] כך פשוט פרק הקומץ רבה (מנחות דף ל') ובסוף מכות (דף כ''ב) ובספרי פרשת ראה: 


! ב 
[[ושבעה שמות הם וכו'.]] ברייתא סוף פ' שבועת העדות (דף ל''ה) אלו הן שמות שאין נמחקין כגון א''ל אלהי''ך אלהי''ם אלהיכ''ם אהי''ה אשר אהי''ה אדנ''י וי''ה שד''י צבאו''ת הרי אלו אין נמחקין, ונראה שגירסת רבינו א''ל אלו''ה אלה''י אלהי''ם וגירסא נכונה היא דאשמעינן דו''ה דאלו''ה וה''י דאלה''י והי''ם דאלהי''ם הוו מעצם השם ולא דמו לכ''ם דאלהיכ''ם דאינו מעצם השם אלא דהשם קדשו. ואע''ג דאשמעינן דהי''ם מאלהי''ם הוי מעצם השם מכל מקום איצטריך לאשמועינן בה''י דאלה''י דאיכא למימר כיון דאלה''י הוא סמוך לעולם הוה ה''י דידיה ככ''ם דאלהיכ''ם. וטעמא דלא דמי לכ''ם דאלהיכ''ם היינו משום דכיון דאשכחן ה''י שהוא מעצם השם באלהי''ם כל היכא דאשכחן אלה''י הוי קדוש מעצמו משא''כ בכ''ם דאלהיכ''ם. ונראה שלא היה בגירסת רבינו אהי''ה אשר אהי''ה. [[ומ''ש רבינו שהם שבעה שמות ובפרטן אתה מוצא שמונה]] היינו משום דאדנ''י וי''ה שם אחד ולא דמו לא''ל אלו''ה דהכא אדנ''י הוא נקרא אף כשהוא נכתב יהו''ה. ובנוסחא אחרת מספרי רבינו מצאתי שלא היה כתוב אלהי ולפי אותה גירסא הוו שפיר שבעה שמות אף אם נמנה שם הוי''ה ושם אדנות בשנים. ובנוסחא שנדפסה בווניציאה כתוב ושבעה שמות הם, שהם הנכתב יו''ד ה''א וא''ו ה''א והוא השם המפורש או הנכתב אדנ''י ואלו''ה ואלהי''ם ואהי''ה ושד''י וצבאו''ת. ונוסחא נכונה היא דמני שם אהי''ה בכלל השבעה שמות ואין אנו צריכים לידחק למנות שם ההויה ושם אדנות באחד. ושפיר עבד דלא מני אל ולא אלהי משום דבכלל אלו''ה ואלהי''ם הוו אלא דאכתי קשה אמאי איצטריך למנות אלוה הא בכלל אלהי''ם הוא: 


! ג 
[[כל הנטפל לשם מלפניו וכו'.]] שם בברייתא (שבועות ל''ה) פלוגתא דתנאי דאיכא מ''ד בין מלפניו בין מלאחריו נמחק ואחרים אומרים לאחריו אינו נמחק שכבר קדשו השם אמר רב הונא הלכה כאחרים: [[ואע''פ שנתקדשו ואסור למוחקם וכו'.]] הוא אשר דברתי דשאני לן בין האותיות שהם קדושות לפי שהם מעצם השם לאותיות שאינם מעצם השם רק שהשם קדשם: 


! ד 
[[כתב אל''ף למ''ד מאלהי''ם וכו'.]] ברייתא שם כתב א''ל מאלהי''ם י''ה מיהו''ה אינו נמחק ש''ד משד''י צ''ב מצבאות הרי זה נמחק ופסק שם שמואל הלכה כן: [[וכתב]] הראב''ד א''א זה אינו כלום וכו' הרי אלו נמחקין עכ''ל. ויש לתמוה שדברי הראב''ד הם דברי רבינו אות באות והיאך כתב עליו זה אינו כלום. וי''ל שכוונת הראב''ד לומר שלא הוזכר בגמרא אלא י''ה מיהו''ה, כלומר דוקא כשנתכוין לכתוב השם שלם וכתב י''ה למעלת שם המיוחד אבל כשלא נתכוין רק לכתוב י''ה לכוונת שם בפני עצמו לא אמרו שאינו נמחק. וא''ל מאלהי''ם דאינו נמחק היינו משום שאף אם נתכוין לכתבו שם בפני עצמו אינו נמחק ולא גרע מפני שנתכוין לכתוב אלהי''ם משא''כ בשם י''ה והביא כל לשון הברייתא כלומר אין עוד מלבדו וא''כ מהיכא תיתי לן. והמדקדק בלשון רבינו יראה שאין מקום להשגתו שדעתו ז''ל לומר די''ה הוא מקצת שם המפורש ומצד זה חלה עליו הקדושה ולכן לא מנו אותו בשמות שאינן נמחקים משא''כ באל ואלהים דאל הוי שם בפני עצמו ולא מפני שהוא מקצת שם אלהים וכיון שהכותב מקצת שם המפורש אינו נמחק כל שכן הכותב י''ה לכוונת שם בפני עצמו שיש לו שתי קדושות קדושת שם המפורש וקדושתו שהוא שם בפני עצמו. וכן מפורש במסכת סופרים ובירושלמי פ''ק דמגילה הכותב א''ל מד' אותיות י''ה מד' אותיות אינם נמחקין מפני שיש שמות כיוצא בהם, עכ''ל. וזה מבואר בדברי רבינו שהכותב י''ה לכוונת שם בפני עצמו אינו נמחק ודלא כדמשמע מהראב''ד שהוא נמחק. ואפשר שנזדמנה להראב''ד בדברי רבינו נוסחא זו ענינה. כתב אל''ף למ''ד מאלהי''ם ו''ה מיהו''ה אינו נמחק. וכך נראה שהיתה נוסחת ההגהות שכתבו י''ה מיהו''ה לא דמי וכו'. ועל זה אומר דלא אמרו אלא י''ה אבל צ''ב וש''ד נמחקין והוא הדין לו''ה כיון שאינו שם בפני עצמו: [[והרב]] הר''ם אלשקאר ז''ל כתב בתשובה שכוונת הראב''ד להשיג על רבינו במ''ש שאם כתב ש''ד משד''י וצ''ב מצבאות ולא השלים השם הרי זה נמחק דמשמע שאם היה כתוב השם כולו אינו יכול למחוק ממנו לא ש''ד ולא צ''ב שהרי לא אמרו בברייתא כתב אלא בא''ל מאלהי''ם י''ה מיהו''ה בהני הוא שאמרו כתב ואפילו שלא היה כל השם כתוב אבל גבי ש''ד משד''י וצ''ב מצבאות לא אמרו כתב אלא אפילו שיהא כל השם כתוב יכול למחוק ממנו ש''ד וצ''ב עכ''ל. ודבר תימה הוא להעלות על הדעת שאחר שיהא כל השם כתוב יהיה מותר למחוק ממנו אפילו אות אחת כ''ש רוב אותיותיו. ומה שרצה להכריע מדלא קתני בברייתא גבי ש''ד וצ''ב כתב אינו הכרע דהא פשיטא דאכתב דקתני ברישא קאי. ועוד שא''א לומר שיהא זו כוונת הראב''ד שא''כ כך ה''ל לכתוב לא אמרו אלא כתב א''ל מאלהי''ם ולא ה''ל להשמיט תיבת כתב מהשגתו מאחר שהיא עיקר השגתו: 


! ה 
[[שאר הכנויים שמשבחים בהם את הקב''ה וכו'.]] שם בברייתא: 


! ו 
[[כלי שהיה שם כתוב עליו וכו'.]] פ''ק דערכין (דף ו'): [[וכן אם היה שם כתוב וכו'.]] ברייתא פרק כל כתבי (שבת ק''כ) הרי שהיה שם כתוב לו על בשרו הרי זה לא ירחוץ ולא יסוך ולא יעמוד במקום הטנופת נזדמנה לו טבילה של מצוה כורך עליה גמי ויורד וטובל רבי יוסי אומר לעולם יורד וטובל כדרכו ובלבד שלא ישפשף ופסק כתנא קמא ושם אמרו האי גמי היכי דמי אי מיהדק הוי חציצה ואי לא מיהדק עיילי ביה מיא. חציצה תיפוק ליה משום דיו בלחה מ''מ קשיא אלא אמר רבה בר שילא היינו טעמייהו דרבנן דקא סברי אסור לעמוד לפני השם ערום כלומר דמטעם מחיקת השם אינו אסור דכתיב לא תעשון כן לה' אלהיכם עשייה הוא דאסור גרמא שרי ולא חש רבינו לכתוב דדוקא בדיו לחה לפי שזה אינו מענין הלכות אלו אלא מענין הלכות מקואות. ומה שאמר ואם לא מצא גמי וכו'. פשוט הוא: 


! ז 
[[הסותר אפילו אבן אחת וכו'.]] בספרי פרשת ראה אנכי: [[וכן השורף עצי הקדש וכו'.]] הכי מפורש בסוף מכות (דף כ''ב): 


! ח 
[[כתבי הקדש כולן ופירושיהן וביאוריהן וכו'.]] כך פשוט בריש פרק כל כתבי (שבת דף קט''ז): [[והמאבדן ביד מכין אותו מכת מרדות.]] ככל עובר על דברי חכמים: [[אבל אפיקורוס שכתב ספר תורה וכו'.]] גיטין פרק השולח (דף מ''ה ע''ב) אמר רב נחמן נקטינן ס''ת שכתב אפיקורוס ישרף ובפ' כל כתבי (שבת שם) אמרינן אספרים שכתבם אפיקורוס א''ר טרפון אקפח את בני שאם יבאו לידי שאני אשרוף אותם ואת האזכרות שבהם ור' ישמעאל אמר ק''ו ומה לעשות שלום בין איש לאשתו אמרה תורה שמי שנכתב בקדושה ימחה על המים הללו שמטילים איבה בין ישראל לאביהם שבשמים עאכ''ו: [[אבל עובד כוכבים שכתב את השם וכו'.]] פרק השולח (גיטין מ''ה) ס''ת שכתבו עובד כוכבים יגנז: 


! ט 
[[כל השמות האמורים באברהם וכו'.]] עד סוף הפרק. הכל סוף פרק שבועת העדות (דף ל''ה) [[ומ''ש אף זה שנאמר אדני אם נא מצאתי חן בעיניך]] לפי יש אומרים שהוא חול שהיה מדבר עם המלאכים ואיפסקא הלכתא דאף זה קודש דכתיב לעיל מיניה וירא אליו ה' ואמר להקב''ה אל נא תעבור מעל עבדך המתן לי כאן עד שאכניס האורחים: [[כל השמות האמורים בלוט וכו' חוץ מזה וכו'.]] ונתנו טעם בגמרא משום להחיות את נפשי מי שיש בידו להמית ולהחיות זה הקב''ה. וכתב הריטב''א הא ודאי ליכא אלא אחד שהוא חול הנה נא אדני סורו נא והא דנקט כל שמות אגב ריהטיה נקט הכי. וכתב עוד מי שיש בידו להמית ולהחיות והא דכתיב ויאמר אליהם פירוש בפניהם: [[כל השמות האמורים בגבעת בנימין וכו'.]] פלוגתא דר''א ורבי יהושע ופסק כר' יהושע. [[ומ''ש האמורים במיכה חול וכו']] אע''ג דפליג התם ר''א את''ק דיהו''ה קדש פסק כת''ק. ומה שכתב בנבות קדש מוסכם: [[כל שלמה האמור בשיר השירים וכו'.]] בגמרא הכי איתא כל שלמה האמור בשה''ש קדש. שיר למי שהשלום שלו חוץ מזה כרמי שלי לפני האלף לך שלמה כלומר לדידיה ומאתים לנוטרים את פריו רבנן. כלומר הניחם ויעסקו בתורה אחד מששה שבהם. וי''א אף זה הנה מטתו שלשלמה שהיה נבעת מאשמדאי כדאמרינן בגיטין. וי''א אף זה ולא מיבעיא האיך אלא הא דאמר שמואל כל מלכותא דקטלא חד משיתא בעלמא כלומר באנגריא לא מיענשה שנאמר האלף לך מלכותא דרקיעא ומאתים לנוטרים את פריו מלכותא דארעא כמאן לא כת''ק ולא כי''א אלא ה''ק אף זה קודש וזהו חול דמטתו ושמואל דאמר כיש אומרים וכיון דשמואל כי''א משמע דהכי אית לן למפסק. והר''ן תמה על רבינו שפסק כת''ק. ולי נראה דהיינו טעמא דכיון דלשמואל אנו צריכין להגיה לשון וי''א לא נקטינן כותיה אלא נקטינן במאי דמשמע פשט לשון י''א אף זה חול דמשמע ולא מיבעיא האיך וכיון שאנו תופשים הברייתא כפשטה פסקינן כת''ק: [[והרי הוא כשאר הכנויים.]] דעת רבינו לומר דכשאמרו דשלמה האמור בשה''ש ומלך מלכיא שבדניאל הם קודש לא אמרו לענין שאין נמחקים אלא הרי הם כשאר הכנויין לכל דבריהם ונאמר דהוו קדש שאם השביע את העדים בהם וכפרו חייבים וכ''כ הריטב''א והר''ן ז''ל. וכ''כ הרא''ש ז''ל בתשובות סוף כלל ג' וז''ל ומ''ש רבי מצליח דשלמה האמור בשה''ש אינו נמחק לפי שהוא קדש לא כיון יפה וכו' עד וכ''ש שלמה שאינו קדוש אלא בשביל שהשלום שלו והוא נמחק: [[כל מלכיא האמור בדניאל וכו'.]] ברייתא שם כלשון רבינו (שם בשבועות) ואי אפשר לומר שהכוונה כל מקום שכתוב מלכיא שבדקו בספר דניאל ולא מצאו (כי) אלא תרי מלכיא אנת מלכא מלך מלכיא ועוד אחר וביומיהון די מלכיא אינון ולא יצדק לומר כל על שנים בלבד. ועוד שמלכיא שבאנת מלכא אינו קדוש אלא ודאי על מלך האמור במלך מלכים אמרו שהוא קדוש וכן פירש''י כל מקום שנאמר שם מלך. ואפ''ה קשה דהא אשכחן מלך שהוא קדש לבד מזה והוא שכתוב כען אנא נבוכדנצר משבח וכו' למלך שמיא. ולכן אני אומר דמאי דקאמר כל מלכיא האמור בדניאל אין הכוונה על ספר דניאל אלא הכונה על דברי דניאל שכל מלך שהזכיר דניאל הוא חול חוץ מזה שהוא קודש: 

~ הלכות יסודי התורה - פרק שביעי




! א 
[[ואין הנבואה חלה אלא על חכם וכו'.]] בפ''ד דנדרים (דף ל''ה) אמר ר' יונתן אין הקב''ה משרה שכינתו אלא על חכם גבור ועשיר. ומפרש רבינו גבור במדותיו כההיא דתנן איזהו גבור הכובש את יצרו. וכן אפשר לפרש עשיר השמח בחלקו אלא ששם משמע בגמרא דגבור כפשוטו שיהא בעל כח וכן עשיר כפשוטו שיהיה לו ממון הרבה. לכך נראה דרבינו סברא דנפשיה קאמר ולא מהא דר' יונתן. ומ''מ צ''ע למה לא כתב שיהא גבור בכח ועשיר ועניו וכהא דר' יונתן. וי''ל שהרא''ש פירש אהא דר' יונתן אין הקב''ה משרה שכינתו בקביעות ומשמע מדבריו דשלא בקביעות אפשר שיתנבא אע''פ שלא יהיה בו כל המדות הללו. ורבינו לא נחת הכא לפרש אלא תנאי הנביא להתנבאות ואפילו שלא יהא בקביעות: 


! ד 
[[שאין הנבואה שורה לא מתוך עצבות וכו'.]] בפרק במה מדליקין (שבת דף ל'): 

~ הלכות יסודי התורה - פרק שמיני




! א 
[[משה רבינו לא האמינו בו ישראל מפני האותות שעשה וכו'.]] בספר העיקרים מאמר ראשון פי''ח ביאר יפה דברי רבינו: 

~ הלכות יסודי התורה - פרק תשיעי




! א 
[[ונאמר לא בשמים היא.]] בפ' הזהב (ב''מ נ''ט) גבי פלוגתא דר' אליעזר ורבנן אמרינן עמד ר' יהושע על רגליו ואמר לבת קול שיצאת ופסקה הלכה כר''א לא בשמים היא ואמרינן התם מאי לא בשמים היא אמר ר' ירמיה אין משגיחין בבת קול וכל שכן דאין משגיחין בנביא המתנבא: [[הא למדת שאין נביא רשאי לחדש דבר מעתה.]] זה לשון ת''כ על פסוק אלה המצות אשר צוה ה' את משה ואיתיה בריש מגילה: [[לפיכך אם יעמוד איש וכו'.]] זה פשוט דמאחר שקבלנו שאין נביא רשאי לחדש דבר מעתה הא ודאי משקר הוא ועליו נאמר ומת הנביא ההוא כי דבר סרה על ה': 


! ב 
[[וכן אם צונו בדברי הרשות וכו'.]] משנה סוף פרק הנחנקין (סנהדרין פ''ט) הכובש נבואתו והמוותר על דברי הנביא כלומר המפקירם שלא חשש לדבריו ונביא שעבר על דברי עצמו מיתתן בידי שמים שנאמר אנכי אדרוש מעמו ואמרו בגמרא דכלהו נפקי מהאיש אשר לא ישמע דפשטיה קאי למוותר על דברי הנביא שאינו שומע לדבריו וכן משמע מיניה נביא שהוא עצמו אינו שומע והיינו עובר על דברי עצמו וקרי ביה לא ישמיע והיינו כובש נבואתו ואכולהו קאמר אנכי אדרוש מעמו: 


! ג 
[[וכן אם יאמר לנו הנביא וכו'.]] יבמות פרק האשה רבה (דף צ':) ובספרי אליו תשמעון אפילו אומר לך עבור על אחת מכל מצות שבתורה כגון אליהו בהר הכרמל הכל לפי שעה שמע לו. [[ומ''ש שנודע לנו שהוא נביא]] לומר שאם עד שלא נודע לנו מדברים אחרים שהוא נביא וזה החלו לעשות אין שומעין לו ואפילו העובר על דבריו בדברי הרשות אינו נענש עד שיוחזק וכך אמרו בפ' הנחנקין שהטעם ששמעו ישראל לאליהו בהר הכרמל לפי שהיה מוחזק בנבואה שאילו לא היה מוחזק לא היו שומעין לו: [[וכן למדנו מהחכמים הראשונים וכו'.]] בסוף הנחנקין (סנהדרין צ') א''ר אבהו א''ר יוחנן אם יאמר לך נביא עבור על דברי תורה שמע לו כלומר לפי שעה חוץ מעבודת כוכבים: [[ואם אמרו שהדבר נעקר לעולם וכו'.]] וכן אם עקר דבר מדברים שלמדנו מפי השמועה כיון שתורתנו נצחית ולמדנו שלא יבא עוד נביא לחדש דבר ואמרו חז''ל בכמה מקומות (חולין קכ''ד.) אילו אמר לי יהושע בן נון מפומיה לא צייתנא ליה. גם אמרו (תמורה ט''ז. וע''ש) על אותם הלכות שנשתכחו בימי אבלו של משה לא רצה הקב''ה ללמדם ליהושע וא''ל אין נביא רשאי לחדש דבר א''כ כשזה מתנבא בדבר תורה נתברר לנו שדבר סרה. אבל קשה לי דאמרו פ''ק דיבמות דיצתה בת קול לומר דהלכה כב''ה וקיי''ל הכי בכל דוכתא והתוס' שם ובפרק הזהב נתנו טעם לדבר ואינו עולה כפי דעת רבינו וצ''ע: 


! ד 
[[או שאמר בדין מדיני התורה שה' צוה לו שהדין כך וכו'.]] וא''ת שנראה מדבריו כאן שאפילו כיון את ההלכה לטמא את הטמא ולטהר את הטהור יחנק ומדבריו בראש הפרק נראה דדוקא כשבא להוסיף או לגרוע או לשנות הרי זה נביא שקר ויחנק הא כשבא לומר הלכה כדברי פלוני כיון שאינו מוסיף ולא גורע ולא משנה אינו נביא שקר. ונ''ל דבראש הפרק לא נתכוין אלא להוציא מלבן של בעלי הכתות אשר קצתם אומרים שבא להוסיף וקצתם אומרים שבא לגרוע ולשנות לפי שאין התורה נצחית ובסוף הפרק אמר הדין הנופל במתנבא שהלכה כדברי פלוני: 


! ה 
[[במה דברים אמורים בשאר מצות אבל וכו'.]] למעלה כשאמר אם יאמר לך הנביא עבור על דברי תורה שמע לו חוץ מעבודת כוכבים הזכיר שם עבודת כוכבים אגב דשאר מצות שכוונתו שם היתה לומר דבשאר מצות שומעים לנביא וכאן נתכוין לדבר בעבודת כוכבים בייחוד דאין שומעין לו אפילו לפי שעה ולמד כן ממה שאמרו אם יאמר לך הנביא עבור על ד''ת שמע והיינו דוקא לפי שעה וכמו שכתבתי למעלה וקאמר חוץ מעבודת כוכבים אלמא דבעבודת כוכבים אפילו לפי שעה אין שומעין לו: 

# הלכות דעות

~ הלכות דעות - פרק ראשון




! ד 
[[לפיכך צוו חכמים הראשונים שיהא אדם שם דעותיו תמיד וכו'.]] בפרק קמא דסוטה (דף ה'): 


! ו 
[[כך למדו בפירוש מצוה זו מה הוא נקרא חנון וכו'.]] (שבת קל''ג:) (ספ''ק דסוטה): 

~ הלכות דעות - פרק שני




! ג 
[[ועוד אמרו שכל המגביה לבו כפר בעיקר וכו' ועוד אמרו בשמתא מאן דאית ביה גסות הרוח ואפילו מקצתה.]] בריש סוטה (דף ה'): [[וכן הכעס מדה רעה וכו' ואם רצה להטיל אימה וכו'.]] פ' ר''א דאורג (שבת ק''ה): [[ואמרו שכל הכועס אם חכם הוא וכו'.]] בפסחים ריש אלו דברים (דף ס''ו). [[ומ''ש ובעלי כעס אין חייהם חיים.]] [פסחים קי''ג:]: [[ודרך הצדיקים הם עלובים וכו'.]] בפ' השולח (גיטין דף ל''ו) ובפ''ב דיומא (דף כ''ג): 


! ד 
[[אמרו על רב תלמיד רבינו הקדוש שלא שח וכו'.]] בפרק הישן (סוכה כ''ח) מצאתי כן על ריב''ז אבל על רב איני יודע כעת מקומו: [[אמרו לעולם ישנה אדם לתלמידיו דרך קצרה.]] בריש פסחים (דף ג'): 


! ו 
[[ולא יהיה אחד בפה ואחד בלב וכו' ואסור לגנוב דעת הבריות וכו' עד אלא שפת אמת וכו'.]] הכל פ' גיד הנשה (חולין צ''ד) ושם אמרו שאם היה עושה לחבירו כבודות אלו כדי להראות לבריות שחברו חשוב וחביב בעיניו מותר. ותמהני שלא הזכירו רבינו: 


! ז 
[[אלא מקבל את כל האדם בספר פנים יפות.]] בפ''ק דאבות: [[כך אמרו חכמים הקנאה והתאוה וכו'.]] בפ''ד דאבות: 

~ הלכות דעות - פרק שלישי




! א 
[[המהלך בדרך זו נקרא חוטא הרי הוא אומר בנזיר וכפר עליו מאשר וכו'.]] בפ''ק דתעניות (דף י''א): 


! ב 
[[צריך האדם שיכוין לבו ומעשיו כולם לידע את השם וכו' עד סוף הפרק.]] כלל כל זה באבות דרבי נתן ואומר שם שכל העושה כן נקרא קדוש: [[ועל מה שאמר רבינו וכן כשיבעול וכו'.]] כתב הראב''ד אמר אברהם וכן למצות העונה אם היא מקפדת, עכ''ל. ולא חשש רבינו להזכיר כאן העונה שהוא חייב בה ועוד יתבאר דינם בהלכות אישות וכאן לא דיבר אלא בדברים שעושה ברצונו בלא חיוב: 

~ הלכות דעות - פרק רביעי




! יח 
[[ולא יקיז לא בימות החמה וכו'.]] כתבו הגהות ענייני הקזה בפרק מפנין (שבת קכ''ט) וכו' עד ולא כרבינו המחבר. ואין מדברים אלו קושיא על דברי רבינו שרפואת והנהגת מלכות בבל שבה היו חכמי הגמרא משונה משאר ארצות כדאשכחן שאמרו בסוף פירקא קמא דמועד קטן (דף י''א ע''ש בתוס') שרפואת הדג לשתות עליו מים ובשאר ארצות דרך הרפואה שלא לשתות עליו מים: 


! כג 
[[כל עיר שאין בה עשרה דברים אלו וכו'.]] ברייתא סוף פ''ק דסנהדרין (דף י''ז): 

~ הלכות דעות - פרק חמישי




! ב 
[[ולא ירבה סעודתו בכל מקום וכו'.]] בסוף פ' אלו עוברין (פסחים מ''ט): [[ואין ראוי לו לאכול וכו'.]] נראה שזהו דרך מוסר דאילו בסוף אלו עוברין לא אמרו אלא כל סעודה שאינה של מצוה אין ת''ח רשאי ליהנות ממנה כגון מאי א''ר יוחנן כגון בת כהן לישראל ובת ת''ח לעם הארץ, דמשמע דוקא הני לפי שיורדים מגדולתם אבל שוים שרי: [[והצדיקים והחסידים וכו'.]] בפ''ק דחולין (דף ז':) אמרו על ר' פנחס בן יאיר שמיום שעמד על דעתו לא בצע על פרוסה שאינה שלו: 


! ג 
[[כשחכם שותה יין וכו' ואסור לשתות יין בצהרים וכו'.]] בפרק רביעי דמסכת אבות. ומה שאמר שהשתיה שהיא בכלל האכילה אינה משכרת בפרק ערבי פסחים ירושלמי אמתניתין דבין שלישי לרביעי לא ישתה: 


! ד 
[[אע''פ שאשתו של אדם מותרת לו תמיד וכו' לא יהא מצוי אצל אשתו כתרנגול.]] בפ' מי שמתו (דף כ''ב) שתקנו טבילה לבעלי קריין כדי שלא יהיו תלמידי חכמים מצויין אצל נשותיהם כתרנגולים. ומה שאמר אלא מלילי שבת ללילי שבת. בפרק אע''פ (כתובות ס''ב): [[וכשהוא מספר עמה וכו'.]] בפרק אלו מותרים (נדרים כ':) שאמרה אשתו של רבי אליעזר שהטעם שבניה יפיפין ביותר לפי שלא היה מספר עמה לא בתחילת הלילה ולא בסופה. וסובר רבינו שהטעם הוא לפי שבתחילת הלילה הוא שבע והולד יהיה נוצר מזרע הבא ממותרים עבים ויהיה עב השכל אטום הלב, ובסוף הלילה הוא רעב ויהיה הולד חלוש ביותר, מלבד שבדרך רפואה גם על הרעב גם על השבע יזיק לבועל: [[ולא ינבל את פיו וכו'. אמרו חכמים ואפילו שיחה קלה שבין אדם לאשתו וכו'.]] בפ''ק דחגיגה (דף ה'): [[ולא יהיו שניהם לא שכורים וכו'.]] בסוף פ''ב דנדרים (דף כ':) וברותי מכם המורדים והפושעים אמר ר' לוי אלו בני שכרות בני אנוסה. ומה שאמר אלא יספר וישחק מעט עמה. בפרק הרואה (ברכות ס''ב) ובפ''ק דחגיגה (דף ה'). וכתב הטור דהא דיספר דוקא בעניני תשמיש. ומה שאמר ויבעול בבושה ולא בעזות ויפרוש מיד, כן כתב הטור בשם הראב''ד על הא דאיתא בסוף פ''ב דנדרים (דף כ':) שאמרה אשתו של רבי אליעזר שהיה מגלה טפח ומכסה טפח ודומה כמי שכפאו שד: 


! ו 
[[צניעות גדולה נוהגים ת''ח וכו'.]] סוף פ' הרואה. ומה שכתב ואם נפנה אחורי הגדר יתרחק וכו' ואם נפנה בבקעה ירחיק וכו'. שם אמר עולא אחורי הגדר יפנה מיד ובבקעה כל שמתעטש ואין חבירו שומע. ופירש''י דבעיטוש של מטה קאמר. איסי בר נתן מתני הכי אחורי הגדר כל זמן שמתעטש ואין חבירו שומע ובבקעה כל זמן שאין חבירו רואהו. ואותבינן עליה דאיסי בר נתן מדמשמע לברייתא שאע''פ שחבירו רואהו רשאי להפנות. ושני רב אשי מאי כל זמן שאין חבירו רואהו דקאמר איסי בר נתן כל זמן שאין חבירו רואה את פירועו אבל לדידיה רואהו. ופסקו הרי''ף והרא''ש בבקעה כאיסי בר נתן וכדשני רב אשי כל זמן שאין חבירו רואה את פירועו. ובאחורי הגדר פסקו כעולא משום דמאריה דתלמודא הוא טפי מאיסי בר נתן. ואע''ג דרב אשי משני מילתיה וא''כ משמע דסבר כוותיה במאי דגלי דעתיה פסקי כוותיה אבל באחורי הגדר דלא גלי דעתיה רב אשי כמאן סבירא ליה נקטינן כעולא לגבי איסי בר נתן. אבל רבינו פסק גם באחורי הגדר כאיסי בר נתן משמע דסבירא ליה דמאחר דחזינן דסבר רב אשי כוותיה בחדא מסתמא באידך נמי סבר כוותיה. [[ומ''ש ולעולם ילמד אדם עצמו להפנות שחרית וערבית,]] שם (ברכות ס''ב) ובסוף הוריות (דף י''ג) ובריש תמיד (דף כ''ז). ומה שאמר כדי שלא יתרחק, היינו בעיר שאין בה בתי כסאות כמו בבבל שהיו שם חכמי הגמרא וצריך להתרחק מבני אדם ליפנות ולכך קאמר שילמד עצמו ליפנות בתחלת הלילה כדי שלא יצטרך להתרחק באמצע הלילה כדי ליפנות, וכן ילמד עצמו ליפנות בתחלת היום בהשכמה שאין בני אדם מצויים כדי שלא יצטרך ליפנות ביום ויצטרך להרחיק מן הדרך שלא יהיו אחרים רואים אותו: 


! ז 
[[ת''ח לא יהא צועק וכו' אלא דיבורו בנחת עם הבריות.]] בסוף יומא (דף פ''ו.). ומה שאמר ומקדים שלום לכל אדם. פ''ד דאבות. ומה שאמר ודן את כל אדם לכף זכות, בפ''ק דאבות. ומה שאמר מספר בשבח חבירו. פ' עשרה יוחסין (דף ע'). ומה שאמר אוהב שלום ורודף שלום. בפ''ק דאבות. ומה שכתב אם ראה שדבריו מועילים ונשמעים יאמר ואם לאו ישתוק. בפרק הבא על יבמתו (דף ס''ה): [[כיצד לא ירצה את חבירו וכו'.]] במסכת אבות פרק ד': [[ולא ישנה בדבורו וכו' אלא בדברי שלום וכו'.]] בס''פ הבע''י שם: [[ולא יספר עם אשה וכו' ולא ילך בקומה זקופה וכו'.]] פ' כיצד מברכין (דף מ''ג): 


! ט 
[[ואסור לו שימצא בבגדו כתם וכו'.]] שבת פרק אלו קשרים (קי''ד.). [[ומ''ש ולא יהא בשרו נראה מתחת בגדיו וכו'.]] פרק חזקת הבתים (דף צ''ז) ודלא כפירוש רשב''ם: [[ולא ישלשל טליתו.]] פ' אלו קשרים (שם): [[ולא ינעול מנעלים המטולאים וכו'.]] שם ופרק כיצד מברכין (ברכות מ''ג): [[ולא יצא מבושם לשוק וכו' עד לצאת בו לתלמודו.]] פ' כיצד מברכין (שם). ואמרו שם לא אמרן דאסור לצאת מבושם אלא בגדו אבל גופו זיעא מעברא. ומספקא לן בשערו ופסק רבינו דדמי לבגדו ואסור כדי להתרחק מן החשד. [[ומ''ש רבינו ולא יצא מבושם ולא בבגדים מבושמים.]] אפשר דתנא והדר מפרש כיצד לא יצא מבושם בבגדיו. או שכוונתו שלא יצא בבושם ממש אפילו בגופו דבושם ממש לא מעבר ליה זיעה ולא אמרו דמעברא אלא שמן הטוב וכיוצא בו: 


! י 
[[צוו חכמים בדרך ארץ וכו' עד יותר מן הראוי לו.]] פרק כסוי הדם (חולין דף פ''ד) ואמרינן התם דהני מילי למי שמזגו בריא וחזק אבל מי שאינו כן לוה ואוכל כפי הצריך להעמדת טבעו שלא יחלה: 


! יא 
[[דרך בעלי דעה וכו'.]] יש לתמוה על מ''ש שנאמר מי האיש אשר נטע כרם מי האיש אשר בנה בית דקרא איפכא כתיב מי האיש אשר בנה בית חדש מי האיש אשר נטע כרם. ואפשר דמדנקט מי האיש אשר ארש אשה לבסוף יליף דלא יקח אשה תחלה כדכתיב בקללה ומינה ילפינן דאית לן ג''כ למיעבד בבית וכרם הפך מה שכתוב בקללות, ועוד דכיון דגלי לן לאחר לקיחת אשה ממילא משמע דאית לן לאחר בנין בית לנטיעת כרם דמילתא דסברא הוא. והכי איתא בפרק משוח מלחמה (סוטה ע''ד.) ת''ר אשר בנה אשר נטע אשר ארש למדה תורה דרך ארץ שיבנה אדם בית ויטע כרם ואחר כך ישא אשה ואף שלמה אמר בחכמתו הכן בחוץ מלאכתך ועתדה בשדה לך אחר ובנית ביתך הכן בחוץ מלאכתך זה בית ועתדה בשדה לך זה כרם אחר ובנית ביתך זו אשה. ומדלא נקט ואח''כ אלא גבי ישא אשה משמע דכרם בתר בית לאו דוקא והכי איכא למידק בדברי שלמה דלא נקט אחר אלא גבי ובנית ביתך: 


! יב 
[[ואסור לאדם להפקיר או להקדיש וכו'.]] בפרק ח' דערכין (דף כ''ח) תנן מחרים אדם מצאנו ומבקרו וכו' ואם החרים את כלם אינם מוחרמים דברי רבי אליעזר אמר ראב''ע אם לגבוה אין אדם רשאי להקדיש כל נכסיו על אחת כמה וכמה שיהא אדם חייב להיות חס על נכסיו. [[ומ''ש ולא ימכור שדה ויקנה בית וכו':]] 


! יג 
[[משא ומתן של ת''ח באמונה.]] בסוף יומא (דף פ''ו): [[מדקדק על עצמו בחשבון וכו' ונותן דמי המקח לאלתר.]] סוף יומא (שם) היכי דמי חילול השם כגון דשקילנא בישרא ולא יהיבנא דמי לאלתר: [[ואינו נעשה לא ערב וכו' ולא יבא בהרשאה.]] דאמרינן פ' שבועת העדות (דף ל''א) ואשר לא טוב עשה זה הבא בהרשאה. וכבר נתבאר בפ''ג מהלכות שלוחין אימתי שפיר דמי למיתי בהרשאה: [[מחייב עצמו בדברי מקח וממכר וכו'.]] מצאתי כתוב שיש נוסחא אחרת שכתוב בה אינו מחייב עצמו והיא יותר נכונה: [[ולא ירד לתוך אומנות חבירו.]] דאמרינן בסוף הנשרפין (סנהדרין פ''א) דהא דאמר יחזקאל ואת אשת רעהו לא טמא היינו שלא ירד לתוך אומנות חבירו: [[כללו של דבר יהיה מן הנרדפים וכו'.]] [בסוף החובל (בבא קמא צ''ג): [[מן הנעלבים וכו'].]] ברייתא בפרק שני דיומא (דף כ') ופרק השולח (גיטין ל''ו): 

~ הלכות דעות - פרק ששי




! ב 
[[מצות עשה להדבק בחכמים וכו' עד בכל מיני חבור.]] בסוף כתובות (דף קי''א): 


! ג 
[[מצוה על כל אדם לאהוב וכו' והמתכבד בקלון חבירו וכו'.]] בפרק ב' דאבות: 


! ה 
[[אבל המכה את חבירו אף על פי שאינו רשאי.]] מפני שהוא עובר משום לא יוסיף. וכן המחרפו אף על פי שאינו רשאי מאחר שאינו מכהו ומחרפו משנאתו אותו אינו עובר משום לא תשנא. וכתב רבינו כן מדתנא בתורת כהנים ולא תשנא אחיך יכול לא תקללנו לא תכנו ולא תסטרנו תלמוד לומר בלבבך לא אמרתי כי אם שנאה בלב: 


! ו 
[[כשיחטא איש לאיש וכו' ולא יהא המוחל אכזרי.]] משנה סוף פרק החובל (בבא קמא צ''ב): 


! ז 
[[הרואה חבירו שחטא וכו' עד ויאמר לו איני שומע.]] ברייתא פ''ג דערכין (דף י''ז) וכתבה הרי''ף סוף אלו מציאות ונחלקו שם עד היכן חייב להוכיחו רב אמר עד הכאה ושמואל אמר עד קללה ורבי יוחנן אמר עד נזיפה. וסמ''ג תמה על רבינו שפסק כרב במקום רבי יוחנן. ואפשר לדחוק ולומר שטעם רבינו משום דאיתא התם בגמרא כתנאי רבי אליעזר אומר עד הכאה רבי יהושע אומר עד קללה ובן עזאי אומר עד נזיפה. ופסק רבינו כרבי אליעזר משום דפשיטא דאין הלכה כבן עזאי לגבי רבי אליעזר ורבי יהושע ואם כן דל מהכא רבי יוחנן דקאי כוותיה והלכה כרב לגבי שמואל באיסורי והאי מילתא איסורא הוא ואפילו תימא דהו''ל למפסק כרבי יוחנן מנקט לחומרא עדיף בכל מידי דספיקא וצריך להוכיחו עד שיכנו: [[וכל שאפשר בידו למחות וכו'.]] שבת פרק במה בהמה יוצאה (דף נ''ד): 


! ח 
[[כך אמרו חכמים יכול אתה מוכיחו ופניו משתנות וכו'.]] פ''ג דערכין (דף י''ז): [[המלבין פני חבירו ברבים וכו'.]] בפ''ד דאבות: [[ולא יקרא לו בשם שהוא בוש ממנו.]] פשוט פרק הזהב (בבא מציעא נ''ט): [[במה דברים אמורים וכו'.]] פשוט: 


! ט 
[[מי שחטא עליו חבירו וכו'.]] גם זה פשוט: 


! י 
[[חייב אדם להזהר ביתומים וכו' אפילו אלמנתו של מלך וכו':]] 

~ הלכות דעות - פרק שביעי




! א 
[[המרגל בחבירו וכו'.]] דעת רבינו שרכיל היינו האומר פלוני אמר עליך כך וכך או עשה לך כך אע''פ שאותו דבר אינו גנות למי שנאמר כמו בהלשנת דואג שאמר על אחימלך שנתן לחם וחרב גלית לדוד ואילו נשאל לאחימלך לא היה מכחיש שאין בזה גנות לו דאדרבה חשב שעושה עבודה לשאול כמו שהתנצל בדבריו. זה אע''פ שאין בו גנות לחבירו כיון שטוען דברים מזה והולך לזה רכיל מקרי דכשמו כן הוא שהוא כרוכל המחזר בעיירות. אבל לשון הרע היינו המספר בגנות חבירו, וזה נחלק לשנים. אם הגנות שמספר עליו הוא שקר נקרא מוציא שם רע ואם הוא אמת נקרא מספר לשון הרע. 


! ב 
[[ומ''ש רבינו אבל בעל לשון הרע זה שיושב ואומר כך וכך עשה פלוני וכו'.]] יש לדקדק מאי אבל דקאמר והלא זהו מה שכתב שלשון הרע הוא המספר בגנות חבירו. ויש לומר דה''ק אע''פ שיספר אדם בגנות חבירו לא יקרא בעל לשון הרע מפני שאפשר שלא סיפר כן אלא במקרה אבל מי שמורגל תמיד לספר לשון הרע ההוא יקרא בעל לשון הרע. וזהו שכתב שיושב ואומר כך וכך עשה פלוני כלומר שהוא קבוע ומורגל לדבר דברים אלו. נמצא שפרט כאן ארבעה שמות. רכיל. מספר לשון הרע. מוציא שם רע. ובעל לשון הרע: [[וכתב]] הראב''ד אבל בעל לשון הרע וכו' א''א לא אלא קשה וכו' בינה זאת, עכ''ל. כוונתו ז''ל שכשאמרו שלשה לשון הרע הורגת היינו כשהוא ברכילות שע''י כן השומע מה שחבירו רוצה לעשות לו קם עליו והורגו וגואלי הדם הורגים להורג ודורשי דמי שניהם הורגים לאומר שגרם מיתת קרוביהם. אבל כשמספר בגנות חבירו אין השומע נענש כי הוא לא יתפעל מגנות האחר ואין שם חשש שהנאמר עליו יהרוג למקבל. וז''ש שהראשון הוא תליתאי כלומר אותו שהזכיר תחלה דהיינו רכיל הוא תליתאי כי גם לשלשתם תגע הרעה כמו שכתבתי והשני דהיינו בעל לשון הרע תניין כלומר לא תגע הרעה אלא בינו לאותו שנאמר עליו ואינו הורג אלא עצמו כלומר ואינו הורג לשלישי כמו הראשון. וזה הפך דברי רבינו ששם בעל לשון הרע עון גדול מרכיל. ודעת רבינו שכשאמרו שלשה לשון הרע הורגת לא אמרו על הרכילות דרכילות לחוד ולשון הרע לחוד אלא על לשון הרע אמרו ולכן הזכירו בסמוך בענין לשון הרע דבלשון הרע שייך שימותו שלשתן שהנאמר עליו יהרוג לאומר וגואלי הדם יהרגו להורג וגואלי דם שניהם יהרגו למקבלו שעל ידי שגילה הוא הדבר מתו אלו: 


! ג 
[[אמרו חכמים על שלש עבירות וכו' ג' לשון הרע הורגת וכו'.]] בפרק יש בערכין (דף ט''ז.): 


! ד 
[[ויש דברים שהם אבק לשון הרע וכו'. וכל המספר בטובת חבירו וכו'.]] פ' שלישי דערכין (שם) וכתבה הרי''ף פרק במה מדליקין לעולם אל יספר אדם בשבחו של חבירו שמתוך שבחו יבא לידי גנותו. ומפרש רבינו דהיינו בפני שונאיו וה''ק שמתוך שבחו בא לידי גנותו ששונאיו אומרים אינו כן אבל מדה פלונית יש בו אבל בפני אוהביו משמע מדברי רבינו שמותר. [[ומה שכתב וכן המספר בלשון הרע דרך שחוק וכו' וכן המספר לשון הרע דרך רמאות וכו'.]] בירושלמי פ''ק דפאה:  

! ה
[ה] [[ומה שכתב אחד המספר לשון הרע בפני חבירו וכו'.]] בפ''ג דערכין (שם) אמר רבא כל מילתא דמתאמרא באפי מרה לית בה משום לישנא בישא. א''ל [אביי] כל שכן חוצפא ולישנא בישא. א''ל כר' יוסי דאמר מימי לא אמרתי דבר וחזרתי לאחורי. ויש לתמוה על רבינו למה כתב דלא כרבא. [[ומה שכתב והמספר דברים שגורמים אם נשמעו איש מפי איש וכו'.]] בעובדא דיהודא בן גרים בפ' במה מדליקין (שבת ל''ג):  [[(ה) ואם נאמרו דברים אלו בפני שלשה וכו'.]] בפרק ג' דערכין (דף י''ז) וכתבה הרי''ף פרק במה מדליקין כל מילתא דמתאמרא באפי תלתא לית בה משום לישנא בישא מ''ט חברך חברא אית ליה. וכתב [[רבינו והוא שלא יתכוין וכו',]] כלומר שזה שהתרנו היינו שאם יבא במקרה לדבר בענין אינו אסור לאומרו אבל לא שיתכוין לגלות הדבר יותר, ולא הוצרך רבינו לפרש שאם האומר הזהירם מלגלותו שהם אסורים לגלותו דהא אין שם טענת חברך וכו' שכל אחד יזהר מלגלות סודו: 

! ו 
[[ומה שכתב ולא נחתם גזר דין וכו'.]] משנה בסוף פ''ג דערכין (דף ט''ז): 

! ח
((ז-ח)) [[הנוקם מחבירו וכו' כיצד היא אמר לו חבירו השאילני קרדומך וכו' עד סוף הפרק.]] בת''כ פ' קדושים ובריש פרק שני דיומא (דף כ''ג.): [[ומה שכתב אלא ראוי לו לאדם להיות מעביר על מדותיו.]] בפ''ק דר''ה (דף י''ז): 

# הלכות תלמוד תורה

~ הלכות תלמוד תורה - פרק ראשון




! א 
[[נשים ועבדים וכו'.]] פ''ק דקידושין [כ''ט] אמרינן דאין אדם חייב ללמד את בתו תורה מדכתיב ולמדתם אותם את בניכם ולא את בנותיכם. ובסוף פרק שני דכתובות [כ''ח.] אמרינן דאסור שילמד עבדו תורה. ואמרינן תו בפ''ק דקדושין דמדכתיב ולמדתם אותם את בניכם וכתיב בדוכתא אחרינא ולמדתם אותם ושמרתם לעשותם ילפינן שכל שאחרים מצווים ללמדו מצווה ללמד עצמו וכל שאין אחרים מצווין ללמדו אינו מצווה ללמד עצמו: [[ואין האשה חייבת וכו'.]] נתבאר בסמוך: 


! ב 
[[כשם שחייב אדם ללמד את בנו וכו'.]] שם ברייתא ומימרא דריב''ל ודלא כאידך ברייתא דפטרה מללמד את בן בנו: [[ולא בנו ובן בנו בלבד וכו' מפי השמועה למדו בניך אלו תלמידיך וכו'.]] בספרי: [[אם כן למה נצטוה וכו'.]] כוונת רבינו לתת שני הבדלים בין בנו לבן חבירו, אחד דבנו קודם, שני דבנו חייב לשכור לו מלמד אם הוא אינו יכול אבל בן חבירו אינו חייב לשכור לו מלמד דדוקא בטורח גופו נתחייב אבל לא בהוצאת ממונו. ואפשר דלדעת רבינו גם לבן בנו חייב לשכור לו מלמד. ובן בן בנו נ''ל פשוט דקודם לבן חבירו דנקט בן בנו וה''ה לבן בן בנו ולא ה''מ למכתב והודעתם לזרעך דהו''א בנות בכלל. אבל הא מספקא לי אי בן בתו קודם לבן חבירו דאפשר דאין קודם לבן חבירו אלא היכא דנתחייב באביו אבל גבי בת דליכא למימר הכי לא: 


! ג 
[[מי שלא למדו אביו וכו'.]] פרק קמא דקידושין (דף כ''ט:): [[וכן אתה מוצא בכל מקום שהתלמוד קודם וכו'.]] בסוף פ''ק דקידושין. ותיבת וכן אינה נוחה לי ויש ליישב דה''ק אע''פ שלא למדו אביו חייב ללמד את עצמו. ותדע שהוא מצווה בכך שהרי מצינו בכל מקום קודם התלמוד למעשה מפני שהתלמוד מביא לידי מעשה ומאחר שהוא חייב לעשות חייב הוא ללמוד: 


! ד 
[[היה רוצה ללמוד ויש לו בן וכו'.]] פ''ק דקדושין (דף כ''ט) ת''ר הוא ללמוד ובנו ללמוד הוא קודם לבנו ר' יהודה אומר אם בנו למודו מתקיים בידו בנו קודמו כי הא דר' יעקב בריה דרב אחא בר יעקב שדריה אבוה לקמיה דאביי כי אתא חזייה דלא מחדדן שמעתתיה אמר ליה אנא עדיפנא מינך תיב את ואיזיל אנא כלומר דהכא עסקינן בשצריך אחד מהם לטרוח אחר מזונות שניהם. ופסק רבינו כר' יהודה דהא עבד רב אחא עובדא כוותיה והקדים בנו לו אי לאו דחזא דלא מחדדן שמעתתיה. וטעמא דעבד כוותיה אי משום דס''ל דהלכה כמותו או דס''ל דלא בא אלא לפרש דברי ת''ק. וכתב רבינו ואע''פ שבנו קודם לא יבטל הוא כי היכי דלא נימא הרי עוסק לפרנס בנו הלומד וליפטר איהו מת''ת לגמרי קמ''ל דלא כיון דתרי מצוות נינהו: 


! ה 
[[לעולם ילמוד אדם תורה וכו'.]] ברייתא שם: 


! ו 
[[מאימתי אביו חייב ללמדו תורה וכו'.]] ברייתא סוף לולב הגזול (סוכה מ''ג): [[ומ''ש עד שיהיה בן שש וכו'.]] יתבאר בפרק שאח''ז: 


! ז 
[[היה מנהג המדינה וכו'.]] (פ''ק דקדושין) [פ''ד דנדרים דף ל''ז] ומשמע לי דמכאן ואילך אין חייב ללמדו אפילו בחנם: [[מקום שנהגו ללמוד תורה שבכתב בשכר וכו'.]] פ' אין בין המודר (נדרים ל''ו) ופרק עד כמה: [[ומ''ש לא מצא מי שילמדנו בשכר וכו'.]] פ' עד כמה (בכורות כ''ט): 


! ח 
[[כל איש מישראל חיב בת''ת וכו'.]] מצינו בגמרא כמה חכמים שהיו חולים ועניים כמו ר' אלעזר בר''ש בהפועלים [פ''ד.] שהיה חולה ור' חנינא בן דוסא בתעניות [כ''ז:] והלל בפרק אמר להם הממונה (יומא ל''ה) שהיו עניים וכולם עוסקים בתורה: 


! ט 
[[גדולי ישראל היו מהם חוטבי עצים.]] כגון הלל: [[ומהם שואבי מים.]] כגון רב הונא בפרק שני דייני גזירות (כתובות דף ק''ה): [[ומהם סומין.]] כגון רב יוסף: 

! יא
((י-יא)) [[עד אימתי חייב ללמוד תורה וכו' וחייב לשלש זמן למידתו.]] מימרא דרב ספרא פרק קמא דקדושין (דף כ''ט): 


! יב 
[[במה דברים אמורים בתחלת תלמודו וכו'.]] זה דבר פשוט דלגמרא צריך זמן רב מה שאין צריך להמקרא ולמשנה ואהא סומכין העולם שאין משלשין: 


! יג 
[[האשה שלמדה תורה וכו'.]] כן משמע בפ' היה נוטל (סוטה כ''א) דאהא דתנן אם יש זכות תולה לה ואמרינן בגמרא זכות דמאי אילימא זכות תורה הא אינה מצווה כלומר וכיון שכן אין שכרה גדול כמצווה ועושה כדאמר רבי חנינא בריש ע''ז (דף ג') ובפ''ק דקדושין (דף ל''א). וכתבו התוספות דהיינו טעמא שהמצווה דואג תמיד לבטל יצרו ולקיים מצות בוראו: [[ואע''פ שיש לה שכר צוו חכמים וכו'.]] סוטה פרק היה נוטל פלוגתא דבן עזאי ורבי אליעזר ופסק כר''א: [[ומ''ש בד''א בתורה שבע''פ וכו'.]] הטור כתב בשם רבינו בהפך ונראה שנוסחא משובשת נזדמנה לו בדברי רבינו ונוסחא דידן עיקר: 

~ הלכות תלמוד תורה - פרק שני




! א 
[[מושיבין מלמדי תינוקות וכו'.]] בתרא פ' לא יחפור (דף כ''א) התקין יהושע בן גמלא שיהיו מושיבין מלמדי תינוקות בכל מדינה ומדינה ובכל עיר ועיר: [[וכל עיר שאין בה תינוקות וכו'.]] שבת פרק כל כתבי (דף קי''ט) אמר ר''ל משום ר' יהודה נשיאה כך מקובל אני מאבותי כל עיר שאין בה תינוקות של בית רבן מחריבין אותה ואמרי לה מחרימין אותה. ורבינו קיים שתי הלשונות דברישא מחרימין אנשיה והדר מחרימין אותה כלומר מחריבין אותה. [[ומ''ש שאין העולם מתקיים וכו',]] שם: 


! ב 
[[מכניסין את התינוקות להתלמד וכו'.]] פרק לא יחפור (בתרא כ''א) גבי תקנת יהושע בן גמלא תניא שיהיו מכניסים אותם כבן שש כבן שבע ומשמע ליה לרבינו דהא בבריא הא בכחוש וכ''כ התוס': [[ומ''ש ובפחות מבן שש אין מכניסין.]] בפ' לא יחפור ובפרק נערה (כתובות נ') דא''ל רב לרב שמואל בר שילת שהיה מלמד תינוקות בציר מבר שית לא תקבל בר שית תקבל וספי ליה כתורא כלומר הלעיטהו תורה. והא דתנן בפ''ה דאבות בן חמש למקרא איכא למימר דמשמע לרבינו דהיינו בן חמש שלימות שנכנס בשנת שש: [[ומכה אותם המלמד וכו'.]] פ' לא יחפור (בתרא שם) א''ל רב לרב שמואל בר שילת כי מחית לינוקי לא תמחי אלא בערקתא דמסאנא: [[ויושב ומלמדן כל היום וכו' ולא יבטלו התינוקות וכו'. ומ''ש אבל בשבת אין קורין בתחילה וכו'.]] ברייתא פרק אין בין המודר (נדרים ל''ז) תינוקות לא קורין בתחילה בשבת אלא שונין בראשון. ופי' הר''ן לא קוראין בתחילה מה שלא קראו בימיהם אלא שונין בראשון אם קראו כלום ראשונה לפני השבת שונין אותו בשבת אע''פ שהיא חזרה ראשונה עכ''ל. וכן פירשו התוספות והריב''ש: [[ואין מבטלין התינוקות ואפילו לבניין בית המקדש.]] מימרא כל כתבי (שבת דף קי''ט:): 


! ג 
[[ומה שכתב מלמד התינוקות וכו'.]] למד כן מדאמרינן פ' לא יחפור דמשום דרביה דיואב לא דק בשיבושא חד דטעה יואב נאמר עליו ארור עושה מלאכת ה' רמיה וממילא שמעינן דה''ה לכל הגורם לטעות התינוקות: 


! ד 
[[ומי שאין לו אשה וכו'.]] משנה בסוף קדושין (דף פ''ב) לא ילמד רווק סופרים ולא תלמד אשה סופרים רבי אליעזר אומר אף מי שאין לו אשה לא ילמד סופרים ואמרינן בגמ' דה''ק אפילו יש לו ואינה שרויה אצלו. ונראה מדברי רבינו שפוסק כר''א וכן נראה עוד מדבריו פ' כ''ב מהלכות איסורי ביאה. וטעמו משום דשקלו וטרו בגמרא אליביה. והרב המגיד דחה שם טעם זה וכתב שנראה מדברי הרי''ף דהלכה כת''ק ושכן נראה לו עיקר. [[ומה שכתב וכל אשה,]] כלומר ואפילו נשואה דבשלמא גבי איש כיון שאשתו עמו היא משמרתו לפי שדרכה להיות תמיד בבית אבל אין דרך האיש להיות תמיד בביתו. וטעם האבות והאמהות מפורש שם בגמ': 

! ו
((ה-ו)) [[כ''ה תינוקות.]] מימרא דרבא פרק לא יחפור (בתרא כ''א): [[ומ''ש מוליכין את הקטן וכו'.]] שם פלוגתא דאמוראי הי עדיף גריס ולא דייק כלומר שלמד הרבה ולא דייק בלימוד התינוקות שלא ישתבשו או דייק ולא גריס. ולא ראה רבינו להכריע משום דחדא מימרא דרבא ולא מייתי ראיה ורב דימי בר פלוגתא מייתי ראיה וכיון דרבא הוא מאריה דתלמודא טפי מרב דימי ה''ל שקולים ויבאו שניהם ולכן תלה בדעת אביו של תינוק. או נימא דסובר ז''ל דכיון דלא איפסיקא הלכתא אין משנין התינוק אלא למאן דגריס ודייק. ושיעור דבריו כך הם למלמד אחר שהוא מהיר ממנו בין במקרא בין בדקדוק כלומר בשניהם. וזה נראה עיקר: [[במה דברים אמורים כשהיו שניהם.]] מימרא דרבא שם (בתרא בתרא דף כ''א): 


! ז 
[[אחד מבני מבוי וכו'.]] עד סוף הפרק הכל פשוט שם: 

~ הלכות תלמוד תורה - פרק שלישי




! א 
[[בשלשה כתרים וכו'.]] פרק בא לו כהן גדול (יומא דף ע''ב): 


! ב 
[[אמרו חכמים ממזר תלמיד חכם וכו'.]] משנה סוף הוריות (דף י''ג): 


! ג 
[[אין לך מצוה בכל המצות וכו'.]] בריש פאה ותלמוד תורה כנגד כלם: [[שהתלמוד מביא לידי מעשה וכו'.]] סוף פירקא קמא דקידושין (דף מ'): 

! ד
[[ומה שכתב היה לפניו עשיית מצוה וכו'.]] ירושלמי פרק אלו עוברין ובריש חגיגה רבי אבהו שלח בריה לטבריה וכו' המבלי אין קברים בקסרי שלחתיך לטבריה נמנו וגמרו בעליית בית נתזא בלוד התלמוד קודם למעשה רבנן דקסרין אמרין הדא דתימא כשיש שם מי שיעשה מעשה אבל אין שם מי שיעשה מעשה מעשה קודם: 

! ה 
[[תחלת דינו של אדם וכו'.]] סוף פרק קמא דקדושין (דף מ') ופרק קמא דסנהדרין (דף ז'): [[לעולם יעסוק אדם בתורה וכו'.]] ריש פרק מקום שנהגו (פסחים דף נ':): 


! ו 
[[כך היא דרכה של תורה וכו' עד שמא לא תפנה.]] במסכת אבות בברייתא דשנו חכמים וקצתו בפ''ה וקצתו בפ''ב: 


! ח 
[[כתוב בתורה לא בשמים היא וכו'.]] עירובין פ' כיצד מעברין (נ''ה:) ויתר הדברים במס' אבות: 


! ט 
[[דברי תורה נמשלו למים וכו'.]] פ''ק דתעניות (דף ז'): 


! י 
[[כל המשים על לבו וכו'.]] רבינו ז''ל הרחיב פיו ולשונו בפירוש המשנה פ''ד דמסכת אבות על ההספקות שנותנין גם לתלמידים גם לרבנים. וגם כי נראה מדבריו שרוב חכמי התורה הגדולים שבאותו זמן או כלם היו עושים כן וגם פה אזדא לטעמיה. והנה הוא ז''ל הביא שם ראיה מהלל הזקן [יומא ל''ה:] שהיה חוטב עצים ולומד. ואין משם ראיה שזה היה דוקא בתחילת למודו ולפי שהיה בזמנם אלפים ורבבות תלמידים אולי לא היו נותנין אלא למפורסמים שבהם או שכל מי שהיה אפשר לו שלא ליהנות היה עושה אבל כשזכה לחכמה ולמד דעת את העם התעלה על דעתך שהיה חוטב עצים. גם מה שהביא מר' חנינא בן דוסא [ברכות י''ז:] אינה ראיה שאם היה רוצה להתעשר לא היה צריך לשאול מבני אדם רק מן השמים היו נותנים לו כמוזכר בתעניות [כ''ה.] אבל הוא ז''ל לא רצה ליהנות מן העולם הזה ואין דברינו אלא ברוצים ליהנות מן העולם הזה אבל שלא באיסור. וקרנא [כתובות ק''ה.] שהיה מרויח שהיה בודק באוצרות יין איזה ראוי להתקיים אותה אומנות יפה היא ובלא טורח גדול. ואין ספק שמי שחננו השם יתברך להתפרנס ממלאכתו אסור לו ליטול ורב הונא דהוה דלי דוולא כבר פירש''י ז''ל שהיה דולה להשקות שדותיו ובזה אין גנאי גם כי כפי זה כבר היו לו קרקעות ולא היה צריך ליטול. והביא עוד ראיה ממה שאמרו במי שאחזו [ס''ז:] רב יוסף איעסק בריחייא רב ששת בכשורי אמר כמה גדולה מלאכה שמחממת את בעליה. וכבר נזהר רש''י ז''ל מזה וכתב דלרפואה היו עושים כן בימות השלג להתחמם ולהזיע. ואיני מבין כוונת רבינו הלא נערים בעץ כשלו אף כי סומים כי רב ששת סומא היה כנראה באותה סוגיא ואיך היה נושא קורות וא''כ ע''כ י''ל כרש''י שהיה נושא משא בתוך ביתו ממקום למקום. ודחה שם רבינו ראית אמרם היתה כאניות סוחר לומר דהיינו דוקא כשהיו חולים. ואמת הדבר שר' אלעזר בר''ש אמרו [ב''מ פ''ד:] שהיה חולה אבל מ''מ אם כוונת הכתוב לכך מה משבח התורה הרי כל בעלי מומין אע''פ שלא יהיו בני תורה ממרחק יביאו לחמם כי הרואה עצמו בצער נודר כך לצדקה ונותנין אותו לעניים החולים וגם שר' אלעזר בידו היה לסלק היסורים מעליו כמוזכר בהפועלים וכיון שכן היה גורם לעצמו ליהנות מד''ת וא''כ מהו שטוען רבינו ואומר והמעשים אשר ימצאו בגמרא מאנשים בעלי מומין בגופן שאין תחבולה להם אלא לקחת ממון אחרים ואם לא מה יעשו הימותו זה לא צותה תורה אינה טענה דאיכא למימר שיסלקו יסוריהם מעליהם ולא ימותו. גם שמצינו בדברי חז''ל [כתובות ק''ה:] שלתת דורון לת''ח שהוא כאילו מקריב ביכורים והביאו ראיה מאלישע כמוזכר פ' שני דייני גזירות וכן מצינו כשהיו הולכים לשאול לנביא היו נותנין לו דורון. ולפי פשט דברי רבינו גם דורון אסור לו לקבל דאל''כ למה נדחק באותו פסוק דהיתה כאניות סוחר לימא התם בתורת דורון הוה. ומצינו בר' יוחנן שהיה מפרנסו הנשיא כדאיתא בסוטה (פרק היה נוטל דף כ''א) גם בדברי קבלה מצינו גם ליושבים לפני ה' יהיה לאכול לשבעה וכו'. ובסוף הזרוע (חולין קל''ד:) אמרינן ההוא שקא דדינרי דאתא לבי מדרשא קדם ר' אמי וזכה בהם ופריך והיכי עביד הכי והא כתיב ונתן ולא שיטול מעצמו ומשני לעניים זכה בהם ואי בעית אימא אדם חשוב שאני כלומר ממונה ראש ישיבה דתניא והכהן הגדול מאחיו גדלהו משל אחיו. ופירש''י שקא דדינרי דינרי זהב שלחו ממקום אחר לבני הישיבה וודאי דר' אמי לא היה חולה דאי לא לשני הכי אלא בריא הוה ואפילו הכי זכה בהם ולא הוקשה להם למה נטלו אלא מפני שנטלו מעצמו הא לאו הכי שפיר דמי. ועוד דמשמע בפירוש דאדם חשוב אפילו ליטול מעצמו שרי. ומה שהביא להשתיק החולקין ממעשה דר' טרפון [נדרים ס''ב] ודיונתן בן עמרם [ב''ב ח'.] אדרבה משם ראיה דאמר רבינו הקדוש שלא יכנס להתפרנס משלו אלא ת''ח ואם איתא שאסור היאך היה מכשילן לת''ח לתת להם מה שהוא אסור ועוד דלא מן השם הוא זה דודאי כל היכא שיש לו אסור לו ליהנות מדברי תורה וגם יש לו למעבד כל טצדקי דאפשר שאם יהנה יהיה בתורת עני וכההיא דיונתן בן עמרם. ויותר נראה לומר דכל שאין לו משרא שרי ליהנות ויונתן בן עמרם לפנים משורת הדין הוא דעבד וכמו שאמרו שמא יונתן בן עמרם תלמידך הוא שאינו רוצה ליהנות בכבוד תורה דמשמע דוקא יונתן הוא דלא הוי מתהני הא אינך הוו מתהנו דאי לאו הכי הל''ל שמא שום בן תורה הוא שאינו נהנה בכבוד תורה. ועוד דאם איתא דאסור היאך לא נמצא שום אחד שיעמיד דבריו על דין תורה אלא יונתן בן עמרם לבדו: [[ופירוש]] המשניות שם באבות כך הם לדעתי ר' ישמעאל אומר הלומד על מנת ללמד כלומר שאין כוונת למידתו לשמה רק להתכבד בהיותו ראש ישיבה כמו שאמרו בפ' קונם [ס''ב.] לאהבה את ה' שלא תאמר אקרא כדי שיקראוני חכם אשנה כדי שיקראוני רבי או שאהיה זקן ויושב בישיבה, או שכוונתו ע''מ ללמד וליטול שכר כמי שלומד איזה אומנות מספיקים בידו ללמוד וללמד כפי כוונתו ולא יותר אבל הלומד ע''מ לעשות הוי לומד לשמה ומספיקים בידו ללמוד וללמד לשמור ולעשות כי כל אלה בכלל כוונתו כי לימוד התלמידים גם השמרו ממצות ל''ת ועשותו מצות עשה מעשה יאמר לו. בא ר' צדוק ואמר אל תטעה לומר כיון שאני רואה שגם ללומד ע''מ ללמד מספיקין בידו כפי כוונתו שאין בו עון אשר חטא אל תכוין לשום אחת מהכוונות הרמוזות בעל מנת ללמד. ובבחינת המכוין השגת הכבוד אמר אל תעשם עטרה להתגדל בהם ובבחינת המכוין ללמוד כדי להתפרנס כמי שלומד אומנות אמר ולא קורדום לחפור בהם. ותדע ששתי הכוונות אסורות שכך היה הלל אומר ודאשתמש בתגא חלף וכיון שהלל סתם דבריו הא למדת שכל הנהנה מדברי תורה איזה מין של הנאה שיהיה כלומר שלומד על מנת השגת כבוד או השגת פרנסתו נוטל חייו מן העולם. גם משנת הלל שהזכיר הכתובה בפ''א כך פירושו לדעתי הוא אמר תחלה הוי מתלמידיו של אהרן ומדרך העולם שההולכים בדרכים ישרים כאלה כונתם לקנות שם או להרויח, כנגד מי שמכוין לקנות שם אמר נגד שמיה וכו'. וא''ת מי הכניסני בתגר זה אם למדתי לא אוסיף עוד כי אם אלמוד אולי אתכוין לקנות שם ואובד שמי וכשלא אוסיף לא אענש או אם שמעתי מאמר זה קודם שאלמוד לא אלמוד אמר ודלא מוסיף יסוף אע''פ שלמד כיון ששנה ופירש ה''ז קשה מכולם ודאי יסוף אבל אותו שלא רצה ללמוד חייב מיתה הוא ומ''מ אם יש לו זכות תולה לו ולכך שינה לומר בראשון יסוף ובשני חייב מיתה. וכנגד כוונת הרוחת הממון אמר ודאשתמש בתגא חלף וכאן נכללות כל הנאות ד''ת. וה''מ המכוין בהתחלת למודו לכוונות האלה או שאפשר לו להתפרנס בלא שיטול שכר תלמודו אבל אם למד לשם שמים ואח''כ אי אפשר לו להתפרנס אם לא יטול שכר מותר. וזה נחלק לשלשה חלקים אם שיטול מאבות הבנים שכר ללמד בניו או ללמדו. ואם שיושב ולומד וכל הבא לקרבה אל המלאכה יקרבהו לתורה ולמצות. ואם שיושב ודן דין אמת לאמתו. וכל אלו החלקים למדנו היתרם מפרק שני דייני גזירות דאמרינן התם ת''ח המלמדין הלכות שחיטה והלכות קמיצה לכהנים נוטלים שכרם מתרומת הלשכה וכתבו התוספות דאע''ג דאמרינן בפ' אין בין המודר דשכר תלמוד אסור הכא שאני דכל שעה היו יושבים ולא היו עוסקין בשום מלאכה ולא היה להם במה להתפרנס והיה מוטל על הצבור לפרנסם. מדבריהם למדנו שלא אסרו שכר התלמוד אלא כשיש לו ממקום אחר כדי פרנסתו. ומכאן יש ללמוד לשני החלקים הראשונים שלפיכך היו נוטלים שכרם מתרומת הלשכה מלמדי הלכות שחיטה וקמיצה לכהנים לפי שהרי הם מהנים בזה לישראל עצמם שאם הכהנים לא ידעו היאך יקריבו קרבנות ישראל ה''נ אם אין גדיים אין תיישים ומי יורה שמועה ונמצאת ח''ו תורה בטלה מאליה וא''כ עליהם מוטל לפרנסם דה''ל כאילו מלמדים אותם בעצמם ושרי כמ''ש בשם התוספות. גם החלק השלישי נלמד ממה שאמרו בפ' הנזכר גוזרי גזירות כלומר דיינין שגוזרים גזירות שבירושלים נוטלים שכרם תשעים ותשע מנה מתרומת הלשכה. גם שם כתבו התוספות דטעמא לפי שלא היה להם ממה להתפרנס וכשם שהיו מגבין השקלים אפילו בע''כ כ''ש שמגבין בזמן הגליות כל מה שצריך להעמדת ציבור ואלמלא כן ח''ו היינו כאובדים בעניינו ואין לך צורך ציבור גדול ממה שצריכין להעמיד ביניהם מורה צדק גם תלמידים ימלאו מקומו בהפרדו מן העוה''ז וכופין אלו לאלו על החקים הקבועים על כך. ואמרינן תו בגמרא אהא דגוזרי גזירות לא רצו מוסיפין להם לא רצו אטו ברשיעי עסקינן ומפרש רש''י ברשיעי שנוטלים שכר לדון יותר מכדי חייהם אלא לא ספקו אע''פ שלא רצו ליטול מוסיפין להם. הכלל העולה שכל שאין לו ממה להתפרנס מותר ליטול שכרו ללמד בין מהתלמידים עצמן בין מן הצבור. וכן מותר לו ליטול שכר מהצבור לדון או מהבעלי דינין אחר שמירת התנאים הנזכרים בהלכות סנהדרין. ואחרי הודיע ה' אותנו כל זאת אפשר לומר שכוונת רבינו כאן היא שאין לאדם לפרוק עול מלאכה מעליו כדי להתפרנס מן הבריות כדי ללמוד אבל שילמוד מלאכה המפרנסת אותו ואם תספיקנו מוטב ואם לא תספיקנו יטול הספקתו מהצבור ואין בכך כלום. וזהו שכתב כל המשים על לבו וכו'. והביא כמה משניות מורות על שראוי ללמוד מלאכה ואפילו נאמר שאין כן דעת רבינו אלא כנראה מדבריו בפירוש המשנה קי''ל כל מקום שהלכה רופפת בידך הלך אחר המנהג. וראינו כל חכמי ישראל קודם זמן רבינו ואחריו נוהגים ליטול שכרם מן הצבור וגם כי נודה שהלכה כדברי רבינו בפירוש המשנה אפשר שהסכימו כן כל חכמי הדורות משום עת לעשות לה' הפרו תורתך שאילו לא היתה פרנסת הלומדים והמלמדים מצויה לא היו יכולים לטרוח בתורה כראוי והיתה התורה משתכחת ח''ו ובהיותה מצויה יוכלו לעסוק ויגדיל תורה ויאדיר: 


! יב 
[[אדם כי ימות באהל וכו'.]] בסוף ברכות (ס''ג:) ובפ' ר''ע (שבת פ''ג): [[שכל היגע בתורה בבה''מ וכו'.]] בירושלמי ריש פ' אין עומדין: [[וכל היגע בתלמודו בצנעה וכו'.]] ג''ז שם: [[וכל המשמיע קולו וכו' אבל הקורא בלחש וכו'.]] עירובין פרק כיצד מעברין (דף נ''ד): 


! יג 
[[אין רנה של תורה אלא בלילה וכו'.]] [במדרש רבה שיר השירים על פסוק קווצותיו תלתלים]: [[חוט של חסד נמשך עליו וכו'.]] בריש ע''ז (דף ג':) [[וכל בית שאין נשמעין בו דברי תורה וכו'.]] בריש פרק חלק (סנהדרין צב.) מימרא דרבי אלעזר. ובספרי רבינו כתוב שנאמר כי דבר ה' בזה וכו' והוא טעות סופר דהא בגמרא לא מפיק ליה אלא מדכתיב תאכלהו אש לא נופח ירע שריד באהלו ואין שריד אלא תלמיד חכם דכתיב ובשרידים אשר ה' קורא. לפיכך יש למחוק בדברי רבינו שנאמר ולא מייתי קרא דיליף מיניה ר' אלעזר הכי. ובספר מוגה מצאתי שנאמר כל חשך טמון לצפוניו תאכלהו אש לא נופח, ומ''ש כי דבר ה' בזה רישא דמילתא היא, ומה שכתב זה שלא השגיח על דברי תורה וכו' גריר בתריה. והכי איתא בהגדת חלק (סנהדרין צ''ט) גמרא האומר אין תורה מן השמים תניא כי דבר ה' בזה ר' נתן אומר כל שאינו משגיח על המשנה רבי נהוראי אומר כל שאפשר לו לעסוק בתורה ואינו עוסק ריב''ק אומר כל הלומד תורה ואינו חוזר עליה דומה לאדם שזורע ואינו קוצר. ובסוף פ''ק דחגיגה (דף ט') תנן איזהו מעוות שאינו יכול לתקון זה ת''ח שפירש מן התורה: [[כל המבטל את התורה מעושר וכו'.]] במס' אבות: 

~ הלכות תלמוד תורה - פרק רביעי




! א 
[[אין מלמדין וכו' או לתם.]] כלומר שאין ברור לנו אם הוא טוב אם לאו. ולמד כן מדאמרינן פרק תפלת השחר (ברכות כ''ח) שהיה ר''ג מכריז כל תלמיד שאין תוכו כברו אל יכנס לבית המדרש ואסיקנא התם שלא הסכימו על ידו: [[כל השונה לתלמיד שאינו הגון וכו'.]] מימרא דרבי זירא בחולין פ' הזרוע (דף קל''ג): [[אם הרב דומה למלאך וכו'.]] פרק אלו מגלחין (מ''ק ט''ז) גבי ההוא צורבא מרבנן דהוו צריכי ליה רבנן והוו סנו שומעניה ושמתיה רב יהודה: 


! ב 
[[כיצד מלמדין וכו' ולא ישב הרב וכו'.]] פרק אלו מגלחין (שם) דוד הוה יתיב אארעא ומתני להו לרבנן, ר''פ הקורא עומד (מגילה כא) אמר רב יהודה אמר רב מנין לרב שלא ישב ע''ג מטה וישנה לתלמידיו ע''ג קרקע שנאמר ואתה פה עמוד עמדי. וכתב הר''ן ומקשו הכא והא אמרינן בפ' השוכר את הפועלים (ב''מ פ''ד:) דר''ג וריב''ק הוו יתבי אספסלי ורבי אלעזר בר''ש ורבי הוו יתבי קמייהו אארעא. ובפ''ק דסנהדרין (דף י''ז) נמי אמרינן ביבנה הוו ארבעה ושמעון התימני היה דן לפניהם בקרקע ואף בימי דוד אמרינן במ''ק (דף ט''ז:) עירא היאירי הוה מתני לישראל ע''ג כרים וכסתות ודוד לא קביל עליה אלא אארעא. יש לומר כי היכי דמתרצינן בגמרא רכות מעומד קשות מיושב ה''נ בשמועות קשות היו יושבין אספסלי שאם היו יושבים בקרקע עם תלמידיהם לא היו יכולין לעיין בהם היטב. אי נמי כאן קודם שהגיעו לכלל סמיכה כאן לאחר שנסמכו דהתם ראוי לרב לחלוק להם כבוד עכ''ל: 


! ג 
[[ולא יגביה הרב קולו וכו' ולא יגביה המתרגם קולו וכו'.]] ברייתא ר''פ שלשה שאכלו (ברכות מ''ה) אין המתרגם רשאי להגביה קולו יותר מן הקורא ואם אי אפשר למתרגם להגביה קולו כנגד הקורא ימעך הקורא קולו ויקרא. ומה שכתב ולא יגביה המתרגם קולו בעת ששואל את הרב דמשמע דבעת שהוא מדבר לעם הרשות בידו להגביהו, למד כן מדאמרינן קודם הך ברייתא מנין שאין המתרגם רשאי להגביה קולו יותר מן הקורא שנאמר משה ידבר והאלהים יעננו בקול בקולו של משה ומשמע לרבינו דמדקאמר יעננו משמע שהיה שואל להשי''ת והשי''ת היה משיבו ואז דוקא קאמר שלא יגביה קולו יותר מן הקורא אבל כשהוא אומר הדברים לעם יגביה קולו כל מה שירצה כדי להשמיעם: [[אין המתרגם רשאי לא לפחות ולא להוסיף וכו' אלא אם כן היה אביו או רבו. כתב]] הראב''ד ז''ל דבר זה מקרה חדש היה והוא רב שעמד תורגמן לר' שילא במסכת יומא ושינה והוסיף שהיה גדול ממנו, עכ''ל. ואני אומר שאם רבינו הביא ראיה משם אין זו השגה שרבינו צריך לכתוב כל מה שיקרה בין חדש בין שאינו חדש, אלא אי קשיא הא קשיא לפי שאין שם מוזכר אביו ואיכא למימר דוקא מי שהוא גדול ממנו בחכמה אפשר שיפחות ויוסיף אבל אם אינו גדול ממנו בחכמה אף אם הוא אביו למה יפחות או יוסיף. ועוד קשה לי דמשמע מדברי רבינו דדוקא רבו אבל אם אינו רבו אף אם הוא גדול ממנו בחכמה אינו יכול לפחות או להוסיף ובאותו מעשה רב לא היה רבו דרבי שילא ואפי' הכי שינה. ועוד דמשמע מהתם שלא הכיר רבי שילא את רב שאילו הכירו לא היה מעמידו למתורגמן ומדברי רבינו נראה שאפילו מכירו יכול להעמידו שהרי אביו או רבו ודאי ניכרים לו הם. אבל רבינו הוציא דברים אלו מהירושלמי בפרק הקורא את המגילה עומד דהכי איתא התם תורגמן שהוא עומד לפני חכם אינו רשאי לא לשנות ולא להוסיף אלא א''כ היה אביו או רבו. והכי איתא בתוספתא כתבה הרי''ף בסוף מגילה ואע''פ שממה שכתב הר''ן שם נראה שהוא מפרש אלא א''כ היה החכם אביו של מתורגמן או רבו משום דאין אדם מתקנא בבנו ותלמידו, רבינו לא משמע ליה הכי אלא היה המתורגמן אביו או רבו של חכם קאמר. והראב''ד נראה שהיה מפרש הירושלמי והתוספתא כפירוש הר''ן ולפיכך השיג על רבינו שזה מקרה חדש שהגדול יתרגם לקטן ולא נמצא אלא פעם אחת בההיא דרבי שילא ואף גם שם לא היה אביו ולא רבו אלא גדול ממנו וא''כ לא הוה ליה להרמב''ם לכתוב אם היה המתורגמן אביו או רבו ואפילו גדול ממנו לא הוה ליה לכתוב כיון שלא נמצא אלא פעם אחת במקרה שלא הכירוהו. ורבינו תשובתו בצדו שהוא מפרש הירושלמי והתוספתא דאם היה המתורגמן אביו או רבו של חכם קאמר: [[ומה שכתב רבינו אומר הרב למתורגמן כך אמר לי רבי וכו'.]] ברייתא פ''ק דקידושין (דף ל''א): 


! ד 
[[הרב שלמד וכו' אלא חוזר ושונה.]] ברייתא כיצד מעברין (עירובין נ''ד:): 


! ה 
[[אין הביישן למד ולא הקפדן מלמד.]] פרק שני דמסכת אבות: [[במה דברים אמורים וכו' עד במהרה.]] פשוט הוא: [[ומה שכתב זרוק מרה בתלמידים.]] בפרק הנושא (כתובות דף ק''ג:): 


! ו 
[[אין שואלים את הרב כשיכנס וכו'.]] תוספתא דסנהדרין פרק שביעי: [[ואין שואלים את הרב מענין אחר.]] בריש שבת (דף ג') דאמר ליה ר' חייא לרב כי קאי רבי בהאי מסכתא לא תשייליה במסכתא אחריתא דלמא לאו אדעתיה דאי לאו דרבי גברא רבה הוא כסיפתיה דמשני לך שנויא דלאו שנויא כלומר והיית מקשה לו והוה מכסיף: [[ויש לרב להטעות וכו'.]] בכמה מקומות בגמרא ורבה לחדודי לאביי הוא דעבד: 


! ז 
[[אין שואלים מעומד וכו'.]] [כ''ז עד ולא ישאל בענין יותר מג' הלכות, בתוספתא דסנהדרין פ''ז]: [[ואין שואלים את הרב אלא בענין שהם קורין בו.]] כלומר דלעיל אמר שלא ישאל את הרב רק באותו נושא שלומדים שאם לומדים דיני שבת אל ישאלנו בדיני יו''ט והשתא קאמר שאפילו באותו נושא עצמו אין שואלים אלא בענין שהם לומדים כלומר שאם עסוקים בדיני הוצאה מרשות לרשות אל ישאלנו חבית שנשברה מה תקנה יעשו בשבת אף אם הכל מדיני שבת: 


! ח 
על מה שאמר [[רבינו או בשתי תשובות]] כתוב בספר הבתים הרב לא הזכיר בתחלה תשובות ויראה לי שחסר מן הספר. ולשון ההלכות אחד שואל ואחד אומר שלא לשאול נזקקין לשואל והשואל מעשה צריך שיאמר מעשה אני שואל. ויראה שזה שאומר שלא לשאול רצונו שלא ישאלו אלא שרוצה להשיב במה שהם עסוקים, עכ''ל: 


! ט 
[[אין ישנים בבית המדרש.]] במגלה פרק בני העיר (דף כ''ח.) שאלו את ר' זירא במה הארכת ימים ואחד מהדברים שאמר להם שלא ישן בבית המדרש לא שינת קבע ולא שינת עראי: [[וכל המתנמנם וכו'.]] מימרא דרבי זירא פרק בן סורר ומורה (סנהדרין דף ע''א:): [[אין מסיחין וכו'. אפילו מי שנתעטש וכו'.]] ברכות סוף פרק אלו דברים: [[וקדושת בית המדרש וכו'.]] פשוט פרק בני העיר (מגילה דף כ''ו): 

~ הלכות תלמוד תורה - פרק חמישי




! א 
[[כשם שאדם מצווה וכו' עד ואח''כ משיב אבידת רבו.]] במציעא (דף ל''ג) סוף אלו מציאות תנן אבידת אביו ואבידת רבו של רבו קודמת שאביו הביאו לחיי העולם הזה ורבו שלמדו חכמה מביאו לחיי העולם הבא ואם היה אביו שקול כנגד רבו אבידת אביו קודמת היה אביו ורבו נושאים משאוי מניח של רבו ואח''כ מניח של אביו היה אביו ורבו עומדים בבית השביה פודה את רבו ואח''כ פודה את אביו ואם היה אביו ת''ח פודה את אביו ואחר כך פודה את רבו. ודברי רבינו שכתב כאן דאם היה אביו ת''ח אע''פ שאינו שקול כנגד רבו משיב אבידתו ואח''כ משיב אבידת רבו תמוהים דהא במתני' קתני בהדיא ואם היה אביו שקול כנגד רבו אבידת אביו קודמת משמע בהדיא שאם אינו שקול אבידת רבו קודמת. ועוד שרבינו עצמו כתב פרק י''ב מהלכות גזילה פגע באבידת רבו עם אבידת אביו אם היה אביו שקול כנגד רבו של אביו קודמת ואם לאו של רבו קודמת והוא שיהיה רבו מובהק שרוב חכמתו של תורה ממנו למד. ונשאל אחד מבני בניו של רבינו על יישוב שתי לשונות הללו של רבינו שסותרים זה את זה. והשיב דכשאינו רבו מובהק אע''פ שאין אביו שקול כיון שהוא ת''ח אביו קודם והיינו הא דהכא וכשהוא רבו מובהק בעינן שיהיה אביו שקול ואם לאו של רבו קודם וכמבואר בדברי רבינו שם דברבו מובהק דוקא קאמר וכעולא שפסק כן בגמרא, עכ''ל. וקשה לי על זה שבכל זה הפרק מדבר ברבו מובהק שכן אמר בסוף בד''א ברבו מובהק וכו' אבל אם לא למד רוב חכמתו וכו' הרי מפורש דעד השתא לא איירי כלל בדיני רבו שאינו מובהק. ועוד שלא מצינו לא במשנה ולא בגמרא שיהא לרבו שאינו מובהק שום קדימה על אביו דהא במתניתין סתם רבו אמרו והיינו ודאי רבו מובהק דאילו שאינו מובהק אינו נקרא בשם רבו סתם. ועוד דמותיב בגמרא לר' יוחנן שפסק כרבי יהודה מדתנן רבו שלמדו חכמה ושני מאי חכמה רוב חכמה. ועוד דהא על ההיא מתניתין דאבידת אביו ואבידת רבו מייתי תלמודא תנו רבנן רבו שאמרו שלמדו חכמה וכו' והיינו ודאי רבו מובהק. ועוד דגרסינן התם אמר עולא תלמידי חכמים שבבבל עומדים זה מפני זה וקורעים זה על זה ולענין אבידה במקום אביו אינם חוזרין אלא לרבו מובהק ומשמע דאביו אע''פ שאינו חכם קודם בכל דבר לרבו שאינו מובהק. וההגהות כתבו דט''ס יש כאן ומה שכתב בהלכות גזילה עיקר שהוא מסכים לדין הגמרא. וכדבריהם נראה לי עיקר. וטעם דין זה השנוי במשנה דבפדיון שגופם בסכנה כיון שאביו ת''ח אף אם אינו שקול יתחייב להציל נפשו מני שחת קודם כל אדם אבל אבידתו שאינו אלא הפסד ממון כל שאינו שקול אף אם יעבור על דעת אביו מעט אין רע, ובמשא משמע לי דמדלא מפליג תלמודא דאפילו אביו שקול רבו קודם דכיון שאין שם אבידת גוף ולא אבידת ממון רק להניח לו מעצבו הוה ליה ככבוד לחוד וחייב הוא בכבוד רבו יותר מכבוד אביו. וכל דינים הללו ברבו מובהק אבל רבו שאינו מובהק אפילו אין אביו תלמיד חכם אבידת אביו קודמת דיותר חייב בכבוד אביו מכבודו דלא מקרי הביאו לחיי העולם הבא כל שלא למד ממנו רוב חכמתו: [[מורא רבך וכו'.]] במסכת אבות: [[כל החולק על רבו וכו'.]] פרק חלק (סנהדרין ק''ט): 


! ב 
[[איזהו חולק על רבו.]] בפ''ק דסנהדרין (דף ה':) תנא תלמיד אל יורה אלא א''כ נטל רשות מרבו ותניא תו התם תלמיד אל יורה הלכה במקום רבו אלא אם כן היה רחוק ממנו שלש פרסאות כנגד מחנה ישראל, ואמרינן בעירובין פ' הדר (דף ס''ב ס''ג) בפניו אסור וחייב מיתה שלא בפניו אסור ואינו חייב מיתה ואמרינן נמי התם דרב המנונא אורי בחדתא דארגיז בשני רב חסדא ואמר רבינא אתמר אורי ואתמר לא אורי בשניה דרב הונא רביה הוא דלא אורי ואורי בשני רב חסדא דתלמיד חבר דיליה הוה. ומשמע לרבינו דחדתא דארגיז היה רחוק מפומבדיתא מקומו של רב הונא יותר משלש פרסאות ואפילו הכי אסור להורות בחיי רבו ומשמע נמי התם מתוך הסוגיא דכל תוך שלש פרסאות חשיב כבפניו וחוץ לשלש כשלא בפניו וכן כתבו התוספות. וכדי ליישב זה עם מה שאמרו התלמיד אל יורה אלא א''כ היה רחוק ממנו שלש פרסאות דמשמע בין נטל רשות בין לא נטל רשות חוץ לשלש פרסאות שרי אנו צריכין למימר דהא דמשמע דאפילו חוץ לשלש פרסאות אסור היינו בקובע עצמו ללמד ולהורות והיינו דקאמר לא אורי בחדתא דארגיז דמשמע להיות שם ראש ללמד ולהורות והא דמשמע דחוץ לשלש פרסאות מותר היינו באקראי בעלמא. ומשמע מדברי התוספות דפ''ק דסנהדרין (דף ה') דאפילו נטל רשות מרבו תוך שלש פרסאות אסור וכן משמע מדאמרינן בפרק אע''פ (כתובות ס':) דאריסיה דאביי שאל ממנו דין אחד והורה לו ובא לפני רב יוסף ונמצא דהורה שלא כדין ואמר אז אביי הא מילתא דאמור רבנן אפילו ביעתא בכותחא לא לישרי איניש במקום רביה לאו משום דמחזי כאפקירותא אלא משום דלא מסתייעא מילתא כלומר להורות כהלכה דהא אנא הוה גמירנא אותו דין ואפ''ה לא אסתייעא לי מילתא למימרא. נראה משום שאביי היה במקום רבו וכיון שהורה אותו דין אין ספק שנטל רשות דאם לא כן היאך היה מורה הרי אסור וחייב מיתה ואפ''ה אסיק דהא דאמור רבנן אפילו ביעתא בכותחא וכו' הוי טעמא משום אפקירותא ומשנטל רשות ליכא אפקירותא והשתא אסיק דלא הוי טעמא אלא משום דלא מיסתייעא מילתא ואם כן אפילו בנטל רשות אסור אלמא דאפילו נטל רשות בפניו דהיינו תוך שלש פרסאות אסור וכך הם דברי התוס' שם ג''כ. ושיעור לשון רבינו כך הוא בד''א דביש בינו ובין רבו שנים עשר מיל מותר להשיב בדבר שנקרא מקרה וכו': [[כתב]] הרמ''ך על דברי רבינו אפילו יהיה כדבריו שאסור להורות אפילו נתרחק ממנו שלש פרסאות מאין לו שאסור לו לקבוע מדרש בחיי רבו בעיר רבו כל שכן אם נתרחק ממנו שלש פרסאות וצ''ע, עכ''ל. ונראה לי שמה שאמר רבינו שאסור לו לקבוע מדרש וכו' היינו דוקא בשקובע עצמו להורות הוראות וכמ''ש בסוף לשונו אבל לקבוע עצמו להוראה וכו': 


! ג 
[[ומה שכתב ולהפריש מן האיסור.]] פרק הדר (עירובין ס''ג) ההוא גברא דהוה קטר חמרא בצינתא פי' בדקל בשבתא הוה יתיב רבינא קמיה דרב אשי רמא ביה קלא לא אשגח אמר להוי ההוא גברא בשמתא א''ל כהאי גוונא מי מחזי כאפקירותא א''ל אין חכמה וכו' כל מקום שיש חילול השם אין חולקין כבוד לרב. וכאן היו שני עניינים בראשונה חשב שעשה כן מפני שלא היה יודע רמא ביה קלא ואחר כך נדהו מפני רשעו וזהו שכתב מפני שלא ידע באיסורו או מפני רשעו: 


! ד 
[[וכל תלמיד שלא הגיע להוראה וכו' ועליו נאמר כי רבים חללים הפילה וכו' וכן חכם שהגיע וכו'.]] פ''ק דע''ז (דף כ''ב) אמר ר' אבא כי רבים חללים זה תלמיד שלא הגיע להוראה ומורה כלומר דהוי כנפל דעדיין לא נגמר ועצומים כל הרוגיה זה שהגיע להורות ואינו מורה כלומר דהוי מלשון ועוצם עיניו והכי קאמר המתעצמים ומחרישים מלהורות הורגים אנשי דורם: [[ודע]] דבגמרא אמרינן על האי מימרא ועד כמה עד ארבעין שנין והא רבא אורי בשוין, ופירש''י ועד כמה הוי ראוי להוראה עד ארבעין שנין משנולד והא רבא אורי וכל ימיו לא היו אלא ארבעים שנה, התם בשוין כשאין בעירו גדול ממנו. וכתב הר''ן וש''מ שאין ת''ח רשאי להורות כל זמן שיש בעיר גדול ממנו אם לא הגיע לארבעים שנה אבל אם אין בעיר גדול ממנו מורה כרבא דאורי אע''פ שלא הגיע לארבעים. ותמהני מהרמב''ם שכתבה לזו בפ''ה מהלכות ת''ת ולא חלק בין ארבעים לפחות מהם ובין שוין ליש גדול ממנו. וכן יש לתמוה על הרי''ף שלא כתב בהלכות והא רבא אורי התם בשוין עכ''ל. כלומר שהרי''ף כתב ועד כמה עד ארבעין שנין והשמיט הא דפריך והא רבא אורי ושני התם בשוין ורבינו לא כתב לא זה ולא אותו ועל שניהם תמה. וליישב זה יש לומר שרבינו והרי''ף מפרשים דעד כמה אהגיע להוראה קאי עד כמה רשאי לעכב עצמו מלהורות וקאמר דעד ארבעים רשאי לעכב ומשם ואילך אינו רשאי ופריך והא רבא אורי קודם ארבעים שנה ואם איתא שהיה רשאי לעכב עצמו מלהורות הוה ליה לנהוג מנהג חסידות ולמשוך ידו מלהורות כל זמן שהוא רשאי לעכב ושני בשוין אבל רבא לא היה שם גדול ממנו ולפיכך לא היה רשאי לעכב עצמו מלהורות. והרי''ף כתב עד כמה עד ארבעין שנין לומר דאותו זמן הוא רשאי לעכב עצמו מלהורות ולא יותר מכאן ולא חש לכתוב הא דרבא דאורי ואוקימנא ליה בשוין משום דבמדת חסידות הוא דקאמר שראוי לו להתעכב כל זמן שהוא רשאי ובדורות הללו לא שכיח כל כך מדת חסידות ומטעם זה לא הוצרך ללמדנו שכל שאין גדול ממנו אפילו לא הגיע לארבעים שנה אינו רשאי לעכב עצמו מלהורות דבדורות הללו אין צורך להזהיר על כך. ורבינו מפני שבדורו רבו הקופצים להורות קודם זמן כמו שקרא עליהם תגר לא הוצרך לכתוב עד כמה רשאי לעכב עצמו מלהורות משהגיע להוראה דהלואי שלא יקדימו להורות קודם שיגיעו להוראה כל שכן שלא יתעכבו מלהורות אחר שיגיעו. אי נמי משום דבזמן דורו שרבו הקופצים להורות קודם זמנן מי שהגיע להוראה אינו רשאי לעכב עצמו כלל מלהורות פן יקדימנו מי שלא הגיע להוראה: 


! ה 
[[ואסור לו לתלמיד לקרות לרבו בשמו.]] פ' חלק (סנהדרין ק''ט) היכי דמי אפיקורוס אמר רב נחמן זה הקורא לרבו בשמו דאמר ר' יוחנן מפני מה נענש גיחזי מפני שקרא לרבו בשמו שנאמר זאת האשה וזה בנה אשר החיה אלישע. וכתב רש''י בשמו שאומר פלוני ואינו אומר מרי ורבי פלוני ומקרא מסייעו דקאמר יהושע אדוני משה: [[ומ''ש והוא שיהיה השם וכו'.]] זו היא סברת רבינו וכן כתב בפ' ששי מהלכות ממרים ולא יקרא בשמו לא בחייו ולא במותו אלא אומר אבא מארי היה שם אביו או שם רבו כשם אחרים משנה את שמם, יראה לי שאין נזהר בכך אלא בשם שהוא פלא שאין הכל דשין בו אבל השמות שקוראין בהם את העם כגון אברהם יצחק ויעקב וכיוצא בכל לשון ובכל זמן קורא בהם לאחרים שלא בפניו עכ''ל. אבל קשה דהתם משמע דדוקא לאחרים מותר בשאין השם פלא אבל להם אסור וגם לאחרים דמותר ה''מ שלא בפניו אבל בפניו לא והכא משמע דאפילו להם שרי בפניהם וכל שכן לאחרים וצ''ע. וכשהשם פלא משמע התם דאפילו שלא בפניו אסור שהרי כתב שכשאין השם פלא קורא לאחרים שלא בפניו הא שאם הוא פלא אפילו שלא בפניו אסור וכאן כתב ולא יזכיר שמו בפניו גם צריך תלמוד מנ''ל דצריך לשנות שם האחרים: [[ולא יתן שלום לרבו וכו'.]] פרק תפלת השחר (ברכות כ''ח) אמר רב יהודה אמר רב לעולם אל יתפלל אדם לא כנגד רבו ולא אחורי רבו והנותן שלום לרבו והמחזיר שלום לרבו גורם לשכינה שתסתלק מישראל. ופירש''י כנגד רבו אצל רבו ומראה כאלו הם שוים. אחורי רבו נמי יוהרא הוא. שלום לרבו כשאר כל אדם שלום עליך ולא אמר ליה שלום עליך רבי: 


! ו 
[[ולא יחלוץ תפיליו וכו'.]] הכי איתא בפרק חלק (סנהדרין ק''א:) אמר ר' יוחנן וירם יד במלך היינו שחלץ תפיליו בפניו ופירש''י שהיה לו ליפנות לצד אחר מפני אימת מלכות ולחלוץ שלא בפניו. וכתב עוד דטעמא מפני שהוא מגלה הראש והוא זלזול לפני המלך: [[ומה שכתב ולא יכנס עם רבו למרחץ.]] בפסחים פ' מקום שנהגו (דף נ''א) תנא תלמיד לא ירחץ עם רבו ואם רבו צריך לו כלומר לשמשו מותר ולא חשש רבינו לכתבו כאן לפי שסמך על מה שכתב להלן הרב המובהק שרצה למחול על כבודו וכו' הרשות בידו: [[ומ''ש ולא ישב במקום רבו וכו'.]] פ''ק דקידושין (דף ל''א) אי זהו מורא לא ישב במקומו ולא סותר את דבריו ולא מכריעו כלומר לא ישב במקום מיוחד לאביו לעמוד שם בסוד זקנים לעצה. ולא מכריעו אם היה אביו ואחר חלוקים בדבר הלכה לא יכריע כדברי האחר לומר נראים דברי פלוני: [[ולא ישב וכו'.]] במדרש רות ויאמר שבו פה וישבו מכאן שאין רשות לקטן לישב עד שיתן לו הגדול רשות: [[ומ''ש ולא יעמוד וכו' ומ''ש וכשיפטר וכו'.]] פשוט ביומא פרק הוציאו לו (דף נ''ג): 


! ז 
[[וחייב לעמוד מפני רבו וכו'.]] פשוט פ''ק דקידושין (דף ל''ב): [[חייב אדם להקביל פני רבו וכו'.]] סוכה פרק הישן (כ''ז:) מימרא דר' יצחק ואמרינן התם שר' אליעזר היה אומר משבח אני את העצלנים שאין יוצאים מבתיהם ברגל דכתיב ושמחת אתה וביתך. ואמרו שהתלמיד אחד בא להקביל פניו ברגל ואמר לו שלא יפה עשה והקשו עליו מהא דרבי יצחק ותירצו לא קשיא הא דאזיל ואתי ביומיה כגון שהם בתוך התחום או על ידי עירוב הא דלא אזיל ואתי ביומיה. ורבינו לא כתב זה משום דמשמע התם דדוקא ר''א הוה סבירא ליה הכי ולכך כתב לדר' יצחק סתם ולא חילק: 


! ח 
[[אין חולקין כבוד לתלמיד וכו'.]] בבתרא פרק יש נוחלין (דף קי''ט) וכתבו הרי''ף פ''ק דקדושין: [[וכל מלאכות וכו' עד ופורק ממנו יראת שמים.]] הכל בכתובות פרק אלמנה נזונת (דף צ''ו): [[וכל תלמיד שמזלזל וכו'.]] פרק תפלת השחר (ברכות כ''ו:) ר' אליעזר אומר המתפלל אחורי רבו וכו' והחולק על ישיבתו של רבו וכו' גורם לשכינה שתסתלק מישראל: 


! ט 
[[ראה רבו עובר על ד''ת וכו'.]] דתניא פ''ק דקדושין (דף ל''ב) הרי שהיה אביו עובר על ד''ת לא יאמר לו אבא עברת על ד''ת אלא אומר לו מקרא כתוב בתורה כך. ולמד משם רבינו לרבו וכל שכן הוא: [[וכל זמן שמזכיר שמועה וכו'. ואל יאמר דבר שלא שמע וכו'.]] מימרא דר' אליעזר (ברכות כ''ז:) פרק תפלת השחר ומשמע דשמועה ששמע מרבו רשאי לאומרה סתם אע''פ שלא יזכיר שם אומרה והטעם משום דכל מה שהוא אומר מן הסתם מרבו שמע כדאיתא בפרק הישן (סוכה כ''ז): [[וכשימות רבו קורע וכו' ואינו מאחה לעולם.]] טעמו מדתניא בסוף מועד קטן (דף כ''ז) אלו קרעים שאינן מתאחים הקורע על אביו ועל אמו ועל רבו שלמדו תורה ועל נשיא ועל אב בית דין. ומשמע לרבינו דכשם שהם שוים לענין איחוי כך הם שוים בשעור הקריעה דכשם ששיעור קריעה דאביו ואמו עד שיגלה לבו כך באלו השנויים עמהם שיעור קריעה עד שיגלה את לבו. והרמב''ן ז''ל בספר תורת האדם הקשה על רבינו מדגרסינן בפרק אלו מגלחין (דף כ''ב:) אמר רבי חייא בר אבא אמר ר' יוחנן על כל המתים כלם מבפנים על אביו ועל אמו קורע מבחוץ אמר רב חסדא וכן לנשיא מתיבי לא הושוו לאביו ולאמו אלא לאיחוי בלבד מאי לאו אפילו לנשיא לא לבר מנשיא. ופירש''י לא הושוו רבו ואב בית דין ונשיא וכל הנך דתניא במתניתין לאביו ולאמו אלא לאיחוי ש''מ נשיא בשאר כל חומרי אביו ואמו הרי הוא כשאר כל המתים וכן רבו שלמדו תורה אינו אלא כשאר כל המתים ואפילו בקריעה מבחוץ. ועוד שגילוי הלב דבר מיוחד הוא באביו ובאמו רמז שבטלה ממנו מצות כבוד כדאיתא בירושלמי והרי אמרו בגמ' בקריעה טפח מאי קראה דכתיב ויחזק דוד בבגדיו ויקרעם ואין אחיזה פחותה מטפח והא דוד קרע על נשיא ועל אב ב''ד ושמועות הרעות וסגי ליה בטפח, עכ''ל. וליישב דעת רבינו י''ל שהוא סובר דעד שיגלה לבו בכלל אינו מתאחה הוא דהא דאינן מתאחין נפקא לן בגמ' מדכתיב באלישע ויחזק בבגדיו ויקרעם לשנים ממשמע שנאמר ויקרעם איני יודע שהן שנים אלא מלמד שקרועים ועומדים שנים לעולם ומהתם איכא למשמע דעד שיגלה לבו קרע דבהכי מינכר שהם קרועים לשנים דאי לא קרע אלא טפח לא הוה מינכר שהם קרועים לשנים. והא דקאמר בירושלמי שגילוי הלב באביו ובאמו מפני שבטלה מצות כבוד ההוא טעמא שייך נמי בנשיא ורבו ואב ב''ד והא דגמרינן בגמ' טפח מויחזק דוד בבגדיו אסמכתא בעלמא היא ללמד על אחרים ולא על עצמו ותדע דהא אע''ג דלא כתיב בקרא דדוד שנים קרעים ואמרינן דקורע על נשיא ועל אב ב''ד אינו מתאחה משום דגמרינן מאלישע א''כ ה''ה נמי דלענין גלוי הלב ילפינן מיניה כדפרישית. אבל אי קשיא על רבינו הא קשיא לי למה לא כתב דעל הנשיא קורע מבחוץ דהא ליכא מאן דפליג עליה דרב חסדא דאמר וכן לנשיא. ועוד יש לדקדק בדבריו שכתב בפ''ט מהלכות אבל חכם שמת הכל קורעין עליו עד שמגלים את לבם ומשמע אפילו לא למד ממנו כלום וזו מנין לו וצ''ע: [[ומה שכתב רבינו בד''א ברבו מובהק וכו'.]] במציעתא סוף אלו מציאות (דף ל''ג) אמר עולא ת''ח שבבבל עומדים זה מפני זה וקורעין זה על זה כלומר מפני שלומדין זה מזה. ובפ''ק דקדושין (דף ל''ד) תנא אי זו היא קימה שיש בה הידור הוי אומר זה ארבע אמות אמר אביי לא אמרן אלא ברבו שאינו מובהק אבל ברבו מובהק מלא עיניו: [[ומה שכתב רבינו אפילו לא למד ממנו אלא דבר אחד וכו'.]] בסוף פ' אלו מציאות (דף ל''ג) שמואל קרע מאניה על ההוא מרבנן דאסבריה אחד יורד לאמת השחי ואחד פותח כיון: 


! י 
[[וכל ת''ח וכו'.]] באבות פ''ה חכם אינו מדבר בפני מי שגדול ממנו בחכמה: 


! יא 
[[הרב המובהק שרצה למחול וכו'.]] פ''ק דקדושין (דף ל''ב) פליגי רב חסדא ורב יוסף אי רב שמחל על כבודו כבודו מחול או לא ורב יוסף אמר דמחול ומייתי לה מוה' הולך לפניהם וכיון דיליף מהאי קרא אלמא דאפילו ברבו מובהק עסקינן ורבא ס''ל התם כרב יוסף והוו להו תרי לגבי חד ועוד דרבא בתרא הוא לכך פסק רבינו דכבודו מחול וכן פסקו הרי''ף והרא''ש ז''ל: [[ומה שכתב דאפילו שמחל על כבודו הידור מיהא בעי למעבד.]] גם זה שם: 


! יב 
[[יהי כבוד תלמידך וכו'.]] באבות פרק ד': 

! יג
[[ומה שכתב הרבה חכמה למדתי מחברי וכו'.]] מימרא דרבי חנינא פרק קמא דתעניות ופרק שני דמכות: 

~ הלכות תלמוד תורה - פרק ששי




! א 
[[כל תלמיד חכם מצוה להדרו וכו'.]] פרק קמא דקידושין (דף ל''ב) ת''ר מפני שיבה תקום יכול אפילו זקן אשמאי ת''ל זקן ואין זקן אלא חכם שנאמר אספה לי שבעים איש מזקני ישראל רבי יוסי הגלילי אומר אין זקן אלא זה שקנה חכמה. ומפרש בגמרא דאיכא בינייהו יניק וחכים דלרבי יוסי חייב לעמוד מפניו ולתנא קמא לא. ופסק רבינו כר' יוסי משום דאיסי בן יהודה דאמר התם מפני שיבה תקום אפילו כל שיבה במשמע קאי כוותיה דכיון דדריש שיבה לרבות אפילו זקן אשמאי אלמא זקן באפי נפשיה מידרש ולא קאי אשיבה וליניק וחכים אתא דאי זקן וחכם קאמר למה לי משום חכמה תיפוק לי משום זקנה ואמר התם אביי הלכה כאיסי בן יהודה. וכתב הר''ן שכן נראה מפירוש רש''י ואף על פי שמדברי הרי''ף נראה דסובר דהלכה כתנא קמא: [[ומאימתי חייבין וכו'.]] שם אי זו היא קימה שיש בה הידור זה ארבע אמות וגרסינן תו התם חכם עובר עומד מלפניו ארבע אמות וכיון שעבר יושב: 


! ב 
[[אין עומדין מפניו וכו'.]] שם (קידושין ל''ב) באותה ברייתא ואמרינן בגמרא דהני מילי דבמרחץ לא בבתי גוואי אבל במקום שמותר להרהר בד''ת חייב לעמוד. ורבינו כתב בית המרחץ דומיא דבית הכסא ולכך לא חשש לפרש יותר: [[ואין בעלי אומניות וכו'.]] שם אין בעלי אומניות רשאין לעמוד מפני ת''ח בשעה שעוסקין במלאכתן. ודעת רבינו לומר שרשאין פירוש חייבין כמו לא תהיה לו כנושה דמתרגמינן לא תהא ליה כרשיא וכן כתבו התוספות: [[ומנין שלא יעצים עיניו.]] שם בברייתא יכול יעצים עיניו כלומר כמי שלא ראהו ת''ל ויראת מאלהיך והקשו בגמרא אטו ברשיעי עסקינן ומשני דהכי קאמר יכול יעצים עיניו מקמי דלימטי זמן חיובא דכי מטי זמן חיובא הא לא חזי ליה. וזהו שכתב רבינו ומנין שלא יעצים עיניו מן החכם כדי שלא יראהו: 


! ג 
[[אין ראוי לחכם שיטריח וכו'.]] שם בברייתא ובגמרא: 


! ד 
[[רוכב הרי הוא כמהלך וכו'.]] ג''ז פשוט שם: 


! ה 
[[שלשה שהיו מהלכין וכו'.]] יומא פרק אמר להם הממונה (דף ל''ז). ודע דבגמרא הכי איתא אמר רב יהודה המהלך לימין רבו הרי זה בור. תנן הסגן מימינו וראש בית אב משמאלו. ועוד תניא שלשה שהיו מהלכים בדרך הרב באמצע גדול מימינו קטן משמאלו. תרגמה רב שמואל בר פפא כדי שיתכסה בו רבו והתניא המהלך כנגד רבו ה''ז מגסי הרוח דמצדד אצדודי. ומפרש''י הרי זה בור אפילו בדרך ארץ אינו בקי. כדי שיתכסה בו רבו הא דקתני מימינו לא שילך אצלו אלא מאחוריו ומיהו גדול לימין וקטן לצד שמאל אצל גדול ושניהם אחורי הרב. דמצדד אצדודי לא אצל ממש ולא אחורי ממש אלא שיתכסה בו רבו מקצת צד רבו עכ''ל: [[ורבינו]] כתב הא דשלשה שהיו מהלכים בדרך וכו' והשמיט מאי דאתמר עלה בגמרא ונראה שהטעם מפני שהם דברים פשוטים וכל אדם זהיר בכך מחמת דרך ארץ אבל הא דבשלשה מהלכין בדרך אצטריכא ליה לאשמועינן שלא ילכו זה אחר זה אלא בשורה אחת. ויותר נראה לומר שסמך על מה שכתב פ''ה ולא יתפלל לפני רבו וכו' ואצ''ל שאסור לו להלך בצדו אלא יתרחק לאחר רבו ולא יהא מכוון כנגד אחוריו ואחר כך יתפלל וס''ל דההיא דלא יתפלל אחרי רבו מדין דרך ארץ נגעו בה ואם כן מינה נשמע למהלך: 


! ו 
[[הרואה חכם וכו'.]] מימרא דרבי אבהו פ''ק דקידושין (דף ל''ב): [[והנשיא שמחל וכו'.]] שם ופ''ב דכתובות (דף י''ז): [[כשהנשיא נכנס וכו' עד הופכין פניהם כלפי העם.]] ברייתא בהוריות פרק בתרא (דף י''ג) וכתבה הרי''ף פ''ק דקידושין. וכתבו התוספות דהאי ברייתא מיירי בבית המדרש ודרבי אבהו דלעיל מיירי בשוק והלשון מוכיח כן דהכא אמרינן כשהנשיא נכנס לבית המדרש ובדר' אבהו אמרינן הרואה חכם עובר דמשמע שהוא בשוק ואע''ג דאמרינן בגמרא דהא דיצא לצורך חוזר למקומו ה''מ לקטנים אבל לגדולים לא דה''ל למבדק נפשיה לא כתבו רבינו משום דבתר הכי אמר רבא האידנא דחלשא עלמא אפילו לגדולים נמי: 


! ח 
[[תלמיד שהוא יושב וכו'.]] פ''ק דקידושין (דף ל''ג) מימרא דרבי איבו אמר ר' ינאי וכו' שלא יהא כבודו וכו' שאינו מקבל עול מלכות שמים אלא שחרית וערבית. וכתבו התוספות דה''מ בבית המדרש אבל בחוץ חייב לעמוד אפילו כמה פעמים כדי שלא יראה כמזלזל בכבוד רבו: 


! ט 
[[מי שהוא זקן מופלג בזקנה וכו'.]] שם (דף ל''ג) אמר ר' יוחנן הלכה כאיסי בן יהודה דאמר כל שיבה במשמע ואמרינן תו בגמרא ר' יוחנן הוה קאים מקמי סבי ארמאי רבא מיקם לא קאים הידור עביד להו אביי הוה יהיב ידא לסבי. וסובר רבינו דקימה דר' יוחנן לא מלא קומתו אלא הידור הוה עביד להו וא''כ הידור דרבא היינו בדברים ופסק כאביי ורבא דבתראי נינהו. [[ומ''ש שנאמר מפני שיבה וכו']] היינו כאיסי בן יהודה וכמו שכתבתי. אבל קשה שכיון שרבינו סובר דכל שיבה ואפילו זקן אשמאי מרבה ואפילו כותי מאן פלג ליה לחלק בין זקן כותי לזקני ישראל וי''ל דכיון דחייב אדם בכבוד ישראל יותר מכבוד הכותי כשאמרה תורה תקום אין להשוותם אלא לישראל לקום מפניו ולכותי להידור דברים וליתן יד אבל לא לקום מפניו ואפילו ר' יוחנן הוה מפליג בין סבי ארמאי לסבי יהודאי וכמו שכתבתי בסמוך דלסבי ארמאי לא היה עומד מלא קומתו ולסבי יהודאי היה עומד ואביי ורבא ס''ל דאין להשוותם כ''כ אלא תקום דארמאי היינו להקימם בדברים ובנתינת יד: [[ועל מ''ש רבינו ואינו חייב לעמוד מלא קומתו אלא כדי להדרו]] כתב הטור ואיני יודע למה כתב שאינו חייב לקום מפני הזקן כדי קומתו דהא מהך קרא ילפינן זקן וחכם וכמו שצריך לקום מפני חכם מלא קומתו כך צריך מפני הזקן מלא קומתו. ואפשר שלא אמר שאין צריך לעמוד מפני הזקן מלא קומתו אלא ילד חכם שכיון שצריכין לנהוג בו ג''כ כבוד אין לו להתבזות לקום מפני הזקן אלא יעשה לו הידור אבל כל אדם צריך לקום מפני הזקן מלא קומתו, עכ''ל: 


! י 
[[תלמידי חכמים אינם יוצאים וכו'.]] פרק קמא דבתרא (דף י''ח) רבנן לאו בני מיפק בכלוזא נינהו פירוש לצאת הם בעצמם לחפור ולבנות עם המון העם, שכלוזא ר''ל המון: [[ואין גובין מהם וכו'.]] שם רבנן לא צריכי נטירותא כלומר שתורתן משמרתן: [[ולא לתשורת המלך ואין מחייבין אותם וכו'.]] שם רב חנן רמא כרגא ארבנן א''ל רב נחמן בר יצחק עברת אדאורייתא דכתיב אף חובב עמים כל קדושיו בידיך דהיינו תלמידי חכמים שלא יפרעו מס, ואדנביאי דכתיב גם כי יתנו בגוים עתה אקבצם כלומר אם כלם ישנו בין הגוים מיד אקבצם ואם מעט יחלו וכו', אדכתיבי דכתיב מנדה בלו והלך לא שליט למירמי עליהון כלומר לפי שהיו עסוקים בבנין בית המקדש שהיא מלאכת שמים וה''ה לת''ח ואמר רב יהודא מנדא זו מנת המלך בלו זה כסף גולגלתא והלך זו ארנונא וכתב הרי''ף דהיינו תשורת המלך: [[וכן אם היתה סחורה וכו'.]] פ' לא יחפור (ב''ב כ''ב) אי צורבא מדרבנן הוא נקיט ליה שוקא: [[וכן אם היה לו דין וכו'.]] פ' שבועת העדות (שבועות כ''ט) רב עולא בריה דרב עילאי הוה ליה דינא קמיה דרב נחמן שלח ליה רב יוסף עולא חבירנו עמית בתורה ובמצות ואמרי' התם דלהכי שלח ליה למשרי תגרא כלו' לפסוק דינו קודם שאר בעלי דינין: [[ומושיבין אותו.]] כלומר אע''פ שדינו בעמידה מושיבין אותו כדאיתא בשבועת העדות (שם) האי עשה כלומר ועמדו שני האנשים והאי עשה כלומר את ה' אלהיך תירא לרבות ת''ח עשה דכבוד תורה עדיף. 


! יא 
[[עון גדול הוא וכו' לא חרבה ירושלים וכו'.]] שבת פרק כל כתבי (דף קי''ט): [[וכל המבזה את החכמים וכו'.]] פרק חלק (סנהדרין צ') ואלו שאין להם חלק לעוה''ב וכו' ואפיקורוס. ובגמרא אפיקורוס רב ור' חנינא דאמרי תרוויהו זה המבזה ת''ח. [[ומ''ש והרי הוא בכלל כי דבר ה' בזה]] גם זה שם כי דבר ה' בזה זה אפיקורוס: [[ומ''ש אם בחקותי תמאסו וכו'.]] כך יש ללמוד ממה שכתוב בספרא: 


! יב 
[[אם באו עדים שביזהו וכו'.]] בפרק אלו מגלחין (מ''ק ט''ו) אמרינן דשמתוהו אביי ורבא לההוא טבחא דאתפקר ברב טובי, ובפ''ה דעדיות (דף י''א) תנן שנידו את עקביא מפני שאמר על שמעיה ואבטליון דוגמא השקוה ומינה מייתי בפרק מי שמתו לומר שמנדין למי שמספר אחר מטתן של תלמידי חכמים. ובירושלמי פ' אלו מגלחין מייתי נמי האי מתני' וקאמר עלה הדא אמרה המבזה זקן אפילו לאחר מיתה צריך נדוי. וכתב הריב''ש שנראה שגדול עונש המבזהו בחייו מהמבזהו לאחר מותו וזהו שצריך ריבוי מהכתוב למקלל אביו ואמו לאחר מיתה שיהיה חייב כמוזכר בפרק הנחנקים עכ''ל. וכך הם דברי רבינו: [[וקונסין אותו וכו'.]] ירושלמי כתבו הרי''ף בקמא פ' החובל חד בר נש אפקר לר' יהודה בר חנינא אתא עובדא קמיה ריש לקיש וקנסיה ליטרא דדהבא: [[והמבזה את החכם וכו' ואפילו לאחר מיתה וכו'.]] מפורש בירושלמי פ' אלו מגלחין ובגמרא דידן מונה בכלל דברים שב''ד מנדין עליהם ברכות פ' מי שמתו (שם) המספר אחר מטתו של ת''ח: [[ומ''ש רבינו אבל אם היה החכם חי אין מתירין לו עד שירצה החכם שנידוהו בשבילו.]] נראה דשירצה גרסינן היו''ד בשב''א והרי''ש בפתח, כלומר עד שיפייס החכם שנידוהו בשבילו. והכי משמע קצת בפ' אלו מגלחין (מ''ק י''ז) בההוא טבחא דאתפקר ברב טובי בר מתנא אימנו עליה אביי ורבא ושמתוהו לסוף אזל ופייסיה לבעל דיניה משמע דאי לאו דפייסיה לא הוו שרו ליה. ותניא בסוף פ' החובל (דף צב) כל אלו שאמרו דמי בשתו אבל צערו כלומר שדואג על בשתו אפי' הביא כל אילי נביות אינו נמחל לו עד שיבקש ממנו מחילה. ולא גרסינן עד שירצה היו''ד בחיר''ק והרי''ש בשו''א דמשמע שאפילו בקש ממנו מחילה כמה פעמים ולא נתרצה לו אין מתירין לו שזה דבר תמוה מאד שמאחר שעשה מה שמוטל עליו למה לא יתירו לו. ואע''ג דבפ' בתרא דיומא (דף פ''ז) משמע דלרבו הולך לשאול מחילה אפילו אלף פעמים עד שירצה לו וכתבו רבינו בפ''ב מהלכות תשובה היינו לענין שהוא צריך לפייסו אבל לא לענין שלא יתירו לו נדויו עד שיתפייס: [[וכן החכם עצמו מנדה לכבודו וכו'.]] במ''ק פ' אלו מגלחין (דף ט''ו) תלמיד שנידה לכבודו נידויו נידוי. [[ומ''ש שאין צריך עדים]] אם הע''ה מכחיש אפשר שלמד כן מדאמרינן בר''פ הגוזל בתרא (ב''ק קי''ב) דשליחא דבי דינא מהימן כבי תרי לשמתא א''כ ק''ו לחכם עצמו שהוא נאמן כבי תרי. אבל יש לחלק דשאני התם שהשליח בית דין אינו נוגע בדבר אבל הכא שהחכם נוגע בדבר מנ''ל שיהא נאמן בלא עדים. ובתשובות הריב''ש כתב שהטעם מדאמרינן בפ' אלו מגלחין (מ''ק דף טז) אמר רב יוסף האי צורבא מרבנן עביד דינא לנפשיה במילתא דפסיקא ליה, ופי' בראב''ד לנדותו כלומר כל היכא דידע החכם שע''ה ביזהו אע''פ שאין שם עדים רשאי החכם לעשות הדין לנפשו ולנדותו עכ''ל: [[ומשמע]] מדקדוק דברי רבינו דאין חכם מנדה לכבודו אלא לעם הארץ אבל לחכם אחר לא ואפילו אינו גדול כמוהו ואפילו אינו אלא תלמיד כיון שאינו ע''ה ואע''פ שנידו את עקביא מפני כבוד שמעיה ואבטליון י''ל דכשב''ד הם המנדים אפילו לחכם מנדים מפני כבוד חכם גדול ממנו ולא אמר רבינו שאינו מנדה אלא לע''ה אלא כשהחכם עצמו הוא המנדה. ואע''פ שאפשר לומר דשמעיה ואבטליון שאני שהיו נשיא ואב ב''ד ועוד שהיו קדמונים ונמצאו כל הבאים אחריהם תלמידיהם מ''מ התירוץ הראשון דייק לישנא דרבינו דלעיל בסמוך סתם וכתב שהמבזה את החכם מנדין אותו ולא התנה שהמבזה יהיה ע''ה אלא גבי חכם המנדה לכבוד עצמו. ועי''ל דגם לחכם המבזה חכם גדול ממנו יכול לנדותו וכדאיתא בירושלמי פ' אלו מגלחין גבי ר' ירמיה כו' ונדון אלין לאלין ולא הצריך רבינו שיהיה המבזה ע''ה אלא לענין מ''ש שאינו צריך עדים ומ''מ אם החכם העלוב הוא גדול הדור והמבזה הוא הדיוט בערכו נראה דפשיטא דמודה רבינו שיכול לנדותו לכבודו דכיון דגדול הדור הוא ה''ל כרבו וכמו שכתבו התוס' בפרק אין עומדין והרב פשיטא שמנדה לתלמידו אם הפקיר בו: [[ומ''ש ואם מת החכם וכו'.]] [מ''ק ט''ז.]: [[ומ''ש ואם רצה החכם וכו'.]] יתבאר סוף פ''ז: 


! יג 
[[הרב שנידה לכבודו וכו'.]] ברייתא פרק אלו מגלחין (דף י''ז) מנודה לרב מנודה לתלמיד מנודה לתלמיד אינו מנודה לרב מנודה לעירו מנודה לעיר אחרת מנודה לעיר אחרת אינו מנודה לעירו מנודה לנשיא מנודה לכל ישראל מנודה לכל ישראל אינו מנודה לנשיא: 


! יד 
[[ומ''ש במה דברים אמורים במי שנידה וכו'.]] שם מנודה לתלמיד אינו מנודה לרב הא לכולי עלמא מנודה במאי אי במילי דשמיא אין חכמה ואין תבונה וכו' לנגד ה' אלא לאו לכבוד עצמו: [[על כ''ד דברים מנדין את האדם וכו'.]] מימרא דריב''ל בפרק מי שמתו (ברכות י''ט) ובירושלמי פרק אלו מגלחין: [[המבזה את החכם וכו'.]] מימרא כלשונה בירושלמי פרק אלו מגלחין והכי אמרינן בגמרא דידן בפרק מי שמתו (ברכות י''ט) וכמו שכתבתי למעלה: [[המבזה שליח בית דין.]] בההוא עובדא דרב יהודה בסוף קדושין (דף ע') אמר מאי טעמא שמתיה מר אמר ליה משום דציער שליחא דרבנן: [[הקורא לחבירו עבד.]] פ''ק דקדושין (דף כ''ח) הקורא לחבירו עבד יהא בנדוי כלומר שב''ד מנדין אותו: [[מי ששלחו לו ב''ד וכו'.]] בבא קמא פרק הגוזל ומאכיל (דף קי''ב:) ובירושלמי פ' אלו מגלחין ואי אמר נקוטו לי זמנא נקיטינן ליה ואי לא אתא כתבינן פתיחא עליה פי' שטר שמתא: [[המזלזל בדבר אחד וכו'.]] פ''ה דעדיות (דף י''א) שנידו את אלעזר בן חנוך שפקפק בנטילת ידים ומייתי לה פ' מי שמתו (ברכות י''ט) ובפ' הדר (עירובין ס''ג) רבינא שמית לההוא גברא דקטר חמרא בציניתא בשבת. והקשה הר''ן בר''פ מקום שנהגו דבקצת דוכתי אמרינן דמאן דעבר אדרבנן משמתינן ליה ובמקצת דוכתין אמרינן דלקי משמע אבל שמותי לא. ותירץ דבמילתא דעיקרה דרבנן דכי עקר לה קא עקר לכולא מצוה משמתינן ליה אבל בדבר שעיקרו מן התורה והוא עובר על מה שאסרו בו חכמים מכין אותו מכת מרדות. וקשיא לי [xעי' מל''מ] דהא לנטילת ידים אין עיקר מן התורה אם לא על דרך אסמכתא. לכך נ''ל דמפקפק בדבר מדברי סופרים חמור טפי מעובר על דבר מדבריהם ולפיכך אע''פ שהעובר אינו חייב אלא מכת מרדות המפקפק או המזלזל חייב נידוי. וההיא דרבינא בפרק הדר לא נידהו אלא מפני שזלזל דרמא ביה קלא ולא אשגח ביה וזהו שדקדק רבינו וכתב המזלזל ולא כתב העובר: [[מי שלא קיבל עליו את הדין.]] בפ' הגוזל ומאכיל (ב''ק קי''ב קי''ג) האי מאן דכתבי עליה פתיחא על דלא ציית דינא כיון דאמר צייתנא קרעינן. ויש לתמוה על רבינו שכתב מנדין אותו עד שיתן ולא הוה ליה לכתוב אלא עד שיקבל עליו את הדין והוא עצמו כתב כן בפכ''ה מהלכות סנהדרין. וי''ל שמפני שאין כאן מקום דין זה לא חש למידק וסמך על מה שכתב שם. ואפשר שהשמיענו כאן שאם אחר שאמר צייתנא דינא ראינוהו נשמט מלפרוע מנדין אותו עד שיתן: [[מי שיש ברשותו דבר המזיק וכו'.]] ספ''ק דב''ק (דף ט''ו) וכתובות ס''פ אלו נערות (דף מ''א) משמתינן ליה עד דמסלק הזיקא: [[המוכר קרקע שלו וכו'.]] מימרא דרב אשי פ' הגוזל ומאכיל (ב''ק קי''ד). וכתבו התוספות דה''מ כשישראל קונה ממנו בסך שקונה העובד כוכבים אבל אם העובד כוכבים נותן לו יותר אין לו להפסיד: [[המעיד על ישראל וכו'.]] ג''ז שם מימרא דרבא ואמרינן התם שאם דיניהם כדינינו להשביע על פי עד אחד מותר להעיד ואם הוא אדם חשוב דסמכי עליה כבי תרי אם מותר להעיד או לא סליק בתיקו ולחומרא ולכך סתם רבינו וכתב והוציא ממנו ממון שלא כדין ישראל: [[טבח כהן וכו'.]] בחולין פ' הזרוע (דף קל''ב) אמר רב חסדא האי כהנא דלא מפריש מתנתא להוי בשמתא אמר רבא בר שילא הני טבחי דהוצל קיימין בשמתא עשרין ותרתין שנין ואמרינן עלה למאי הלכתא כלומר למאי הלכתא אמר עשרין ותרתין שנין אילימא דתו לא משמתין להו והא תניא דבמצות עשה מכין אותו עד שתצא נפשו אלא לקנסן בלא התראה: [[המחלל י''ט שני וכו'.]] פסחים פרק מקום שנהגו (דף נ''ב) רב ושמואל דאמרי תרוייהו מנדין על יו''ט שני של גליות: [[העושה מלאכה וכו'.]] פשוט שם: [[המזכיר שם שמים וכו'.]] פ''ק דנדרים (דף ז') וכתבו הרי''ף באלו מגלחין: [[המביא את הרבים לידי חלול השם.]] ירושלמי פ' אלו מגלחין קאמר אעובדא דחוני המעגל דשלח לו שמעון בן שטח אלמלא חוני אתה גוזרני עליך נידוי תמן תנינן שלח לו שמעון בן שטח אמר לו צריך אתה להתנדות שאילו נגזרה גזרה כשם שנגזרה בימי אליהו לא נמצאת מביא את הרבים לידי חילול השם וכל המביא את הרבים לידי חילול השם צריך נידוי: [[המביא את הרבים לידי אכילת קדשים וכו'.]] פ' מי שמתו ברכות (דף כ') ובספ''ב די''ט ופ' מקום שנהגו תודוס איש רומי הנהיג לאכול גדיים מקולסים כלומר בליל פסח כעין הקרבן שלחו לו אילמלא תודוס אתה גוזרנו עליך נידוי שאתה מאכיל את ישראל קדשים בחוץ כלומר שהרואה סבור שהקדישו לשם פסח: [[המחשב שנים וכו'.]] בסוף ברכות (דף ס''ג) אמרינן ששלחו לו לחנינא אחי רבי יהושע שהיה מעבר שנים וקובע חדשים בח''ל שיחזור בו ואם לאו יהא בנידוי ומפרשין התם טעמא משום כי מציון תצא תורה: [[המכשיל את העור.]] כתב הראב''ד כגון המכה את בנו הגדול, עכ''ל. והוא בפ' אלו מגלחין (מ''ק י''ז) אמתא דרבי חזיתיה לההוא גברא דמחי בנו גדול אמרה להוי ההוא גברא בשמתא דקא עבר משום ולפני עור לא תתן מכשול כלומר שמא יבעט באביו מתוך שהוא גדול ונמצא הוא מכשילו ואמרינן התם שלא נהגו חכמים קלות ראש בנידויה. ויש לתמוה על הראב''ד שפירש דבר זה יותר מכל הדברים המוזכרים כאן. ואפשר שטעמו לומר אע''פ שבגמרא לא נזכר אלא המכה את בנו גדול יפה כיון רבינו לכתוב המכשיל את העור ללמדנו דמכה בנו הגדול לאו דוקא וזהו שכתב הראב''ד כגון: [[המעכב את הרבים וכו'.]] ירושלמי פרק אלו מגלחין תמן תנינן שלח לו ר''ג אם מעכב אתה את הרבים נמצאת מכשילן לעתיד לבא לא נמצאת מעכב את הרבים מלעשות מצוה שכל המעכב את הרבים מלעשות מצוה צריך נידוי: [[טבח שיצאת טרפה וכו'.]] סנהדרין פ' זה בורר (דף כ''ה) ההוא טבחא דנפק טרפה מתותי ידיה שמתיה רב נחמן: [[טבח שלא בדק וכו'.]] פ''ק דחולין (דף י''ח) ההוא טבחא דלא סר סכינא קמיה דרבא בר חנינא שמתיה. וכבר כתב הטור ביורה דעה סימן י''ח שדין זה אינו נוהג עכשיו: [[המקשה עצמו לדעת.]] מימרא דרב בנדה פ' כל היד (דף י''ג): [[מי שגירש את אשתו וכו'.]] פ''ב דכתובות (דף כ''ח) לוה ממנה כלומר מגרושתו בנכסי אביה כלומר בנכסי מלוג אינה נפרעת אלא על ידי אחר כלומר ולא ע''י עצמה שלא יקרבו בדברים ואי אתו לקמן לדינא משמתינן להו: [[חכם ששמועתו רעה.]] באלו מגלחין (דף י''ז) ההוא צורבא מרבנן דהוו סנו שומעניה ושמתיה רב יהודה: [[המנדה מי שאינו חייב נידוי.]] שם. שר''ל נידה את מי שלא היה חייב נדוי וא''ל אידך אדרבה ואמרו דנדוי האחר הוי נדוי: [[וכתב]] הראב''ד א''א דבר זה הוציא ממעשה דר''ל וכו', עכ''ל. וי''ל שסובר רבינו שאם לא היה הוא מנדה אותו אלא היה בא לב''ד הם היו מנדין אותו דאל''כ היאך חל נדויו. והר''ש בר צמח בתשובה תירץ בשם ה''ר שם טוב שרבינו מיירי במי שרגיל בכך שב''ד נזקקין לנדותו: [[כתב]] הרמ''ך ובלבד שיהא זה שאינו חייב נדוי ת''ח אבל אם אינו ת''ח למה יהיה חייב נידוי המנדה הלא אם בזה הת''ח לע''ה בכל בזיונות שבעולם אין מנדין אותו. ומההיא דר''ל אין להביא ראיה דשמא נידה ת''ח גדול ממנו תדע שהצריכוהו ללכת לפני נשיא ואם לא היו מספקין אותו באדם גדול למה ילכו לפני נשיא יתיר אותו פחות שבהם. כן נראה עיקר וכן שמעתי שמורים חכמים לתלמידים אבל לא דרשינן ליה בפרקא, עכ''ל: [[כתב]] הראב''ד ויש אחרים הרבה וכו' ואיכא טובא, עכ''ל. ההיא דחכם שהורה להתיר במים שאין להם סוף היא בסוף יבמות (דף קכא.) וכתבה רבינו בסוף הלכות גירושין. וההיא דבית דין שנזקק לשאלה למי שעבר על נדרו היא בספ''ב דנדרים (דף כ'.) וכתבה רבינו בפרק שני מהלכות נזירות. והטעם שלא מנאם כאן רבינו מפני שלא מנה כאן אלא הדברים שמנדים עליהם בין איש בין אשה והנך אינם אלא באיש חכם. ומצאתי כתוב בשם בעל הבתים וז''ל נ''ל שהרב לא הביא אלא אותם שמנדים עליהם עכ''פ ומפני זה לא הביא חכם שהורה במים שאין להם סוף ולא בית דין שנזקקין לשאלה שסתם אלו חכמים ואין מנדין חכמים אלא נשמטים שלא לנדותם אע''פ שחייבים נידוי ואע''פ שהביא חכם ששמועתו רעה מפני שכיון ששמועתו רעה יצא מכלל חכם. ומפני זה הטעם שכתבנו לא הביא המארס בתוך תשעים יום שהרי אם ברח פטור מן הנדוי, עכ''ל: [[ועוד]] אחרת כתב רבינו ירוחם בשם הראב''ד בני אדם העושים מלאכה בעוד שיש מת בעיר ועדיין לא נקבר חייבין נידוי אלא א''כ יש חבורות בעיר כדאיתא בפ' אלו מגלחין (מ''ק כ''ז:) וי''ל שזו בכלל מה שכתב המזלזל בדבר אחד מדברי סופרים ותשובה זו שייכא גם באותה שכתבתי בסמוך בהשגה: [[כתב]] בקונדריסין ומלבד אלו הכ''ד מצינו במקומות אחרים והם מי שעושה קלים וחמורים או ג''ש לעקור דבר מן התורה או ששואל דבר שא''א והיא בהקומץ רבה [ל''ז.] והמגיס דעתו כלפי שמים מעובדא דחוני המעגל וכן מי שיש לו ערעור עם חבירו בדבר אחד ומסר אותו דבר לשלטון או לשופט דמשמתינן ליה עד דמייתי ליה וקיימי בבי דינא והוא בהגוזל זוטא (ב''ק קי''ג:). וכן ת''ח שמחזיק במחלוקת כנגד הרבים שמנדין אותו כדי שלא ירבו מחלוקת בישראל ומייתי לה פ' הזהב (מציעא נ''ט). ובספ''ק דשבת (דף י''ט:) איכא אחרינא ההוא תלמידא דאורי בחדתא דארגיז כר''ש שמתיה רב המנונא משום דבאתריה דרב הונא לא איבעי ליה למעבד הכי. ובסוף מציאת האשה [ס''ט.] איכא אחרינא בשמתא להוי מאן דלא יימר ליה ענן ענן ממקרקעי או ממטלטלי. ובפ''ק דקידושין (כ''ה) איכא אחרינא סבי דניזוניא לא אתו לפרקא דרב חסדא א''ל לרב המנונא זיל צנעינהו. ובפ' ר' אליעזר דמילה (שבת ק''ל) איכא אחרינא קריבו ליה רישא דטווסא בחלבא א''ל אמאי לא תשמתינהו. והמזלזל בנטילת ידים והיא במס' עדיות (דף י''א). ובירושלמי העושה דבר שלא כשורה צריך נידוי וכן בבבל שאין דנין דיני קנסות כתב הרי''ף מנהג בשתי ישיבות שמנדין אותו עד דמפייס לבעל דינו. והגאונים כתבו אחרת אומן המכוין מלאכתו במועד דאמרינן שתאבד ואין המלאכה שלו וממון אין לו לקונסו בכדי שוויה שקונסין אותו בשמתא ונידוי, עכ''ל. ואין מכל אלו תפיסה על רבינו דכלהו כי דייקת בהו הוו בכלל כ''ד דברים אלו שכתב רבינו. שהמגיס דעתו כלפי שמים היינו ההיא דמביא רבים לידי חילול השם. ומי שיש לו ערעור עם חבירו ומסר אותו דבר לשלטון הוי בכלל מי שלא קבל עליו את הדין. ות''ח שמחזיק במחלוקת כנגד הרבים הוא בכלל המבזה את החכם דרבים לגבי יחיד ה''ל כרב אצל תלמיד. וההיא דסוף פרק קמא דשבת וההיא דפ''ק דקידושין הוו נמי בכלל המבזה את החכם. וההיא דפרק מציאת האשה אינה ענין לכאן דהכא לא מני אלא מי שעושה דבר שב''ד מנדין אותו עליו ושם לא היה אלא שגזר עליו שמתא שילך ויאמר אותו שליחות. וההיא דפרק ר' אליעזר דמילה והמזלזל בנטילת ידים ואומן המכוין מלאכתו במועד הם בכלל מזלזל בדבר אחד מד''ס. ומי שעושה קלים וחמורים או גזרה שוה לעקור דבר אחד מן התורה או שואל דבר שאי אפשר הם בכלל מזלזל בדברי תורה או המבזה את החכם: 

~ הלכות תלמוד תורה - פרק שביעי




! א 
[[חכם זקן בחכמה וכו'.]] פ' אלו מגלחין (דף יז) אמר רב אויא באושא התקינו אב ב''ד שסרח אין מנדין אותו אלא אומרים לו הכבד ושב בביתך חזר וסרח מנדין אותו מפני חלול השם ופליגא דר''ל דאמר כל חכם שסרח אין מנדין אותו בפרהסיא שנאמר וכשל גם נביא עמך לילה כסהו כלילה ופסק כר''ל משום דאיהו מארי דגמרא טפי מרב אויא ועוד דבירושלמי שאכתוב בסמוך משמע כוותיה. וז''ש אין מנדין אותו בפרהסיא לעולם כלומר אפילו חזר וסרח כמה פעמים. [[ומ''ש אא''כ עשה כירבעם בן נבט וחביריו]] בירושלמי פ' אלו מגלחין ר' יעקב בר אידי בשם רב ששת נמנו באושא שלא לנדות זקן ואתיא כי הא דא''ר שמואל בשם ר' אבהו זקן שאירע בו דבר אין מורידין אותו מגדולתו אלא אומרים לו הכבד ושב בביתך ביומוי דר' ירמיה אתא עקא על טבריה שלח בעי מנרתא דכספא גבי ר' יעקב בר בון שלח א''ל עדיין לא שב ירמיה מרעתו ובקש לנדותו והוה ר' חייא בריה דר' יצחק עטושיא יתיב תמן א''ל שמעתי שאין מנדין זקן אא''כ עשה כירבעם בן נבט וחביריו. ומיהו קשה דמסיק התם א''ל דוגמא השקוה וכירבעם בן נבט עשה ונדון אלין לאלין וצרכון משתריא אלין מן אלין. ואפשר לומר שרבינו ז''ל סובר דשלא כהלכה עשו דס''ל כרב אויא ולא קי''ל כותיה אלא כר''ל וההיא דדוגמא השקוה לא קשיא דאיכא למימר בצנעה נידוהו ומינה איכא למשמע דהא דאין מנדין דוקא בפרהסיא אבל בצנעה מנדין ועובדא דר' אליעזר שברכוהו נמי איכא למימר דבצנעה ברכוהו. ועוד י''ל דההיא דר' אליעזר מפני שלא ירבו מחלוקת בישראל שאני: [[ומ''ש אבל כשחטא שאר חטאות מלקין אותו בצנעה.]] בירושלמי פרק בתרא דהוריות ר' אחא בשם ר''ל כהן משיח שחטא מלקין אותו בב''ד של כ''ג אין תימר בב''ד של כ''ג עלייתו ירידה היא לו כלומר שהוא בפרהסיא. רשב''ל אומר נשיא שחטא מלקין אותו בב''ד של שלשה. ומשמע לרבינו דדין נשיא ואב ב''ד וחכם זקן שוה דהא בכל חד מנייהו איכא חילול השם כשמזלזלין אותו בפרהסיא והכי משמע קצת מדאמרינן על מאי דקאמר רב אויא אב ב''ד שסרח אין מנדין אותו וכו' ופליגא דר''ל דאמר ת''ח שסרח אין מנדין אותו בפרהסיא: [[ומ''ש ואומרין לו הכבד ושב בביתך.]] מפורש בירושלמי שהבאתי וגם בתלמודא דידן אמר הכי רב אויא ולא פליג עליה ר''ל אלא במאי דאמר חזר וסרח מנדין אותו אבל לא במאי דאמר אומרים לו הכבד ושב בביתך והכי איכא לפרושי לישנא דר''ל אין מנדין אותו בפרהסיא דהיינו לומר שאין אומרים פלוני יהא בנידוי אבל בצנעא מנדין אותו והיינו שאומרים לו הכבד ושב בביתך שמלת פרהסיא אפשר לפרשה שיש בכללה גם כן כאילו אמר בפירוש כלומר שאין מנדין אותו בפירוש אלא בצנעה כלומר בהעלם שאומרים לו הכבד ושב בביתך: [[ומ''ש וכן כל ת''ח שנתחייב נידוי אסור לב''ד לקפוץ ולנדותו וכו'.]] בפ' אלו מגלחין (מ''ק י''ז) מר זוטרא חסידא כי מיחייב צורבא מרבנן שמתא משמית נפשיה והדר משמית לדידיה הרי שלפעמים היה מנדה לצורבא מרבנן. ורב יהודה נמי שמית לההוא צורבא מרבנן דסנו שומעניה כדאיתא בפ' אלו מגלחין (שם) , וכי היכי דלא ליפלוג אריש לקיש דאמר תלמיד חכם שסרח אין מנדין אותו ואמאי דאמרינן בירושלמי אין מנדין זקן אלא אם כן עשה כירבעם בן נבט וחביריו צריך לומר דההיא דר''ל ודירושלמי בחכם זקן בחכמה כלומר שהוא מופלג בחכמה וההיא דמר זוטרא בחכם שאינו מופלג בחכמה דההוא מנדין אותו אלא שאין לקפוץ לנדותו מהרה כדאשכחן במר זוטרא שהיה מצטער על שהיה צריך לנדותו והיה מנדה עצמו תחלה להראות שהיה מצטער בצערו. ולא כתב רבינו שינדה עצמו תחלה כדמר זוטרא משום דההיא מדת חסידות הוה ומ''מ יש ללמוד שאין לקפוץ ולנדותו מהרה: [[ומ''ש וחסידי החכמים היו משתבחים שלא נמנו לעולם לנדות ת''ח אע''פ שנמנין עליו להלקותו.]] בפרק אלו מגלחין (מ''ק י''ז) אמר רב פפא תיתי לי דלא שמתי צורבא מרבנן מעולם אלא כי קא מיחייב צורבא מרבנן שמתא היכי עביד כי הא דבמערבא מימנו אנגידא דצורבא מרבנן ולא מימנו אשמתא: [[ומ''ש ואפילו מכת מרדות נמנין עליו להכותו.]] כלומר אפילו לא עבר אלא על דברי חכמים נמנין עליו להכותו מכת מרדות. וזה מבואר בפ' מקום שנהגו (פסחים נ''ב) בעובדא דמר נתן אסיא אתא מבי רב לפומבדיתא ביו''ט של עצרת: [[כתב]] הרמ''ך תימה א''כ שאין מנדין בפרהסיא וכו' אמאי היה ר''ל מנודה בשביל שנידה אדם הלא לא עשה כירבעם ואע''פ שהירושלמי מפרש כדבריו אינו עיקר כי חולק על הגמרא שלנו ממעשה דר''ל וממעשה דרבי אליעזר שנידוהו וצ''ע רב פפא אמאי היה משתבח בעצמו כשלא היה מנדה תלמיד והלא נידו חכמי ישראל את רבי אליעזר בן הורקנוס שהוא מכריע את כלם, עכ''ל. ומה שהקשה אמאי היה ר''ל מנודה בשביל שנידה אדם אחד וכו' לא ידענא מאי קאמר שב''ד לא נידוהו. ועוד דהתם לאו בפרהסיא היה. ועוד דלא אמרו אלא דאין מנדין לכתחלה אבל אם נידוהו מנודה הוא. ומה שהקשה מרבי אליעזר שברכוהו כבר כתבתי טעם לדבר: 


! ב 
[[וכיצד הוא הנידוי וכו'. ומה שכתוב וארור בו אלה וכו'.]] פרק שבועת העדות (שבועות ל''ו): 


! ד 
[[מנודה אסור לספר ולכבס.]] ברייתא פ' אלו מגלחין (מ''ק ט''ו): [[כתב]] הרמ''ך תימה אמאי לא הזכיר נעילת הסנדל כדאשכחן בר' אליעזר (ב''מ נ''ט) שחלץ מנעליו ובירושלמי מפרש בהדיא שאסור בנעילת הסנדל. ומכל מקום צ''ע בגמרא דידן מאי טעמא לא פשט מדרבי אליעזר דמנודה אסור בנעילת הסנדל ושמא י''ל דר' אליעזר מלתא יתירא עבד כשחלץ מנעליו תדע דהא ישב לו על גבי קרקע. ומנהג בכל ארץ ספרד שהמנודה חולץ מנעליו עכ''ל: [[ומ''ש רבינו ואין מזמנין עליו ולא כוללין אותו וכו'.]] כתבו ההגהות בשם הרוקח שהטעם דכיון שנידוהו מאחר שיבדל מקהל הגולה אם צרפוהו עמם היכן היא קללתן ומה הועילו בתקנתן אינו ראוי לצרפו שכבר הבדילוהו מאגודתן עכ''ל: [[ומ''ש רבינו ולא יושבין עמו בד' אמות.]] נלמד מעובדא דר' אליעזר בפ' הזהב (ב''מ שם) שברכוהו וישב לו ר''ע ברחוק ד' אמות ממנו: [[ומ''ש אבל שונה וכו'. עד ושוכר.]] ברייתא פרק אלו מגלחין (מ''ק דף טז.): [[ומ''ש ואם מת בנידויו.]] פ' אלו מגלחין (שם) ובפ''ה דעדיות: 


! ה 
[[יותר עליו המוחרם וכו' עד כדי פרנסתו.]] ברייתא פרק אלו מגלחין: 


! ו 
[[ומי שישב וכו'.]] שם מימרא דרבי יהודה בר שמואל בר שילת: 


! ז 
[[בכמה מתירין וכו' ויחיד מומחה וכו'.]] בפרק קמא דנדרים (דף ח') יחיד מומחה שרי שמתא וסובר ז''ל דהיכא דאין יחיד מומחה מתירין שלשה הדיוטות כמו בנדר דהא נידוי נדר הוא דאמרינן בס''פ ד' מיתות (סנהדרין סח) בעובדא דרבי אליעזר הותר הנדר: [[כתב]] הראב''ד בכמה מתירין הנידוי וכו' א''א זה אינו כן וכו' או יחיד מומחה, עכ''ל: [[ויש לתלמיד וכו'.]] בפ''ק דנדרים (דף ח') שמע מיניה לא שרי למשרא נדרא באתרא דרביה ושמתא אפילו באתרא דרביה. כתב הרמ''ך צ''ע למה לא הזכיר דלאפקירותא אינו יכול להתיר עד לאחר שלשים יום אפילו יפייס לבעל דיניה והיה לו להזכיר נמי כי נידוי שלנו כנזיפה שלהם, עכ''ל. ויש לומר שסובר רבינו שאם פייס לבעל דינו מתירין לו מיד והכי משמע בפרק אלו מגלחין (דף ט''ז.) גבי ההוא טבחא דאתפקר בר' טובי בר מתנא: 


! ט 
[[שלשה שנידו וכו'.]] פרק אלו מגלחין (מועד קטן ט''ז) אמר אמימר הלכתא הני תלתא דמשמתו אתו בי תלתא אחריני ושרו ליה כלומר והוא שחזר בו מאותו דבר שנידוהו בשבילו דאם לא כן אין התרתם כלום: 


! י 
[[מי שלא ידע וכו'.]] ברייתא שם: 


! יא 
[[נידוי על תנאי וכו'.]] מימרא פ''ק דמכות (דף י''א): [[תלמיד חכם שנידה וכו'.]] פ' אלו מגלחין (מ''ק י''ז) ת''ח מנדה לעצמו ומיפר לעצמו ואיתא נמי בפ''ק דנדרים (דף ז':) וכתב הר''ן וז''ל כתב הרשב''א דוקא היכא דלא הוי בר נידוי כי ההיא דאיתא התם דמר זוטרא חסידא כי הוה מיחייב בר בי רב שמתא משמית נפשיה ברישא משום יקרא דבר בי רב אבל כשנידה עצמו על דבר שהיה חייב עליו נידוי לאו כל כמיניה להתיר עצמו והקשו עליו אם כן היכי מקשה תלמודא פשיטא מקמי דאמר כי הא דמר זוטרא אדרבא הל''ל אמאי, לפיכך אמרו דבכל ענין שנידה לעצמו מופר לעצמו וכן דעת הרמב''ם, וראיתי לקצת המפרשים דל''ג פשיטא אלא ה''ג ומיפר לעצמו כי ההיא דמר זוטרא ולמי שגורס כן דברי הרשב''א נכונים בטעמם עכ''ל: [[כתב]] הראב''ד ת''ח שנידה עצמו א''א זה אינו מחוור וכו' יעקב למה לא התירו עכ''ל. נראה שטעמו מפני שהוא סובר כדעת הרשב''א דבסמוך דלא אמרו ת''ח מיפר לעצמו אלא כי שמית נפשיה כי ההיא דמר זוטרא דוקא ומשום הכי מקשה לרבינו. ומה שהקשה יהודה למה לא התיר לעצמו י''ל דע''כ לא אמר רבינו אלא כשנידה עצמו סתם לא כשנידה עצמו לעשות דבר פלוני לפלוני כההיא דיהודה דההיא אין מתירין לו אלא מדעת אותו פלוני וצריך התרת חכם כמו בשאר כל אדם: ומ''ש ועל כל זה ק''ל למה לא התירו יעקב. י''ל שמאחר שקיים מה שנדר שהעלה עמו את בנימין והציגו לפני יעקב כמו שכתב רבינו בחיי היה סבור שלא היה צריך התרה: 


! יב 
[[מי שנידוהו בחלום וכו'.]] בפ''ק דנדרים (דף ח') אמר ר' יוסף נידוהו בחלום צריך עשרה בני אדם להתיר לו והוא דתנו הלכתא אבל מתנו ולא תנו לא ואי ליכא דתנו הלכתא אפילו מתנו ולא תנו ואי ליכא ליזיל וליתיב אפרשת דרכים ויהיב שלמא לבי עשרה עד דמקלעי ליה עשרה דגמרי הלכתא א''ל רבינא לרב אשי ידע מאן שמתיה מהו דלישרי ליה א''ל לשמותיה שויוה שליח למשרי ליה לא שויוה שליח א''ל רב אחא לרב אשי שמתוה ושרו ליה בחלמיה מאי א''ל כשם שא''א לבר בלא תבן כך א''א לחלום בלא דברים בטלים. פי' והוא דתנו הלכתא כלומר גמרא אבל מתנו משנה לא, ויש בנוסחת רבינו בספרים דידן חסרון וכן צריך להגיה לא מצא מתירין לו אפילו עשרה ששונים משנה לא מצא מתירין לו עשרה שיודעים לקרוא בתורה וכן מצאתי בספר מוגה שכך כתב הטור בסימן של''ד בשם רבינו ואף על פי שלא אמרו בגמ' שמתירים לו היודעים לקרות בתורה אפשר דמסברא אמר רבינו כן ויותר נראה שהיה כתוב כן בנוסחא שלו בגמרא, ואין לתמוה למה השמיט רבינו הא דאמר בגמרא ליתיב בפרשת דרכים ויהיב שלמא לבי עשרה דהיינו שרבינו מפרש לומר שעל ידי כך יקבץ עשרה דמתנו כדי שיתירו לו ולאו למימרא שנתינת השלום מעלה ומורדת כמו שפירשו המפרשים. [[ומ''ש טורח אחריהם עד פרסא]] צ''ע מנין לו ואפשר דמדקאמר ליתיב אפרשת דרכים משמע ליה דסתם פרשת דרכים לא הוי עד פרסא דתוך פרסא הוא כרמים וכיוצא בו ויש הוכחה לדבר מדאמרינן [ברכות כ''ט:] גבי תפלת הדרך ועד כמה עד פרסא וכפי מה שפירשו בו המפרשים: 


! יג 
[[מי שנידוהו בפניו וכו'.]] מימרא דר' אילא פרק א' דנדרים (דף ז' ע''ב) כתבה הרי''ף באלו מגלחין: [[ואין בין נידוי להפרה כלום וכו'.]] שם. [[ומ''ש כשיחזור המנודה למוטב]] פשוט הוא: [[ואם ראו בית דין וכו'.]] זה פשוט שב''ד רשאין לעשות סייג לתורה: [[אע''פ שיש רשות לחכם לנדות לכבודו וכו' ולא עוד אלא שמוחלים למחרף וכו'.]] בפ' בני העיר (מגילה כ''ח) מימי לא עלתה קללת אדם על מטתי כי הא דמר זוטרא חסידא כי הוה סליק לפורייה הוה שרי ומחיל לכל דמצער ליה: [[ומ''ש וחכמים גדולים וכו'.]] בירושלמי פ' אלו מגלחין ריב''ל שלח בתר חד בר נש תלתא זמנין ולא אתא שלח א''ל אילולי דלא חרמי בר נש מן יומאי הוינא מחרם לההוא גברא שעל כ''ד דברים מנדים וזה אחד מהם: [[ומ''ש בד''א כשביזהו וכו'.]] לפי שממה שכתבתי בסמוך משמע שצריך למחול אף על גב דלא מפייסי ליה וביומא (דף כ''ב כ''ג) אמרינן דכל היכא דלא פייסיה כל תלמיד חכם שאינו נוקם ונוטר כנחש לאו תלמיד חכם הוא תירץ רבינו דהא בצנעה הא בפרהסיא. משום כבוד התורה: [[כתב]] הריב''ש בשם הראב''ד אף על פי שאמרו בפרק קמא דקידושין (דף ל''ב) הרב שמחל על כבודו כבודו מחול היינו מידי דלית ביה בזיון אלא שבאותם הדברים שאדם חייב לנהוג בו כבוד מחמת תורתו כגון לעמוד מפניו וכיוצא בזה אבל על בזיונו אינו יכול למחול אדרבא אסור לו למחול שהתורה מתבזית בכך ודמי למאי דאמרינן התם האב שמחל על כבודו כבודו מחול דליכא למימר שיהא האב יכול למחול לבן שיאמר לו דברי חרופין וגדופין והיינו דאמרינן בפרק שני דיומא שהתלמיד חכם צריך שיהא נוקם ונוטר כנחש, עכ''ל: 

# הלכות עבודת כוכבים וחקותיהם

~ הלכות עבודת כוכבים וחקותיהם - פרק ראשון




! ג 
[[ובן ארבעים שנה הכיר אברהם את בוראו.]] כתב הראב''ד א''א יש אגדה וכו' מנין עק''ב עכ''ל. ואגדה זו היא ספ''ג דנדרים [ל''ב.] והגהות כתבו בשם הרמ''ך שאפשר לקיים זה וזה דבן שלש שנים היה כשהתחיל לחשוב ולשוטט במחשבתו להכיר בוראו אבל כשהיה בן ארבעים השלים להכירו. ורבינו כתב העיקר שהוא גמר ההיכרא דהיינו כשהיה בן ארבעים. וצ''ל שהיה גורס ר' יוחנן ורבי חנינא דאמרי תרוייהו בן ארבעים שנה הכיר אברהם את בוראו ולא בן מ''ח כמו שהוא בספרים: [[והיה מהלך וקורא וכו' עד שהגיע לארץ כנען.]] כתב הראב''ד ותמה אני וכו' עד שבא אברהם ושיבר צלמי אביו עכ''ל. מ''ש לפי שהיו מתחבאים מהם אינה טענה שהרי נמרוד וכל מלכותו בפרהסיא היו עובדים הצלמים ובני אדם היו מוכרים צלמים בחניות כמ''ש חז''ל שהיה תרח מוכר צלמים. ולענין התימה שתמה יש לומר דמעיקרא ליתא שאברהם היה בבבל ושם ועבר היו בארץ כנען ושם לא שיבר אברהם הצלמים אלא שהיה קורא ומכריז אמונת היחוד ושם ועבר היו מודיעים דרך ה' לתלמידיהם אבל לא נתעוררו לקרוא ולהכריז כמו אברהם ועל כן גדלה מעלתו ביותר: 

~ הלכות עבודת כוכבים וחקותיהם - פרק שני




! ב 
[[ואפילו להסתכל בדמות הצורה אסור.]] שבת פרק שואל (דף קמ''ט) ת''ר כתב המהלך תחת הצורות ותחת הדיוקנות אסור לקרותו בשבת ודיוקנא עצמה אף בחול אסור להסתכל בה משום שנאמר אל תפנו אל האלילים ומפרש רבינו דהני דיוקנות של עבודת כוכבים הן, ואם תאמר הא אמרינן עלה מאי משמע אמר ר' חנן אל תפנו אל מדעתכם ואי כפירוש רבינו דהני דיוקנות של עבודת כוכבים מאי בעי מאי משמע הא פשטיה דקרא הכי משמע שלא יפנה ויביט אל האלילים. ונ''ל דמשמע ליה דאל תפנו היינו שלא יפנה ללכת בדרכיהם ולא לאסור להסתכל בצורה אתא ולהכי בעי מאי משמע ומהדר ליה דנדרוש ביה אל תפנו אל מדעתכם דהיינו בהסתכלם בצורת העבודת כוכבים: 


! ג 
[[ולא עבודת כוכבים בלבד הוא שאסור לפנות אחריה וכו'.]] חגיגה (דף י''א) פ' אין דורשין כל המסתכל בארבעה דברים ראוי לו כאילו לא בא לעולם מה למעלה מה למטה מה לפנים מה לאחור. ויתר דבריו הם מבוארים: [[כך אמרו חכמים אחרי לבבכם וכו'.]] בסוף פ''ק דברכות (דף י''ג). [[ומ''ש שאין בו מלקות,]] על הכלל שבידינו לאו שאין בו מעשה אין לוקין עליו: 


! ד 
[[מצות עבודת כוכבים כנגד כל המצות וכו'.]] בפרק שני דהוריות (דף ח') ובספרי פרשת שלח: 


! ה 
[[ישראל שעבד עבודת כוכבים וכו'.]] פ''ק דחולין (דף ד') אסיקנא דמומר לעבודת כוכבים הוי מומר לכל התורה כולה. וישוב לשון רבינו כך הוא ישראל שעבד עבודת כוכבים הרי הוא כעובד כוכבים לכל דבריו כענין שנמצא שמומר לעבודת כוכבים הרי הוא מומר לכל התורה כולה. והוצרך לכתוב זה אע''פ שמתחלת דבריו למדנו כן כדי לתפוס לשון האמור בגמרא מומר לעבודת כוכבים הרי הוא מומר לכל התורה כולה: [[כתב]] הראב''ד ישראל כו' א''א אף על פי כן וכו' או ליטלו מעצמו, עכ''ל. ורבינו לא נזקק לכתוב חילוק זה מפני שאינו כתוב בגמרא: [[וכן האפיקורסים מישראל.]] כלומר אע''פ שאינן עובדים כוכבים אינן כישראל לכל דבר. [[ומ''ש ואין מקבלין אותם בתשובה.]] נלמד מדאמר אלישע אחר ששמע מאחורי הפרגוד שובו בנים שובבים חוץ מאלישע שיודע רבו ומתכוין למרוד בו. ואמרינן נמי בפ''ק דחולין דאין מקבלין קרבן ממומר לנסך את היין ולחלל שבתות בפרהסיא: [[ומ''ש והאפיקורוסים הם התרים וכו'.]] מפני שכפי מה שכתב בהלכות תשובה אלו אינן נקראים אפיקורוסים לכך אמר והאפיקורוסים שאני מזכיר כאן אינם האפיקורוסים הנזכרים בהלכות תשובה שאותם כופרים באלהות והיינו מומר לעבודת כוכבים ואותם מקבלים אותם בתשובה כמו שנתבאר בהלכות תשובה סוף פ' שלישי אבל האפיקורוסים הנזכרים כאן הם התרים וכו': [[כתב]] הרמ''ך תימה הוא זה דהא מפורש בגמרא בהדיא דמקבלין אבל אינו מאריך ימים דכל דפריש ממינות מת מיד ורב חסדא היה מקבלן בתשובה ואמר להו טרחו לה בזוודתא והכי פירושא דקרא אע''פ שישובון לא ישיגו ומי יוכל לומר שלא נקבל לכל בעלי תשובה וצ''ע עכ''ל. וזה שכתב הרמ''ך הוא בפ''ק דע''ז (דף י''ז) ולא קאמר התם שקבלם רב חסדא: [[ומ''ש אסור לספר עמהם וכו'.]] הכי אמרינן (סנהדרין ל''ח:) דהא דכתיב אל תען כסיל כאולתו היינו באפיקורוס ישראל דפקר טפי: 


! ו 
[[כל המודה וכו'.]] כריתות (דף ג'): [[לפיכך תולין וכו' ושניהם נסקלין.]] כך פשוט במשנה פרק נגמר הדין (דף מ''ה): 


! ז 
[[אין המגדף חייב וכו'.]] בסנהדרין פ' ארבע מיתות (דף נ''ה נ''ו) תנן המגדף אינו חייב עד שיפרש את השם ובברייתא בגמרא יכול לא יהא חייב אלא על שם המיוחד בלבד מנין לרבות כל הכנויין ת''ל איש כי יקלל אלהיו מ''מ דברי ר''מ וחכמים אומרים על שם המיוחד בסקילה ועל הכנויין באזהרה וידוע דהלכה כחכמים. [[ומ''ש ויברך אותו בשם מן השמות וכו'.]] שם תנא עד שיברך שם בשם מה''מ אמר שמואל דאמר קרא ונוקב שם ה' בנקבו שם יומת ופירש''י להכי הדריה בהאי קרא לומר עד שיקוב שם בשם. אך ק''ל דתנן בההוא פרקא גבי מקלל אביו ואמו קללם בכינוי ר''מ מחייב וחכמים פוטרים ואמרינן בגמרא דטעמא דרבנן משום דכתיב בנקבו שם יומת מה ת''ל שם לימד על מקלל אביו ואמו שאינו חייב עד שיקלל בשם ופירש''י אם אינו ענין לו דהא כתיב ונוקב שם תנהו ענין למקלל אביו ואמו והא ודאי חכמים לית להו לשמואל דאל''כ היכי מצו ילפי מהאי קרא למקלל אביו ואמו הא לגופיה איצטריך וכ''כ רש''י דחכמים לא ס''ל הא דדרשינן לעיל מהאי קרא עד שיברך שם בשם דאפי' לא ברך שם בשם מחייבי רבנן ומאחר שפסק רבנו כאן כההיא דשמואל היאך פסק בפ''ה מהל' ממרים כחכמים שאם קלל אביו ואמו בכנוי פטור. ואפשר לומר שרבינו פוסק גבי מקלל אביו ואמו כחכמים וגבי מגדף כסתם ברייתא דתנא אינו חייב עד שיברך שם בשם דנהי דחכמים לא סבירא להו טעמא דשמואל מ''מ כיון דחזינן דההיא ברייתא סתמא אתנייא וליכא מאן דפליג עלה כוותה נקטינן דאפשר דמקרא אחרינא מפיק לה ולא מקרא דאמר שמואל כנ''ל. ומ''מ צ''ע מנ''ל שרבינו שאם בירך שם המיוחד באחד מן הכנויים שחייב דילמא בעינן שיברך בשם המיוחד. והרמ''ה כתב על דברי רבינו דשם אדנות אינו אלא כנוי ואינו נסקל אלא על שם ההויה והביא כמה ראיות לדבריו והשיבו לו דמשמע ליה לרבינו דכי קאמר בגמ' ש''מ שם בן ארבע נמי שם הוא בשם אדנות קאמר ולא בעי לפרושי דהיינו שם ההוי''ה דההוא שם העצם. וכתב עוד דמה שכתב ויברך אותו בשם מן השמות שאינם נמחקים אינו כן דכי היכי דבעינן שם המתברך שם המיוחד הכי נמי בעינן שם שמברך בו שם המיוחד והביא ראיות לדבריו וחכמי לוניל טענו בעד רבינו: 


! ח 
[[אזהרה של מגדף מנין.]] בפ' ארבע מיתות (דף ס''ו) גבי המקלל אביו ואמו ראב''י אומר אזהרה למברך את השם מנין ת''ל אלהים לא תקלל ואמרינן התם דאפילו למ''ד דהאי אלהים חול הוא ולאזהרת דיין אתא אפילו הכי יליף אזהרה לברכת השם מהכא דגמר קדש מחול: [[בכל יום ויום וכו' עד אף אני כמותו שמעתי.]] משנה שם סנהדרין (דף נ''ו) כלשון רבינו, ובסוף אמרו והשלישי אומר אף אני כמוהו וזהו שאמר רבינו ואם היו עדים רבים וכו'. ופירוש המשנה כך בכל יום כל זמן שהיו נושאים ונותנין בבדיקות העדים דנין עמהם ובודקין אותו בכנוי היאך אמר כך אמר יכה יוסי את יוסי ולהכי נקט יוסי את יוסי דארבע אותיות איכא בשם המיוחד ואינו חייב עד שיברך שם המיוחד כמו שנתבאר ולהכי נקט יכה יוסי דאינו חייב עד שיברך שם בשם כמו שקדם. ואהא דתנן אומרים לו אמור מה ששמעת בפירוש פריך בירושלמי ואמרינן ליה גדף ומשני אלא אותו השם שאמרתי לפניכם קלל ובו קלל כלומר מזכיר שם בן ארבע אותיות ואומר השם הזה הזכיר המגדף וקלל אותו וקלל בו כלומר יכה יוסי את יוסי. ולא ידעתי למה לא כתבו רבינו זה: 


! ט 
[[מגדף שחזר בו בתוך וכו'.]] בפרק בתרא דנדרים (דף פ''ו). ובמה שכתב [[רבינו אלא כיון שגדף בעדים נסקל]] כלל דין אחר והוא דמגדף לא בעי התראה וצ''ע בפ' הנשרפין גבי הא דאמרינן ורבנן מגדף הוראת שעה היתה ובפ''ק דסנהדרין (דף ח') גבי הא דתניא ושאר כל חייבי מיתות שבתורה אין ממיתין אותם. וממ''ש רבינו בהלכות עדות ואין לעדים זוממין שגגה לפי שאין להם מעשה לפיכך אין צריכין התראה משמע דכל היכא דליכא מעשה ליכא התראה. וא''ת כיון דאמרינן דמגדף אינו יכול לחזור בו פשיטא דלא שייך התראה. וי''ל דשייך להתרות בו כשאמר שרוצה לברך ואם אחר אותה התראה ברך אפילו שחזר בו בתוך כדי דיבור נסקל אבל אם לא התרו בו ובירך בפני עדים אע''פ שלא חזר בו אי הוה אמרינן דבעי התראה אינו נסקל: [[מי שגדף כו'.]] משנה פ' הנשרפין (דף פ''א) המקלל בקוסם קנאים פוגעים בו ומפרש רבינו דהיינו מגדף את השם בשם עבודת כוכבים ומשמע שאם לא פגעו בו קנאים שאינו נסקל כדאיתא התם גבי בועל ארמית קנאים פוגעים בו ובעי לא פגעו בו קנאים מאי יכרת ה' לאיש אשר יעשנה וכו' אלמא כל היכא דאמרינן קנאים פוגעין בו אם לא פגעו בו אין ב''ד ממיתין אותו: [[ומ''ש רבינו עד שיברך בשם מן השמות המיוחדים.]] עניינו השמות שאינן נמחקים. ומיוחדים דנקט היינו המיוחדים שלא להמחק: 


! י 
[[כל השומע ברכת השם וכו'.]] שם (דף ס') אמר רב יהודה אמר שמואל השומע אזכרה מפי העובד כוכבים אינו חייב לקרוע וא''ת רבשקה ישראל מומר היה. ואמר רב יהודה אמר שמואל אין קורעים אלא על שם המיוחד לאפוקי כנוי דלא ופליגא דר' חייא בתרווייהו דא''ר חייא השומע אזכרה בזמן הזה אינו חייב לקרוע שאם אי אתה אומר כן יתמלא כל הבגדים קרעים ממאן אילימא מישראל מי פקירי כולי האי אלא פשיטא מעובד כוכבים ואי שם המיוחד מי גמירי אלא לאו בכנוי וש''מ בזמן הזה הוא דלא הא מעיקרא חייב ש''מ. ופוסק רבינו בשומע מן העובד כוכבים כשמואל ובברכת כנוי כר' חייא. וצ''ע למה, וכבר נשאל מהר''י קולון על זה והשיב דהיכא דלא היה לרבינו ראיה לפסוק כשמואל פוסק כר' חייא דהא קי''ל דעד אביי ורבא הלכה כרב נגד התלמיד וכ''ש הכא דרבי חייא רביה דרב הוה ורב הוא גדול משמואל וא''כ מן הראוי שיפסוק לענין ברכת כנוי כרבי חייא. ועוד שהרי הירושלמי מוכיח כן שקורעין על הכנויין דקאמר התם ר''ש בן לוי הוה מהלך באסרטיא אזדמן ליה חד כותאי והוה מגדף והוה קורע וכו' עד הדא אמרת שקורעים על הכנויין ושקורעין בזמן הזה. ומה שפסק כשמואל בענין העובד כוכבים המברך משום דס''ל לרבינו דסוגיא דגמרא ע''כ כשמואל אזלא דאמר התם העדים אין חייבים לקרוע שכבר קרעו בשעה ששמעו וכי קרעו בשעה ששמעו מאי הוי הא קא שמעי השתא לא ס''ד דכתיב ויהי כשמוע המלך חזקיהו וכו' ויקרע את בגדיו המלך קרע והם לא קרעו והקשו בתוס' היאך אמרו למלך מה ששמעו בפירוש הא גבי עדים תנן כל היום דנין את העדים בכנוי ולא תירצו דבר. אבל בשיטה אחת שמצאתי תירץ דרבשקה ישראל מומר היה ובאותה אמירה גמרו דינו לכשימצאוהו למדנו מתוך תירוץ זה דתלמודא סבר דרבשקה ישראל מומר הוה וא''כ ממילא שמעינן דהלכתא כשמואל דאמר אין קורעים על ברכת העובד כוכבים דסברא הוא דאפילו רבי חייא לא דחק לומר שקורעין על ברכת העובד כוכבים אלא משום דיליף לה מההוא דרבשקה וכן משמע בהדיא מתוך הירושלמי דגרסינן התם מהו לקרוע על קללת עובד כוכבים מ''ד רבשקה עובד כוכבים היה קורעין ומ''ד רבשקה ישראל מומר היה אין קורעים הרי בהדיא דבההיא דרבשקה תליא מילתא וא''כ מדחזינן דסבר תלמודא דידן דישראל מומר היה ממילא שמעינן דאידחיא ההיא דרבי חייא ואין קורעין ע''כ תשובתו: [[ול''נ]] דאפשר לדחות ולומר דאדרבה דעת רבינו היתה לפסוק דלא כרבי חייא בתרוייהו משום דר' חייא ה''ל יחיד לגבי רב יהודה ושמואל. ומה שרצה הרב לומר דהלכה כר' חייא לגבי שמואל משום דרביה דרב הוה ורב גדול משמואל הא לא מכרעא שמאחר שלא היה רבו של שמואל לא שייך למימר ביה אין הלכה כתלמיד במקום הרב דהא רב גדול מרבי יוחנן הוה דאמרינן עליה דרב תנא הוא ופליג וברבי יוחנן לא אמרינן הכי כמו שכתבו התוספות פרק קמא דכתובות ופרק כיצד צולין ואפילו הכי הלכה כר' יוחנן לגבי דרב ואם כן כבר אפשר דאפילו הוה שמואל לחודיה בהדי רבי חייא שהיה פוסק רבינו כשמואל כ''ש השתא דאיכא נמי רב יהודה בהדיה דלא סבירא ליה כר' חייא אלא משום דאשכח רבינו ההיא דירושלמי שקורעין על הכנויים דאתיא כרבי חייא הוכרח לפסוק כר' חייא: [[ומ''ש רבינו אחד השומע מפיו ואחד השומע מפי השומע חייב לקרוע.]] ברייתא שם כלשון הזה בעצמו וא''ת הא תניא בגמ' והעדים אין חייבין לקרוע שכבר קרעו בשעה ששמעו ולמה לא כתבה רבינו. וי''ל שסמך על מה שכתב לשון המשנה דקתני והדיינים קורעין ומדלא מדכר עדים משמע דאין חייבים לקרוע. ואמרינן בירושלמי דדוקא שמעו מפי שומע אבל שומע ששמע מאדם אחר ששמע מהשומע כיון שהוא יוצא לשלישי אינו חייב לקרוע. ואמר עוד ואומר זה השם הזכיר המגדף וקלל אותו וקלל בו כלומר יכה יוסי את יוסי וכבר כתבתי זה למעלה: [[כל העדים וכו'.]] בספרא פ' אמור וסמכו השומעים את ידיהם אלו העדים כל השומעים אלו הדיינים את ידיהם יד כל יחיד ויחיד ידיהם על ראשו סומכים ידיהם עליו ואומרים לו דמך בראשך שאתה גרמת לכך עכ''ל: [[ומשמע]] שכל היחידים הנמצאין בשעת סקילה סומכים ידיהם עליו וצריך טעם למה השמיטו רבינו. וי''ל משום דמשמע לרבינו דאין סברא לומר כן דהא רחמנא לא אמר אלא כל השומעים דהיינו עדים ודיינים בלבד ומאי דקאמר יד כל יחיד ויחיד היינו כדי שלא תאמר דביד אחד שיסמוך בעד כל אחד מהשומעים סגי כדאשכחן בתנופה שאחד מניף בעד כל החברים אלא צריך שכל אחד מהשומעים יסמוך שתי ידיו ודייק לה מדקאמר את ידיהם ולא קאמר את ידם: [[ומ''ש ואין בכל הרוגי ב''ד וכו'.]] פשוט כיון דלא אשכחן הכי לא בקרא ולא בגמ'. [[ומ''ש שנאמר]] קאי אריש מילתיה כל העדים והדיינים סומכים את ידיהם: 

~ הלכות עבודת כוכבים וחקותיהם - פרק שלישי




! א 
[[כל העובד וכו'.]] בריש כריתות תנן ל''ו כריתות הן ומני בהדייהו עובד כוכבים וקתני בתר הכי על אלו חייבין על זדונם כרת ועל שגגתן חטאת ועל לא הודע שלהם אשם תלוי חוץ מן המטמא מקדש וקדשיו מפני שהוא בעולה ויורד כלומר שאין חייבין על לא הודע טומאת מקדש וקדשיו אשם תלוי לפי שאינו חייב על שגגתו חטאת קבועה אלמא דכל אינך הוי בחטאת קבועה וקרא נמי בהדיא כתב חטאת בשגגת עבודת כוכבים ולא כתב ואם דל הוא: [[ומ''ש ואם היו שם עדים והתראה נסקל.]] משנה בפרק ארבע מיתות (דף ס' וס''א) אלו הן הנסקלין ומני בהדייהו עובד כוכבים: 


! ב 
[[לפיכך הפוער עצמו למרקוליס וכו'.]] פרק ארבע מיתות (שם) אמרינן דאיכה יעבדו אתא למעוטי פוער עצמו למרקוליס וזורק אבן לפעור: 


! ג 
[[בד''א בשאר עבודות וכו'.]] משנה שם אחד העובד ואחד המזבח ואחד המקטר ואחד המנסך ואחד המשתחוה ואמרינן בגמרא דהכי קאמר אחד העובד כדרכה ואחד המזבח ואחד המקטר ואחד המנסך ואחד המשתחוה ואפילו שלא כדרכה ולחשוב נמי זורק אמר אביי זורק היינו מנסך דכתיב בל אסיך נסכיהם מדם כלומר דזריקת דם קרייה ניסוך. ותניא נמי התם זובח לאלהים יחרם בזובח לעבודת כוכבים הכתוב מדבר אין לי אלא בזובח מקטר ומנסך מנין ת''ל בלתי לה' לבדו כל העבודות כולם לשם המיוחד לפי שיצתה זביחה לידון בעבודות פנים מנין לרבות השתחואה ת''ל וילך ויעבוד וישתחו להם וסמיך ליה והוצאת את האיש ההוא וכו' עונש שמענו אזהרה מנין ת''ל כי לא תשתחוה לאל אחר יכול שאני מרבה המגפף והמנשק ת''ל זובח זביחה בכלל היתה ולמה יצאת להקיש אליה ולומר לך מה זביחה מיוחדת שהיא עבודת פנים וחייבים עליה מיתה אף כל שהיא עבודת פנים חייבים עליה מיתה יצתה השתחויה לדון בעצמה יצתה זביחה לידון על הכלל כולו, ופירש''י זובח לאלהים כל אלהים במשמע ואפילו שלא כדרכה מדלא כתביה בלשון עבודה עובד לאלהים בזביחה יחרם ש''מ אפילו אינה עבודה שלו קאמר. בלתי לה' לבדו ונטל כל העבודות מלעבדה בהם ונתנם לשם המיוחד ומשמע דאכל עבודות הראויות לה' קאמר. לפי שיצתה זביחה ללמד על הכלל כולו ואין הכלל הזה מחייב אלא עבודה הדומה לזיבוח שהיא עבודת פנים ומהשתא לא נפקא לן דליחייב אהשתחואה שלא כדרכה דלאו עבודה היא בפנים מנין לרבות השתחואה ת''ל וכו' יכול שאני מרבה דנימא השתחואה שיצתה מן הכלל ללמד על הכלל כולו יצאה דמה השתחואה מיוחדת שהיא דרך כבוד וחייב עליה אף שלא כדרכה אף כל שהיא שהיא דרך כבוד כגון אלו חייב ת''ל זובח ואם השתחואה ללמד על הכלל באת למה פרט לך זביחה הלא דרך כבוד היא ומהשתחואה נפקא אלא זביחה באה ללמד על כל הנכללות עמה ומה זביחה מיוחדת עבודת פנים ומשום דהשתחואה לא נפקא לן מהכא לחיובא הוצרכה השתחואה לחזור ולצאת כדי לדון בעצמה לבדה שיתחייבו עליה ואע''פ שאין חייבים על כיוצא בה. וביאור לשון רבינו כך הוא הרי שנסך לפעור וכו' חייב שנאמר זובח לאלהים יחרם בלתי לה' וכו' משמע דאכל עבודה הראויה לה' מיחייב אם עבד בה לכוכבים אע''פ שאינה מיוחדת לה ואין אנו דורשין מבלתי לה' לחייב על כל עבודה שהיא דרך כבוד מדלא כתב עובד לאלהים יחרם וכתב זובח לומר דוקא דומיא דזביחה שהיא עבודת פנים נמצא דממלת זובח מרבינן שאר עבודות פנים וממעטינן שאינן עבודת פנים אע''פ שהם דרך כבוד וה''ק מכיון שלא נתרבו הזובח לאלהים אלא עבודות שהם מיוחדין להשי''ת מנין לרבות השתחואה שאינה מעבודת פנים לכך נאמר לא תשתחוה להם וכו' וגמר מלכתוב זביחה והשתחואה היוצאות מהכלל זביחה ללמד על כל הכלל והשתחואה ללמד על עצמה וחזר ופירש הכלל הלמד מזביחה וזה שאמר וה''ה למקטיר ומנסך ולא תקשה לך למה אינו מונה גם זורק דבכלל מנסך הוא. זה יישוב לשון רבינו וכבר נתבאר כן בגמרא שכתבתי. ודע שיש טעות בנוסחתנו שכתוב בהם וזורק ומזבח אחד הוא וטעות הוא שנפל בספרים אלא כך צריך לגרוס וזורק ומנסך אחד הוא כמו שאמרו בגמרא, וכן מצאתי בנוסחא מדוייקת. וא''ת אמאי לא מני נמי מקבל ומולק שהם עבודות פנים י''ל דמולק היינו זובח ומקבל לאו עבודה היא אלא אם זרק דכי מקבל הדם לא מוכח מילתא דפלח לה וזורק הא אמרינן דבכלל ניסוך הוא: 


! ד 
[[ספת לה צואה וכו'.]] פ' רבי ישמעאל (דף נ' נ''א) אמר רב יהודה אמר רב עבודת כוכבים שעובדין אותה במקל שבר מקל בפניה חייב זרק מקל בפניה פטור א''ל אביי לרבא מ''ש שבר דה''ל כעין זביחה זרק נמי ה''ל כעין זריקה א''ל בעינא זריקה משתברת וליכא איתיביה ספת לה צואה או שנסך לפניה עביט של מימי רגלים חייב צואה מאי זריקה משתברת איכא בצואה לחה לימא כתנאי שחט לה חגב רבי יהודה מחייב וחכמים פוטרים לא דכ''ע לא אמרינן כעין זביחה אלא כעין פנים בעינן ושאני חגב הואיל וצוארו דומה לבהמה וא''כ מן הראוי היה לרבינו לפסוק דלא כרב דאמר שבר מקל לפניה חייב דהא בעינן עבודה כעין פנים וליכא אלא דבתר הכי אמר רב נחמן אמר רבה בר אבוה אמר רב עבודת כוכבים שעובדין אותה במקל שבר מקל בפניה חייב ונאסרת זרק מקל בפניה חייב ואינה נאסרת א''ל רבא לר''נ מ''ש שבר וכו' א''ל בעינן זריקה משתברת וליכא אלא מעתה אבני בית מרקוליס במה יאסרו אף לדידי קשיא לי ושאלתיה לרבה בר אבוה ורבה בר אבוה לחייא בר רב וחייא בר רב לרב וא''ל נעשה כמגדל לעבודת כוכבים. וכיון דחזינן דכל הני אמוראי שקלי וטרי אליבא דרב בהא שמעתתא ולא פליג חד מנייהו עליה ש''מ כוותיה ס''ל ושפיר מצי רב למיתי ככולי עלמא דההיא דחגב מיירי בשאין עובדין אותה בחגב ומשום הכי פטרי רבנן ורב דמחייב בשבר מקל לפניה דוקא היכא דעבודתה במקל ובהא אפילו רבנן מודו ובדין הוא דכי אמר לימא כתנאי דהוה מצי למימר לא דכ''ע כרב וכמו שכתבתי אלא משום דמאן דאמר לימא כתנאי לא אסיק אדעתיה לאיפלוגי בין דרך עבודתה במקל וחגב או לאין דרך עבודתה בהן ורצה לדחוק לאוקומי לרב הא מיהא כר' יהודה ואהדר ליה לפום מאי דס''ד דכ''ע לא ס''ל כוותיה אבל לפום קושטא דמלתא אתי ככולי עלמא וכדפרישית. וא''ת בשבר מקל לפניה בשאין דרך עבודתה בכך עסקינן ומיחייב משום זובח וא''כ היכי אמרת שעובדין אותה במקל דא''כ תיפוק ליה משום דרך עבודתה בכך כבר נזהר רש''י מזה ופירש שמקשקשין לפניה במקל. ופוסק רבינו בשחיטת חגב כרבנן דפטרי ואיתא נמי התם א''ר אבהו אמר ר' יוחנן מנין לזובח בהמה בעלת מום לעבודת כוכבים שהוא פטור שנאמר בלתי לה' לבדו לא אסרה תורה אלא כעין פנים ומוקי לה התם דוקא במחוסר אבר. וספת לה צואה פירש''י האכילה צואה מלשון מי ספו לך מאליה וצריך לומר לדעתו שזרקה לתוך פיה דאי לא היכי מדמה לה לזריקה והתוספות פירשו דהיינו שליכלכה בצואה לשון טבול כמו לא יספות במלח ויאכל בפ' הפועלים וזריקה המשתברת היינו דבעינן כגון זריקת דם שלפנים שאינה מחוברת אלא משתבר ונופל טיפין טיפין. והרמ''ך כתב עבודת כוכבים שעובדין אותה במקל וכו' ה''ל לפרש והוא שעובדין אותה בזריקת מקל אבל אי חובטין לפניה במקל וזרק לפניה במקל פטור כי היכי דלא תקשי דרב אדרב ולא נוקי לה כאמוראי אליבא דרב: [[וכתב]] הראב''ד א''א אין הדעת מקבלת כל זה וכו' הואיל ואין עבודתה בזריקה ואינה משתברת, עכ''ל: [[וכבר]] ביארתי דעת רבינו. ומ''ש שאין הדעת מקבלת ששחיטת חגב וכו' אפשר לומר שיותר נראה עבודה בספיתת צואה וניסוך מי רגלים כיון שאינו דבר הנזרק בפנים משחיטת חגב ובהמה מחוסרת אבר דכיוצא בהם נשחטים בפנים ואלו מוחלקים מהן הא ודאי מוכחא מילתא דלאו כעין פנים הוא: ומ''ש מי שפטר במחוסרת אבר וכו' אבל רב יהודה וכו' וכן הלכתא וכו'. תימה אמאי פסק כר' יהודה הא ודאי דכחכמים קי''ל ועוד אמאי דחי ההיא דמחוסרת אבר דאמר ר' יוחנן ופסק כרב יהודה ורב נחמן אליבא דרב הא רב ור' יוחנן הלכה כר' יוחנן: ומ''ש וכשאמר רב יהודה כו', נתכוין לומר דרבותא דרב היינו כשזרק מקל לפניה פטור אבל לדעת רבינו רבותיה בשבר דחייב וי''ל דסבר רבינו דעדיף טפי למימר דרבותא ברישא דמלתא דהיינו שבר מלמימר דרבותא בסיפא דמלתא וכדברי הראב''ד: [[ומ''ש רבינו זרק מקל לפניה חייב ואינה נאסרת.]] מבואר שהוא כרב נחמן אמר רב והוא ז''ל מפרש דרב יהודה ור''נ בזרק מקל לפניה ה''ל תרי אמוראי ואליבא דרב פסק כרב נחמן משום דאמוראי טובא שקלו וטרו אליביה. ואפשר היה לומר דרבינו סבר דרב יהודה ורב נחמן לא פליגי ורב נחמן דמחייב בזרק מקל לפניה היינו דוקא כשעובדין אותה בזריקת מקל וכדפרישית ואשמעינן דאפילו הכי אינה נאסרת אלא דק''ל דאם כן דלא פליגי נצטרך לפרש שעובדין אותה במקל שכתב רבינו בזריקת מקל ואם איתא ה''ל לכתוב בהדיא שעובדין אותה בזריקת מקל: [[כתב]] הרמ''ך ספת לה צואה וכו'. תימה היאך פריש לה למילתה כפשטה וה''ל לפרשה ששוחטין לפניה בהמה ועכשיו כששחט לה חגב גרעה לעבודתה אבל אם עבודתה בגפוף ונישוק ושחט לה חגב חייב דאם בשיבר מקל לפניה חייב דחשבינן ליה כעין פנים כ''ש בשחט חגב ובהמה בעלת מום ותירץ על זה יפה פירש הרב דשחט לה חגב פטור ואדרבא כ''ש דפטור היכא דאין דרכה בשחיטה כלל ולא איצטריך לטעם גרועי גרעה כמו שפירשו המפרשים אלא משום דבגמרא הוה מוקמינן הא דשיבר מקל בפניה כתנאי ומשום הכי אמרינן דרבנן דפטרי בשחט לה חגב לא ס''ל הא דשיבר מקל לפניה חייב ומשום הכי דחה בגמרא, עכ''ל: [[המקבל עליו אחד מכל מיני וכו'.]] משנה באלו הן הנסקלין (סנהדרין ס') ומני בהדייהו העובד עבודת כוכבים וקאמר אחד העובד ואחד הזובח וכו' והמקבלו עליו באלוה והאומר אלי אתה. [[ומ''ש ואפילו הגביה לבנה: ומ''ש ואפילו חזר בו תוך כדי דבור.]] הכי אמרינן בבתרא פרק יש נוחלין (דף קכ''ט:) ופ' בתרא דנדרים (דף פ''ז) דעבודת כוכבים תוך כדי דבור דלא מהני מידי: 


! ה 
[[העובד עבודת כוכבים כדרכה וכו'.]] בפ' ארבע מיתות (דף ס') תנן הפוער עצמו לבעל פעור זו היא עבודתו והזורק אבן למרקוליס זו היא עבודתו ובגמרא הפוער עצמו לבעל פעור זו היא עבודתו אף על גב דמכוין לבזויה והזורק אבן למרקוליס אע''ג דמכוין למרגמיה. ומפרש רבינו למתני' בשוגג ולענין חיוב חטאת דאילו במזיד ולענין סקילה א''א דהא מוטעה הוא. [[ומ''ש ומביא קרבן על שגגתו]] אע''פ שהוא דבר פשוט כתב כן משום דהוזכר כן בגמ' (ס''ד.) מדאמרינן התם רב מנשה הוה קאי אזיל לבי תורתא אמר ליה עבודת כוכבים היא דקאי הכא שקל פיסא שדא ביה אמר ליה מרקוליס היא א''ל הזורק אבן למרקוליס תנן, כלומר הזורק לפניו לכבדו ואני זרקתי להכות בגופו ואתא שאיל בי מדרשא אמרו ליה הזורק אבן למרקוליס תנן אע''ג דמכוין למרגמיה. וכיון דרב מנשה שוגג הוה ומייתי מדתנן הזורק אבן למרקוליס ודאי לענין חיוב חטאת קבעי: 


! ו 
[[העובד עבודת כוכבים מאהבה וכו'.]] שם (סנהדרין ס''א) אתמר העובד עבודת כוכבים מאהבה ומיראה אביי אמר חייב ורבא אמר פטור אביי אמר חייב דהא פלחה ורבא אמר פטור אי קבליה עליה באלוה אין ואי לא לא. וידוע דהלכה כרבא דפטר ואפילו הכי בקבליה עליה באלוה אפילו מאהבה ומיראה חייב דהא מודה רבא בהא וכדקאמר בהדיא אי קבליה עליה באלוה אין: [[וכתב]] הראב''ד א''א דומה שהוא וכו' מאהבת עבודת כוכבים ולא מיראתה עכ''ל. איני מבין דבריו דהא רבינו לא השמיט מיראה שהרי כתב או שעבדה מיראתו לה. ומה שכתב ואנו מפרשים מאהבת אדם וכו' רבינו נראה לו שלא לפרש כן משום דמיראת אדם היינו באונס ואונס רחמנא פטריה והיכי אמר אביי חייב אפילו לא קבלו עליו באלוה אלא מאהבה ומיראה היינו מאהבת עבודת כוכבים ומיראתו ממנה וכמו שכתב רבינו. כתב הרמ''ך תימה שהוא כתב בסמוך שאם זרק אבן למרקוליס חייב אף על גב דלא קבליה עליה עכ''ל. ואין זו השגה שרבינו בזורק אבן למרקוליס לבזותו לענין חיוב חטאת קאמר ולא לענין חיוב סקילה כמו שכתבתי. וכתב עוד הרמ''ך גבי הפירוש שפירש בעבודת כוכבים מאהבה ומיראה לא נהיר. והריב''ש כתב השגת הרמ''ך וכתב עוד ומה שהוקשה לך על מה שהוסיף הרמב''ם ואם עבדה דרך עבודתה או באחת מארבע עבודות מאהבה ומיראה פטור ואמרת דמה שכתב דרך עבודתה שפיר אבל מה שהוסיף ואם עבדה באחת מארבע עבודות וכו', אני אומר אדרבא איפכא הוא דאם כתב באחת מארבע עבודות לא קשיא מידי מפעור ומרקוליס דשאני התם דדרך עבודתה באותו ביזוי כמו שכתב הוא ז''ל הואיל ועבודתה בכך חייב אבל בארבע עבודות שלא כדרכה כיון שאינו עובד אלא מאהבה ומיראה פטור אבל עתה שכתב הרב ואם עבדה דרך עבודתה או בארבע עבודות קשה מפעור ומרקוליס מדבריו לדבריו. ומה שנראה לי בזה לדעת הרמב''ם דפלוגתא דאביי ורבא לאו במי שרואה צורה שאינה נעבדת והוא חושק בה ליפיה או שירא ממנה שמא תרע לו ומתחיל עתה לעבדה באחת מארבע עבודות דבהא לכ''ע פטור כיון דלא קבליה עליה באלוה ואפילו לאביי כדאמרינן בסוגיא (דף ס''א ס''ב) אלא דחזא אנדרטא וסגיד לה אי קבלה עליה מזיד הוא ואי דלא קבלה עליה לאו כלום הוא אלא מאהבה ויראה הניחא לאביי וכו' אלמא דלכ''ע אפילו בארבע עבודות כגון השתחואה לאו כלום הוא אלא פלוגתייהו במי שעובד עבודת כוכבים מאהבה ומיראה דומיא דהמן ובהא ס''ל לרבא דפטור כיון דלא קבלה עליה אפילו עבדה בארבע עבודות כגון המן שהיו משתחוים לו והשתחואה היא מארבע עבודות וה''ה אם היו עובדים אותה בעבודה אחרת מאהבה ומיראה וזה עבדה ג''כ באותה עבודה, ומעתה אין קושיא מפעור ומרקוליס שהיתה עבודתה באותו בזוי והיתה עבודת כוכבים גמורה שעובדיה היו עובדים אותה בקבלת אלהות אפילו אם היא עבודה בזויה חייב לרבא עכ''ל: [[וכתב]] עוד וז''ל עוד אפשר לדחוק לדעת הרמב''ם דיותר יש לפטור עובד מאהבה ומיראה בלא קבלת אלהות משום דדמי לאנוס אע''פ שעבדה דרך עבודתה ממי שעובד ומכוין לבזות כיון שעובד ברצון במה שדרך עבודתה באותו ביזוי אלא שעובדיה חושבים שהעבודת כוכבים ההיא חושקת באותו ביזוי וזה טועה בזה ומכוין לבזויי ולזה כתב הרב חייב ומביא קרבן על שגגתו ור''ל שאינו מזיד ואינו בר סקילה וכרת אלא חייב חטאת בשוגג עכ''ל, ודרך אחרון הוא הנכון בעיני לדעת רבינו: [[וכתב]] עוד הריב''ש ומ''מ כבר הסכימו האחרונים שאין פירוש הרמב''ם במאהבה ומיראה נכון שאם עובדה מפני שחושב שיש בה כח להרע או להטיב אע''פ שאינו מקבלה באלוה חייב ובהא לא הוה פטר רבא דרוב עובדי כוכבים שבעולם כך הם שגם הם חושבים שיש אלוה למעלה מהם אלא שהם חושבים שיש כח להם להרע או להטיב או שרצון הבורא בכך ומתוך כך עובדים אותה ועל זה הזהירה תורה כי פליג רבא כגון שהוא מודה שאין בה ממש אלא שמאהבת אדם או מיראתו הוא עובדה ולא מיראתו שמא יהרגנו דבהא לא הוה מחייב אביי אלא מיראת אדם שיזיקהו קאמר ובכי הא אמר אביי שהוא חייב שהרי הוא כאילו עובדה ברצונו ורבא אמר פטור דכל שאינו מודה בה שיש בה כח לעשות כלום ואינה עובדה מרצונו אלא מאהבת אדם או מיראתו פטור, עכ''ל: [[המגפף וכו'.]] משנה שם (סנהדרין ס''ג) אבל המגפף והמנשק וכו' המלביש והמנעיל עובר בל''ת ומפרש רבינו דהיינו לא תעבדם וכן פירש''י: [[ומ''ש אעפ''כ אינו לוקה על אחת מהן לפי שאינן בפירוש,]] כלומר דלא כתיב בהדיא לא תגפף ולא תנשק וכך אמרו דעל כל אלו אינו לוקה משום דהוי לאו שבכללות כלומר דכלהו משתמעי מחד קרא: [[ומ''ש ואם היתה דרך עבודתה וכו'.]] פשוט וכבר נתבאר: 


! ז 
[[ישב לו קוץ ברגלו לפני וכו' עד מפני שנראה כמנשק לעבודת כוכבים.]] ברייתא פרקא קמא דע''ז (דף י''ב) כלשון רבינו ובנוסחאות שלנו כתוב עוד מעין המושך לפני עבודת כוכבים לא ישחה וישתה מפני שנראה כמשתחוה לעבודת כוכבים ולא כתבה רבינו וגם הרי''ף ונראה שלא היה בנוסחאות שלהם. ודע דבישב לו קוץ ונתפזרו לו מעות קתני בגמרא ואם אינו נראה כלומר שאינו נראה כמשתחוה כגון שפנה אחוריו או צדו לעבודת כוכבים מותר ולא חשש רבינו לכתבו דמילתא דפשיטא היא: 


! ט 
[[העושה עבודת כוכבים לעצמו וכו': כתב]] הראב''ד א''א קשיא לי אמאי לוקה וכו' וכל תמונת עבודת כוכבים אחת היא עכ''ל. והתירוץ שכתב לראשונה מבואר, ומה שכתב ותו קשיא לי וכו'. יש לתמוה שמאחר שאותה תוספתא לא הוזכרה בגמרא משמע דלאו דסמכא היא ולישנא דמתני' הכי דייקא אבל המגפף וכו' עובר בל''ת. ואם איתא הל''ל אבל המגפף וכו' לוקה, ועי''ל דלוקין דקתני בתוספתא היינו מכת מרדות: 

! יא
((י-יא)) [[אסור לעשות צורות לנוי וכו'.]] בר''ה פרק שני (דף כ''ד) תנן דמות צורות לבנות היו לר''ג בעלייתו בטבלא ובכותל שבהם מראה את ההדיוטות כלומר העדים הבאים להעיד על קידוש החדש ואומר להם כזה ראיתם או כזה ראיתם כדי לבדקם אם היו דבריהם מכוונים ופריך התם ובפ' כל הצלמים (דף מ''ג) ומי שרי והא כתיב לא תעשון אתי לא תעשון כדמות שמשי המשמשים לפני במרום כגון חמה ולבנה כוכבים ומזלות ומשני שאני ר''ג דאחרים כלומר עובדי כוכבים עשו לו והא רב יהודה דאחרים עשו לו ואסר ליה שמואל ומפרקינן התם בחותמו בולט ומשום חשדא אי הכי דר''ג נמי ניחוש לחשדא רבים שאני וכיון דר''ג נשיא הוה שכיחי רבים גביה ואי בעית אימא דפרקים הוה כלומר של חוליות ולא היה מחברם אלא בשעת בדיקת העדים וכולי יומא לא חזו וליכא חשדא. ואי בעית אימא להתלמד שאני דתניא לא תלמד לעשות אבל אתה למד להבין ולהורות. וסובר רבינו דקושטא דמילתא היא דלהבין ולהורות שרי מעתה לית לן למימר בדר''ג דאחרים עשו לו ומדחיין הנהו אוקימתי דאחרים עשו לו ודפרקים ולפיכך לא הזכיר רבינו חלוקים אלו. וכן נראה שהוא דעת הרי''ף ז''ל שלא כתב אלא להתלמד שאני ומיהו קשה למה לא הזכיר רבינו להתלמד שרי וצ''ע. ותניא תו התם לא תעשון אתי לא תעשו כדמות שמשי שמשמשים לפני במרום כגון אופנים ושרפים וחיות הקודש ומלאכי השרת. ותו תניא כל הפרצופות מותרים חוץ מפרצוף אדם. ותניא תו התם טבעת שחותמה בולט אסור להניחה ומותר לחתום בה חותמה שוקע מותר להניחה ואסור לחתום בה. ודעת רבינו שדמות שמשי מרום אסורים בין בולטים ובין שוקעים וזהו שכתב דאפילו על הלוח אסור ושאר כל הצורות חוץ מצורת אדם מותרים בין בולטות בין שוקעות וזה שחלקו בטבעת בין בולט לשוקע היינו דוקא בצורת אדם: [[כתב]] הראב''ד וכן אסור לצור צורת חמה וכו'. א''א דומה שהוא מחלק וכו' ואחת צורת אדם וצורת שמשים שבמרום דינם שוה וכן עיקר, עכ''ל. והר''ן כתב בפרק כל הצלמים על דברי רבינו ולא ירדתי לסוף דעתו מנין לו לחלק בין צורת אדם לשמשי מרום וכלהו מלא תעשון אתי נפקא כדאיתא בגמ' ואף הראב''ד ז''ל השיב עליו אולי סובר דמלאכי השרת מפני שאינן בעלי גוף וכן חמה ולבנה כוכבים ומזלות מפני שאינם נראים בולטים ואף בגלגל אינן בולטים אלא משוקעים בתוכו ליכא לאפלוגי בהן בין בולט לשוקע אבל דמות אדם מפני שאינו נראה אלא בולט לא מיתסר אלא בכה''ג. ואיני יודע למה כתב הר''ן טענה זו כמסופק בה שהרי בעלי התוס' סוברים כן דבחמה ולבנה כוכבים ומזלות אין חילוק בין בולטין לשוקעין ומטעם שכתב הר''ן וכן כתב הרא''ש בפסקיו: [[הרמ''ך]] כתב שקשה על האומרים דכל שאין חותמו בולט מותר אמאי צריך לתרץ דפרקים הוה לימא על הלוח היה שלא היה בולט ומה שתירץ לעיל בשמעתא חותמו בולט הוי אינו עיקר מדמקשינן בסיפא דשמעתא והא ר''ג יחיד הוה וצ''ע. אי משום הא לא איריא דאפילו נימא דעיקר הוא לא קשה מידי דעיקר תירוצא דשני ליה בין שוקע לבולט לא איירי אלא לענין שמותר לקיימם אבל לעשותם אסור וזה הרב בלעשות איירי, עכ''ל: [[צורות הבהמות.]] כתב הרמ''ך דהא דמות ארבע פנים בהדי הדדי אסור כדאמר אביי והא ארבע פנים הם כדמות חיות ועופות וא''ת א''כ תיפוק לי משום צורת אדם י''ל שאם עשה אדם ושור בצורה אחת גריע מאדם לבדו דלא חזינן ליה מקרא דלא תעשון אתי ותימה למה לא פסק כאביי דהא ליכא מאן דפליג עליה, עכ''ל: 

~ הלכות עבודת כוכבים וחקותיהם - פרק רביעי




! א 
[[מדיחי עיר מישראל הרי אלו נסקלין.]] בפ' ארבע מיתות (סנהדרין נ') תנן אלו הן הנסקלין ומני בהדייהו המדיח ובסוף הנחנקין תניא מדיחי עיר הנדחת בסקילה ר''ש אומר בחנק וידוע דהלכה כת''ק: [[ומה שכתב אע''פ שלא עבדו.]] פשוט הוא דמשום מדיחין ממיתין אותם לא משום עובדים ועוד דאי בשעבדו עבודת כוכבים תיפוק ליה דאפילו לא הדיחו נמי נסקלין: [[ואנשי העיר המודחין כו'.]] פרק הנשרפין (סנהדרין דף ע''ו) ואלו הן הנהרגין כלומר בסייף הרוצח ואנשי עיר הנדחת. [[ומ''ש והוא שעבדו עבודת כוכבים או שקבלו עליהם באלוה]] ודאי פשיטא דבלא שום אחד מאלו אינן נהרגין וכן נמי פשיטא דסגי להיות מודחין בשקבלו עליהם באלוה דהא עבודת כוכבים איקרי וכמו שבארנו בפרק שקודם זה: [[ומה שכתב ואזהרה למדיח מנין וכו'.]] ברייתא פרק ארבע מיתות (דף ס''ג) לא ישמע על פיך אזהרה למסית ומדיח מסית בהדיא כתיב ביה וכל ישראל ישמעו וייראו ולא יוסיפו לעשות עוד אלא אזהרה למדיח: 


! ב 
[[אין העיר נעשית עיר הנדחת וכו' עד ועד שידיחו רובה.]] משנה וברייתא בסנהדרין סוף פרק חלק (דף קי''א): [[ויהיו המודחין וכו'.]] פלוגתא דר' יאשיה ורבי יונתן פ''ק דסנהדרין (דף ט''ו) ופסק כרבי יונתן וטעמו משום דבירושלמי פרק חלק איפליגו ר''מ ור' יהודה במילתא ור' יהודה כרבי יונתן. ונראה שמה שכתוב בנוסחאות ספרי רבינו אבל אם לא הודח רובו של שבט דנים אותם כיחידים שהוא טעות וצריך להגיה אבל אם הודח רובו של שבט דנין אותם כיחידים וכן נמצא בספר ישן: [[וכן אם הדיחוה נשים וכו' עד כשאר הרוגי בית דין.]] הכל בסוף פרק חלק (דף קי''ב): [[ומה שכתב או שהדיחה יחיד.]] ברייתא שם יצאו אנשים אין אנשים פחות משנים: [[ומ''ש או שהודחו מאליהם.]] שם איבעיא להו הודחו מאליהן מהו ת''ש הדיחוה נשים וקטנים אמאי להוו כהודחו מאליהן הנך בתר נפשייהו גרירי הני בתר נשים וקטנים גרירי כלומר דכי גרירי בתר נפשייהו הואיל ומעצמן נדחין אדוקין ביותר אבל כי גרירי בתר נשים וקטנים אין אדוקים כ''כ. ואע''ג דמשמע דדחויה היא פסק רבינו כוותה משום דטעמא דמסתבר הוא. וכל יתר דברי הבבא משנה שם: 


! ג 
[[אין דנין עיר הנדחת וכו'.]] משנה וגמרא פ''ק דסנהדרין (דף י''ז) לשון רבינו: 


! ד 
[[אין אחת מערי מקלט וכו'.]] כתב הראב''ד א''א לא ידעתי וכו' השבטים נתנו אותם מחלקיהם עכ''ל. ודעת רבינו שמאחר שנתנו אותם מחלקיהם ואינם מיוחדים לנותנים לא קרינן בהו שעריך: [[ולא ירושלים וכו'.]] בבא קמא פ' מרובה (דף פ''ב): [[ואין עושין עיר הנדחת בספר.]] פ''ק דסנהדרין (דף י''ז). ופי' ספר כרך המבדיל בין ישראל לעובדי כוכבים. ודע שאמרו שם בגמרא מ''ט אמר רחמנא מקרבך ולא מן הספר, ובברייתא תני טעמא שמא ישמעו עובדי כוכבים ויחריבו את ארץ ישראל. ופריך ותיפוק ליה דמקרבך אמר רחמנא ולא מן הספר ר''ש היא דדריש טעמא דקרא. ומאחר שרבינו לא ס''ל כר''ש דאמר אלמנה עשירה ממשכנין אותה לא ה''ל למכתב האי טעמא אלא לפי שאין ביניהם נפקותא לענין הדין שזה טעם מתקרב אל השכל וגם חכמים אין מכחישים אותו אלא שאומר דאפילו לא הוה האי טעמא מקרא נפיק ראה רבינו לכותבו: [[ואין ב''ד אחד עושה שלש עיירות וכו'.]] משנה פ''ק דסנהדרין (דף ב') אין עושין עיר הנדחת בספר ולא שלש אבל עושין אחת או שתים, ובגמ' (דף ט''ז:) זמנין אמר רב בב''ד אחד הוא דאין עושין הא בשנים ושלשה ב''ד עושין וזמנין אמר רב אפילו בשנים ושלשה בתי דינים לעולם אין עושין מ''ט דרב משום קרחה אמר ריש לקיש לא שנו אלא במקום אחד אבל בשנים ושלשה מקומות עושין ור' יוחנן אמר אין עושין משום קרחה תניא כותיה דר''י אין עושין שלש עיירות מנודחות בארץ ישראל אבל עושין אותן שתים כגון אחת ביהודה ואחת בגליל אבל שתים ביהודה ושתים בגליל אין עושין. ולכאורה משמע שרבינו פוסק כר''ל דאמר אבל בשנים ושלשה מקומות עושין ומן הדין כר''י ה''ל למפסק אי משום דהלכה כוותיה לגבי ר''ל ואי משום דתניא כוותיה גם נראה שרבינו פסק כזמנין אמר רב דבשנים ושלשה בתי דינין עושין ומן הדין כאידך לישנא דאפילו בשנים ושלשה ב''ד אין עושין ה''ל למפסק דכיון דלרב מספקא ליה אית לן למתפס לקולא שלא לעשות שלש אפילו בשלשה בתי דינים וכבר השיג עליו הראב''ד וכתב א''א כל זה שבוש וכו' אלא יהודה וגליל עכ''ל. וכבר נשאל על זה הגאון מהר''י קולון והשיב שדעת רבינו הוא דלא פליגי ר''י ור''ל במרוחקות אלא במקורבות דר''ל סובר דאע''ג שהן מקורבות כיון שאינם במקום אחד כגון שלשתם ביהודה או בגליל עושין דיהודה וגליל חלוקין הם זה מזה לכל דבר כדמוכח בכמה מקומות והיינו דאמר ר''ל ל''ש אלא במקום אחד כלומר שהן כלם ביהודה או בגליל אבל בשתים כלומר שתים ביהודה ואחת בגליל או בשלשה מקומות כגון יהודה וגליל ועבר הירדן עושין ועלה קאתי ר''י לפלוגי ואמר דלעולם אין עושין משום קרחה כלומר במקום דשייך לומר קרחה כגון שאינן מרוחקות ואע''ג שאינן במקום אחד אלא עומדות על הספר שבין יהודה וגליל והאחת ביהודה והשתים בגליל או בהפך כיון שהן מקורבות אין חילוק המדינות מועיל בזה ומכל מקום יש לחוש משום קרחה אבל כשהן מרוחקות דאז לא שייך למיחש לקרחה עושין דר' יוחנן אדריש לקיש קאי ור''ל לא דבר במרוחקות אלא בשינוי המקומות דבר וכן פירש''י דמלתא דר''ל דשנים או שלשה מקומות דהיינו יהודה וגליל והיינו כדפרישית. וא''ת מי דחקו לרבינו לחלק בכך ומנ''ל דמרוחקות עושין י''ל דלישנא דברייתא קשיתיה דקתני אין עושין שלש עיירות מנודחות וכו' אבל עושין שתים כגון אחת ביהודה ואחת בגליל משמע הא שתים ביהודה או בגליל אין עושין וכ''ש שתים ביהודה ושתים בגליל והדר קתני סיפא אבל שתים ביהודה ושתים בגליל אין עושין דמשמע הא שתים ביהודה ואחת בגליל עושין וכ''ש שתים ביהודה או שתים בגליל וא''כ קשיא רישא אסיפא אלא ע''כ צ''ל דהכי פירושו אין עושין שלש עיירות מקורבות מנודחות וכו' אבל עושין שתים שתים כגון אחת ביהודה ואחת בגליל ואפילו שאין מרוחקות אלא מקורבות כגון אחת על הספר מכאן ביהודה ואחת על הספר מכאן בגליל ולעולם במקורבות ודוקא שתים אבל ג' במקורבות לא אבל במרוחקות כגון אחת בדרום יהודה ואחת בצפון יהודה ואחת בצפון גליל עושין אבל שתים ביהודה ושתים בגליל אין עושין אפילו מרוחקות והיינו שכתב רבינו דאין בית דין אחד לכל הפירושים עושין שלש עיירות מנודחות ואפילו חלוקות למקומות כגון יהודה וגליל כר''י כיון שאין מרוחקות זו מזו אבל שתים עושין אם חלוקות למקומות אבל כשהן מפוזרות דאז לא שייך משום קרחה עושין אפילו שלש מדיוקא דברייתא כדפרישית לעיל. ואין להקשות דסוף סוף מנ''ל לרבינו דב''ד אחד עושה שלש עיירות מנודחות במרוחקות נימא דהא דקתני בברייתא אבל אין עושין שתים ביהודה ושתים בגליל דמשמע הא ג' עושין דהיינו דוקא בשלשה בתי דינין כדמספקא ליה לרב דהא מדאמר וזמנין אמר רב דאפילו בשלשה בתי דינין אין עושין משום קרחה משמע דאי לאו טעמא דקרחה בג' ב''ד אפילו טובא נמי, ומאחר דס''ל לרבינו דבשלשה לא שייך קרחה אם כן ברייתא דקתני אבל שתים ביהודה ושתים בגליל אין עושין ע''כ בב''ד אחד קא מיירי דאי דבשלשה ב''ד עושין אפילו טובא נמי במרוחקות כדפרישית לעיל: 


! ה 
[[אין עושין עיר הנדחת עד שידיחוה מדיחיה בלשון רבים.]] משנה פ' ד' מיתות (דף ס''ז) שם דקתני באלו הן הנסקלין המסית והמדיח וקתני במסית האומר אעבוד אלך ואעבוד נלך ונעבוד אזבח אלך ואזבח וכו' והדר קתני בסמוך המדיח זה האומר נלך ונעבוד עבודת כוכבים אלמא דמדיח אינו חייב עד שיאמר בלשון רבים: [[עיר הנדחת שלא נתקיימו וכו'.]] משנה בפרק חלק (סנהדרין דף קי''א:): 


! ו 
[[והיאך דין עיר הנדחת וכו' שולחין להם שני תלמידי חכמים וכו'.]] כתב הראב''ד א''א טוב הדבר וכו' אחר התראה ומעשה עכ''ל: [[וי''ל]] שמ''ש רבינו ששולחים להם שני ת''ח להזהירם וכו' אינה התראה גמורה מאחר שאינה לכל אחד בפרט. ומ''מ צ''ע מנין לרבינו ששולחים להם שני ת''ח להזהירם. ואפשר שלמד כן רבינו מדאמרינן בפרק היו בודקין עדים זוממין לא דמו לעיר הנדחת ויחיד העובד עבודת כוכבים שכן אלו צריכין התראה ועדים זוממין אין צריכין התראה שאעפ''י שאינה התראה גמורה כמו שכתבתי מ''מ שם התראה איכא: [[מיד מרבין להם בתי דינין וכו'.]] בפרק חלק (שם קי''ב) אהא דתנן עד שיודח רובה בעי בגמרא היכי עבדינן כלומר שאם אתה אומר דנין אותן וסוקלין אותן כדין היחיד היאך תמצא שיודח רובה וידונו בדין עיר הנדחת וכן אין לומר שדנין וחובשין שא''כ אתה מענה דינם של אלו ואסיקנא מרבין להם בתי דינין כלומר כדי שתתקבל עדות כלם ביום אחד ואם נמצאו העובדים רובה מעלין אותם לבית דין הגדול שבירושלים והורגים אותם. כתב הרמ''ה שיש לתמוה על זה דקי''ל כר''י דאמר דנין וסוקלין ואחד משלים והא דאמר לבסוף מרבין להם בתי דינין ומעיינינן בדינייהו ומסקינן להו לב''ד הגדול וגמרינן לדינייהו וקטלינן להו לטעמיה דר''ל קאמר דקס''ד דהאי דאמר ר''ל מרבים להם בתי דינין למגמרא דינייהו לאלתר קאמרינן ואקשי עליה איש ואשה אתה מוציא לשעריך ואי אתה מוציא את העיר כולה לשעריך ומפרקינן דר''ל לא קאמר דגמרינן לדינייהו לאלתר אלא דמעיינינן בדינייהו ואי משתכחי עובדים רובה מסקין להו לב''ד הגדול וכו' אבל לרבי יוחנן ל''ק מידי דכי קא ממעט קרא מרובין קא ממעט והני לר''י יחידים נינהו דהא קמא קמא דמטי לידן גמרינן לדיניה כיחיד דאכתי הנך בחזקת כשרים נינהו אבל ההוא חד דמשלים לרוב מודה ר''י דמסקינן ליה לב''ד הגדול וקטלינן ליה התם וליכא למימר דגמרא דמסקינן ליה הכי דלא כר''י דהא קי''ל ר''י ור''ל הלכה כר''י בר מהנך תלת, והשיב לו הר' אהרן ב''ר משולם בכל ספרינו לא נמצא כתוב ולא נזכר שם ר' יוחנן בכולה שמעתא אלא עולא הוא דמקשה לרב יהודה דאמר דנין וחובשין א''כ נמצאת מענה את דינן אלא דנין וסוקלין ור''ל פליג עלייהו ואמר מרבין להם בתי דינין ומקשינן ליה מהא דאמרינן איש ואשה אתה מוציא לשעריך וכו' ומתרץ ליה אליבא דריש לקיש וקסבר רבינו כיון דשקיל וטרי בגמרא ומסיק לה אליבא דריש לקיש ש''מ הלכתא כוותיה ומסתבר טעמיה. [[ומ''ש כל מי שבאו עליו שני עדים וכו'.]] פשוט הוא דבעינן שני עדים והתראה לכל אחד וכך אמרו בפירוש המשנה שם. ודע שמומכין כל נפש אדם מתחיל ענין ואומר שאם הודח כלה מכין כל נפש אדם שבה לפי חרב ואם הודח רובה ולא כלה מכין טף ונשים של עובדים. ומ''מ צ''ע מנ''ל שמכין טף ונשים דאי מדכתיב הכה תכה את יושבי העיר הא אצטריך לכמה ישהה בעיר ויצטרף עמהם ואפשר דמהחרם אותה ואת כל אשר בה נפקא, ובעל מ''ע כתב שחכמי לוניל השיבוה לר''מ הלוי שראיה לדברי רבינו מדגרסינן בספרי הכה תכה את יושבי העיר מכאן אמרו חכמים וכו' (עיין במגדל עוז בד''ה וכבר תמה ר''מ הלוי וכו') וקצת דברים אלו אינן נ''ל: [[ובין שהודחה כולה וכו'.]] זה פשוט דכיון שנדונית כדין עיר הנדחת מדיחיה הם בסקילה אלא שק''ל דמשמע דאי לא הודח רובה אין סוקלין את מדיחיה ואמאי וגם בפרק שאחר זה כתב ואם הודחו רוב העיר אחריו נסקל אלמא דאם לא הודחו אינו נסקל ואמאי מי גריעי ממסית ומדיח דהוו בסקילה כיון שהורה לעבוד כמו שיתבאר בפרק שאחר זה. וצ''ל לדעת רבינו כשאינו מתכוין אלא להסית אז מתחייב באותה שעה שהסית אבל המתכוין להדיח אינו חייב עד שתעשה כוונתו והיינו שתודח רוב העיר וכל שלא נעשה כן לא מיחייב. ומ''ש בפרק שאחר זה ואם הודחו רוב העיר אחריו נסקל היינו לומר שאם לא הודחו אחריו רוב העיר אינו נסקל משום מדיח אבל נסקל משום מתנבא לעבודת כוכבים: [[ומקבצים את כל שללה וכו' עד שנאמר אל תוך רחובה.]] משנה פרק חלק (דף קי''ב): [[והורגים כל נפש חיה אשר בה.]] מקרא מלא הוא ואת כל בהמתה וה''ה לשאר נפש חיה ואפשר דמכל נפקא: 


! ז 
[[נכסי הצדיקים שבתוכה וכו'.]] משנה פרק חלק (שם) נכסי צדיקים שבתוכה אבודים ובברייתא בגמרא מפני מה אמרה תורה נכסי צדיקים שבתוכה יאבדו מי גרם להם שידורו בתוכה ממונם לפיכך ממונם אבד וזה שאמר רבינו הואיל וישבו שם ממונם אבד: 


! ח 
[[ועיר הנדחת שהוזמו עדיה וכו'.]] ר''פ בתרא דכריתות (דף צ''ו [כ''ד:]) עיר הנדחת שהוזמו עדיה כל המחזיק בה זכה בה וטעמא דמשנגמר דינה כל חד מפקיר ממוניה: [[ואינה נבנית לעולם וכו'.]] משנה פ' חלק (דף קי''ב): [[ומ''ש ומותר לעשותה גנות ופרדסים.]] שם במשנה לא תבנה עוד לא תעשה אותה גנות ופרדסים דברי ר''י הגלילי ר''ע אומר לא תבנה עוד לכמות שהיתה אינה נבנית אבל נעשית היא גנות ופרדסים ופסק כר''ע דהלכה כר''ע מחבירו: 


! ט 
[[שיירא העוברת וכו'.]] ברייתא שם ולא ידעתי למה לא כתב רבינו מה ששנינו שם החמרת והגמלת העוברת ממקום למקום הרי אלו מצילין אותה ופירש''י שיירא חמרים וגמלים שנשתהו בעיר ל' יום כדמפרש בברייתא הרי אלו מצילין אותה אם רוב אנשי העיר הודחו וחמרים וגמלים משלימים המיעוט ועושין אותם רוב מצילין עליהם שאין ממונם אבד אלא נידונין כיחידים: 


! י 
[[נכסי אנשי מדינה וכו'.]] מימרא דרב חסדא שם: [[נכסי הרשעים וכו'.]] ברייתא שם ואת כל שללה תקבוץ לרבות נכסי רשעים שבחוצה לה אמר רב חסדא ובנקבצים לתוכה. ונראה שרבינו מפרש דרב חסדא הכי קאמר הא דאמרן דנשרפים וא''כ הרי הן אסורין בהנאה ה''מ כשנקבצו לתוכה אבל אם לא נקבצו לתוכה אלא נשארו חוץ לעיר ולא נשרפו עם השאר מותרים בהנאה ולא תימא דאסירי משום דכל העומד לישרף כשרוף דמי ומאבדין אותו אלא ינתנו ליורשיהן, ולענין ליהנות מהן קודם שישרף שלל העיר וקודם קביצת הנכסים האלו לתוכה נראה דאסורים בהנאה דהא עומדים לישרף הם אבל כיון שנשרף שלל העיר שוב אין נכסים אלו עומדים לישרף כנ''ל: 


! יא 
[[בהמה חציה של עיר הנדחת וחציה של עיר אחרת שהיתה בתוכה הרי זו אסורה ועיסה וכו'.]] מימרא דרב חסדא שם ואמרו שם מאי טעמא בהמה כמאן דלא פליגא דמיא עיסה כמאן דפליגא דמיא כלומר א''א לכזית בשר בלא שחיטה והאי לאו לשחיטה קיימא אלא למיתה וכל זית וזית מעורב בו איסור עיר הנדחת ואפילו ששחטה אחר כך שכבר אפשר לחלקה אסורה לפי שכבר נאסרה בעודה בחיים ושוב לא יצתה מידי אותו איסור אבל עיסה משעה ראשונה כמאן דפליגא דמיא לפי שמאותה שעה היה אפשר לחלקה ולא היה חלק של עיר הנדחת מעורב בה: 


! יב 
[[בהמה של עיר הנדחת שנשחטה.]] שם (סנהדרין קי''ב) בעי רב חסדא בהמת עיר הנדחת מהו דתיתהני בה שחיטה לטהרה מידי נבלה לפי חרב אמר רחמנא ל''ש שחטה מישחט ל''ש קטלה מיקטל או דילמא כיון דשחטה מהניא לה שחיטה מאי תיקו, ומשמע שאם היתה מותרת אחר שחיטה פשיטא דלא מטמאה ואין לומר דמותרת בהנאה ואסורה באכילה דהא כיון דאישתרא בהנאה אלמא פקע מעלה איסור עיר הנדחת ואפילו באכילה שריא אלא ודאי דאסורה בהנאה אפילו לאחר שחיטה ומבעיא ליה אי מטמאה או לא: [[שער הראש וכו'.]] שם בעי רב יוסף שער נשים צדקניות מהו אמר רבא הא דרשעניות אסור תקבוץ ושרפת כתיב מי שאינו מחוסר אלא קביצה ושריפה יצא זה שמחוסר תלישה וקביצה ושריפה אלא אמר רבא בפאה נכרית כלומר גידול של שערות דעלמא שעושין לנוי קא מבעי לרב יוסף אם הוא של צדקניות ואסיקנא בתיקו ותיקו דאיסורא לחומרא: 


! יג 
[[פירות המחוברין וכו'.]] שם ת''ר היו בה אילנות תלושין אסורים מחוברים מותרים ומפרש רבינו הטעם משום דתקבוץ ושרפת אמר רחמנא וכן פירש''י וכיון דמהאי טעמא הוא פירות נמי הוא הדין והוא הטעם. וא''ת מאי קאמר רבינו וה''ה לשער הראש והרי כבר ביאר דין זה בסמוך ועוד למה בדין השער שהוזכר בגמרא תקבוץ ושרפת לא הזכירו רבינו וכאן שלא הוזכר בגמרא הזכירו רבינו. וי''ל לפי שרבינו רצה ללמוד לפירות מאילנות כתב דין הפירות וכתב בו הטעם כלומר זיל בתר טעמא ותראה דאילנות לאו דוקא ותדע דהא שער הראש דשרייה לעיל הוא מהאי טעמא ואין חילוק בין שער לפירות וא''כ מ''ש וה''ה לשער הראש פירושו וה''ה דמתקבוץ ושרפת נפיק היתרא לשער הראש: [[ההקדשות שבתוכה תמימים הרי הם קדשי מזבח וימותו זבח רשעים תועבה וכו'.]] שם ת''ר היו בה קדשי קדשים קדשי מזבח ימותו קדשי בדק הבית יפדו ר''ש אומר בהמתה ולא בהמת בכור ומעשר אמר מר קדשי מזבח ימותו ואמאי ירעו עד שיסתאבו וימכרו ויפלו דמיהם לנדבה רבי יוחנן אמר זבח רשעים תועבה ריש לקיש אמר ממון בעלים הוא הכא בקדשים קלים ואליבא דר''י הגלילי וידוע דהלכה כר''י ואמרינן תו ר''ש אומר בהמתה ולא בהמת בכור במאי עסקינן אילימא בתמימים שלל שמים הוא אלא בבעלי מומין שללה היא אמר רבינא לעולם בבעלי מומין ומי שנאכל בתורת בהמתה יצאו אלו שאין נאכלין בתורת בהמתה אלא בתורת בכור ומעשר דשלל שמים נינהו ופליגא דשמואל דאמר שמואל כל שקרב כשהוא תם ונפדה כשהוא בעל מום משללה אימעיט וכל שקרב כשהוא תם ואינו נפדה כשהוא בעל מום מבהמתה נפקא: [[והראב''ד]] ז''ל כתב א''א דומה שהוא סבר דר''ש חולק וקא פסק הוא כת''ק. ולי נראה דר''ש אינו חולק וקי''ל כוותיה וכלהו אמוראי מפרשי למלתיה ורב פפא דהוא בתרא מפרש למלתיה אפילו בבעל מום ויותנו לכהן אחר ואין כאן זבח רשעים תועבה שאינן דורון כשאר זבחים ולא מכפרים שום כפרה עכ''ל. ורבינו נראה דמפרש דר''ש אתא לאפלוגי את''ק כדמוכח לישנא דר''ש אומר דאי לפרושי אתא הל''ל א''ר שמעון ואליבא דרבינא תנא קמא תני קדשי מזבח ימותו לא שנא תמימים ל''ש בעלי מומין והבין רבי שמעון בת''ק דהיינו באותן שאינן נאכלין במומן אבל בכור ומעשר שהם נאכלין במומן שללה נינהו ובכלל בהמתה הוו ואתא ר''ש למימר דבכור ומעשר בעלי מומין אימעיטו מבהמתה דדרשינן לקרא הכי בהמתה מי שנאכל לבעלים בתורת בהמתה יצאו אלו שיש להם שם לווי שאין נאכלין בתורת בהמתה שאין אומרים בהמת עיר הנדחת אלא בהמת בכור ומעשר של עיר הנדחת ופליגא הא דרשא דרבינא לדרשא דשמואל דרבינא מבהמתה דריש אליבא דר''ש דבעלי מומין דבכור ומעשר של שמים הן ושמואל דריש דבכלל בהמתה נינהו דאמר שמואל כל שהוא קרב לגבוה כשהוא תם וכשהוא בעל מום צריך פדייה כגון שאר קדשים קלים חוץ מבכור ומעשר משללה ולא שלל שמים אימעיטו דאין מחרימין אותם עמה וכל שקרב כשהוא תם ואינו נפדה כשהוא בעל מום אלא נאכל במומו כגון בכור ומעשר כשהוא בעל מום מבהמתה נפקא דכיון דהשתא נאכל לבעלים בהמתה קרינן ביה ופסק רבינו כת''ק, ודרך זה נראה שהבין הראב''ד ברבינו. ומ''ש דר''ש אינו חולק כבר כתבתי דחולק הוא והבאתי ראיה לזה מדקתני ר''ש אומר ולא קתני אר''ש ואע''ג דכלהו אמוראי מפרשי למלתיה משום הכי ליתא למידחי סברא דת''ק דהני אמוראי שקלי וטרו להבין דבריו לא לפסוק הלכה כמותו ואילו הוו בעו בעיי אליביה הוה אפשר לומר דסבירא להו כוותיה אי נמי שקלי וטרו למשמע מדבריו לת''ק. ועוד י''ל דאפילו אם תמצא לומר דסבר רבינו דר''ש לא פליג ופליגא הא דרבינא דאמר לר''ש בעלי מומין לאו בכלל בהמתה נינהו אדשמואל דאמר כל שקרב כשהוא תם ואינו נפדה כשהוא בעל מום אלא נאכל במומו כגון בכור ומעשר כשהן תמימים לאו שלל שמים מיקרו כיון שאם יארע בהם מום יאכלו לבעלים והילכך אצטריך בהמתה למעוטי בכור ומעשר תמימים דמשללה ליכא למעוטינהו אבל כשהן בעלי מומין בהמתה קרינן ביה ובסייף ואע''ג דרבינא דבתרא הוא מפרש דברי ר''ש דאפילו בעלי מומין לאו שללה נינהו מ''מ כיון דשמואל פליג עלויה ותלמודא נמי מקשה בפשיטות אלא בבעלי מומין שללה נינהו סבר רבינו דהכי נקטינן: [[ועל מ''ש רבינו ואח''כ שורפין אותם.]] כתב הראב''ד לא ידעתי למה שורפין אותם שלל שמים היה ולא חל עליו איסור עכ''ל. וי''ל דסבירא ליה לרבינו דבהמת עיר הנדחת מיקרו ואריא דהקדש הוא דרביע עלייהו וכיון דנסתלק אריא דהקדש חל עליו מיד איסור עיר הנדחת ולפי זה לא קאי ואחר כך שורפין אלא אקדשי בדק הבית. ומכל מקום נשאר מקום עיון אמאי שורפין אותם ואין נהרגין כדין בהמת עיר הנדחת. ונראה לי דאין הכי נמי דבהמת קדשי בדק הבית אחר שנפדית נהרגת אלא לפי שקדשי בדק הבית שם כולל לכל הדברים המוקדשים לבדק הבית ועוד שעל הרוב אין מקדשין לבדק הבית בעלי חיים אלא דברים אחרים משום הכי נקט שורפין. [[ומ''ש שנאמר שללה]] לא קאי על מה שכתב בסמוך שורפין אותן אלא אמאי דקתני ימותו או יפדו: 


! יד 
[[התרומות שבתוכה אם הגיעו ליד כהן וכו'.]] משנה שם (סנהדרין קי''א) תרומות ירקבו ובגמ' אמר רב חסדא לא שנו אלא תרומה ביד כהן אבל ביד ישראל תנתן לכהן שבעיר אחרת. ופירש''י טעמא דירקבו ולא בשריפה דאע''ג דממון כהן הוא מ''מ קדש איקרו ולא מזלזלינן ביה כולי האי: 


! טו 
[[מעשר שני וכסף מעשר שני וכתבי הקדש וכו'.]] משנה שם מעשר וכתבי הקדש יגנזו ופי' רש''י מעשר שני אע''פ שהוא נאכל לישראל הואיל וקדש איקרי לא אמרינן ישרף אלא יגנז. ובברייתא בגמרא אל רחובה את כל שללה פרט לכסף הקדש וכסף מעשר. ונראה שלא היתה בנוסחת רבינו כסף הקדש אלא פרט לכסף מעשר ומינה נשמע לכסף הקדש: 


! טז 
[[כל העושה דין בעיר הנדחת הרי זה כמקריב עולה כליל עד סוף הפרק.]] משנה שם: 

~ הלכות עבודת כוכבים וחקותיהם - פרק חמישי




! א 
[[המסית אחד מישראל בין איש בין אשה וכו' אף על פי שלא עבד המסית ולא המוסת וכו'.]] פרק ארבע מיתות (סנהדרין ס''ו) תנן גבי מסית אמר לשנים הם עדיו ומביאין אותו לבית דין וסוקלין אותו, והא ודאי אותם שנים לא עבדו ולא קבלו לעבוד ואפילו הכי סוקלין אותו מפני שהורה לעבוד לבד: [[בין שהיה המסית הדיוט בין שהיה וכו'.]] בסוף הנחנקין (שם פ''ט) נביא שהדיח כלומר שמתנבא בשם הקדוש ברוך הוא לעבוד כוכבים בסקילה ר''ש אומר בחנק ופסק כתנא קמא: [[בין שהיה המסית יחיד איש או אשה וכו'.]] ברייתא פרק ארבע מיתות (שם ס''א) אחד יחיד הניסת ואחד רבים הניסתים ואף על גב דפשטא דברייתא מיירי לענין דין הניסתים ה''ה לענין המסית ופשוט הוא: 


! ב 
[[המסית את רוב אנשי העיר הרי זה מדיח וכו'.]] משנה (שם ס''ז) המדיח זה האומר נלך ונעבוד כוכבים ובגמרא מדיחי עיר הנדחת שנו כלומר ואשמעינן דמדיח לא מקרי אלא מדיח עיר הנדחת ומדיח עיר הנדחת לא מקרי מסית: [[היה זה שהדיח רוב העיר נביא מיתתו בסקילה והנדחים הרי הם כיחידים וכו'.]] כלומר אע''פ שהיה נביא זה שהדיח רוב העיר לא נשתנה דינם מאילו היה הדיוט וכיון שאינו אלא אחד דינם כיחידים וכמו שנתבאר בפרק שקודם זה: [[ואם הודחו רוב אנשי העיר וכו'.]] כבר פירשתיו בפרק שקודם זה: [[המסית שהסית בין בלשון רבים בין בלשון יחיד וכו' עד העומדים שם ברחוק מביאין אותו לב''ד וסוקלים אותו.]] הכל משנה בפרק ד' מיתות שם. וא''ת היכי קאמר שלשון שאומר המסית הוא אעבוד שאינו אומר אליו תעבוד או נעבוד. ונ''ל שאומר אעבוד אני בתחלה ואתה אחרי, או שאמר אלך ואעבוד שמחוסר הליכה אע''ג דאיכא למימר אדהכי הדר ביה, או שאומר בלשון רבים נלך ונעבוד בכל ענין מקרי מסית: 


! ד 
[[מצוה ביד המוסת להורגו שנאמר ידך תהיה בו בראשונה להמיתו ויד כל העם באחרונה עד לא תכסה עליו.]] בספרי פרשת ראה: [[ואזהרה להדיוט המסית.]] כלומר דנביא בהדיא כתיב ביה: [[ומה שכתב שנאמר ישמעו וכו'.]] בפרק ארבע מיתות (סנהדרין דף ס''ג) לא ישמע על פיך אזהרה למסית ומדיח מסית בהדיא כתיב ביה וכל ישראל ישמעו וייראו אלא אזהרה למדיח. ופירש רש''י דוכל ישראל ישמעו לאו דוקא דמסיפיה דקרא דכתיב ולא יוסיפו לעשות עוד כדבר הרע הזה נפקא וכן כתב רבינו בספר המצוות אשר לו וגם במנין המצות כתב כן והכא לישנא דגמרא נקט: 


! ה 
[[המסית אחרים לעובדו וכו'.]] שם (ס''א) האומר בואו ועבדוני ר''מ מחייב ר' יהודה פוטר ואמרו שם היכא דפלחו כ''ע לא פליגי דכתיב לא תעשה לך פסל כי פליגי בדיבורא בעלמא מר סבר מסית לעצמו שמעי ליה ואין דקאמר ליה קושטא הוא ומר סבר מסית לעצמו לא שמעי ליה מימר אמרי מאי שנא איהו מינן ואין דקאמרי אחוכי קא מחכי ליה וידוע דר''מ ור''י הלכה כר''י: [[אבל אם הסית לעבודת איש אחר או לשאר מיני וכו'.]] ברייתא שם לא תאבה לו ולא תשמע אליו הא אבה ושמע חייב: 


! ו 
[[נביא המתנבא בשם עבודת כוכבים כיצד זה האומר אמר לי כוכב ומזל שמצוה לעשות כך וכך וכו' אפילו כיון את ההלכה וכו'.]] משנה פרק הנחנקין (סנהדרין פ''ט). [[ומ''ש ואזהרה שלו מכלל שנאמר ושם אלהים אחרים לא תזכירו:]] 


! ז 
[[ואסור לערוך דין ותשובה עם המתנבא בשם וכו' וכן נביא השקר וכו' עד ומיתתו בחנק.]] משנה סוף פרק הנחנקין (שם): 


! ט 
[[כל המונע עצמו מהריגת נביא השקר וכו'.]] בספרי פרשת שופטים: [[ואין דנין נביא השקר אלא בבית דין של שבעים ואחד וכו'.]] משנה פרק קמא דסנהדרין (דף ט''ז): 


! י 
[[הנודר בשם עבודת כוכבים והנשבע בה לוקה וכו'.]] משנה פרק ד' מיתות (סנהדרין ס''ג) הנודר בשמו והמקיים בשמו עובר בלא תעשה ובגמ' מנ''ל דתניא ושם אלהים אחרים לא תזכירו שלא יאמר אדם לחבירו שמור לי בצד עבודת כוכבים פלונית ולא ישמע על פיך שלא ידור בשמו ולא יקיים בשמו ולא יגרום לאחרים כלומר לעובדי כוכבים שידרו בשמו ויקיימו בשמו. דבר אחר לא ישמע על פיך אצטריך לאזהרת מדיח כלהו אינך נפקי מלא תזכירו. וכן הכריחו שם התוס' שכתבו קשה דלא ישמע הוי לאו שניתן לאזהרת מיתת בית דין וי''ל דמש''ה קאמר דבר אחר לאוקומי לא ישמע למדיח ומעיקרא לא פלגינהו בתרי קראי אלא לאסמוכינהו בעלמא דעיקר מלתא דכלהו מלא תזכירו נפקא: [[ומ''ש לוקה.]] יתבאר בסמוך בעז''ה: 


! יא 
[[וכל עבודת כוכבים הכתובה בכתבי הקדש מותר להזכיר וכו'.]] מימרא דר''י שם: [[ואסור לגרום לאחרים שידרו ושיקיימו וכו'.]] כלומר אע''פ שאסור לגרום מ''מ אינו לוקה אלא הנודר והמקיים ומקיים הוא נשבע וכן תרגם אונקלוס שבועה קיים. ועל מ''ש [[רבינו שהנודר ומקיים בשם עבודת כוכבים לוקה.]] כתב הראב''ד ז''ל זה לא אמרו בגמ' וכו' חוץ מנשבע ומימר עכ''ל. ביאור הדברים בפ' ד' מיתות (דף ס' וס''ג) תנן המגפף ומנשק המכבד המרבץ המרחיץ הסך המלביש המנעיל עובר בלא תעשה הנודר בשמה והמקיים בשמה עובר בלא תעשה ובגמרא כי אתא רב דימי א''ר אלעזר על כולם לוקה חוץ מהנודר בשמה והמקיים בשמה מ''ש הנודר והמקיים דלא לקי משום דהוי לאו שאין בו מעשה הני נמי לאו שבכללות הוא ואין לוקין עליו אלא כי אתא רבין אמר ר' אלעזר על כלן אינו לוקה חוץ מהנודר והמקיים מאי שנא אהנך דלא לקי משום דהוי ליה לאו שבכללות הני נמי לאו שאין בו מעשה הוא ההוא כר' יהודה דאמר לאו שאין בו מעשה לוקין עליו עכ''ל הגמרא. ופשטיה כדברי הראב''ד ולדעת רבינו י''ל דכיון דבין לרב דימי בין לרבין ואליבא דר''א מגפף ומנשק לא דמו לנודר ומקיים דבחד לקי ובחד לא לקי אלא דפליגי בהי מנייהו הוא דלקי והיינו דמגפף ונודר ומקיים לא ערבינהו תנא ותננהו אלא פלגינהו בתרי בבי לגלויי לן דאע''ג דמן הדין לא לקי הכא קים ליה לתנא דלקי ורב דימי סבר דהאי דלקי היינו מגפף ומנשק דכיון שיש בהם מעשה אע''ג שהם לאו שבכללות ראוי יותר לענוש מבלאו מפורש ואין בו מעשה ואקשו עליה כיון דלאו שבכללות ליכא למ''ד בעלמא דלוקין עליו ליתא למימרא דסבר תנא דבהא לוקין ואסיקנא כרבין דאמר דהאי דלקי היינו נודר ומקיים כיון שהם מפורשים בכתוב אע''פ שאין בו מעשה ראוי לומר דבהא קאמר תנא דלוקין יותר מלאו שבכללות אע''פ שיש בו מעשה משום דלאו שבכללות לא אשכחן בעלמא מאן דפליג ואמר דלוקין עליו אלמא אין שום סברא ללקות על לאו שבכללות אבל לאו שאין בו מעשה אשכחן ר''י דאמר לוקין עליו וא''כ הרי יש מקום לומר דסבר תנא דידן בהאי לאו כר''י בעלמא דאמר לאו שאין בו מעשה לוקין עליו אבל לעולם תנא דידן סבר בעלמא דלא כר' יהודה והכא דוקא אמר הכי אי משום חומר עבודת כוכבים או מטעמא אחרינא. ואפשר דטעמא דתנא משום דכיון דגלי קרא בנשבע לשם שהוא לוקה אע''פ שאין בו מעשה הוא הדין בנשבע לשם עבודת כוכבים: 

~ הלכות עבודת כוכבים וחקותיהם - פרק ששי




! א 
[[העושה אוב וכו'.]] בריש כריתות מני כל הנהו דחייבין על זדונן כרת ועל שגגתן חטאת ומני אוב בהדייהו ואמר בפרק ארבע מיתות (סנהדרין דף ס''ה) מ''ט לא תנא התם ידעוני כי היכי דתנא אוב, ואמר ר' יוחנן לפי ששניהם בלאו אחד נאמרו כלומר דתרוייהו מחד קרא נפקי ואם עשה שניהם בהעלם אחד אינו חייב אלא חטאת אחת וא''כ אליבא דר' יוחנן ידעוני נמי חייב על זדונו כרת ועל שגגתו חטאת ריש לקיש אמר דהיינו טעמא דלא תני ידעוני משום דאינו חייב חטאת. וידוע דהלכה כרבי יוחנן לגבי ריש לקיש. ומה שכתב נסקל מפורש בתורה: [[וכן הלוקח גולגולת המת וכו'.]] בפרק ארבע מיתות שם שנינו בעל אוב זה פיתום המדבר משחיו ופירש רש''י פיתום שם המכשף. ובברייתא בגמרא אמרו שבעל אוב הוא הנשאל בגולגולת: [[כיצד הוא מעשה האוב זה שהוא עומד ומקטיר קטורת וכו': כתב]] הראב''ד כיצד מעשה האוב וכו' א''א בבית הקברות וכו'. משחיו של מת עכ''ל. ואיני יודע מהיכן למד הראב''ד כן ובעלת אוב דשאול יוכיח שלא היתה בבית הקברות: 


! ב 
[[ואזהרה שלהן מנין שנאמר אל תפנו אל האובות וכו'.]] בתורת כהנים פרשת קדושים: 


! ג 
[[הנותן מזרעו וכו'.]] בריש כריתות (דף ב') מני לה בהדי הנהו שחייב על זדונן כרת ועל שגגתן חטאת קבועה: [[ומ''ש נסקל.]] בהדיא כתיב בקרא עם הארץ ירגמוהו וכו': [[ואזהרה שלו מנין שנאמר ומזרעך לא תתן להעביר וכו'.]] בסה''מ שלו כתב וכבר נכפלה האזהרה מהמעשה הזה באומרו לא ימצא בך מעביר בנו ובתו באש. וכוונת רבינו במה שכתב כאן דמקרא דלא ימצא בך ילפינן פירושא דמולך כדאמרינן בפרק ארבע מיתות (סנהדרין ס''ד) מסר והעביר למולך ולא באש יכול יהא חייב נאמר כאן להעביר ונאמר להלן לא ימצא בך מעביר בנו מה להלן באש אף כאן באש ומה כאן מולך אף להלן מולך, ומה שכתב בסה''מ שנכפלה היינו בתר דידעינן פירוש דמולך שייך למימר נכפלה: [[כיצד היו עושין מדליק אש גדולה ולוקח וכו'.]] מתבאר והולך: [[ומ''ש ואבי הבן הוא שמעביר בנו על האש.]] זה דעת רבינו ואפשר דמפיק לה מדכתיב לא ימצא בך מעביר בנו ובתו באש אלמא שהוא עצמו מעביר אותו, אבל אין כן דעת רש''י בפרק ארבע מיתות אלא שכהניהם היו מעבירים אותו: [[ומעבירו ברגליו מצד זה לצד זה בתוך וכו'.]] בפרק ארבע מיתות (שם) אמר רב יהודה אינו חייב עד שיעבירנו דרך העברה היכי דמי אמר אביי שרגא דליבני במיצעי נורא מהאי גיסא ונורא מהאי גיסא רבא אמר כמשוורתא דפורייא, תניא כוותיה דרבא אינו חייב עד שיעבירנו דרך העברה העבירו ברגל פטור. ופירש''י שרגא דליבני שורת לבנים גבוה לבנה ע''ג לבנה והאש מכאן ומכאן. כמשוורתא דפורייא אינו מעבירו ברגליו אלא קופץ ברגליו כדרך שהתינוקות קופצים בימי הפורים שהיתה חפירה בארץ והאש בוער בו והוא קופץ משפה לשפה. העבירו ברגל פטור אלמא דרך עבודתו בקפיצה עכ''ל. ויש לתמוה היאך כתב רבינו דאינו חייב עד שיעבירנו ברגליו דאדרבא בגמרא אמרינן דהעבירו ברגל פטור, ונשאל הגאון מהר''י קולון על זה והשיב דרבינו מפרש האי שרגא דליבני שאומר אביי היינו משום דדרך העברה היינו שהאב נושא את בנו על כתיפו ועובר עם בנו בתוך האש ואע''ג דקרא לא משמע שיהא האב עובר בתוך האש עצמו שהרי בנו באש כתיב ולא עובר עם בנו באש מ''מ כיון דשרגא דליבני ובמיצעי פירוש גדר לבנים מזה וגדר לבנים מזה גובהן עד כנגד גובהו של אב והאב עובר בין הגדרים האלה ואין האש נוגעת בו כלל אלא שהוא מעביר בנו על כתיפו למעלה ממחיצת הלבנים עד שהשלהבת מגעת אל הבן המורכב על כתיפו של אביו קרינן בו מעביר בנו באש ועל זה פליג רבא וס''ל דאם העבירו האב ברגל כלומר ברגל של אב שהאב עצמו עובר בתוך האש שהוא פטור אלא צריך שיעבירנו ברגלו של בן והיינו דקאמר רבא כמשוורתא דפורייא שכן רגילות שעוברים על האש מצד לצד כמ''ש רבינו והיינו דמייתי סיעתא לרבא מברייתא דקתני העבירו ברגל פטור כלומר ברגל של מעביר לאפוקי מדאביי. ודיקא נמי כדפרישית שרבינו כתב ומעבירו ברגלו ולקמן נמי כתב ויעבירנו באש וברגלו ובברייתא קתני העבירהו ברגל ולא קתני העבירהו ברגלו אלא ודאי דברגל משמע ברגל המעביר וברגלו משמע ברגלו של עובר עצמו כדפרישית ע''כ. ול''נ שרבינו מפרש דאביי דאמר שרגא דליבני היינו שהאש מכאן ומכאן ושורות הלבנים באמצע ומעביר בנו על שורות הלבנים אבל לא בתוך השלהבת ורבא פליג עליה ואמר כמשוורתא דפורייא ולא לענין הקפיצה הוא שאמר כן וכמו שפירש''י אלא כשם שהעושים אותה משוורתא עוברים בתוך השלהבת כך זה צריך שיעבור בתוך השלהבת ולאפוקי מדאביי ותניא כותיה דרבא העבירו ברגל דהיינו שרגא דלבני שהוא עובר ברגלו כמי שמהלך בשוק פטור עד שיעבור בתוך השלהבת דאז אורחא דמילתא דאינו עובר ברגלו משום דרגליו תכוינה ולא שתחויב הקפיצה עכ''פ וכדברי רש''י אלא הכוונה לרבא ולברייתא העברה בתוך השלהבת לבד. וזהו שכתב רבינו ומעבירו וכו' בתוך השלהבת. [[ומ''ש רבינו ומעבירו ברגליו.]] ענינו שלא יעבירנו מראשו או מצדדיו כמו שעושין כשמחרכין התרנגולת אלא העברה מצד רגליו בעינן. ואפשר דס''ל דאיתיה בכלל מאי דאמר רב יהודה אינו חייב עד שיעבירנו דרך העברה ואין דרך העברה אלא מצד רגליו: [[לא שהוא שורפו וכו'.]] רש''י כתב כן שם ודייק לה מדתניא המעביר עצמו פטור אלמא לאחר העברה חי הוא והא דאמרינן גבי חזקיה שסכתו אמו סלמנדרא לאו למולך היה אלא לאלהי ספרוים דהתם שריפה כתיב: [[לפיכך העושה וכו'.]] שם באלו הן הנסקלין (סנהדרין ס''ד) תנן העובד עבודת כוכבים והנותן מזרעו למולך ובגמרא קתני עבודת כוכבים וקתני מולך כלומר דמדפלגינהו בתרתי אלמא מולך לאו בכלל עבודת כוכבים הוא תנן כמ''ד מולך לאו עבודת כוכבים הוא דתניא אחד למולך ואחד לשאר עבודת כוכבים חייב כלומר דקסבר מולך עבודת כוכבים הוא ולא איצטריך לאזהורי עליה בכדרכה דמאיכה יעבדו נפקא אלא לומר לך שאם עשה שלא כדרכה חייב ר''א בר''ש אומר למולך חייב שלא למולך פטור ובודאי דכסתם מתניתין קי''ל. אבל ק''ל מאי לפיכך שנראה שאין דין זה נמשך מדין של מעלה. ונ''ל שהוא מקושר עם מ''ש לא שהוא שורפו וכו' וקאמר השתא כיון שאינו שורפו יכולין אנו לומר דהעושה עבודה זו לעבודת כוכבים אחרת פטור אבל אילו היינו אומרים דשורפים את בניהם אפילו לעבודת כוכבים אחרת היה חייב דתיפוק ליה משום מקטר כנ''ל. ונראה מדברי רבינו שכתב לעבודת כוכבים אחרת דמולך עבודת כוכבים הוא והעושה אחד מארבע עבודות לפניו חייב ודלא כרש''י שכתב דפטור: 


! ד 
[[אינו חייב וכו'.]] משנה (שם) אינו חייב עד שימסור למולך ויעבור באש מסר למולך ולא העביר באש העביר באש ולא מסר למולך אינו חייב עד שימסור למולך ויעבור באש: [[ומ''ש או שמסר והעביר שלא כדרך העברה פטור.]] מימרא דרב יהודה וברייתא שם כתבתים בסמוך: [[ואינו חייב עד שימסור וכו'.]] שם מימרא דרב אחא בריה דרבא וכתבו התוס' וא''ת מקמא איחייב ליה וי''ל כגון שאין לו אלא בן אחד או שהעבירו בבת אחת. ול''נ דכי עבר קמא חיובו תלוי ועומד אם לא העביר יותר חייב ואם העביר יותר נפטר מחיובו: 


! ה 
[[אחד זרע כשר עד ובנותיו בניהם ובני בניהם וכו'.]] ברייתא שם: [[אחד בניו וכו'.]] ברייתא שם ודריש מכי מזרעו נתן למולך בן בנו ובן בתו דכולהו זרעו נינהו וממילא שמעינן שמי שאינו זרעו פטור עליו, ועוד שם ברייתא מפורשת אינו חייב אלא על יוצאי ירכו אביו ואמו אחיו ואחותו פטור: [[או שהעביר עצמו.]] ברייתא שם. העביר עצמו פטור ורבי אלעזר בר''ש מחייב ופסק כת''ק: [[העביר אחד מזרעו וכו'.]] שם בעיא דלא איפשטא ופסק בדיני נפשות להקל: 

! ח 
((ו-ח)) [[מצבה שאסרה תורה וכו' אפילו לעבוד את ה'.]] כן משמע בספרי פרשת שופטים דקאמר מצבה אהובה לאבות ושנואה לבנים ומצבה דאבות לה' היתה ואפ''ה קאמר שהיא שנואה לבנים: [[וכן אבן משכית וכו' אע''פ שהוא משתחוה עליה לשם לוקה.]] הכי משמע פ' בהר סיני ובפ' הקורא את המגילה עומד (מגילה כ''ב) תניא ואבן משכית לא תתנו בארצכם להשתחות עליה עליה אי אתה משתחוה בארצכם אבל אתה משתחוה על אבנים של בית המקדש כדעולא דאמר לא אסרה תורה אלא רצפה של אבנים בלבד ופירש''י לא אסרה תורה בפסוק זה אלא שלא יעשו רצפת אבנים בבה''כ דוגמא של מקדש, עכ''ל. כלומר לא אסרה תורה כאן אבן משכית לעבודת כוכבים דא''כ לא שייך למידק הא במקדש מותר אלא לאסור רצפת אבנים להשתחות לה' הוא דאתא. ורבינו מפרש דענינא דהכא לא משמע דאתא לאסור אבן משכית מפני שהוא דוגמת המקדש אלא מפני שהוא מנהג עובדי כוכבים אסרתו תורה להשתחוות עליה לשם ומייתי שם האי ברייתא על האי דקאמר התם רב איקלע לבבל בתענית צבור נפול כ''ע אאנפייהו והוא לא נפל על אנפיה מאי טעמא רצפה של אבנים היתה ותניא ואבן משכית לא תתנו בארצכם להשתחות עליה עליה אין אתה משתחוה בארצכם אבל אתה משתחוה על אבנים של בית המקדש כדעולא דאמר עולא לא אסרה תורה אלא רצפה של אבנים א''ה מאי איריא רב אפילו כלהו נמי קמי דרב הואי ואי בעית אימא רב פישוט ידים ורגלים הוה עביד פירוש דמעיקרא שני ליה שרצפת אבנים היתה קמיה דרב ולכך היה אסור לו שיפול אבל לפני הצבור לא היתה ולכך הותר להם ליפול על פניהם ואי בעית אימא דלפני ההיכל היתה רצפת אבנים ולאינך הוא שרי שלא היו פושטים ידיהם ורגליהם אבל לרב שמנהגו לפשוט ידיו ורגליו היה אסור. וסובר רבינו כמו שכתבו התוס' והרא''ש דללישנא קמא אפילו בלא פישוט ידים ורגלים אסור מדרבנן ופסק כההוא לישנא מהטעם שיתבאר בסמוך ולכן כתב רבינו שבלא פישוט ידים ורגלים אינו לוקה אלא מכת מרדות דהיינו מדרבנן. [[ומה שכתב או שוחה על צדו]] למדו מדאמרינן אמר רב חייא בר אבין חזינא לאביי ורבא דמצלי אצלויי כלומר שהיו מטין עצמם על צדיהן ולא נופלים על פניהם ממש מפני הרצפה וכן פירשו התוס' והרא''ש בשם רבינו האי גאון. ומדחזינן דאביי ורבא הוו מצלי אצלויי משמע דסבירא להו כלישנא קמא דאסור אפילו בלא פישוט ידים ורגלים ומשום הכי פסק רבינו כההוא לישנא אע''ג דלישנא קמא הוי. ונ''ל דאינו אסור אלא נפילת אפים על הרצפה שקצת דמיון השתחואה יש בה אבל להתפלל על הרצפה מותר אע''פ ששוחה במקומות שחייבו חכמים דהא רב דאמרינן שרצפת אבנים היתה לפניו ונפילת אפים הוא דלא עבד אבל צלותא מיהא צלי דאי לא התפלל היכי הוה בעי דלינפול אאנפוי ועוד דהל''ל רב לא צלי אלא משמע דצלי ולא נפיל אאנפוי. והכי דייק לשון רבינו [[שכתב כל המשתחוה לה' על האבנים המפוצלות בלא פישוט ידים ורגלים אינו לוקה אלא מכין אותו מכת מרדות]] ומדנקט בלא פישוט ידים ורגלים משמע שאינו חסר מהשתחואה אלא פישוט ידים ורגלים בלבד אבל פניו דבוקות כמו שהוא בהשתחואה. וכן כתב ריב''ש בתשובתו וז''ל מדברי רש''י והרמב''ם נראה דאין לחוש לאבן משכית אפילו מדרבנן אלא כשפניו דבוקות בארץ אע''פ שאין בו פישוט ידים ורגלים אבל שוחה לבד אין לחוש על זה, עכ''ל: 


! ט 
[[הנוטע אילן וכו'.]] בספרי פ' שופטים מנין לנוטע אילן ובונה בית בהר הבית שעובר בל''ת ת''ל כל עץ אצל מזבח ה' וכו' ראב''י אומר מנין [שאין עושין אכסדרה בעזרה וכו' ומדלא נקט] שהעושה אכסדרה בעזרה עובר בל''ת וכו' כדקתני גבי נוטע אילן משמע לרבינו דלא לקי עליה ומשמע דמדרבנן הוא דמיתסר וקרא אסמכתא בעלמא. ומ''מ יש לתמוה על רבינו למה כתב גבי נוטע אילן בעזרה דמשמע דחוץ לעזרה שרי ובספרי אסר גם בהר הבית ואין לומר דהר הבית לא קאי אלא לבונה בית אבל נוטע אילן לא מתסר אלא בעזרה דמהי תיתי לן ועוד דנוטע חמור מבונה וכיון דבונה אסור בהר הבית כ''ש נוטע. ואפשר דסבר רבינו דראב''י פליג את''ק וסבר דליכא איסורא אלא בעזרה בלבד ופסק כמותו משום דמשנתו קב ונקי ותו דבספ''ק דתמיד (דף [כח:]) מקשה מיניה. ויש לתמוה עוד על רבינו למה השמיט דבונה בית בלא תעשה ואפשר דס''ל דבהא נמי פליג דהאי בונה בית דקאמר ת''ק של עץ הוא כעין אכסדרה ואתא ראב''י למימר דאינו בלא תעשה אלא איסורא בעלמא הוא דאיכא. ומדברי הראב''ד שכתב לשכת העץ בית היתה משמע דסבר דלראב''י לא מיתסר אלא אכסדרה אבל בית אפילו כולו של עץ שרי דלא דמי לאלו כלל. ומה שהקשה מגזוזטרא שהקיפו בעזרת הנשים בשמחת בית השואבה ותירץ לשעתה היתה, בפרק ראשון מהלכות בית הבחירה תירץ בענין אחר: 

~ הלכות עבודת כוכבים וחקותיהם - פרק שביעי


! ב
((א-ב)) [[מצות עשה לאבד וכו' ובארץ ישראל וכו' אבל בח''ל וכו': עבודת כוכבים ומשמשיה וכו'.]] (מכות כ''ב) פרק אלו הן הלוקין אוקימנא הא דתניא המבשל גדי בחלב ואכלו לוקה חמש דהיינו בשבשלו בעצי אשרה ואזהרתיה מולא ידבק בידך א''ל רב אחא בריה דרבא לרב אשי ולילקי נמי משום ולא תביא תועבה אל ביתך וא''כ שלוקה שש מבעי ליה הרי דנהנה מאשרה לוקה שתים מלא ידבק ולא תביא והוא הדין לנהנה מכל מילי דעבודת כוכבים: 


! ג 
[[בהמה שהקריבוה וכו'.]] מדאמרינן בפרק אין מעמידין (דף ל''ד) המקדש בפרש עגלי עבודת כוכבים אינה מקודשת וכ''ש הוא לשאר דברים שהזכיר רבינו. [[ומה שכתב שהקריבוה כולה]] נראה דהיינו לומר שאם הקריבוה לעבודת כוכבים ופירשו ואמרו חוץ מפרשה או מעצמותיה או קרניה וטלפיה ועורה אותם דברים ששיירו לא נאסרו: [[לפיכך אם היה בעור סימן וכו'.]] משנה (שם כ''ט) אלו דברים של עבודת כוכבים אסורים ואיסורן איסור הנאה ומני בהדייהו עורות לבובין ומסיים בה רשב''ג אומר בזמן שהקרע שלו עגול אסור ומשוך מותר כלומר לפי שאין דרכן לעשות לעבודת כוכבים משוך ואסיקנא הלכתא בגמרא כרשב''ג: 


! ד 
[[מה בין עבודת כוכבים וכו'.]] בפרק ר' ישמעאל (דף נ''א נ''ב) תנן עבודת כוכבים של עובד כוכבים אסורה מיד ושל ישראל משתיעבד ומייתי לה בגמרא מהני קראי דמייתי לה רבינו: [[ומשמשי עבודת כוכבים וכו'.]] שם אבד תאבדון בכלים שנשתמש בהם לעבודת כוכבים הכתוב מדבר הביאום ולא נשתמשו בהם יכול יהו אסורין ת''ל אשר עבדו שם שאין אסורין עד שיעבדו מכאן עבודת כוכבים של עובד כוכבים אינה אסורה עד שתיעבד ושל ישראל אסורה מיד דברי ר' ישמעאל. ר''ע אומר חילוף הדברים עבודת כובבים של עובד כוכבים אסורה מיד של ישראל משתיעבד ואמרינן בגמרא דמשמשי עבודת כוכבים דעובד כוכבים לכ''ע אין אסורין עד שיעבדו דר''ע בעבודת כוכבים פליג אבל בכלים לא פליג. ומשמשי עבודת כוכבים של ישראל לר''ע דקי''ל כותיה אינם אסורים עד שתיעבד מק''ו דהשתא היא גופא לא מיתסרא עד שתיעבד משמשיה מיבעיא: 


! ה 
[[העושה וכו'.]] פ' לפני אידיהן (דף י''ט) מימרא דרבי אלעזר א''ר יוחנן ומפורש שם דאפילו עשה לעובד כוכבים שכרו מותר ומטעם שהזכיר רבינו: [[הלוקח גרוטאות וכו'.]] בפרק בתרא (דף ע''א) אמרינן דמשיכה בעובד כוכבים קונה מתיבי הלוקח גרוטאות כלומר שברי כספים מן העובד כוכבים ומצא בהם עבודת כוכבים אם עד שלא נתן מעות משך יחזיר ואם משנתן מעות יוליך לים המלח כיון דלא מצי לאהדורי ולמשקל דמי ואי ס''ד משיכה בעובד כוכבים קונה אמאי יחזיר אמר אביי משום דמחזי כמקח טעות כלומר דמשיכה בטעות הואי דלאו אדעתא דעבודת כוכבים זבן אמר רבא רישא מקח טעות סיפא לאו מקח טעות אלא אמר רבא רישא וסיפא מקח טעות ורישא דלא יהיב זוזי לא מתחזי כעבודת כוכבים ביד ישראל סיפא דיהיב זוזי מתחזי כעבודת כוכבי' ביד ישראל כלומר דלכי הדר שקיל זוזי מתחזי כמאן דמזבן עבודת כוכבים ואסיקנא התם דמשיכה בעובד כוכבים קונה וכיון שכן טעמא דרישא דברייתא דלא קנה היינו משום דמקח טעות הואי שאם לא כן כיון שמשך דידיה היא ויוליך לים המלח ובסיפא נמי מן הדין לא קנה דמקח טעות הוא והיינו טעמא דיוליך לים המלח משום דמחזי כעבודת כוכבים ביד ישראל וכיון דאפילו במשך אם לא נתן מעות יחזיר והרי הוא נותן העבודת כוכבים מידו ליד עובד כוכבים כ''ש היכא שלא משך אע''פ שנתן מעות דיחזיר. וכתב רבינו טעם דכשמשך ולא נתן מעות דיחזיר דהוי משום מקח טעות משום דאי לא כתב הכי הוה קשיא ליה דהא משיכה בעובד כוכבים קונה אבל בנתן מעות ומשך דלא קשיא עליה מידי לא חשש לכתוב הטעם: [[וכן עובד כוכבים וגר כו'.]] משנה פ''ו דדמאי: 


! ו 
[[צורות שעשאום וכו'.]] משנה בע''ז (דף מ') ריש פ''ג כל האלילים אסורים מפני שהן נעבדים פעם אחת בשנה דר''מ וחכ''א אינו אסור אלא כל שיש בידו מקל או צפור או כדור ובגמרא אמר רבה בר בר חנה א''ר יוחנן בעומדים על פתח המדינה שנינו כלומר דאי לאו הכי לא אסור לר''מ כל האלילים ולרבנן כל שיש בידו מקל או צפור וכו'. ובגמרא עוד אמר רב מחלוקת בשל כרכים אבל בשל כפרים דברי הכל אסורים כלומר דבני כפר לא עבדי לנוי. ואמאי דתנן אינו אוסר אלא כל שיש בידו מקל וכו' אמרו בגמרא תנא הוסיפו עליהם סייף עטרה וטבעת. והוי יודע דקודם למימרא דר' יוחנן בעומדין על פתח המדינה שנינו איתא בגמרא אמר רב יהודה אמר שמואל באנדרטי של מלכים שנינו ופירש''י כשהמלך מת עושין צורתו בפתח השער לזכרון והתם קאמר ר''מ דאגב חביבותא פלחי ליה. ובעומדין על פתח המדינה פירש''י ג''כ בהנהו קאסר ר''מ דחשיבי להו וכתב הר''ן נראה מדבריו דהני אוקימתי אליבא דר''מ נינהו אבל לרבנן בין עומדין על פתח המדינה בין אין עומדין הכל תלוי כשיש בידו מקל או צפור או כדור. אבל הרמב''ם כתב והנמצאות במדינה אם היו עומדין על פתח המדינה וכו'. מכלל דס''ל דר''י דאמר בעומדין על פתח המדינה בין לר''מ בין לרבנן קאמר ולא קאי אדרב יהודה אמר שמואל דאוקמה באנדרטי של מלכים אלא אוקימתא באפי נפשא היא ופסק הרב ז''ל כר''י עכ''ל. ודבריו צ''ע שמתחלת דבריו נראה שאין חילוק בין רבינו ורש''י במימרא דר''י דלר''מ אתמר וא''כ לא שייך למימר ופסק כר''י דהא רב יהודה לא אשתעי אליבא דרבנן דקי''ל כותייהו אלא לפרש דברי רבי מאיר אתי. ולי נראה לומר דרבינו מפרש דרב יהודה ור''י בין לר''מ בין לרבנן וה''ק רב יהודה אפילו באנדרטי של מלכים דחזקתו אינו אלא לנוי לר''מ אסור בכל ענין ולרבנן אם יש בידו מקל וכו' ואמר ר' יוחנן כי אסרי רבנן ור''מ היינו בעומדין על פתח המדינה ושמואל ור''י מר אמר חדא ומר אמר חדא ולא פליגי. ורבינו רמז דברי רב יהודה בשלא חילק בין אנדרטי לשאר צורות אלא תלה הכל בעומדין על פתח המדינה ויש בידו מקל וכו': [[כתב]] רבינו ירוחם כל הצלמים שהם כאנדרטי של מלכים ובפתח מדינה מותרים והוא שאין ידוע אם נעבדו שאם נעבדו עבודת כוכבים מיקרו פירוש אנדרטי כשימות המלך ועושים צורתו בפתח העיר פשוט פרק כל האלילים (דף מ''א). והרמב''ם כתב שאליל אחר אינו אסור אפילו שיהיה בידם אבל אנדרטי אם היה בידם שום דבר אסור ואם לאו מותר שאינם עשויין אלא לנוי עכ''ל. נראה שסובר רבינו ירוחם שאע''פ שלא הזכיר אנדרטי בכלל ועומד על פתח המדינה הוא דסתם עומד על פתח המדינה אינו אלא אנדרטי ובהני הוא דמפליג בין יש בידם לאין בידם אבל כשאינן אנדרטי בכל גוונא שרי וזה שאמר צורות שעשאום עובדי כוכבים לנוי מותרים בהנאה ולא חילק כלל: 


! ז 
[[אלילים הנמצאים וכו'.]] משנה (שם) המוצא שברי אלילים הרי אלו מותרים מצא תבנית יד תבנית רגל הרי אלו אסורים מפני שכיוצא בהם נעבד ובגמרא אמר שמואל אפילו שברי עבודת כוכבים והא אנן תנן שברי אלילים ה''ה דאפילו שברי עבודת כוכבים והא דקתני שברי אלילים משום דקא בעי למתני סיפא מצא תבנית יד תבנית רגל הרי אלו אסורין מפני שכיוצא בהם נעבד אמאי והא שברים נינהו תרגמא שמואל בעומד על בסיסו. וה''פ לדעת רבינו אפילו שברי עבודת כוכבים מותרין ולא תימא דוקא שברי אלילים שאע''פ שהיו עומדין על פתח המדינה והיה בידם מקל וכו' מ''מ איכא לספוקי שמא לא עבדום ואת''ל עבדום כיון שהושלכו אימור בטלום אבל שברי עבודת כוכבים שראינו שעבדוהו דליכא אלא חד ספיקא לא קמ''ל שמואל דשרו. משום דקא בעי למתני סיפא דאי תני עבודת כוכבים ה''א דוקא עבודת כוכבים מצא תבנית יד או רגל אסורה אבל אלילים אפילו תבנית יד שרי להכי תנא ברישא אלילים למימר דאע''ג דשמא לא עבדום אפילו הכי לשבר חשוב כגון תבנית יד חיישינן וכשעומדין על בסיסן כדמוקי לה לקמן. ולא רצה רבינו לפסוק כשמואל משום דאמרינן תו בגמרא אתמר עבודת כוכבים שנשתברה מאליה ר' יוחנן אמר אסורה וריש לקיש אמר מותרת ופסק רבינו בפ''ח כר''י ומשמע ליה דשמואל דשרי שברי עבודת כוכבים ס''ל דעבודת כוכבים שנשתברה מאליה מותרת כר''ל ולא קיי''ל כוותיה ולא נימא דאפשר דמודה שמואל בעבודת כוכבים שנשתברה שאסורה ולא שרי אלא במוצא מושלך דכיון דהושלך מוכח שביטלוהו דא''כ כי אותביה ר' יוחנן לריש לקיש ממתניתין דקתני המוצא שברי אלילים מותרים הא שברי עבודת כוכבים אסורים לישני ליה דשאני. ומכיון דלא קי''ל כשמואל צריכין אנו ליישב המשנה דקתני רישא שברי אלילים מותרים ובסיפא אסר תבנית יד. וי''ל דרישא מיירי בשברי אלילים ומשום דהוו ספק ספיקא מותרים וסיפא דמצא תבנית יד מיירי בשברי עבודת כוכבים דליכא אלא חד ספיקא וכן כתבו התוס'. [[ומ''ש רבינו שאלילים הנמצאים מותרים]] אע''ג דמתניתין לא תנן אלא שברי אלילים נראה שלמד כן מדמקשה בגמרא לר''י דאמר שברי עבודת כוכבים [אסורים דכיון דלר''מ צלמים אסורים שברי צלמים] מותרים לרבנן עבודת כוכבים נמי היא אסורה ושבריה מותרים. ומשני הכי השתא התם אימור עבדום אימור לא עבדום ואת''ל עבדום אימור בטלום עבודת כוכבים ודאי עבדום מי יימר דבטלום הוי ספק וודאי ואין ספק מוציא מידי ודאי. ואיכא למידק דלמה ליה למפרך דמדר''מ נשמע לרבנן לפרוך דמדרבנן גופייהו נשמע דאלילים הנמצאים אסורים ושברים מותרים ה''נ עבודת כוכבים אסורים ושבריה מותרים ומדלא פריך הכי אלמא דלרבנן אפילו אלילים עצמם מותרים דהא הוא ספק ספיקא ספק עבדום ספק לא עבדום ואת''ל עבדום מכיון שמצאן מושלכין אימור בטלום ובדין הוה דהוה ליה למנקט המוצא אלילים הרי אלו מותרים אלא איידי דבעי למתני סיפא בשברי עבודת כוכבים אסורים תנא רישא בשברי אלילים מותרים והני אלילים דאמרינן דלרבנן כי מצאן מושלכים שרו משום ספק ספיקא היינו בעומדים על פתח המדינה ובידם מקל וכו' דאל''כ מאי איריא מצאן מושלכים אפילו עומדין במקומם שרי שחזקתן לנוי וכמו שנתבאר לעיל בסמוך וה''פ דמתניתין המוצא שברי אלילים מושלכים הרי אלו מותרים משום דהוו ספק ספקא וכיון דהוי משום ספק ספקא ה''ה למוצא אלילים עצמם אבל מצא תבנית יד תבנית רגל דהיינו שברי עבודת כוכבים הרי אלו אסורים מפני שכיוצא בהם נעבד כלומר מפני שכשהיו אלו האברים מחוברים במקומם ודאי היו נעבדים וא''כ אין כאן אלא ספק אחד. וזה שאמר בפ''ח עבודת כוכבים שנשתברה מאליה שבריה אסורין בהנאה עד שיבטלוה לפיכך המוצא שברי עבודת כוכבים הרי אלו אסורין בהנאה שמא לא ביטלוה העובדי כוכבים, עכ''ל: [[כתב]] הרמ''ך אלילים הנמצאים מושלכין וכו' עד שהעובדי כוכבים בטלוה מאי איריא יד עבודת כוכבים או רגלה אפילו של אלילים נמי כדקתני בגמרא ה''ה דאפילו שברי עבודת כוכבים נמי אלא משום דבעי למתני סיפא תבנית יד ורגל דאפילו באלילים אסור ואי אמרת ה''מ בשעומדין על בסיסן מ''מ מאי איריא יד עבודת כוכבים או רגלה אפילו שאר שברים נמי דהא איהו גופיה פסק כר''י וליכא חילוק בין מוצא לנשתברה מאליה וחזינן לר''י דאפילו שאר אברים אסר דהא מקשה לר''ל מהא דמוצא שברי צלמים מותרין הא שברי עבודת כוכבים אסורין ודאי שברי עבודת כוכבים דומיא דשברי אלילים ושברי אלילים ודאי משאר שברים קאמר מדקתני סיפא תבנית יד ורגל הרי אלו אסורין מכלל דרישא דשרי בשאר שברים מיירי, עכ''ל. ובמה שכתבתי לדעת רבינו לא קשה מידי: 


! ח 
[[המוצא כלים וכו'.]] משנה שם (דף מ''ב) המוצא כלים ועליהם צורת חמה צורת לבנה צורת הדרקון יוליכם לים המלח רשב''ג אומר שעל המכובדים אסורין שעל המבוזים מותרים ובגמרא פריך דאשכחן דלטובא אחריני פלחי ומשני אביי מיפלח לכל מאי דמשכחי פלחי מיצר ומיפלח הני תלתא דשכיחי ציירי להו ופלחי להו למידי אחרינא לנוי בעלמא עבדי להו ובעינן אי זה הן כלים מכובדים ואי זה הם מבוזים ואמר שמואל אלו הן מכובדים שעל השיראין ושעל הנזמים ושעל הטבעות כלומר הני דוקא דחשיבי שהן עשויים לתכשיט אבל כל שאר כלים מבוזים נינהו. ותניא כותיה ומפרש רבינו שיראין בגדי שני וה''ה לכל מלבוש יקר דמיקרו מכובדין: 


! ט 
[[עבודת כוכבים ומשמשיה וכו'.]] משנה פרק השוכר את הפועל (דף ע''ד) אלו אסורים ואוסרים בכל שהן יין נסך ועבודת כוכבים ועורות לבובין. ופי' רש''י בכל שהן דאפילו חד באלף לא בטיל עבודת כוכבים צורה אחת שעבדוה שנתערבה באלף צורות שאינן עבודת כוכבים. ורבינו מפרש דבכלל עבודת כוכבים דמדכר מתניתין איתא נמי משמשיה דכשם שהיא אינה בטלה אפילו באלף ה''ה משמשיה וכן משמע מדין כוס של עבודת כוכבים שנתערב בריבוא שיבא בסמוך. ותקרובת שלה יליף מעורות לבובין דתניא בהדיא ואיסורן משום תקרובת כמו שקדם בפרק זה: [[עבר ומכר וכו'.]] כך אמרו סוף פרק שני דקידושין (דף נ''ח) וילפינן לה מדכתיב והיית חרם כמוהו כל מה שאתה מהייה אחריו הרי הוא כמוהו: 


! י 
[[עבודת כוכבים או אשרה שנשרפה אפרה אסור בהנאה.]] ברייתא בסוף תמורה (דף ל''ד:): [[וגחלת של וכו'.]] ברייתא פ' בתרא דיו''ט (דף ל''ט): [[ספק אסור ספק ספיקה מותר.]] ברייתא בפרק כל הזבחים שנתערבו (דף ע''ד) ואע''ג דאוקימנא לה כר''ש ור' יהודה פליג עליה פסק כר''ש משום דרב ס''ל כוותיה ואע''ג דשמואל פליג הא קי''ל הלכה כרב באיסורי: [[כיצד כוס של וכו'.]] בברייתא הנזכרת (זבחים ע''ד). [[ומ''ש פירש כוס אחד מן התערובת וכו'.]] גם זה בברייתא הנזכרת פירש אחד מהם לרבוא ומרבוא לרבוא כלם מותרים ובתר הכי תניא ר' יהודה אומר רמוני בדן אסורין בכל שהן כיצד נפל אחד מהם לתוך רבוא ומרבוא לרבוא אסורין ר''ש בר' יהודה אומר משום ר''ש לרבוא אסורים ומרבוא לשלשה ומשלשה למקום אחר מותר ואוקימנא ברייתא דשריא ספק ספיקא בעבודת כוכבים כר''ש. ופירש''י לרבוא אסורים רבוא הראשון שהאיסור עצמו נפל שם אסור אבל פירש אחד מאותו רבוא לשלשה רמונים ומהשלשה פירש אחד למקום אחר מותר אפילו השלשה אמצעיים דספק ספיקא מותר. וכבר נתבאר שרבינו פסק כר''ש ואע''פ שבברייתא שנו פירש אחד מהם לרבוא ומרבוא לרבוא דמשמע דכשפירש כוס אחד מהתערובת ונתערב עם אחרים עדיין כלם אסורין ולא שרי אלא כשפירש אחד מהתערובת שניה ונתערב עם אחרים דאז תערובת שלישית זו מותרת ושתי התערובות הראשונות עדיין הן אסורות וכן משמע מברייתא דרמוני בדן כתב רבינו דכשפירש אחד מהתערובת ראשונה ונתערב עם אחרים מותרת תערובת שניה משום דכיון דתלי ברייתא טעמא דהיתרא בספק ספיקא הרי בתערובת שניה יש ספק ספיקא ספק אם כוס שפירש מהראשונים של עבודת כוכבים היה או לאו ואת''ל של עבודת כוכבים היה שמא זה שהוא נהנה בו אינו אותו שנפל וכן י''ל בכל כוס וכוס של תערובת שניה וא''כ ע''כ דמאי דתני שלש תערובות היינו משום דלר''י אפי' תערובת שלישית אסורה אבל לר''ש ודאי תערובת שניה שרי דכל כוס מהם ספק ספיקא הוא וכדפרישית וכן כתבו שם התוספות ואע''פ שבברייתא דרמוני בדן תני ומרבוא לשלשה כבר העמידוה בגמרא דבנפל לשנים סגי דאיכא רובא ומאי לשלשה דקתני תרתי והוא ולפיכך כתב רבינו ונפל לכוסות שנים. אבל קשה שכתב בפ' ט''ז מהלכות מאכלות אסורות נפל רמון אחד מן התערובת הזאת לשנים רמונים אחרים וכו' ואם נפל מן התערובת הראשונה אחד לאלף וכו' הרי כלם אסורים הרי שהוא מצריך שלש תערובות בפשט הברייתא וגבי עבודת כוכבים למה הספיק בשתי תערובות שלא כפשט הברייתא. ועוד קשה דאטו עבודת כוכבים מיגרע גרע מרמוני בדן. ואפשר שהוא ז''ל לא היה גורס בברייתא דכוס של עבודת כוכבים ומרבוא לרבוא ובברייתא דרמוני בדן היה גורס בדברי ר''ש מרבוא לשלשה ומשלשה למקום אחר, טעמא דמלתא משום דאע''ג דמדינא בשתי תערובות סגי כברייתא דעבודת כוכבים ברמוני בדן החמירו להצריכן שלש תערובות מפני שהוא דבר שאפשר שיהיו לו מתירין אם יתפררו הרמונים ואע''ג דלהרשב''א לא חשיב בכי האי גונא דבר שיש לו מתירין כדמשמע בטור יורה דעה סימן ק''כ לרבינו חשיב. א''נ דברמוני בדן חיישינן דילמא אתו לזלזולי ביה ולפיכך החמירו יותר אבל בעבודת כוכבים דכולי עלמא פרשי מינה לא גזור כולי האי. אבל מדבריו בפרק ט''ז גבי רמוני בדן משמע דשורת הדין כן וצ''ע: [[טבעת של וכו'.]] גם זה שם (זבחים ע''ד) אמר רבה בר אבוה אמר רב נחמן טבעת של עבודת כוכבים שנתערבה במאה טבעות ונפלה אחת מהן לים הגדול הותרו כלן דאמר הך דנפל היינו דאיסורא ואוקימנא כר' אליעזר ואקשינן והאמר ר''א לא התיר ר' אליעזר אלא שנים שנים אבל אחת אחת לא א''ל אנא תרתי קא אמינא. ורבינו מפרש שנים דהיינו שהקריב שנים מהמעורבים שחל הספק בשניהם יחד והנשארים כשרים וכן פירש בפ' הנזכר על משנת איברים באברי בעלי מומין ר' אליעזר אומר אם קרב ראש אחד יקרבו כל הראשים ודלא כרש''י שפירש כאן בעבודת כוכבים. ופסק רבינו כרב נחמן דסבר הכי וכן רבה בר אבוה דאמרו לה משמיה הכי ס''ל וגם ר''ל הכי ס''ל דאמרינן התם בסמוך דכדר''ל דאמר חבית תרומה שנתערבה במאה חביות ונפלה אחת מהם לים המלח הותרו כלן ואמרינן הך דנפל דאיסורא נפל וכיון דכל הני אמוראי ס''ל הכי נקטינן כוותייהו אע''ג דאוקימנא להא דר''נ כר' אליעזר ולא קי''ל כוותיה וכמו שפסק בפ''ו מהלכות פסולי המוקדשין משום דחכמים פליגי עליה ס''ל לרבינו דהני אמוראי ס''ל דע''כ לא פליגי חכמים אר' אליעזר אלא בתערובת קדשים משום דס''ל דשחוטין נדחין ור' אליעזר סבר אינן נדחין וכמו שאמרו בגמרא אבל אי הוה ס''ל דשחוטין אינן נדחין משום תערובת לא הוו פליגי אר' אליעזר ואע''ג דסתם מתני' דקתני אחד בריבוא ימותו כלן פליג אר' אליעזר בדין התערובת בלאו טעמא דשחוטין נדחין לענין זה כיון דס''ל להנך אמוראי כוותיה נקטינן כוותיה אבל לענין קדשים שחוטין אינן נדחין דלא אשכחן מאן דסבר כוותיה ואדרבא לכולי עלמא נדחין כדמשמע בדף הנזכר לא קיי''ל כוותיה והיינו דפסקה רבינו לדרב נחמן בפרק זה ולדריש לקיש בפרק ט''ו מהלכות תרומה ובפרק ו' מהלכות פסולי המוקדשין פסק דלא כר' אליעזר. ומכל מקום איכא למידק למה בפ' ט''ו מהלכות תרומה התיר בנפלה אחת ולא הצריך שיפלו שתים כמו בטבעת ואפשר דסבר דבטבעת דאתמר אתמר אבל בחבית תרומה דלא אתמר באחת סגי. ומיהו קשה דכי מצריך בגמרא דרב נחמן ודר''ל ה''ל לשנויי דלא דמו דהאי דחביות שרו בנפילת אחד ובטבעות בעינן שתים ושמא י''ל דה''מ לשנויי הכי אלא דעדיפא מיניה קאמר דאפילו אם היו שוים צריכי, אי נמי אע''ג דמשמע ודאי דאפילו בנפל אחד שרי גם אטבעות אלא משום חומרא דעבודת כוכבים בעינן שתים דאע''ג דלא שרי ר' אליעזר אלא בשתים מדר''ל משמע דאפילו באחד שנפלה שרי וכן משמע מפשטא דמימרא דר''נ וע''כ צ''ל דס''ל כוותיה בחדא ופליג עליה בחדא דאיהו בעי שיפלו שתים ואינהו סגי להו בחדא ומכל מקום משום חומרא דעבודת כוכבים לא רצה רבינו להתיר ואע''ג דאמר אנא נמי תרתי אמרי לאו למימרא דס''ל הכי דהא נפלה אחת מהם קאמר אלא לפי דבריו השיב לו אי מקשת לי מר' אליעזר הרי אפשר לפרש דבריו דמאי אחד מהם זוג אחד אבל ודאי דאיהו אפי' בנפל אחד שרי אלא דמשום חומרא דעבודת כוכבים לא רצה רבינו לסמוך על פירוש זה ולפיכך לא רצה להתיר אלא בנפלו שתים. ומ''מ יש לתמוה שפסק בפ' ט''ו מהלכות תרומות כרבא דאמר שם בזבחים לא התיר ריש לקיש אלא בחבית הואיל ונפילתה נכרת אבל תאנה לא ולפי זה חמירא תרומה מעבודת כוכבים דטבעת אין נפילתה נכרת כדאמרינן בהדיא בגמרא ואפילו הכי הותרו ע''י נפילתה וה''ל למיפסק כרב יוסף דאמר אפילו תאנה נמי דאע''ג דרבה ורב יוסף הלכה כרבה שאני הכא דכמה אמוראי מסייעי לרב יוסף ושרו בטבעת. ואפשר לומר דדוקא גבי תרומה בעי רבה מקומה ניכר כי היכי דלא ליתו לזלזולי בה ולהתירה בלא נפילה אבל גבי עבודת כוכבים דכ''ע פרשי מינה משום חומרא דידה מודה דאע''ג דלא מינכרא נפילתה שרי כדשרו אינך אמוראי, ועי''ל דרבה נמי לא אסר אלא בתאנה אחת אבל בשתי תאנות שרי דמינכר נפילתייהו והנך אמוראי דשרו בטבעת לא שרו אלא בנפלו שתים כדאמרינן אנא תרתי קאמינא. והא דאמרינן ואי מדר''ל ה''א חבית דמינכרא נפילתה אבל טבעת דלא מינכרא נפילתה לא מאחר דבנפלו שתי טבעות קאמר ה''ק דלא מינכרא נפילתייהו כמו נפילת חבית אבל מ''מ מינכרא נפילתייהו ודאי. והשתא דאתינן להכי נתיישב למה גבי תרומה פסק רבינו בחבית אחת שנפלה הותרו כלן ובטבעת הצריך שתים דחבית אחת נפילתה ניכרת ובטבעת אחת לא מינכרא נפילתה כלל ולכך לא הותרו השאר אבל כשנפלו שתי טבעות דמינכרא נפילתן קצת הותר השאר. ומדברי רבינו נראה דג''כ זה מטעם ספק ספיקא הוא ספק אם של איסור נפל לים ספק לא נפל ואת''ל לא נפל ספק אם טבעת זאת שמשתמש בה עכשיו של איסור הוא או של היתר וכן י''ל בכל אחת ואחת כדלעיל ולפי זה יש יותר ראיה לפסוק כדר''נ אע''ג דאוקימנא כרבי אליעזר משום דר''ש שרי בהכי וגם רב נמי פסק הכי כמו שאמר בסמוך: [[נתערבה במאה וכו'.]] גם זה שם (זבחים ע''ד) אמר רב טבעת של עבודת כוכבים שנתערבה במאה טבעות ופירשו ארבעים למקום אחד וששים למקום אחר כו' פירשו ארבעים למקום אחד אין אוסרות ששים למקום אחר אוסרות ואע''ג דשמואל פליג עליה הלכה כרב באיסורי ופירש''י דכי נתערבו למקום אחד ה''ל ספק ספיקא אם טבעת של עבודת כוכבים היתה בתוך הארבעים אם לאו ואת''ל היתה בתוך הארבעים ספק אם היא זו אם לאו וכן י''ל בכל אחת ואחת מהם ואע''ג דכשנפלו הששים באחרות איכא למימר הכי לא חשיב אלא ספק אחד משום דחזקה דאיסורא ברובא איתיה והא דלא שרינן הכא הארבעים אא''כ נתערבו עם אחרות ובבבא דכוסות שרינן כלהו בנפלו שתים כבר תירץ רש''י דשאני התם דנפלו לים ונאבדו אבל הכא כיון דלא נאבד שום אחת לא אמרינן איסורא ברובא איתיה להתיר את הארבעים וה''ל חד ספק הילכך אסירי. ונ''ל דהיינו דנקט רב נחמן לים הגדול ור''ל לים המלח לומר דסתמן אבודין הם וה''ה לכל מקום שהוא אבוד כגון נהר עמוק וכיוצא בו אבל אם נפלו למקום שאפשר להמצא לא הותרו השאר: [[כתב]] הראב''ד טבעת של וכו'. א''א לפי הסוגיא וכו' שהם נקראים ספק ספיקא. וכתב עוד שאני אומר אותה הטבעת האסורה ברוב היא. א''א כל זו הסוגיא אינה כהלכה וכו' דשמואל ורב יהודה פליגי אדרב דס''ל הכי עכ''ל. ומתוך דברי הגמרא שכתבתי יתבאר לך טעמו של הראב''ד בשתי השגות אלו וכבר כתבתי לתת טוב טעם לדברי רבינו: 

! יא
[[האשרה.]] פרק כל האלילים (דף מ''ח) תנן דאילן שנטעו מתחלה לשם עבודת כוכבים וכן אם העמיד תחתיה עבודת כוכבים אשרה מיקרי ובתר הכי תנן אי זו היא אשרה כלומר שנחלקו בה ר''ש ורבנן כל שיש תחתיה עבודת כוכבים דלר''ש מותרת ולרבנן אסורה וידוע דהלכה כרבנן: [[ומ''ש אסור לישב בצל קומתה.]] משנה שם לא ישב בצלה ואם ישב טהור ובגמרא לא ישב פשיטא אמר רבה בר בר חנה א''ר יוחנן לא נצרכה אלא לצל צלה ואיכא דמתני לה אסיפא ואם ישב טהור פשיטא אמר רבה בב''ח אר''י לא נצרכה אלא לצל קומתה מכלל דלצל צלה אפילו לכתחילה ישב לא הא קמ''ל דאפילו לצל קומתה אם ישב טהור. וצלה וצל צלה פירש''י שכל שלא עברה מדת אורך הצל את מדת גובה קומת האילן היינו צלה דהצל עב וחשוך מכאן ואילך הצל דק וקלוש והיינו צל צלה וכתב הר''ן שכן מצא בירושלמי תמן אמרי בשם רב חסדא צלה אסור וצל צלה מותר איזהו צלה ואיזהו צל צלה תמן אמרי כל שאילו תפול והיא נוגעת בו זהו צלה וכל שתפול ואינה נוגעת בו זהו צל צלה ואע''פ שזה הירושלמי חולק עם גמרתנו דשרי צל צלה ואנן אסרינן ליה מ''מ למדנו ממנו פירוש צל וצל צלה ותימה על רבינו שאין פירושו זו בצל וצל צלה מסכים עם הירושלמי וראוי לסמוך על הירושלמי בזה. ועוד דפסק בצל צלה דמותר ובסוגיין משמע דאסור [דאפילו בלישנא בתרא מסקינן דאפילו בצל צלה לא ישב והא קמ''ל] דאפילו בצל קומתה אם ישב טהור וכתב שנראה שרבינו היה גורס בלישנא בתרא אמר רבב''ח א''ר יוחנן לא נצרכה אלא לצל קומתה מכלל דבצל צלה ישב ותו לא מידי וכתב שכן נראה דעת הרי''ף ושכן מצא להרמ''ה ז''ל אבל עם כל זה הוקשה להר''ן שלא מצא כן באחת מהנוסחאות וכתב שאם גירסתם היתה כגירסא שלנו ע''כ צריכין אנו לומר דבלא מכוין עסקינן דלא מתסר אלא מדרבנן וכיון דבלישנא בתרא מספקא לן הם פוסקים בזה לקולא. ועדיין אין זה מחוור דאפילו הוי איסור דרבנן כיון דבלישנא קמא פשיטא לן לאיסורא ובלישנא בתרא מספקא לן לית לן לדחויי פשיטא דלישנא קמא משום ספיקא דלישנא בתרא. ועוד דמשמע דאפילו בלישנא בתרא לא מספקא לן הכי אדרבה מתמיה ואמרינן מכלל דבצל צלה לכתחילה ישב ודחי דלא והניח הר''ן הדבר בצ''ע: [[ועל מה שכתב רבינו מותר לישב בצל השריגים והעלים שלה]] כתב הרמ''ך תימה הוא זה דהא חזינן בגמרא המשתחוה לאילן תוספתו אסורה ואי משום דחשיב ליה צל צלה אכתי קשיא דלכולהו לישני דאתמרו בגמרא משמע דאסור לישב לכתחילה בצל צלה. וי''ל דאע''ג דתוספתו אסורה ה''מ לשרוף או ליהנות מגופו אבל צלו מותר משום דדבר שאין בו ממש הוא מ''מ צ''ע איך לא הזכיר אלא צל קומתו דצל צלה נמי אסור לכתחלה עכ''ל: [[ואם יש לו דרך אחרת וכו'.]] ג''ז משנה שם (דף מ''ח) לא יעבור תחתיה ואם עבר טמא היתה גוזלת את הרבים ועבר תחתיה טהור ובגמרא איבעיא להו עבר או עובר ריב''א משמיה דחזקיה אמר עובר ור' יוחנן אמר עבר ולא פליגי הא דאיכא דרכא אחרינא הא דליכא דרכא אחרינא א''ל רב ששת לשמעיה כלומר לאותו שהיה מוליכו דרב ששת סגי נהור הוה כי מטית להתם ארהיטני כלומר כי מטית תחת האשרה מושכני במרוצה ופריך ה''ד אי דליכא דירכא אחרינא למה לי ארהיטני מישרא שרי ואי דאיכא דירכא אחרינא כי אמר ארהיטני מי שרי לעולם דליכא דירכא אחרינא ואדם חשוב שאני. ועשה רבינו כל אדם כאדם חשוב וכן נראה דעת הרי''ף והרא''ש ומ''מ כבר תמה הר''ן על הרי''ף גם על רבינו דדוקא באדם חשוב הוא דאתמר הכי אבל בשאר אינשי כי ליכא דירכא אחריתי מישרא שרי ולא בעי למירהט. ונראה לי דכיון דאין בדבר טורח ראו הרי''ף ורבינו לעשות כל אדם כאדם חשוב: 


! יב 
[[אפרוחים שקננו וכו'.]] משנה במעילה פ' ולד חטאת (דף י''ג:) קן שבראש האילן של הקדש לא נהנין ולא מועלין שבאשרה יתיז בקנה ומייתי בפ' כל האלילים (דף מ''ב) לאותוביה לר''י דאמר שברי עבודת כוכבים אסורים וקס''ד הב''ע כגון ששיברה עצים מהאשרה וקננה בהם וקתני יתיז בקנה ומשני הכי במאי עסקינן כגון דאייתי עצים מעלמא וקננה בהם ולפיכך כתב הראב''ד ז''ל על דברי רבינו דוקא שהביא ממקום אחר עכ''ל. כלומר דכגון דאייתי עצים משמע ליה דהיינו לומר דבעינן שנדע דאייתי מעלמא אבל מן הסתם חיישינן שמא מאותו אילן הם ורבינו משמע ליה דכיון דדרך רוב העופות להביא עצי קניהם מעלמא הילכך מסתמא לא חיישינן שהביאם מאותו אילן. ואמרינן בתר הכי ורבי אבהו אמר ר''י מאי יתיז יתיז באפרוחים כלומר מהדר ר''י לתרוצי תיובתיה בשנוייא אחרינא לעולם לא תוקמה דאייתי עצים מעלמא ואפ''ה לא תילף מינה היתר שברי עבודת כוכבים דהאי דקתני יתיז בקנה אאפרוחים קאי ולא אעצים ואמרינן בתר הכי א''ר יעקב לר' ירמיה בר תחליפא אסברה לך כלומר מתניתין אליבא דהאי שנוייא דר''י באפרוחים כאן וכאן כלומר בין בהקדש בין באשרה מותרים בביצים כאן וכאן אסורים אמר רב אשי ואפרוחין שצריכין לאמן כביצים דמו. [[וכתב רבינו שהרי האשרה כמו בסיס להם]] ואפשר שכוונתו לומר שכיון שהיא כבסיס להם גזור רבנן דאי שרית לאיתהנויי מינייהו אתי לאיתהנויי מינה. וכתב הראב''ד הל''ל מפני שהם כגידולי אשרה עכ''ל, וי''ל לדעת רבינו שאילו היה טעם איסורם מפני שהם כגידולי אשרה אטו משום שגדלו ואינן צריכין לאמן פקע מינייהו איסור גידולי אשרה: 


! יג 
[[נטל ממנה עצים וכו'.]] משנה שם (דף מ''ט) נטל ממנה עצים אסורים בהנאה הסיק בהם את התנור חדש יותץ ישן יוצן אפה בו את הפת אסורה בהנאה נתערבה באחרות כלן אסורות בהנאה ר' אליעזר אומר יוליך הנאה לים המלח א''ל אין פדיון לעבודת כוכבים ואיפסקא הלכתא בגמרא כר' אליעזר. ופירוש יוליך הנאה יתבאר בבבא שאחר זו. ואמאי דתנן חדש יותץ אמרינן בפ' כל שעה (פסחים כ''ז) דהיינו למאן דאמר זה וזה גורם אסור אבל למאן דאמר זה וזה גורם מותר חדש נמי יוצן והכא זה וזה גורם הוא דתנור שנגמר באיסור ועצים דהיתר הוא שגורמים אפיית הפת. ואסיקנא בפ' כל האלילים כמאן דאמר זה וזה גורם מותר ולפיכך לא חילק רבינו בין חדש לישן דאפילו חדש בצינון סגי ליה: [[ואיכא]] למידק בדברי רבינו דמדכתב יוצן סתם משמע דאפילו בחדש קאמר והיינו כמ''ד זה וזה גורם מותר דאילו למ''ד אסור לא סגי לחדש בצינון אלא נתיצה בעי וכן פסק בסמוך גבי נטיעת ירקות תחת האשרה וכן גבי שדה שזבלה בזבל של עבודת כוכבים דזה וזה גורם מותר וא''כ למה סתם וכתב אפה בו את הפת ולא צננו הפת אסורה בהנאה דמשמע דבין בחדש בין בישן מיירי ובישן אמאי הא זה וזה גורם הוא. וי''ל דהתם מיירי כשאבוקה כנגדו הא לאו הכי מותר ולא חשש להאריך בכך מפני שסמך על מה שאמר בפ''י מהל' מאכלות אסורות גבי תנור שהסיקו בקליפי ערלה ובכלאי הכרם שאם גרף כל האש ואח''כ בישל או אפה בחומו של תנור הרי זה מותר שהרי עצי איסור הלכו להם, פת שבשלה על גבי גחלים של עצי ערלה מותרת כיון שנעשו גחלים הלך איסורן אע''פ שהם בוערות. ומה שכתב כן גבי ערלה וכלאי הכרם ולא כתבו גבי עצי אשרה היינו משום דלגבי ערלה וכלאי הכרם אתמר בגמרא ומשם נלמוד לעצי אשרה. והרמ''ך כתב דדילמא שאני עצי אשרה דכיון שהוא עצמו נטל העצים ה''ל עבודת כוכבים של ישראל ואין בטלה עולמית בשום דבר בעולם עכ''ל: 


! יד 
[[נטל ממנו כרכר וכו'.]] גם זה משנה שם ופסק כר' אליעזר ביוליך הנאה לים המלח וכמו שקדם ומפרש רבינו דכי א''ר אליעזר יוליך הנאה לים המלח היינו שאם נתערבה באחרות יוליך דמי כל הפת או דמי הבגד ולא סגי ליה בהולכת דמי עצים או דמי כרכר וכן דעת הרי''ף והרמב''ן והכריע הרמב''ן דעת זה ויש שיטות חלוקות למפרשים בפירוש יוליך הנאה לים המלח דר' אליעזר האריך בהם הר''ן ז''ל: [[ומותר ליטע וכו'.]] משנה שם (דף מ''ח) וזורעים תחתיה ירקות בימות הגשמים אבל לא בימות החמה כלומר שבימות הגשמים האילן קשה להם שמעכב החמה לבא ובימות החמה הצל יפה להם ר' יוסי אומר אף לא בימות הגשמים מפני שהנביה נושרת והוה להם לזבל ופירוש נביה העלים שנושרים ואמרינן בגמרא דלר' יוסי זה וזה גורם מותר ולדבריהם דרבנן קאמר להו לדידי זה וזה גורם מותר לדידכו דאמריתו זה וזה גורם אסור אודו לי ירקות בימות הגשמים והכא הוי זה וזה גורם נביה דאיסור וקרקע עולם דהיתר ואסיקנא דזה וזה גורם מותר הילכך בין בימות החמה בין בימות הגשמים מותר לזרוע תחתיה ירקות וכן פסק הרי''ף: [[ומ''ש לפיכך שדה וכו'.]] שם ההיא גנתא דאזדבלא בזבל דעבודת כוכבים ואסיקו דזה וזה גורם מותר: [[כתב]] הרמ''ך ומותר לזרוע תחתיה וכו'. תימה דהא חזינן בגמרא דאפילו למ''ד זה וזה גורם מותר אסור לזרוע תחתיה בימות החמה דכחד גורם הוא והכי אית לן למימר בגמרא דהוה ס''ד למימר (דכמו דהוה ס''ד) [דסברי] רבנן זה וזה גורם מותר ואפ''ה אסרי לזרוע תחתיה בימות החמה ושמא דבמסקנא דסבירא לן דר' יוסי אית ליה זה וזה גורם מותר ולטעמייהו דרבנן קאמר להו דלמא דמותר לזרוע אפילו בימות החמה וצ''ע עכ''ל. ובמה שכתבתי נתיישבה תמיהתו: 


! טו 
[[בשר או יין וכו'.]] משנה פרק אין מעמידין (דף כ''ט) בשר הנכנס לעבודת כוכבים מותר והיוצא אסור מפני שהם זבחי מתים. ומפרש רבינו בשר הנכנס לבית עבודת כוכבים להקריבה לפניה ולא הקריבוה כבר אע''פ שהוציאוה אסור: [[וכל הנמצא בבית עבודת כוכבים וכו'.]] יתבאר בסמוך: 


! טז 
[[המוצא כסות וכו'.]] משנה בפרק רבי ישמעאל (ע''ז דף נ''א) מצא בראש עבודת כוכבים מעות כסות או כלים הרי אלו מותרים ואמרו בגמרא דטעמא לפי שאינן דברים של נוי ופריך דהא דברים של נוי נינהו ומשני מעות בכיס קשור תלוי לה בצוארה וכסות דקתני כשהיא מקופלת ומונחת לו על ראשו וכלי קתני בשכפוי לו על ראשו אבל אילו היו מונחים דרך כבוד אסורים הם: [[מצא בראשו וכו'.]] סיפא דההיא מתני' (שם) פרכילי ענבים ועטרות של שבלים ויינות שמנים וסלתות וכל דבר שכיוצא בו קרב לגבי מזבח אסור ובגמרא אמר רב אסי בר חייא כל שהוא לפנים מן הקילקלין אפילו מים ומלח אסור חוץ לקילקלין דבר של נוי כלומר של כבוד אסור שאינו של נוי מותר א''ר יוסי ב''ח נקטינן אין קילקלין לא לפעור ולא למרקוליס ומפרש רבינו קילקלין מקום מיוחד לעבודתו. ופירש''י אין להם תורת קילקלין דאפילו חוץ כפנים דמי. ונראה מדברי רבינו שהוא מפרש דהא דתנן פרכילי ענבים ועטרות של שבלים ויינות שמנים וסלתות וכל דבר שכיוצא בו קרב על גבי מזבח אסור ארישא דקתני מצא בראשו מעות וכו' קאי לומר דהא דאסר בפרכילי ענבים וכו' היינו כשמצא בראשה דמוכח דשלה הם אבל אם לא היו בראשה אע''פ שמונחים אצלה מותרים ורב אסי בר חייא דאמר כל שהוא לפנים מן הקילקלין אפילו מים ומלח אסור אתא למימר דמתניתין דשריא במצא עליה מעות וכסות וכלים דרך בזיון כדמוקי לה בגמרא וכן שריא במצא אפילו דבר הקרב ע''ג המזבח אצלה ולא עליה מדיוקי דלא אסרה בדבר הקרב ע''ג המזבח אלא במצא בראשה ומשמע דאם מצא אצלה כיון דלאו בראשה הוא מותר היינו דוקא במצא חוץ לקילקלין דהיינו מקום עבודתה אבל במצא לפנים מן הקילקלין אפי' מים ומלח שאין דרך נוי ולא דרך הקרבה דאין דרך להביאם לבדם בלי דבר אחר דמלח פשיטא שאינו קרב בפנים לבדו ומים שהיו מנסכים בחג לא היו באים לבדם אלא עם ניסוך היין וכדתנן בפ' החליל שני ספלים של כסף היו שם אחד של מים ואחד של יין ואפילו הכי אסורים דכל שנמצא לפנים מן הקילקלין שהוא מקום עבודתה ודאי שלא הכניסוהו שם אלא לתקרובת או לתשמישם ואע''פ שמצאן עליה דרך בזיון איכא למימר דאיניש אחרינא אתא ואנחינהו הכא מ''מ תקרובת או תשמיש הם ולא פרח איסורא מנייהו בהכי וכיון דטעמא משום הכי הוא משמע דאפילו לא נמצא בראשה נמי אסור דכל שמכניסין למקום עבודתה אינו אלא לתקרובת או לתשמיש דידה ואתא רבי יוסי בר חנינא למימר דהא דשרא מתניתין מצא חוץ למקום עבודתה כל שאינו מונח בראשה אע''פ שהוא דבר הקרב ע''ג מזבח או שהוא מונח בראשה אלא שהוא דרך בזיון היינו דוקא בשאר עבודת כוכבים דסתמן אין מניחין חוץ למקום עבודתה דבר מתקרובתם או תשמישם אא''כ מונחין עליה דרך כבוד אבל פעור ומרקוליס מתוך שעבודתה בדרך זלזול לא קפדי בהו שלא להקריב להן או שלא להקריב דבר מתקרובתם או תשמישן חוץ למקום עבודתן ולפיכך כל הנמצא עמהם כלומר אע''פ שאינו עליהן וכן הנמצא עליהן אפילו דרך בזיון אע''פ שהם חוץ למקום עבודתן אסור דחוץ למקום עבודה דהני כלפנים ממקום עבודה דאחריני דמי, כך נראה לי ליישב דברי רבינו: [[כתב]] הרמ''ך מצא בראשו דבר שכיוצא בו קרב לגבי מזבח הרי זה אסור תימא דאפילו דבר שאין כיוצא בו קרב אסור כגון פרכילי ענבים ועטרות של שבלים ובלבד שיהא משתבר כדמקשינן אלא עטרות של שבלים לאו כעין פנים איכא וכו' ומשני כגון שבצרן תחלה לכך. ואע''ג דאינו כעין פנים ממש מ''מ משתבר לשם עבודת כוכבים והוה כשיבר מקל לפניה דדמי לזביחה טפי. כתב עוד ופעור ומרקוליס אסורין בהנאה תימה דהא מצא מעות אמרקוליס קאי וכן פירש''י ואינו אסור כיון שאינו של נוי ואינו כעין פנים מיהו אי הוה כעין פנים או דבר של נוי מיתסר אפילו בחוץ למרקוליס דכפנים דמי ומיתסר אפילו אינו של נוי אי הוי כעין פנים משא''כ בשאר עבודת כוכבים דחוץ לקילקלין דבר שאינו של נוי מותר אפילו כעין פנים והרב הזה סבור דאי כעין פנים אפילו בחוץ מיתסר בכולהו וצריך עיון וישוב הדעת בפירוש כל זה: [[וכן אבני מרקוליס וכו'.]] משנה שם (מ''ט נ') ופסק כחכמים דאמרי גבי אבני מרקוליס את שהוא נראה עמו אסור: 


! יז 
[[עבודת כוכבים שהיה לה מרחץ.]] משנה שם (דף נ''א) עבודת כוכבים שהיה לה גנה או מרחץ נהנין מהם שלא בטובה ואין נהנין מהם בטובה היה שלה ושל אחרים נהנין בהם בין בטובה בין שלא בטובה. ובגמרא אמר אביי בטובה בטובת כהניהם שלא בטובה שלא בטובת כהניהם לאפוקי טובת עובדיה דשרי איכא דמתני לה אסיפא היה שלה ושל אחרים נהנין מהם בין בטובה בין שלא בטובה אמר אביי בטובה בטובת אחרים שלא בטובה שלא בטובת כהניהם מאן דמתני אסיפא כל שכן ארישא ומאן דמתני ארישא אבל סיפא כיון דאיכא אחרים בהדה אפילו בטובת כהניהם שפיר דמי. ומשמע מדברי רבינו שמפרש דהאי טובה היינו טובת דברים וטעמא דאסור בטובת דברים היינו כדי שלא ימשך אחריהם ופסק רבינו כלישנא קמא וטעמא כדכתב הר''ן דכיון דטובת דברים מדרבנן בעלמא הוא נקטינן לקולא: 


! יח 
[[מרחץ שיש בה עבודת כוכבים וכו'.]] משנה פרק כל האלילים (דף מ''ד) שאל פרקולוס בן פילוסופס את ר''ג בעכו שהיה רוחץ במרחץ של אפרודיטי כלומר של עבודת כוכבים א''ל מפני מה אתה רוחץ במרחץ של אפרודיטי ואחת מהתשובות שהשיב היא שאמר ליה אם נותנין לך כל ממון שבעולם אי אתה נכנס לבית עבודת כוכבים שלך ערום ובעל קרי ומשתין בפניה וזו עומדת על הביב וכל העם משתינין בפניה לא נאמר אלא אלהיהם את שהוא נוהג בו משום אלוה אסור ואת שאינו נוהג בו משום אלוה מותר: [[ומה שאמר ואם היתה דרך עבודתה וכו'.]] כך מפורש בגמרא ופשוט הוא: 


! יט 
[[סכין של וכו'.]] פ''ק דחולין (דף ח') אמר רב נחמן סכין של עבודת כוכבים מותר לשחוט בו דמקלקל הוא ואסור לחתוך בה בשר דמתקן הוא אמר רבא פעמים שהשוחט אסור במסוכנת ומחתך מותר באטמי דקיימי לקורבנא. ופירש רש''י מפני שהוא מקלקל כלומר שאין זו הנאה שבחייה היו מרובין דמיה מלאחר שחיטה שבחייה היתה עומדת לשלשה דברים לגדל ולדות ולחרישה ולאכילה. ואע''ג דאמרינן מותר דמשמע לכתחלה מפרש רבינו במותר לאו לכתחלה אלא דיעבד ואסור לחתוך בה בשר ואפילו אם חתך אסורה בהנאה דקא מתהני בעבודת כוכבים. ונראה שדעת רבינו לאסור כל הבהמה ואזדא לטעמיה בנטל כרכר מהאשרה וארג בו בגד דכל הבגד אסור בהנאה: [[ומשמע]] דהא דקאמר אסור לחתוך בה בשר היינו לומר שאם חותך בה חתיכת בשר שחתך בה נאסרה וכן משמע מדסיים ואם חתך דרך הפסד והשחתה מותר כלומר הבשר הנחתך בה מותר משמע דכל שאינו דרך הפסד והשחתה אסור וכן כתב הרשב''א והר''ן שאם חתך בה בשר הבשר אסור דהא מתהני מעבודת כוכבים ומיהו בהולכת הנאה לים המלח סגי דקי''ל כר' אליעזר דאמר הכי בפרק כל האלילים אבל הרא''ש חולק בכל זה וכתב דבין מחתך בה בשר בין שוחט בהמה מסוכנת לא מתסר בהנאה והביא ראיה לדבר וכן כתב הטור בסי' קמ''ב: 

~ הלכות עבודת כוכבים וחקותיהם - פרק שמיני




! א 
[[כל שאין תפיסת יד אדם וכו'.]] משנה פרק כל האלילים (דף מ''ה) עובדי כוכבים העובדים את ההרים ואת הגבעות הם מותרים כלומר ההרים מותרים ומה שעליהם אסור ר''י הגלילי אומר אלהיהם על ההרים ולא ההרים אלהיהם אלהיהם על הגבעות ולא הגבעות אלהיהם מפני מה אשרה אסורה מפני שיש בה תפיסת ידי אדם וכל שיש בו תפיסת ידי אדם אסור ואמרינן בגמרא ר''י הגלילי היינו ת''ק ואוקי רב ששת דבאילן שנטעו ולבסוף עבדו פליגי דלת''ק מותר ולר''י הגלילי אסור ופסק רבינו כת''ק ולכן כתב שאילנות הנטועים מתחלתן לפירות מותרים. [[ומ''ש ואת המעיינות,]] שם (דף מ''ו) אמר ר' יוחנן משום ר''ש בן יהוצדק מים של רבים אינן אסורים. [[ומ''ש ואצ''ל הבהמה.]] מפורש במשנה במסכת תמורה פ' כל האסורין ובפ' כל האלילים אמרו בהמה תוכיח שאע''פ שעבדוה אינה נאסרת, ובפ' רבי ישמעאל (דף נ''ד) א''ר יוחנן אע''פ שאמרו המשתחוה לבעלי חיים לא אסרן עשאן חליפין לעבודת כוכבים אסרן: [[וכתב רבינו ומותר לאכול אותם הפירות.]] דלא תימא דוקא אילנות לא נאסרו לפי שאין עומדים ליתלש אבל הפירות שהם עומדים ליתלש כתלושין דמו ובהמה לא שנאה אלא לסמוך לה ואצ''ל הבהמה שהוקצה אבל להתירה לאכילה לא היה צריך דכיון דאשמעינן דלא מתסרי משום עבודת כוכבים פשיטא שדברים הראויים לאכילה מותרים באכילה. [[ומ''ש כל שאין בו תפיסת ידי אדם ולא עשאו אדם.]] כיון לומר שלא הגביהו אדם וגם לא עשאו אדם, ומים של רבים הרי לא הגביהן אדם ואילן שנטעו לפירות לא מיקרי עשאו אדם שהקרקע והמים הם שמגדלים אותו: [[בד''א שאין הבהמה נאסרת וכו'.]] יתבאר בסמוך: [[עשאה חליפין וכו'.]] פ' ר' ישמעאל (דף נ''ד) א''ר יוחנן אע''פ שאמרו המשתחוה לבע''ח לא אסרן עשאן חליפין לעבודת כוכבים אסרן כי אתא רבין אמר פליגי בה ר' ישמעאל ברבי יוסי ורבנן חד אמר חליפין אסורין חליפי חליפין מותרים וח''א אפי' חליפי חליפין נמי אסורים ופסק רבינו לחומרא משום דהוי ספיקא דאורייתא. ומ''מ ק''ל דאמרינן התם מ''ט דמ''ד אסורים דאמר קרא והיית חרם כמוהו כל מה שאתה מהייה אחריו הרי הוא כמוהו ואידך אמר קרא הוא ולא חליפי חליפין ואידך ההוא מבעי למעוטי ערלה וכלאי הכרם ואידך ערלה וכלאי הכרם לא צריכי מיעוטא דה''ל עבודת כוכבים ושביעית שני כתובים הבאים כאחד ואין מלמדין ואידך קסבר שני כתובים הבאים כאחד מלמדין ואצטריך הוא למעוטינהו וא''כ קם ליה מ''ד אסורין כמ''ד שני כתובים הבאים כאחד מלמדין וסוגיא דעלמא דאין מלמדין וא''כ היאך פסק רבינו כמ''ד אסורין וצ''ע: [[בד''א בבהמת עצמו אבל אם שחט וכו'.]] כתב הראב''ד א''א אינו כן וכו' לצעורי קא מכוין עכ''ל. כוונתו ז''ל מדגרסינן בס''פ השוחט (חולין מ''א) אמר רב הונא היתה בהמת חבירו רבוצה לפני עבודת כוכבים כיון ששחט בה סימן אחד אסרה סבר לה כי הא דאמר עולא א''ר יוחנן אע''פ שאמרו המשתחוה לבהמת חבירו לא אסרה עשה בו מעשה אסרה רב נחמן ורב עמרם ורב יצחק אמרי אין אדם אוסר דבר שאינו שלו. ת''ש שנים אוחזין בסכין ושוחטין אחד לשם אחד מכל אלו ואחד לשם דבר כשר שחיטתו פסולה הב''ע דאית ליה שותפות בגוה כתנאי עובד כוכבים שניסך יינו של ישראל וכו'. ורב נחמן ורב עמרם ור' יצחק אמרי אפילו למ''ד אדם אוסר דבר שאינו שלו ה''מ עובד כוכבים אבל ישראל לצעוריה קא מכווין ובפ' ר' ישמעאל רמי תרי מתנייתא אהדדי ומתרץ לה דחד מנייהו בשעשה בו מעשה וכי הא דכי אתא עולא אמר ר' יוחנן אע''פ שאמרו המשתחוה לבהמת חבירו לא אסרה עשה בה מעשה אסרה א''ל רב נחמן פוקו אמרו לעולא כבר תרגמה רב הונא לשמעתיך בבבל דאמר רב הונא היתה בהמת חבירו רבוצה בפני עבודת כוכבים כיון ששחט בה סימן אחד אסרה ומייתי לה התם מקרא וסובר הראב''ד דכיון דחזינן כל הני אמוראי דסברי הכי ולא מייתי הא דר''נ ורב עמרם ור' יצחק דפליגי עלייהו ועוד דמייתי לה מקרא אלמא הלכתא הכי. ומ''ש מיהו דוקא בעובד כוכבים וכו'. הוא מה שכתבתי דאיתא בחולין פ' השוחט אלא שקשה שאותם חלוקים לא לדעת רב הונא נאמרו אלא לדעת ר''נ ורב עמרם ורב יצחק וצ''ע. אכן דעת רבינו דלית הלכתא כרב הונא מדאותבינן עליה בהשוחט מברייתא ואצטריך לדחוקי ולשנויי אליביה ואמרינן בתר הכי ר''נ ורב עמרם ורב יצחק אמרי אין אדם אוסר דבר שאינו שלו וע''כ אית לן למימר דהא דאמרינן בפ' ר' ישמעאל דא''ל ר''נ לעולא כבר תרגמה רב הונא לשמעתיך בבבל לאו משום דס''ל כוותיה אלא כלומר לא הודעתנו שום חדוש שכבר השמיענו זה רב הונא וכן כתבו התוס' וא''כ גם חזקיה ורב אדא כי אוקמוה לההיא ברייתא בשעשה בה מעשה אליבא דרב הונא אוקמוה ולהו לא סבירא להו דלדידהו מתרצי לה בגווני אחריני דאיתמר התם וכיון דר''נ ורב עמרם ור' יצחק חזו מלתייהו דקמאי ודחו לה כוותייהו קי''ל וכן פסקו הרא''ש והר''ן ז''ל. אבל קשיא לי דאמרינן התם כתנאי עובד כוכבים שניסך יינו של ישראל שלא בפני עבודת כוכבים ר' יהודה בן בתירא ור' יהודה בן בבא מתירין מפני שאין מנסכין יין אלא בפני עבודת כוכבים ועוד שהוא יכול לומר לו לא כל הימנך שתאסור את ייני ור''נ ור' עמרם אמרי אפילו למ''ד אדם אוסר דבר שאינו שלו ה''מ עובד כוכבים אבל ישראל לצעוריה קא מכוין ואמרינן התם דישראל מומר דינו כעובד כוכבים. ופירש''י ור''נ ורב עמרם ור' יצחק אמרי לך הא דר' הונא תוקים כתנאי אבל מלתא דידן לא תוקים כתנאי דאנן אמרינן שפיר אפילו לת''ק דאפילו לדידיה דאדם אוסר הני מילי עובד כוכבים וכו'. משמע דלא מיירי ר''נ אלא בעובד כוכבים אבל לא בישראל והיה לו לרבינו לפרש כן ולא לסתום דבריו שזו היא שכיון הראב''ד להקשות בסוף דבריו. וכן יש לתמוה למה לא חילק בישראל בין אית ליה שותפות בגוה ללית ליה כדמפליג בפרק השוחט אליבא דר''נ ורב עמרם ור' יצחק. וצריך לומר שרבינו קצר כאן וסמך על מה שכתב בפרק ב' מהלכות שחיטה לחלק בין ישראל לעובד כוכבים ובין אית ליה שותפות בגויה ללית ליה: [[המשתחוה לקרקע עולם וכו' עד אסרה.]] פרק ר' ישמעאל (דף נ''ד) מימרא דר' יוחנן: 


! ב 
[[מים שעקרן הגל וכו': אבני הר שנדלדלו כלומר ולא נעקרו לגמרי שהרי לא הגביהן אדם מותרות.]] בפ' כל האלילים (דף מ''ו) פלוגתא דבני ר' חייא ור' יוחנן ולא מסיימי התם מאן אסר ומאן שרי וכיון שכן ה''ל ספיקא דאורייתא ולחומרא וכ''כ הר''ן בשם הרמ''ה ותמה על דברי רבינו. וכן נראה שהוא דעת הראב''ד שכתב א''א ואם מים של רבים הם אינם נאסרים ואם של יחיד הם אע''פ שעקרן הגל אסורים דבפלוגתא דבני ר' חייא ור' יוחנן לא ידעינן בני ר' חייא מאי ס''ל וספיקא לחומרא עכ''ל. ואפשר שרבינו היתה לו גירסא דמסיימי דבני ר' חייא שרו והלכתא כוותייהו לגבי ר' יוחנן: 


! ג 
[[ישראל שזקף לבינה וכו'.]] שם מימרא דרב יהודה: [[זקף ביצה וכו'.]] אבעיא שם ואסיקנא בתיקו ולחומרא: [[חתך דלעת וכו'.]] בחולין פ' העור והרוטב (דף קי''א) אמר ר' ירמיה הרי אמרו המשתחוה לחצי דלעת אסרה בעי ר' ירמיה מהו שתעשה יד לחברתה תיקו. ומפרש רבינו בעיא זו לענין איסור ולחומרא דספיקא דאורייתא הוא: [[כתב]] הראב''ד א''א לא אמרו זה היד אלא לענין וכו' שאין איסור משום יד עכ''ל. ואע''פ שרש''י מפרש כדברי הראב''ד יש מקום לפירוש רבינו: [[אילן שנטעו וכו'.]] משנה שם פרק כל האלילים (דף מ''ח) אילן שנטעו מתחלה לשם עבודת כוכבים אסור גדעו ופסלו לשם עבודת כוכבים והחליף נוטל מה שהחליף ובגמרא אמרי דבי ר' ינאי אע''ג דהבריך והרכיב בגופו של אילן לא הוי כאילן שנטעו מתחלה ליאסר כולו אלא נוטל מה שהחליף והשאר מותר: [[וכן המשתחוה לאילן וכו'.]] כבר פסק רבינו בראש הפרק כרבנן דאמרי נטעו ולבסוף עבדו מותר ואמרינן בפרק כל הצלמים (שם) אמר שמואל המשתחוה לאילן תוספתו אסור ואותבינן עליה מדתנן גדעו ופסלו וכו' דמשמע כי לא גדעו ופסלו תוספתו שרי ואסיקנא דשמואל כרבנן ס''ל דאילן שנטעו ולבסוף עבדו מותר אבל תוספתו אסור והא דקתני גדעו ופסלו היינו לאשמועינן דאע''ג דעבד ליה מעשה בגופיה אין עיקר האילן נאסר: [[אילן שהיה וכו'.]] שם אי זו היא אשרה ואמר שמואל אפילו אמרו הני תמרי לבית נצרפו אסור דרמו ביה שיכרא ושתו ליה ביום אידם ואמרינן התם דהלכתא כוותיה. ופירש''י אי זו היא אשרה סתם אילן שלא הוברר לנו שהיא אשרה באי זו סימן נכיר אם היא אשרה אם לאו. בי נצרפו שם עבודת כוכבים שלהם: 


! ד 
[[אילן שמעמידים וכו'.]] משנה שם העמיד תחתיה עבודת כוכבים וביטלה הרי זה מותר כך הגירסא בספרים שלנו. אבל רבינו נראה שגורס ונטלה וא''ת הרי רבינו פסק בראש פרק זה כרבנן דאילן שנטעו ולבסוף עבדו מותר והיאך כתב כאן דבשביל שהעמידו תחתיו עבודת כוכבים שאסור אטו מי חמיר העמידו תחתיו עבודת כוכבים מנעבד גופיה. וי''ל דהכא באילן שנטעוהו מתחילה להעמיד תחתיו עבודת כוכבים עסקינן ואפ''ה שרי לפי שאין האילן נעבד ודייק קצת הכי לישנא דקתני אילן שמעמידים תחתיו עבודת כוכבים דמשמע שרגילות הוא להעמיד מתחלת ברייתו. א''נ אשמועינן דשרי אפילו מה שהוסיף בעוד העבודת כוכבים תחתיו ומיהו בעוד העבודת כוכבים תחתיו אסור אפילו עיקרו דמנכר מילתא טפי מכשהוא נעבד דההוא אין שנוי בין אותו אילן לאחר: [[בית שבנאו וכו'.]] משנה (שם דף מ''ז): [[וכן המשתחוה לבית.]] שם מימרא דרב: [[וכן אבן וכו'.]] משנה שם שלש אבנים הם אבן שחצבה מתחלה לבימוס אסורה ציירה וכיירה לשם עבודת כוכבים וחידש נוטל מה שחידש העמיד עליה עבודת כוכבים וסילקה הרי זה מותר ובגמרא אמר רבי אמי אע''ג דצייר וכייר בגופה של אבן נוטל מה שחידש ושפיר דמי: 


! ה 
[[מי שהיה ביתו וכו'.]] משנה שם מי שהיה ביתו סמוך לבית עבודת כוכבים ונפל אסור לבנותו כלומר לפי שבונה כותל לעבודת כוכבים כיצד יעשה כונס לתוך שלו ד''א ובונה והקשו בגמרא והא קא מרווח לעבודת כוכבים ותירצו דעביד ליה בית הכסא לתינוקות כלומר דאילו לגדולים צניעותא בעי אי נמי דגדר ליה בהיזמי והיגי. ופירש''י דהכא במאי עסקינן כשהבית עצמו נעבד: [[היה הכותל וכו'.]] שם סוף המשנה הנזכרת היה שלו ושל עבודת כוכבים ידין מחצה על מחצה אבניו ועציו ועפרו מטמאין כשרץ ומפרש רבינו כמה שכתב בירושלמי ידון מחצה על מחצה דהיינו שיחלקו הכותל לחצאין וכל חלק עבודת כוכבים אסור ומטמא. אבל רש''י פירש בענין אחר. ומיהו כתב הר''ן דכי שרי בירושלמי ליקח הישראל חצי הכותל ה''מ במכיר אבנים שכנגדו אבל אם אינו מכירם אסור דאין ברירה ומיהו מסתברא דמותר למכור לו חלקו בכל מקום שהוא עכ''ל: 


! ו 
[[כיצד מאבד וכו'.]] משנה שם (דף מ''ג) ר' יוסי אומר שוחק וזורה לרוח או מטיל לים א''ל אף הוא נעשה זבל ונאמר ולא ידבק בידך מאומה מן החרם כלומר שאם יזרנה לרוח יעשה זבל לגנות והרי הוא נהנה ואיפסקא הלכתא בפרקין כר' יוסי דזה וזה גורם מותר והכא הוי גורם זבל דאיסור וקרקע דהיתר מיהו מבעיא לן בפ' כל שעה [כ''ח.] היכי קאמר שוחק וזורה לרוח או שוחק ומטיל לים או דילמא שוחק וזורה אבל מטיל לים בעיניה. וכה''ג איבעיא לן גבי חמץ דקתני מפרר וזורה לרוח או מטיל לים אמר רבה מסתברא עבודת כוכבים דלים המלח אזלא לא בעיא שחיקה חמץ דלשאר נהרות אזיל בעי פירור א''ל רב יוסף אדרבא עבודת כוכבים דלא ממאיס בעי שחיקה חמץ דממאיס לא בעי פירור: [[וכתב]] הרמ''ך תימה היכי פסק כרב יוסף לגבי רבה ואע''ג דתניא כוותיה דרב יוסף הא דחי ליה רבה עכ''ל. ובהא איכא למימר דרבינו ס''ל כמו שכתבו התוס' דליכא בין רבה ורב יוסף אלא חמץ בשאר נהרות אבל בעבודת כוכבים ליכא בינייהו מידי לענין דינא דגם לרב יוסף לא בעי שחיקה אלא בשאר נהרות כמו לרבה. ומ''מ דברי רבינו תמוהים דאי בעי למיפסק כרבה דלים המלח לא בעי שחיקה למה כתב שורף דשריפה זו למה ואי בעי למיפסק כרב יוסף למה החליף שחיקה בשריפה ואם מפרש כפירוש התוספות יקשה למה כתב שורף כדקשיא אי בעי למיפסק כרבה וצ''ע: 


! ז 
[[דבר שאין בו תפיסת יד אדם וכו'.]] משנה (דף מ''ה.) העכו''ם העובדים את ההרים ואת הגבעות הם מותרים כלומר ההרים ומה שעליהם אסורים שנאמר לא תחמוד כסף וזהב עליהם וכתב רש''י דאע''ג דאינהו לא מתסרי גזירת הכתוב היא שהרים וגבעות שהם קרקע עולם אין בהם כח לאוסרן אבל עבודת כוכבים מיהא הוי ותלוש שעליהם כתלוש של שאר עבודת כוכבים שנאמר לא תחמוד עליהם על כל שהם נעבדים משמע: 


! ח 
[[עבודת כוכבים של וכו'.]] בפרק רבי ישמעאל (דף נ''ב:) עובד כוכבים מבטל עבודת כוכבים שלו ושל חבירו וישראל אינו מבטל עבודת כוכבים של עובד כוכבים. [[ומ''ש קודם שתבא ליד ישראל.]] בפרק בתרא (דף ס''ד:) ישראל שמצא עבודת כוכבים בשוק עד שלא באת לידו אומר לעובד כוכבים ומבטלה משבאת לידו אינו אומר לעובד כוכבים ומבטלה: 


! ט 
[[ומ''ש עבודת כוכבים של ישראל אינה בטלה לעולם אפילו היה לעובד כוכבים בה שותפות.]] מבואר בפ' ר' ישמעאל (דף נ''ג.) דיכול לבטל חלקו ולא חלקו של ישראל דלא אמרינן ישראל אדעתא דעובד כוכבים פלח וכיון דמבטל עובד כוכבים דנפשיה דישראל נמי מצי מבטל אלא אמרינן ישראל אדעתא דנפשיה פלח וכי מבטל עובד כוכבים דנפשיה אבל דישראל לא מצי מבטל: [[ומ''ש וטעונה גניזה.]] (שם נ''ב:) מנין לעבודת כוכבים שטעונה גניזה שנאמר ושם בסתר ואיכא מאן דנפקא ליה מדכתיב לא תטע לך אשרה כל עץ אצל מזבח וכו' מה מזבח ה' טעון גניזה אף אשרה טעונה גניזה. ומ''מ איני יודע גניזה זו למה ה''ל לשרפה או לאבדה וצ''ע: [[וכן עבודת כוכבים וכו'.]] ברייתא בפרק רבי ישמעאל (שם) כתבתיה בסמוך: [[ואין ישראל וכו'.]] משנה פרק ר' ישמעאל ישראל אינו מבטל עבודת כוכבים של עובד כוכבים והיינו אפילו נתן לו העובד כוכבים רשות ופירש''י משום דעובד כוכבים פוסל אלהיו ולא ישראל: [[עובד כוכבים קטן וכו'.]] בפרק כל האלילים (דף מ''ג.) אמר ריב''ל פעם אחת הייתי מהלך אחר רבי אלעזר הקפר ברבי בדרך ומצא שם טבעת ועליה צורת דרקון ומצא עובד כוכבים קטן ולא א''ל כלום מצא עובד כוכבים גדול וא''ל בטלה ולא בטלה סטרו ובטלה ש''מ תלת ש''מ עובד כוכבים מבטל עבודת כוכבים שלו ושל חבירו וש''מ יודע בטיב עבודת כוכבים ומשמשיה מבטל ושאינו יודע אינו מבטל וש''מ עובד כוכבים מבטל בע''כ. [[ומ''ש רבינו עובד כוכבים שוטה,]] דכיון דשוטה הוא לא מקרי יודע בטיב עבודת כוכבים וכן כשאינו עובד עבודת כוכבים הא ודאי אינו יודע בטיב עבודת כוכבים. ומלשון רבינו שלא שלל אלא בשאינו עובד עבודת כוכבים משמע דהא דעובד כוכבים מבטל עבודת כוכבים של חבירו אפילו זה לפעור וזה למרקוליס וכדאמרינן בהדיא בפ' השוכר את הפועל (ס''ד): [[המבטל וכו'.]] משנה בפרק רבי ישמעאל (שם נ''ב:) בלשון הזה: [[ותקרובת וכו'.]] בפרק ר' ישמעאל (שם נ'.) מימרא דרב גידל א''ר חייא בר יוסף א''ר: [[כתב]] הרמ''ך תימה איך סתם ואמר דתקרובת אינה בטלה לעולם דהא יש תקרובת דיש לה ביטול היכא דלא הוה משתבר כעין פנים וכדחזינן באבני מרקוליס שביטלן עובד כוכבים דשרו ומפרש בגמרא טעמא משום דבעינן כעין פנים וליכא דבזרק מקל לפניה חייב ואינה נאסרת אע''פ שעבודתה בכך ש''מ דליאסר בעינן כעין פנים עכ''ל: 


! י 
[[כיצד מבטלה וכו'.]] משנה שם (דף נ''ג.) כיצד מבטלה קוטע ראש אזנה ראש חוטמה ראש אצבעה פחסה אע''פ שלא חסרה בטלה. ופירש רש''י פחסה מיעכה בקורנס ובגמרא פחסה כי לא חסרה אמאי בטלה א''ר זירא כשפחסה בפניה ופירש''י וקלקל צורתה: [[או שמכרה לצורף וכו'.]] סוף משנה זו שהזכרתי מכרה או משכנה רבי (ר' מאיר) אומר בטל וחכ''א לא בטל ובגמרא זעירי אמר רבי יוחנן ור' ירמיה בר אבא אמר רב חד אמר מחלוקת בצורף עובד כוכבים אבל בצורף ישראל דברי הכל ביטל וחד אמר בצורף ישראל מחלוקת וכיון דלא ידעינן מאן אמר הכי ומאן אמר הכי כיון דספיקא דסברא היא ה''ל למינקט לחומרא כמ''ד בצורף ישראל מחלוקת וכרבנן דאסרי. ונראה שזה דעת הרי''ף וכן פסק הרא''ש בהדיא אבל רבינו פוסק כמ''ד בצורף עובד כוכבים מחלוקת אבל בצורף ישראל דברי הכל ביטל. וכתב הר''ן שטעמו דאמרינן התם ת''ר לוה עליה או שנפלה עליה מפולת או שגנבוה לסטים אינה בטלה וצריכא דאי תנא לוה עליה מדלא זבנה לא בטלה ובודאי לא משמע דסתמא דשקלא וטריא דגמרא סלקא דלא כרבנן ולכן תופס רבינו דמחלוקת בצורף עובד כוכבים אבל בצורף ישראל דברי הכל בטל וה''ק אי תנא לוה עליה ה''א אפילו בצורף ישראל לא ביטלה דכיון דלא זבנה לא מבטל לה מכלל דאי זבנה בטל ואילו למ''ד דאפילו בצורף ישראל מחלוקת היכי אמרינן מדלא זבנה לא בטלה הא לרבנן אפילו זבנה לא בטלה אלא כדאמרן. ודעת רבינו דדוקא צורף אמרו וכתב הר''ן שכן דעת הראב''ד והרמב''ן ז''ל ולא כדברי רש''י שכתב צורף לאו דוקא: [[אבל אם מכרה וכו'.]] כבר כתבתי בסמוך (שם) פלוגתא דרבי ורבנן ובודאי דהלכה כרבנן. ודע דהאי משכנה לדעת רבינו היינו אפילו הרהינה אצלו וא''ל אם לא באתי מכאן עד יום פלוני הרי היא שלך והגיע הזמן ולא פדאה ואפ''ה לרבנן לא בטיל דכיון דס''ל דצורף דוקא מפני שעתיד לשברה אי לא משכנה כה''ג מאי רבותיה דצורף לרבי דאמר בטל וכן כתב הר''ן ז''ל: [[או שנפלה עליה וכו' גנבוה לסטים וכו'.]] ברייתא (שם) כתבתיה בסמוך: [[רקק בפניה וכו'.]] משנה שם: 


! יא 
[[עבודת כוכבים שנשתברה וכו'.]] בפרק כל האלילים (דף מ''א:) פלוגתא דר''י ור''ל ופסק כר''י: [[לפיכך המוצא שברי וכו'.]] פסק דלא כשמואל דאמר פרק כל האלילים דשברי עבודת כוכבים מותרים וכבר כתבתי בפרק שקודם זה מאי טעמא פסק דלא כוותיה: [[כתב]] הרמ''ך הרי''ף לא פסק כן דהא מייתי מילתיה דשמואל דאמר המוצא שברי אלילים מותרים ופסק נמי כר''י דעבודת כוכבים שנשתברה מאליה אסורה ולכאורה נראה לפום ריהטא דודאי איכא לאפלוגי בין מוצא לנשתברה דהא שמואל גופיה אמר בפרק כל האלילים [מ''ט:] דעבודת כוכבים שנשתברה מאליה אסורה ואפילו הכי שרי במוצא וזה הרב נראה דפסק לגמרי כר''י במוצא שברי עבודת כוכבים נמי אסורים עכ''ל: [[ואם היתה של פרקים וכו'.]] שם בס''פ אתמר עבודת כוכבים שנשתברה רב אמר צריך לבטל כל קיסם וקיסם ושמואל אמר אין עבודת כוכבים צריכא ליבטל אלא דרך גדילתה כלומר דוקא כשהיא דרך גדילתה צריכה ליבטל אבל זו שנשתברה בטלה מעצמה דמימר אמר איהי נפשה לא מצלא לההוא גברא מצלא ליה ואוקימו התם פלוגתייהו בתרי תלת אוקמתי ואוקימתא בתרייתא אוקמה בעבודת כוכבים של חוליות והדיוט יכול להחזירה דרב סבר כיון דהדיוט יכול להחזירה אינה בטלה ושמואל סבר דכיון דלאו אורחא ליפול ולהתפרק בטלה והלכה כרב באיסורי: [[וכתבו]] הרי''ף והרא''ש אוקימתא זו והקשה הר''ן על הרי''ף דבריש פרקין פסק כר''י דעבודת כוכבים שנשתברה מאליה אסורה והיאך פסק בסוף הפרק כאוקמתא בתרייתא דפלוגתא דרב ושמואל בהדיוט יכול להחזירה דמשמע בהדיא דאי אין הדיוט יכול להחזירה אפילו לרב מותרת ונדחק בתירוץ קושיא זו. ומתוך דברי רבינו למדנו תירוץ יפה בדבר דהא דאוקימנא פלוגתא דרב ושמואל בהדיוט יכול להחזירה לאו למימרא דאי אין הדיוט יכול להחזירה מותרת בלא ביטול כלל לדברי הכל אלא היינו לומר דכשהדיוט יכול להחזירה צריך לבטל כל קיסם וקיסם לרב וכשאין הדיוט יכול להחזירה אינו צריך לבטל כל קיסם וקיסם מ''מ אינה מותרת בלא ביטול כלל דהא קי''ל כר''י דאסר אלא דמפרשי דהא דאסר ר''י אינו אלא בלא ביטול אבל אם ביטל מותר אפילו ע''י ביטול כל דהוא דכיון שביטל אבר אחד ממנה בטלו כל השברים דכיון דאין הדיוט יכול להחזירה בביטול כל דהו סגי ליה ומ''מ ביטול בעיא ואי לא בטיל כלל אסור והיינו דר''י: [[והראב''ד]] כתב ואם אינו יכול להחזירה וכו' א''א לא מחוורא הא מילתא וכו'. וצריך לבטל כל קיסם וקיסם עכ''ל. וכבר כתבתי טעם לדברי רבינו: 


! יב 
[[מזבח עבודת כוכבים שנפגם וכו'.]] פ' ר' ישמעאל (דף נ''ג:) תניא בימוס שנפגם מותר מזבח שנפגם אסור עד שינתץ רובו. ה''ד בימוס וה''ד מזבח אר''י בימוס אבן אחת מזבח אבנים הרבה. ומפרש רבינו דהאי שינתץ רובו היינו ע''י עובדי כוכבים דאי לאו הכי אסור כדין עבודת כוכבים שנשתברה מאליה: [[וכיצד מבטלין וכו'.]] שם [נ'.] מייתי עובדא שחיפו עובדי כוכבים דרכים באבני מרקוליס ואיכא רבנן דפרשי מלילך עליהם ואיכא דלא פרשי וא''ר יוחנן רבי מנחם ברבי סימאי בנן של קדושים מהלך עליהם ואנו נפרוש מהם ורבא בר ירמיה אייתי מתניתא בידיה עובדי כוכבים שהביא אבנים מן המרקוליס וחיפה בהם דרכים מותרים ורב ששת נמי משמע התם דהכי ס''ל והשתא כי נוקי רבנן דפרשי בהדי רבנן דלא פרשי הא ר' יוחנן ורב ירמיה ורב ששת בהדייהו וה''ל דלא פרשי רובא ועוד דהא מעשה דרבי מנחם ברבי סימאי ומתניתא מסייע להו והכי נקטינן: [[כיצד מבטלין את האשרה וכו'.]] משנה בסוף כל האלילים (דף מ''ט:) כיצד מבטלה כלומר לאשרה קירסם וזירד נטל ממנה מקל או שרביט אפילו עלה ה''ז ביטלה שיפה לצורכה אסורה ושלא לצורכה מותרת. ופירש רש''י קירסם קסמין יבשים שבאילן, נטל לצורכו לישרוף, זירד זרדין לחים שבה לצורכה ליפותה עכ''ל. ובגמ' [שם] תניא עובד כוכבים ששיפה עבודת כוכבים לצורכו היא ושפאיה מותרים לצורכה היא אסורה ושפאיה מותרים וישראל ששיפה עבודת כוכבים בין לצורכה בין לצורכו היא ושפאיה אסורים. כתב הרמ''ך היתה של ישראל וכו' תימה מאי איריא של ישראל אפילו של עובד כוכבים נמי ישראל ששפה אותה בין היא בין שפאיה אסורים כדאמרינן בגמ' [שם מ''ב.] גזירה דילמא מגבה להו והויא לה עבודת כוכבים של ישראל ואין לה ביטול לעולם, עכ''ל: 

~ הלכות עבודת כוכבים וחקותיהם - פרק תשיעי




! א 
[[שלשה ימים וכו'.]] משנה בריש מסכתא (דף ב'.) שלשה ימים לפני אידיהן של עובדי כוכבים אסור לשאת ולתת עמהם להשאילן ולשאול מהם להלוותם וללוות מהן לפרען וליפרע מהן. בגמ' שם (ו':) תניא כשאסרו לשאת ולתת עמהם לא אסרו אלא בדבר המתקיים אבל בדבר שאין מתקיים לא תני רב זביד בר' אושעיא דבר שאין מתקיים מוכרין להם אבל אין לוקחין מהם. ונראה מדברי רבינו שהוא מפרש דמתניתין בין מקח בין ממכר אסרה וברייתא דלא אסרה אלא בדבר המתקיים אבל בדבר שאינו מתקיים לא ה''פ לא אסרו לגמרי בין למכור בין ליקח אלא בדבר המתקיים אבל בדבר שאינו מתקיים לא אסרו לגמרי שאע''פ שאסרו ליקח לא אסרו למכור והא דתניא דבר שאינן מתקיים מוכרים להם אבל לא לוקחין מהם לפרושי מאי דקתני בהאי ברייתא אבל בדבר שאינו מתקיים לא אתיא. וטעמא דמותר למכור להם דבר שאינו מתקיים ואסור ליקח מהם אפילו דבר המתקיים היינו משום דכשמוכר לו דבר שאינו מתקיים ביום חגו אין לו לא מעות ולא חפץ שיהא מודה עליהם וליזיל ומודה מקמי יום חגו לא חיישינן אבל כשלוקח מהם בין דבר המתקיים בין דבר שאינו מתקיים הרי המעות בידו ביום חגו ומודה עליהם אע''פ שאין בידו החפץ וכתב הר''ן שזו היא שיטת הגאונים וכתב שדבריהם עיקר. ואהא דתנן ליפרע מהם אמרינן בגמ' [שם] מתני' דלא כריב''ק דתניא ריב''ק אומר מלוה בשטר אין נפרעין מהם מלוה על פה נפרעין מהם מפני שהוא כמציל מידם אמר רב יוסף הלכה כריב''ק וכתב רבינו ירוחם דמשמע בירושלמי דמלוה על המשכון הוי כמלוה בשטר: [[בד''א בארץ ישראל וכו'.]] שם [י''א:] מימרא דשמואל. [[עבר ונשא וכו'.]] שם [ו':] איבעיא להו עבר ונשא ונתן מאי ר''י אמר אסור ור''ל אמר מותר ותניא כוותיה דריש לקיש ומשמע התם דע''כ לא שרי ר''ל אלא בשנשא ונתן באותן שלשה ימים אבל ביום חגיהם אסור אפילו לר''ל: 


! ב 
[[ואסור לשלוח דורון וכו'.]] שם ההוא אפיקורוס דשדר ליה דינרא לרבי יהודה נשיאה ביום חגו יתיב ר''ל קמיה אמר היכי אעביד אשקליה דילמא אזיל ומודה לא אשקליה הוה ליה איבה אמר ליה ריש לקיש טול וזרוק לבור בפניו אמר כ''ש דהויא ליה איבה טפי אמר כלאחר יד הוא דקאמינא ופירש''י כלאחר יד שלא יבין שמדעת השלכתו וכיון שרואה שאבד ממך לא ישמח. ואמרינן תו בגמרא רב יהודה משדר קורבנא לאבי דרנא ביום חגם אמר ידענא ביה דלא פלח עבודת כוכבים. בפרק בתרא (דף ס''ה.) רבא אמטי קורבנא לבר שישך ביום חגם אמר ידענא ביה דלא פלח עכו''ם הא אי פלח עכו''ם אסור לשלוח להם דורון וא''כ שליחות דורון וקבלתו שוין דבעובד כוכבים שניהם אסורים וכשאינו עובד כוכבים שניהם מותרים. ומשמע דזריקה כלאחר יד דקאמר בפניו צריך לזרוק דהא פירושה דמאי דא''ל טול וזרוק בפניו הוא ועוד דאי לא בפניו למה ליה לזורקו כלאחר יד יזרקנו להדיא ועוד דאי שלא בפניו מה הועיל בזריקה זו דכיון דלא ידע בה אזיל ומודה דאין לומר שאח''כ יודיענו דקודם שיודיענו אזיל ומודה ועוד דא''כ הוה ליה לפרושי אלא ודאי כדאמרן וכן הם דברי רש''י ולפיכך יש לתמוה על רבינו שסתם וכתב שלא יהנה בו ולא פירש שצריך לאבדו בפניו: 


! ג 
[[היה אידן וכו'.]] יליף לה רבינו מדתנן לפני אידיהם של עובדי כוכבים שלשה ימים אסור מלשאת ולתת וכו' ותנן בסמוך (שם דף ח'.) ואלו הם אידיהן קלנדיא וסנטריא ומשמע דה''ק ואלו אידיהן שאסורין שלשה ימים לפניהם וכן פירש''י ואמרינן בגמרא דקלנדיא וסנטריא כל אחד מהם היו שמונה ימים הרי בהדיא דאפילו היה חגם ימים רבים אסור גם בשלשה שלפניהם: 


! ה 
[[יום שמתכנסין וכו'.]] משנה שם ואלו אידיהן של עובדי כוכבים ומני בהדייהו יום גנוסיא של מלכים ומפרש בגמרא דהיינו יום שמעמידין בו מלך ופריך עלה מדתניא יום גינוסיא של מלכים ויום שמעמידין בו את המלך ומשני לא קשיא הא דידיה הא דבריה כלומר שמעמידין את בן המלך בחיי האב והאב שמח וזובחים זבחים. ורבינו כתב סתם יום שמתכנסין להעמיד להם מלך דל''ש לן בין דידיה לבריה. ומפרש רבינו גינוסיא כמו כינוסיא ואפשר שכך היתה גירסתו ז''ל: [[אבל עובד כוכבים וכו': כתב]] הראב''ד לפי סוגיא דגמרא וכו' ואכלהו קאי, עכ''ל. ודין זה משנה פרק לפני אידיהן [שם] ואלו אידיהן וכו' ויום קלנדיא וסנטריא ויום הלידה ויום המיתה דר''מ וחכ''א כל מיתה שיש בה שריפה יש בה עבודת כוכבים ושאין בה שריפה אין בה עבודת כוכבים. יום תגלחת זקנו ובלוריתו ויום שעלה בו מן הים ויום שיצא בו מבית האסורים אינו אסור אלא אותו היום ואותו האיש ופירש בגמרא דאותו היום לאפוקי לפניו ואותו האיש לאפוקי משועבדיו. ומפרש הראב''ד ז''ל יום הלידה יום לידת המלך הויא חג ממש דבעינן שלשה ימים לפניהם אבל יום תגלחת זקנו אפילו דמלך אינו אסור אלא אותו היום ולא לפניו דלא חשיבי הני מילי ליאסר לפניו וכן אינו אסור אלא אותו האיש אבל לא משועבדיו אם אינם עובדים אותה עבודה, זהו מה שנראה מתוך דברי הראב''ד ז''ל: [[ולדעת]] רבינו נ''ל ששיעור המשנה כך היא ואלו אידיהם של עובדי כוכבים קלנדיא וסנטוריא וקרטיסים ויום גינוסיא של מלכים ובכאן נשלמו אידיהם של כלל עובדי כוכבים והשתא מתחיל למנות יום חג פרטי דהיינו יום הלידה כלומר יום שנולד בו ויום המיתה כל מיתה שתהיה לדעת ר''מ ולדעת חכמים דוקא מיתה שיש בה שריפה ויום תגלחת זקנו וכו' אינו אסור אלא אותו היום ואותו האיש ופסק כחכמים דדוקא מיתה שיש בה שריפה. ודין משועבדיו כתבו רבינו בסמוך [[שכתב אין יום החג אסור וכו' או מפני כבוד המלך וכו']] ודין המשועבדין לאיש כדין המשועבדים למלך דקרחא בביתיה פרדשכא הוי וה''נ משמע בגמרא וא''כ כי קתני אינו אסור אלא אותו האיש כלומר ולא משועבדיו היינו כשמשועבדיו אין מודים באותו יום אלא שומרים אותו מפני כבוד אדוניהם: [[אין יום החג אסור וכו'.]] שם (דף ח':) עיר שעשתה קלנדא כל העיירות הסמוכות משתעבדות לה מותרות או אסורות ריב''ל אמר קלנדא לכל אסורה ור''י אמר אינה אסורה אלא לעובדיה ותניא כוותיה ואמר רב אשי אף אנן תנינן אינו אסור אלא אותו האיש לאפוקי משועבדיו: 

! ז
((ו-ז)) [[דברים שהן מיוחדין וכו'.]] משנה שם (עבודת כוכבים דף י''ג) אלו דברים אסור למכור לעכו''ם אצטרובלין וכו' ותרנגול לבן ר' יהודה אומר מוכר הוא לו תרנגול לבן בין התרנגולים ובזמן שהוא בפני עצמו קוטע את אצבעו ומוכר שאין מקריבין חסר לעבודת כוכבים ושאר כל הדברים כלומר שאין דרכן להקריבן לעבודת כוכבים סתמן מותר ופירושן אסור ואע''ג דפשטא דמתני' משמע דרבי יהודה לפלוגי אתא ואם כן ה''ל למיפסק כת''ק דאסר אפילו בין התרנגולים, נראה שטעמו של רבינו שפסק כר''י דהיינו משום דבעי רב אשי תרנגול לבן למי ויהבו ליה שחור ושקיל מהו למכור לו תרנגול לבן וכתב רש''י דאליבא דר' יהודה בעי ולא אליבא דרבנן. ומשמע לרבינו דכיון דרב אשי בעי אליביה סבר דהלכתא כוותיה דאי לאו הכי לא הוה בעי אליביה וכיון דרב אשי דבתרא סבר כוותיה הכי נקטינן ועוד דמשמע בברייתא בגמ' דלא לחלוק בא אלא לפרש דברי תנא קמא דקתני בברייתא א''ר יהודה אימתי וכל מקום שא''ר יהודה אימתי ובמה אינו אלא לפרש דברי חכמים. [[ומ''ש שאם היו מעורבים דברים המיוחדים וכו' שמוכר הכל סתם]] הטעם משום דהיינו תרנגול בין התרנגולים ולא ידעתי למה לא כתב רבינו הא דאמרינן בגמ' שמותר למכור לו חבילה דהיינו שלשה מינים או יותר דמוכחא מילתא דלסחורה קא מכוין: [[כתב]] הרמ''ך דברים שהם מיוחדים וכו' תימא דבגמ' [שם מ''ד] חזינן דאפילו דבר המיוחד לעבודת כוכבים מותר למכור דהא תרנגול לבן מיוחד לתקרובת עבודת כוכבים הוא ומסיק בגמרא דלכולי עלמא היכא דאמר תרנגול למי מותר למכור לו תרנגול לבן ואפילו לא יהא בין התרנגולים וכ''פ הרי''ף, עכ''ל: [[ואיני]] רואה טעם בדבריו שמ''ש רבינו דברים שהן מיוחדים לעבודת כוכבים אסור למכור להם מתני' היא וכתבתי בסמוך. ומה שהוקשה לו מתרנגול לבן אדקשיא ליה על דברי רבינו ליקשי ליה על הגמרא. אבל לפי האמת קושיא ליתא כלל דהא ודאי חילוק יש בין שואל תרנגול סתם לשואל דבר המיוחד לעבודת כוכבים דסתם תרנגול אינו מיוחד לעכו''ם וזה פשוט ביותר: 


! ח 
[[כשם שאין מוכרים וכו' עד ואין משחיזין להם את הזיין.]] הכל משנה וברייתא שם (דף ט''ו וט''ז): [[וכל שאסור למוכרו וכו'.]] שם מימרא דרב נחמן: [[וכן אסור למכור וכו'.]] שם מימרא דרב דימי ומפרש שאפילו אינו מועד להרוג אלא לגזול אין מוכרין לו כלי זיין לפי שכשרודפין אחריו נלחם ומציל עצמו ומאבד זה את ממונו: 


! ט 
[[היו ישראל שוכנים וכו'.]] שם והאידנא דמזבנינן אמר רב אשי לפרסאי דמגנו עלן: [[עיר שיש בה וכו'.]] משנה שם (דף י''א:) עיר שיש בה עבודת כוכבים חוצה לה מותר היתה חוצה לה תוכה לה מותר מהו לילך לשם בזמן שהדרך מיוחדת לאותו מקום אסור ואם יכול לילך בה למקום אחר מותר. ומפרש רבינו שעיר שיש בה עבודת כוכבים אסור להכנס בה ומהו לילך לשם כלומר לעבור דרך שם וקאמר דבזמן שהדרך מיוחדת לאותו מקום דרך העיר ההיא ואין שם דרך אחרת אסור שהרי הוא נראה כנהנה מאותו העיר שיש בה עבודת כוכבים שאלמלא הוא לא היה יכול לילך למחוז חפצו אבל כשיש דרך אחרת לא מחזי כנהנה מאותה העיר שהרי יש דרך אחרת: [[כתב]] הראב''ד מותר להלך חוצה לה. א''א בתוספתא וכו' מפני חשש משא ומתן, עכ''ל: 


! י 
וכתב עוד הראב''ד אבל אם יש דרך אחרת וכו' א''א אין דבריו מיושבים כלל וכו' שאין כאן חשד עכ''ל. נראה שהוא ז''ל מדקדק מלשון רבינו שכתב ונקרה והלך בזו דדוקא בשקרה מקרה שהלך בזו אבל לכתחלה לא ילך בזו ולפיכך כתב אין דבריו מיושבים וכו'. ואני אומר שגם רבינו סבר כן שמותר לכתחלה ולא כתב ונקרה לומר דדוקא בשקרה מקרה שרי ולא לכתחלה אלא אורחא דמלתא נקט: [[כתב]] הרמ''ך עיר שיש בה עבודת כוכבים וכו'. תימה דבגמ' [שם י''ג.] משמע דאפילו לשאת ולתת עמהם מותר ולכאורה משמע היכא דהדרך מיוחדת לאותו מקום אסור ללכת אפילו חוצה לה דלא שרי לשאת ולתת אלא היכא דעבר והלך לשם מ''מ בזה אין ספק שמותר לשאת ולתת עמהם וכן פירש''י וכן נראה מעיקר הגמרא, עכ''ל: 


! יא 
[[אסור לבנות עם וכו' עד שיש בה אותה כיפה.]] משנה שם (דף ט''ז). [[ומ''ש ואם בנה שכרו מותר.]] פשוט (שם דף י''ט:) בגמרא: 


! יב 
[[עיר שיש בה עכו''ם וכו'.]] משנה (שם דף י''ב): [[חנויות של עכו''ם וכו'.]] בירו' ובתוספתא פרק ר' ישמעאל: 


! יג 
[[המוכר ביתו וכו'.]] בפ' השולח (דף מ''ד) המוכר ביתו לכותי דמיו אסורים וכותי שאנס ביתו של ישראל ואין בעליו יכולים להוציאו לא בדיני ישראל ולא בערכאות מותר ליטול דמיו וכותב ומעלה בערכאות מפני שהוא כמציל מידם. ומפרש רבינו דמוכר לכותי היינו לעבודת כוכבים דאם לא כן לא היו דמיו אסורים כדפירש''י: [[כתב]] הראב''ד א''א ואם הקדימו לו דמיו קודם שיעבדוה מותרים, עכ''ל. ונראה דהיינו לומר שאם מכר ביתו לכותי והקדים דמיו ואחר כך נתנה הכותי לעבודת כוכבים מותר וא''כ הוא איני יודע מה הוצרך להשמיענו שדבר פשוט הוא ועוד דמוכר לעבודת כוכבים אמר רבינו ולא מוכר לכותי שלא לעבודת כוכבים, ועוד ק''ל דמה צורך שיקדים דמיו אפילו לא הקדימם כיון שזקפם עליו במלוה הרי הם חוב אצלו ומותר אפילו אחר שנתן הכותי הבית לעבודת כוכבים. וצ''ל דמיירי בשמכרה לכותי לצורך עבודת כוכבים וקאמר דלא נאסרו דמים אלא בשעבדוה קודם שיתנו לו דמיה אבל אם נתנו לו דמים קודם שעבדוה מותרים וה''ה אם זקפם עליו במלוה קודם שנתנוה: 


! יד 
[[וחלילין של וכו'.]] ירושלמי ותוספתא פרק רבי ישמעאל: [[הולכין ליריד של וכו'.]] ברייתא פ''ק (י''ג.) ופירש''י וכותב שטרו ומעלה שטרותיו לערכאות שלהם לחתום ואע''פ שכבוד הוא להם ואיכא למימר דאזיל ומודה מותר מפני שהוא כמציל מידם שמתוך כך יהיו לו עדים שמסייעין אותו להציל מן העוררין עכ''ל. וא''כ מפני שהוא כמציל לא קאי אלא אכותב ומעלה בערכאות שלהם: [[בד''א בלוקח וכו'.]] שם מימרא דר' אבא בריה דר' חייא בר אבא: [[עבר ולקח וכו'.]] ברייתא שם: 


! טו 
[[עובד כוכבים שעשה משתה וכו'.]] שם (ח'.) ברייתא דרבי ישמעאל: [[ומאימתי אסור לאכול וכו'.]] שם ומעיקרא אימת מכי רמו שערי באסינתי כלומר לעשות שכר ליום המשתה: [[וכל ימי המשתה וכו'.]] שם כל תלתין יומין בין א''ל מחמת הילולא ובין לא אמר אסור מכאן ואילך אי א''ל מחמת הילולא אסור ואי לא אמר ליה מחמת הילולא שרי. וכי א''ל מחמת הילולא עד אימת אמר רב פפא עד י''ב ירחי שתא: 


! טז 
[[בת ישראל לא תיניק וכו'.]] משנה בפ' אין מעמידין (דף כ''ו.) בת ישראל לא תילד את העובדת כוכבים אבל עובדת כוכבים מילדת בת ישראל בת ישראל לא תיניק בנה של עובדת כוכבים אבל עובדת כוכבים מינקת בנה של בת ישראל ברשותה כלומר ברשות הישראלית אבל לא ברשות העובדת כוכבים שמא תהרגנו ובגמ' בברייתא מפורש הטעם שלא תילד ולא תיניק בת ישראל את העובדת כוכבים מפני שמילדת או מגדלת בן לעבודת כוכבים: [[ומ''ש שמילדת בשכר משום איבה.]] שם מימרא דרב יוסף ושם אמרו דמניקה אפילו בשכר לא דאי פנויה היא אמרה בעינא לאינסובי ואם אשת איש היא אמרה לה קא מזדהמנא באפי גבראי ושם אמרו עוד דבשבת אפילו בשכר אסור לילד וליכא למיחש לאיבה דיכלה למימר לה ישראלית דמינטרא שבת מחללין עלה אתון דלא מנטריתו שבת לא מחללין עלייכו ותמהני למה לא כתבו רבינו: 


! יז 
[[ההולכים לתרפות וכו'.]] משנה שם (דף כ''ט:) ההולכים לתרפות שלהם אסור מלשאת ולתת עמהם והבאים מותרים ובגמרא [ל''ג ע''א] ארשב''ל לא שנו אלא שאין קשורים זה בזה אבל קשורים זה בזה אסורים אימא דעתו לחזור: [[ישראל ההולך וכו'.]] (שם ל''ב: ל''ג.) מימרא דשמואל: [[ישראל מומר וכו'.]] ברייתא שם ישראל ההולך לתרפות בין בהליכה בין בחזירה אסור ואוקמוה בישראל מומר: 


! יח 
[[ישראל שהלך ליריד וכו'.]] ברייתא שם ואמרו שם הטעם משום דעכו''ם אימור חמרא זבין גלימא זבין ישראל אי איתא דה''ל הכא לדידן הוה מזבין ליה אלא אמרינן עכו''ם זבין ודמי עכו''ם איכא בהדיה. וכתב הרי''ף ז''ל והא דאמרינן הכא עכו''ם אימור חמרא זבין גלימא זבין לא צריכנא ליה דהא אסיקנא בפרק השוכר את הפועל [ס''ד.] דדמי עכו''ם ביד עכו''ם מותר לכן כתב רבינו טעם זה: [[ומפני זה נושאין וכו'.]] אע''פ דבגמרא [ל''ב:] לא יהבינן האי טעמא אלא הכי אמרינן עכו''ם בהליכה אסור דאתי ומודה בחזירה מותר מאי דהוה הוה ישראל בחזרה אסור דאביק בה מהדר הדר ואזיל וישראל מומר בין בהליכה בין בחזרה אסור דודאי אזיל. אבל כיון שכתב הרי''ף דלא צריכין לההוא טעמא ממילא למדנו דטעמא דכל הני משום דעכו''ם ביד ישראל היא: 

~ הלכות עבודת כוכבים וחקותיהם - פרק עשירי




! א 
[[אין כורתין ברית וכו': לפיכך אם ראה וכו'.]] בפרק אין מעמידין (ע''ז דף כ''ו.) תני רבי אבהו קמיה דר''י העכו''ם לא מעלין ולא מורידין אבל האפיקורסין והמסורות והמומרין מורידין ולא מעלין: 


! ב 
[[מכאן אתה למד וכו'.]] פשוט הוא דרפואה היינו מעלין ובפירוש אמרו בגמרא דאסור להעלותן אפילו בשכר: [[ומ''ש ואם היה מתירא מהם וכו'.]] נלמד מדין ישראלית שמילדת את הנכרית ואע''פ שאמרו שאסור להעלותם אפי' בשכר הרי שם אמרו שיבקש תואנה משמע הא אם אינו יכול לבקש תואנה המתירא מהם מעלין אותם וה''ה שמרפאין אותם. ומדברי רבינו שהזכיר בכל זה עכו''ם משמע שאם אינו עכו''ם מותר לרפאתו בשכר וכן להעלותו מהבור: [[ומ''ש וגר תושב וכו'.]] פשוט הוא שהרי אמרו בפרק השוכר את הפועל (דף ס''ה:) דגר תושב אתה מצווה להחיותו: 


! ג 
[[אין מוכרין להם בתים וכו'.]] משנה פ' לפני אידיהן (דף כ': כ''א.) אין משכירין להם בתים בא''י ואין צ''ל שדות ובסוריא משכירין להם בתים אבל לא שדות ובחוצה לארץ מוכרים בתים ומשכירין שדות דברי ר' מאיר ר''י אומר בא''י משכירין להם בתים ובסוריא מוכרים בתים ומשכירין שדות ובח''ל מוכרין אלו ואלו אמר רב יהודה אמר שמואל הלכה כר''י אמר רב יוסף ובלבד שלא יעשנה שכונה וכמה שכונה תנא אין שכונה פחות משלשה בני אדם: [[ומ''ש מפני מה אמרו וכו'.]] כך אמרו שם בגמרא: 


! ד 
[[אף במקום שהתירו וכו'.]] משנה שם ואמרו בגמרא אף במקום שאמרו להשכיר מכלל דאיכא דוכתא דלא מוגרי ואע''פ שהלכה כר''י לא נמנע רבינו מלכתוב משנה זו להשמיענו דין זה ורצה לתפוס לשון המשנה דהא ליכא למיחש דנימא הלכה כר''מ שהרי הוא ז''ל פסק בסמוך כר''י: [[ומ''ש אבל משכיר להם לעשותן אוצר.]] כלומר שאם שלא לבית דירה אמרו א''כ במה אמרו משכירין להם לכך כתב דהאי משכירין להם היינו אוצר: [[כתב]] הראב''ד אבל משכיר להם בתים לעשותן אוצר א''א ובלבד שלא יהא אוצר של יין ואם עשה שכרו אסור עכ''ל. ורבינו כתב אוצר ולא פירש ופשיטא דאינו יכול לעשותו אוצר דיין נסך ואם עשאו שזה אסור כדברי הראב''ד ולא הוצרך רבינו לכתוב זה שכבר נתבאר בהלכות מאכלות אסורות שכל הנאת יין נסך אסור: [[ואין מוכרין להם פירות ותבואה וכו'.]] משנה (דף י''ט:) אין מוכרין להם במחובר לקרקע אבל מוכר הוא משיקצץ ר''י אומר מוכר הוא לו ע''מ לקוץ ובגמרא (שם דף כ':) ת''ר מוכר לו אילן ע''מ לקוץ וקוצץ דברי ר''י ור''מ אומר אין מוכר לו אלא קוצץ. וכתב הרמ''ך הרי''ף פסק כר''מ משום דסתם מתניתין כוותיה ועוד דקי''ל הלכה כר''מ בגזרותיו ע''כ. וי''ל שפסק רבינו כר''י משום דמוכח בברייתא בגמרא דמאן דפליג עליה דר''י היינו ר''מ ואע''ג דסתם במתני' ומחלוקת בברייתא הלכה כסתם מתני' שאני הכא דמוכח דתלמודא סבר דהלכה כר''י דבעי בעיא אליביה. דהכי אמרינן התם איבעיא להו בהמה ע''מ לשחוט מהו התם טעמא מאי שרי רבי יהודה דלאו ברשותיה קיימי ולא מצי משהי להו אבל בהמה כיון דברשותיה דעובד כוכבים קיימא משהי לה או דלמא ל''ש. וז''ל הרא''ש תמיהא לי על הרי''ף למה הביא בהלכותיו הך בעיא שהיא אליביה דר' יהודה והיה נראה דמדבעי סתמא דתלמודא אליבא דרבי יהודה אלמא הלכתא כוותיה והא דקתני במתני' אבל מוכר הוא משיקוץ לאו סתמא הוא כר''מ אלא דרבי יהודה ור''מ פליגי בדברי ת''ק דרבי יהודה מפרש דבריו אבל מותר הוא משיתנה עמו לקוץ דלא משמע ליה דקאמר ת''ק משיקצץ דמה חידוש הוא זה וכי בשביל שהיה מחובר לקרקע לא ימכרנו לו אחר שנקצץ ורבי מאיר פירש בברייתא משיקצוץ ממש והרמב''ם ז''ל פסק בחבוריו כר''י עכ''ל: [[ומפני מה אין מוכרין להם וכו' עד ולא בנתינה.]] הכל ברייתא (שם דף כ'.) ומוכח בגמרא דאע''ג דאסור לספר בשבחן אם ראה עובד כוכבים נאה יכול להודות ולומר מה רבו מעשיך ה' או ברוך שככה לו בעולמו: 


! ה 
[[מפרנסין עניי וכו'.]] ברייתא בגיטין פ' הנזקין (דף ס''א:): [[ואין ממחין וכו'.]] משנה שם [נ''ט:]: [[ושואלין בשלומם וכו'.]] משנה שם (ס''א). ושואלין בשלומם מפני דרכי שלום והיינו בשפה רפה ובכובד ראש וכמו שכתב רבינו בסמוך ואפ''ה טובא אשמועינן דלא חיישינן דילמא אזיל ומודה: [[ואין כופלין וכו'.]] שם [ס''ב] מימרא דרב דימי בר שישנא משמיה דרב ולעולם פירושו אפילו שלא ביום חגו וכו': [[לא יכנס עד ובכובד ראש.]] ברייתא שם: 


! ו 
[[אין כל הדברים האלו אמורים וכו'.]] כתב הראב''ד ואפילו יושב ישיבת עראי וכו'. א''א זאת לא מצאנו וכו' ולא העברה עכ''ל. ורבינו משמע ליה דכיון דטעמא משום פן יחטיאו אותך לי אפילו בישיבת עראי או בעובר ממקום למקום איכא למיחש להכי הילכך על כרחך לומר דישיבה דכתיבא בהו אפילו כל דהו קאסר ומשבע אומות ילפינן לשאר עובדי כוכבים דהא בהו נמי שייך פן יחטיאו: [[ואין מקבלין גר תושב וכו'.]] בערכין פרק המקדיש (דף כ''ט): [[כתב]] הראב''ד אבל שלא בזמן היובל וכו'. א''א איני משוה לו בישיבת הארץ עכ''ל. טעמו לומר שאע''פ שאין מקבלין גר תושב בזמן שאין היובל נוהג אם קבל שבע מצות למה ימנעו אותו מישיבת הארץ הא ליכא למיחש ביה פן יחטיאו. ולדעת רבינו נראה לומר דאין ה''נ שאם מעצמו קיבל עליו שבע מצות שאין מונעין אותו מישיבת הארץ ולא בא לומר אלא שאין בית דין מקבלין אותו: [[ודין]] גר תושב נתבאר בפרק י''ד מהלכות איסורי ביאה ופרק שביעי מהלכות בית הבחירה: 

~ הלכות עבודת כוכבים וחקותיהם - פרק אחד עשר




! א 
[[אין הולכין בחוקות וכו'.]] מ''כ דאיתא בספרא פרשת אחרי מות. ומשמע דרבינו כתב בתחלה דרך כלל אין הולכין בחוקות העובדי כוכבים וכו' עד ואבדיל אתכם מן העמים והדר מפרש. לא ילבש במלבוש המיוחד להם לפרש מ''ש לא במלבוש. לא יגדל ציצית ראשו וכו' לפרש מה שכתוב ולא בשערו. ולא יבנה מקומות לפרש מ''ש וכיוצא בהם: [[ולא ילבש במלבושים וכו'.]] כתב מהר''י קולון סימן פ''ח דאיתא בספרא שלא תאמר הואיל ויוצאין בארגמן אף אני יוצא בארגמן וכו' הואיל ויוצאין בקילוסין אף אני וכו'. וכתב הוא ז''ל שלא נתכוון רבינו לאסור אלא מלבוש המיוחד להם ופירשו הישראלים ממנו משום צניעות או מפני ד''א שכיון שנתייחד להם מפני פריצות ופירשו הישראלים ממנו מפני יהדותן אז כשלובשים הישראלים נראה כמודה להם ונמשך אחריהם אבל כשאינו מלבוש המיוחד להם על דרך זו אין הישראל חייב להשתנות מן העובדי כוכבים כלל ועיקר: [[ולא יגדל וכו'.]] נ''ל שכך צריך לגרוס ולא יגדל ציצית ראשו כמו ציצית ראשם ולא יגלח וכו' ותני והדר מפרש לא יגדל ציצית ראשו וכו' והא כיצד באחד משני ענינים שהם עושים לא יגלח מן הצדדים וכו' ולא יגלח השער וכו'. [[ומ''ש אסור לגדל בלורית.]] מדתני' בפ' אין מעמידין [כ''ט.] וכתבה רבינו בסמוך עובד כוכבים שהיה מסתפר מישראל כיון שהגיע לבלוריתו שלש אצבעות לכל רוח שומט ידו וטעמא משום דלשם עבודת כוכבים הוא מגדלה אסור הישראל להדמות להם בה: [[ומ''ש ולא יגלח השער מכנגד פניו וכו'.]] בב''ק סוף פ' מרובה (דף פ''ג.) ובסוטה פרק עגלה ערופה (דף מ''ט:) תניא המספר קומי ה''ז מדרכי האמורי. ומפרש רבינו מספר קומי לצד הפנים ומניח הפרע מאחריו וכן פירשו רש''י והערוך: [[ולא יבנה מקומות וכו': כתב]] הראב''ד ולא יבנה מקומות וכו' א''א לא ידעתי מה הוא זה וכו' כמו שהם עושים עכ''ל. ונ''ל דהיינו לומר שלא יבנה כתבנית אותם היכלות: [[וכל העושה אחד מאלו לוקה.]] וא''ת והא הוי לאו שבכללות והיאך לוקים עליו. וי''ל דלאו שבכללות היינו כגון לא תאכלו על הדם שהוא כולל ענינים שונים לא תאכלו ביום שתהרגו נפש לא תאכלו אכילת בן סורר ומורה וכגון לא תעבדם שכולל עבודות שחייב עליהם סקילה ושאינו חייב אבל כל הנכללים בלאו זה כלם אסורים משם אחד דהיינו הולך בחקות העובדי כוכבים ועונשן שוה דהיינו מלקות. ומכאן תלמוד לכל הנזכר בפרק זה כיוצא בזה שאיסורים רבים נכללים בלאו אחד משם אחד ולוקים עליהם: 


! ב 
[[עובד כוכבים שהיה מסתפר וכו'.]] ברייתא פרק אין מעמידין (דף כ''ט.) עובד כוכבים המסתפר מישראל כיון שהגיע לבלוריתו שומט את ידו וכמה אמר רב מלכיא אמר רב אדא בר אהבה שלש אצבעות לכל רוח: 


! ג 
[[ישראל שהיה קרוב למלכות וכו'.]] בסוף פ' מרובה (ב''ק פ''ג) ובפ' עגלה ערופה (סוטה מ''ט) אבטולס בר ראובן התירו לו לספר קומי מפני שקרוב למלכות היה ומשם למד רבינו להתיר המלבושין וכ''ש הוא. ועוד דאשכחן דאי אבטולס בר ראובן היה מתנכר שהוא יהודי כדאיתא במעילה [י''ז.] וע''י כן הציל את ישראל ודאי שלא היו מלבושיו כשל ישראל דא''כ היו מכירים אותו. וא''ת כיון שכתב רבינו שלוקה על כל אחד מאלו היאך היה כח ביד חכמים להתיר איסור תורה לקרובי המלכות. ויש לומר משום הצלת ישראל הוא דשרו וכשישראלים עומדים לפני המלכים הם מצילים את ישראל והני ת' ילדים שהיו לדוד נמי הצלת ישראל הוה דהוו מבעתים את האויבים. אי נמי שהתורה לא פרטה דבר אלא אמרה ובחקותיהם לא תלכו ומסרה הדבר לחכמים והם ראו שאין לגזור על הקרובים למלכות: 


! ד 
[[כיצד הוא הנחש.]] סנהדרין פ' ד' מיתות (ס''ה ס''ו) ת''ר מנחש זה האומר פתו נפלה מפיו או מקלו נפלה לו מידו בנו קורא לו מאחוריו עורב קורא לו צבי הפסיקו בדרך נחש מימינו שועל משמאלו. ורבינו נקט תרי ותלתא מנייהו לדוגמא בעלמא ולא חש למנות את כולם. [[ומה שכתב וכן אלו ששומעים צפצוף העוף וכו'.]] גם זה שם ת''ר לא תנחשו כגון אלו המנחשים בחולדה ובעופות ובדגים: [[וכן אלו שאומרים שחוט וכו'.]] ברייתא בשבת (דף ס''ז) ס''פ במה אשה יוצאה. ופירוש שקרא ערבית כתוב רש''י איחר יותר משאר חביריו ולי נראה שקרא כעורב, עכ''ל. כתב הרמ''ך תימה דבמסכת שבת אמרינן דמותר לשוחטה לכתחלה ואין בו משום דרכי האמורי עכ''ל. וספר מוטעה נזדמן לו דבנוסחי דידן כתוב כדברי רבינו וכך הם דברי רש''י: [[וכן המשים סימנים לעצמו.]] בפרק גיד הנשה (חולין צ''ה:) אמר רב כל נחש שאינו כאליעזר עבד אברהם וכיונתן בן שאול אינו נחש: [[וכתב]] הראב''ד א''א זה שיבוש גדול וכו' מפקי פולסי דנורא לאפיה, עכ''ל: [[נראה]] מדבריו ז''ל שהניחוש אסור לבני נח דהא אליעזר עבד אברהם בן נח היה גם ההגהות כתבו והלא אסור לנחש אפילו לבן נח. ואני אומר דהיינו למאן דאמר בפ' ארבע מיתות דבן נח מוזהר על הכישוף אבל לפום קושטא לא קיי''ל הכי דהא סוגיין דעלמא שבע מצוות שנצטוו בני נח וכ''כ רבינו בפ''ט מהל' מלכים. ולענין יונתן בן שאול רבינו לא הזכירו ואפשר שלא היה בגירסתו ואפילו את''ל שהיה בגירסתו אפשר לומר שהוא ז''ל מפרש המאמר באופן דלא תקשי לן הא דיונתן וה''ק כל המנחש ואינו סומך עליו כמו שסמכו אליעזר ויונתן על סימניהם. ומיהו לא דמו דשל אליעזר ודאי הוה נחוש שמיד נתן הצמידים קודם ששאל בת מי את ולדידיה לית ביה איסור דבן נח היה, אבל יונתן בן שאול יש לנו לומר דלא הוה ניחוש דצדיק גמור היה דמסתמא לא היה מנחש ומה שעשה סימן זה היינו כדי לזרז נערו ובלא''ה נמי היה עולה ומכל מקום הרי סמך על התשובה שהשיבוהו וסמך בכך דפשטיה דקרא הכי מוכח וכיון שהוא עצמו לא לניחוש נתכוון לא רצה רבינו לכתוב וכיונתן בן שאול. והר''ן כתב בפ' גיד הנשה כל נחש שאינו כאליעזר וכו' כתב הרמב''ם וכן המשים לעצמו סימנים וכו' כגון אליעזר עבד אברהם כו' הכל אסור. וכתב עליו הראב''ד זה שבוש גדול הוא וכו' ודברי הראב''ד תמוהים בעיני שהרי מפורש בגמרא שלענין איסור נאמר. ומ''מ הדבר צריך תירוץ שא''א שהצדיקים הללו יהיו מנחשים. וכך נ''ל בתירוצן של דברים שהנחש שאסרה תורה הוא התולה את מעשיו בסימן שאין הסברא נותנת שיהא גורם תועלת לדבר או נזק כגון פתו נפלה לו מידו או צבי הפסיק לו בדרך שאלו וכיוצא בהן הם מדרכי האמורי אבל הלוקח סימנים בדבר שהסברא מכרעת שהם מורים תועלת הדבר או נזקו אין זה נחש שכל עסקי העולם כך הם שהרי האומר אם ירדו גשמים לא אצא לדרך ואם לאו אצא אין זה נחש אלא מנהגו של עולם ואליעזר ויהונתן בכיוצא בזה תלו מעשיהם שאליעזר יודע היה שלא היו מזווגין אשה ליצחק אלא הוגנת לו לפיכך לקח סימן לעצמו שאם תהא כל כך נאה במעשיה ושלימה במדותיה עד שכשיאמר לה הגמיאיני נא מעט מים תשיבהו ברוח נדיבה גם גמליך אשקה אותה היא שהזמינו מן השמים ליצחק. וכן יהונתן שבקש להכות במחנה פלשתים הוא ונושא כליו בלבד לקח סימן זה שאם יאמרו אליו עלו אלינו יהא נראה שהם יראים ממארב ובכיוצא בו בטח יונתן בגבורתו שהוא ונושא כליו יפגעו בהם שכן מנהגו של עולם ששנים או שלשה אבירי לב יניסו הרבה מן המופחדים ואם יאמרו דומו עד הגיענו אליכם יראה מדבריהם שאינם מתפחדים ובכיוצא בזה לא היה ראוי ליהונתן שימסור עצמו לסכנה וכל כיוצא בזה מנהגו של עולם הוא. וכי מייתי לה בגמרא לענין איסור ה''ק שכל נחש שהוא מהדברים שאסרה תורה שאין הסברא מכרעת בהן כל שאינו סומך על מעשיו ממש כמו שעשו אלו השנים בדבר מותר אינו נחש ואינו אסור אע''פ שהוא מדרכי הנחשים האסורים, ורב לא תלה מעשיו במברא שהרי לא אמר אי מברא אתי לאפאי איזיל ואי לא לא איזיל אלא דכי חזי מברא דאתי לאפיה אמר יומא טבא לגו וכיון שכן אמאי לא אכיל מההוא בישרא, ואי קשיא לך והא רבי יוחנן בדיק בינוקא ונראה שהיה תולה מעשיו בו דהא בעי למיזל לאקבולי אפי שמואל וכי א''ל ושמואל מת נמנע ולא הלך, י''ל שעניינו של תינוק אינו מצדדי הנחש אלא כעין נבואה קטנה היא כדאמרינן בפ''ק דב''ב [י''ב:] ניתנה נבואה לתינוקות. ולפי זה כי אמרינן רב בדיק במברא לא שיהא תולה מעשיו עליה אלא שהיה לוקח בה קצת סימן לעצמו. אלא שאין דברי רש''י כך שהוא כתב בדיק במברא אם מזדמנה לו אזיל ואם בקושי מוצאה לא אזיל. ואפשר שאף זה אינו סמך גמור כאליעזר וכיהונתן שתלו עליו כל מעשיהם לגמרי אבל רב מפני דברים אחרים היה נמנע אלא שהיה עושה סימן של מברא סניף להם והיינו נמי דאמרינן בית תינוק ואשה אע''פ שאין נחש יש סימן וכתב רש''י אע''פ שאין נחש שאסור לנחש ולסמוך על הנחש יש סימן שאם אינו מצליח אח''כ אין לו לצאת יותר מדאי שיש לחוש שלא יצליח. זה דעתי בדברים הללו ואפשר שאף הרמב''ם לכך נתכוון שהמשים סימנים בדבר אסור ותולה עליו מעשיו לגמרי כמו שעשה אליעזר בדבר מותר, עכ''ל: 


! ה 
[[מי שאמר דירה זו וכו'.]] שם חולין (דף צ''ה:) תניא רשב''א אומר בית תינוק ואשה אע''פ שאין נחש יש סימן. והנך רואה פירוש רבינו בתינוק ורש''י פירש תינוק היינו בן שנולד לו אע''פ שאין נחש שאסור לנחש ולסמוך על הנחש יש סימן סימנא בעלמא הוי דאי מצלח בסחורה אחר שבנה בית או שנולד התינוק או שנשא האשה סימן הוא שהולך ומצליח ואם לאו אל ירגיל לצאת יותר מדאי שיש לחוש שלא יצליח, עכ''ל. וכך הם דברי הראב''ד שכתב אף זאת שאמרו וכו' אחר שהוחזקו שלש פעמים, עכ''ל: [[ורבינו]] מפרש דסימנים אלו אינם אלא על מה שעבר לא על דבר עתיד וק''ל שפסוק לי פסוקיך נראה שהיו נמנעים לעשות מעשיהם על פיהם כדאשכחן בההוא פירקא [חולין צ''ה:] דר''י הוה בעי למיזל לאקבולי אפי שמואל לבבל וא''ל ההוא ינוקא ושמואל מת ונמנע ר''י ולא הלך לבבל, ואין לומר שכוונת רבינו שכל שאינו תולה כל הסימן בדבר שכולו עתיד כגון הנערה אשר אומר אליה וכו' אותה הוכחת אלא שלוקח ראיה מהעבר אל העתיד וכגון ההוא דפסוק לי פסוקיך דשמואל מת עבר היה וע''י כן נמנע מלילך לבבל שהרי כתב הואיל ולא כיון מעשיו ולא נמנע מלעשות ובההוא עובדא היה ר''י רוצה לירד לבבל ונמנע ע''י התינוק. וצ''ל דהתם לא היה ר''י שואל לתינוק אם ירד לבבל אם לאו אלא הוי כשואל לו לדעת אם מת שמואל שהוא דבר עבר. אך קשה מדגרסינן בר''פ מי שאחזו [ס''ח.] דרב ששת נמנע מלעשות מעשה מפני שהתינוק אמר לו נטה לך על ימינך או על שמאלך. ויש לומר דשאני התם שלא סמך על פסוק התינוק לבד אלא דנחר ליה רב חסדא ועוד דהוו חשידי עבדי דלא מעלו וכדאיתא התם דאמר איהו גופיה. זהו לדעת רבינו אבל סמ''ג כתב מצינו כמה גדולים שאמרו לינוקא פסוק לי פסוקיך ועושים מעשה ע''פ הפסוק וחושבים זה כענין נבואה עכ''ל, כלומר זה לא היה מין נחש אלא מין נבואה ומש''ה שרי ודבריו כדברי הר''ן שכתבתי בסמוך: 


! ו 
[[איזהו קוסם וכו':]] 


! ט
((ח-ט)) [[איזהו מעונן וכו'.]] פ' ארבע מיתות סנהדרין (דף ס''ה:) ת''ר איזהו מעונן ר' שמעון אומר זה במעביר שבעה מיני זכור על העין וחכמים אומרים זה האוחז את העינים ר''ע אומר זה המחשב עתים ושעות ואומר היום יפה לצאת מחר יפה לצאת למודי ערב שביעיות חיטין יפות ופירש''י למודי ערב שביעית כלומר ערב שביעית למדים ורגילים חיטים להיות יפות. ומפרש רבינו דר''ע לא פליג אחכמים אלא לאוסופי אתא ופסק כמותו דבין נותנים עתים שאומרים באצטגנינות יום פלוני יפה וכו' בין אוחז את העינים הוא בכלל מעונן, נ''ל שהוא מפרש דההיא דר''ע כ''ע מודו בה דלישנא דמעונן הכי משמע מלשון עונה אלא דחכמים מוסיפין אוחז את העינים דהוי בכלל מעונן ופסק כוותייהו והכי דייק מ''ש איזהו מעונן אלו שנותנים עתים וכו' וכן האוחז את העינים הרי זה בכלל מעונן וכו' וסובר רבינו שזה שאומר היום יפה לצאת וכו' היינו ע''פ האצטגנינות וכמו שאמרו פרק ערבי פסחים [קי''ג:] מנין שאין שואלים בכלדיים שנאמר תמים תהיה עם ה' אלהיך וכלדיים היינו חוזים בכוכבים כדמשמע בסוף מי שהחשיך, זהו דעת רבינו ויש חולקים בזה כמה שכתבתי בספרי ב''י שעל יורה דעה בסימן [[קע''ט ומ''ש שאוחז את העינים לוקה,]] יתבאר בסוף הפרק: 


! יא 
[[מי שנשכו נחש וכו'.]] ברייתא בפרק חלק (סנהדרין ק''א.) לוחשים לחישת נחשים ועקרבים בשבת ואיתא בירושלמי פרק שמונה שרצים. ומפרש רבינו דהיינו מי שנשכו עקרב או נחש שמותר ללחוש לו כדי שלא תטרף דעתו. [[ומ''ש אפילו בשבת.]] היינו משום דאסור להרבות בשיחה בטילה וכמ''ש רבינו בפ' כ''ד מהלכות שבת ואפ''ה לחש זה שרי כדי שלא תטרף דעתו עליו: 


! יב 
[[הלוחש על המכה וכו'.]] בפרק חלק (שם צ'.) אלו שאין להם חלק לעולם הבא וכו' ר''ע אומר אף הקורא בספרים החיצונים והלוחש על המכה ואומר כל המחלה אשר שמתי במצרים לא אשים עליך ואתמר עלה בגמ' [שם ק''א.] וברוקק בה לפי שאין מזכירים שם שמים על הרקיקה אתמר רב אמר אפילו בנגע צרעת ורבי חנינא אמר אפילו ויקרא אל משה. ומדלא הזכיר רבינו רוקק נראה דמשמע ליה דרב ורבי חנינא פליגי ארבי יוחנן דיהיב טעמא משום דאין מזכירין ש''ש על הרקיקה וקאמר רב דאפילו בנגע צרעת דלית בההוא קרא שם שמים אסור ורבי חנינא אומר דאפילו באין בתיבות הללו שם שמים וגם אין עניינם רפואת נגע ומכה אעפ''כ אסור וממילא משמע דאפילו שאינו רוקק נמי אסור. אבל קשה מדגרסינן בפ''ב דשבועות (דף ט''ו:) ריב''ל הוה אמר להנהו קראי וגני היכי עביד הכי והאמר ריב''ל אסור להתרפאות בדברי תורה להגן שאני ואלא כי אמר אסור דאיכא מכה אי דאיכא מכה אסור ותו לא והתנן הלוחש על המכה אין לו חלק לעוה''ב הא אתמר עלה א''ר יוחנן ברוקק שנו שאין מזכירין שם שמים על הרקיקה משמע דאוקימתא דר' יוחנן ברוקק לריב''ל נמי איתא ועוד דאפילו את''ל דרב ור' חנינא פליגי עלייהו ה''ל למפסק כריב''ל ור' יוחנן לגבייהו ועוד מדקאמר הא אתמר עלה א''ר יוחנן ברוקק שנו משמע דליכא מאן דפליג עליה בהא דאל''כ הל''ל סבר לה כר' יוחנן דאמר ברוקק שנו ועוד דבתוספתא דסנהדרין פ' י''ב מוקי לה ברוקק ועוד דבירושלמי פ' חלק משמע דלכ''ע בעינן רוקק וצ''ע: [[ומ''ש וכן הקורא על התינוק שלא יבעת או מניח ס''ת או תפילין על הקטן וכו'.]] טעמו מדאמרינן בההיא דפ''ב דשבועות (שם) שכתבתי בסמוך שאסור להתרפאות בדברי תורה להגן שאני וסובר רבינו דכיון דקטנים מצויים להתבעת או שלא לישן ה''ל כחולים לענין זה ואסור להצילן מרעתם בדברי תורה וסובר ג''כ שהמניחים ס''ת או תפילין על החולה בכלל אסור להתרפאות בדברי תורה הוא, אבל קשה למה כלל קורא על התינוק שלא יבעת ומניח ס''ת או תפילין על הקטן בשביל שיישן עם לוחש על המכה וקורא פסוק מן התורה וגזר אומר בכלם שהם בכלל הכופרים שהרי ריב''ל אסור להתרפאות בדברי תורה אמר בלבד ולא אמר שהם בכלל הכופרים. ולכן נראה לומר שרבינו סובר דריב''ל לטעמיה דסבר דמתניתין דלוחש על המכה ברוקק דוקא היא אבל לדידיה שפסק דאפילו בשאינו רוקק מתוקמא להתרפאות בדברי תורה היינו לוחש על המכה ואע''ג דקי''ל כריב''ל במאי דשרי להגן כיון דלא חזינן מאן דפליג עליה מ''מ במאי דאמר דלהתרפאות בד''ת ליכא אלא איסור בעלמא לא קי''ל כוותיה אלא הוא בכלל הכופרים וכדתנן אלו שאין להם חלק לעוה''ב וכו' ר''ע אומר אף הקורא בספרים החיצונים והלוחש על המכה ואומר כל המחלה וכו' ולפי זה מ''ש וכן הקורא על התינוק והמניח ס''ת או תפילין וכו' לאו מדריב''ל יליף לה אלא ממתני' דלוחש על המכה משמע ליה דמכה לאו דוקא דכל חולי בכלל מכה הוא. אחר שכתבתי זה מצאתי בירושלמי דשבת פ' במה אשה יוצאה אין קורין פסוק על המכה והדין דקרי על יברוחא אסור בוא וקרא את הפסוק הזה על בני שהוא מתבעית תן עליו ספר תן עליו תפילין בשביל שיישן אסור והא תני היו אומרים שיר של פגעים בירושלים א''ר יודן כאן משנפגע כאן עד שלא נפגע משמע דאתן עליו ספר תן עליו תפילין נמי קאי ואם הדבר כן נצטרך לומר שמ''ש רבינו לאסור להניח ס''ת או תפילין על הקטן בשביל שיישן בשנפגע דוקא הוא כלומר שאינו יכול לישן הא לאו הכי לית לן בה והכי מסתברא ודאי דבהכי עסיק דאל''כ למה להם להניח עליו ס''ת או תפילין כדי לישן ורבינו קצר במובן: 


! יג 
[[איזהו דורש אל המתים וכו'.]] ברייתא פ' ד' מיתות (סנהדרין ס''ה:) ודורש אל המתים זה המרעיב עצמו והולך ולן בבית הקברות כדי שתשרה עליו רוח טומאה: [[ומה שכתב ויש אחרים וכו':]] 


! יד 
[[אסור לשאול בעל אוב וכו'.]] משנה (שם.) פ' ד' מיתות גבי אוב וידעוני הרי אלו בסקילה והנשאל בהם באזהרה. ומפרש רבינו דהיינו אזהרה דלא ימצא בך וכו' ושואל אוב. וכן כתבו התוס': 


! טו 
[[המכשף חייב סקילה וכו'.]] משנה שם (נ''ג. וס''ז.) דמני מכשף בהדי נסקלין וקאמר בתר הכי המכשף זה העושה מעשה לא האוחז את העינים ר''ע אומר משום רבי יהושע שנים לוקטים קשואים אחד לוקט חייב ואחד לוקט פטור העושה מעשה חייב האוחז את העינים פטור. ופי' רבינו הטעם משום דליכא אזהרה למכשף אלא מלא ימצא בך קוסם קסמים מעונן ומנחש ומכשף ולאו שנתן לאזהרת מיתת ב''ד הוא שנאמר מכשפה לא תחיה ולא מצינו אזהרה אחרת אלא לא ימצא: [[ואיכא]] למידק על מה שאמר רבינו כאן אבל האוחז את העינים וכו' ואין לוקין עליו שזה הפך מ''ש לעיל בפרק זה האוחז את העינים לוקה. ועוד שלפי מ''ש [[רבינו שיראה שעשה והוא לא עשה]] נראה שהוא לאו שאין בו מעשה וא''כ קשה למה בתחלה חייבו מלקות הא לאו שאין בו מעשה הוא ועוד כשבא בסוף דבריו למעטו ממלקות למה הוצרך לבא עליו מטעם שהוא לאו שניתן לאזהרת מיתת ב''ד תיפוק ליה משום שהוא לאו שאין בו מעשה. ונ''ל דכל אוחז העינים הוא עושה מעשה כדי לאחוז העינים. [[ומ''ש והוא שיראה שעשה והוא לא עשה מעשה כלל,]] לאו למימר שלא עשה מעשה אלא היינו לומר שאותו מעשה תמהון שנראה לבני אדם שעשה לא עשאו באמת אלא שנדמה להם כך אבל ודאי שהוא עושה שום מעשה עד שאחז עיניהם להדמות להם כך ומאחר שיש בו מעשה בדין היה ללקות עליו שתים אחת משום מעונן ואחת משום מכשף דתרווייהו איתנהו ביה דהא שנו חכמים בברייתא מעונן זה האוחז את העינים ובמתני' דס''פ ארבע מיתות משמע שהוא מכשף אלא שנפטר ממלקות דמכשף מפני שהוא לאו שניתן לאזהרת מיתת ב''ד. ואין לומר דליפטר מעונן גופיה ממלקות משום דהוי לאו שבכללות דכתיב לא ימצא בך מעביר בנו ובתו באש קוסם קסמים מעונן ומנחש ומכשף דכיון דאהדרינהו קרא דכתיב לא תנחשו ולא תעוננו לומר שכל אחד מהם לאו בפני עצמו ואינו לאו שבכללות וכ''כ רבינו בפי''ח מהלכות סנהדרין וא''כ לוקה משום לאו דמעונן ואינו לוקה משום לאו דמכשף ונמצאו דברי רבינו במ''ש לוקה ובמה שכתב שאינו לוקה קיימים: [[ועוד]] י''ל דתרי גווני אוחז העינים הם, אחד שהוא מראה שעשה מעשה זר ותמוה חוץ מטבעו של עולם שלוקה אבל האוחז העינים שהוא טבעו של עולם כגון שמראה שנוטע קישואין וכיוצא בו מדברים שהם טבעו של עולם זה אינו לוקה. ודייק לשון רבינו שלעיל גבי לוקה כתב שמדמה בפני הרואים שעשה מעשה תמהון וכאן גבי אינו לוקה לא כתב מעשה תמהון, ודרך זה כתב מהר''י קולון בשורש ע''ז ליישב לשונות אלו אבל קשיא לי מנין לו לחלק בכך. וה''ר יהושע מבני בניו של רבינו תירץ דאחיזת עינים דמעשה תמהון לחוד ואחיזת עינים דמכשף לחוד וזה לא ישיגנו אלא היודע בדברים ההם. ועוד תירץ תירוץ שני שאם התרו בו משום מעונן לוקה ואם התרו בו משום מכשף אינו לוקה וזה קרוב למה שכתבתי: 

~ הלכות עבודת כוכבים וחקותיהם - פרק שנים עשר




! א 
[[לפיכך המגלח וכו' עד הואיל וגילח הפאות.]] בפ' שני נזירים (נזיר דף נ''ז:) אמרינן דקסבר שמואל הקפת כל הראש שמה הקפה וקאמר בתר הכי [נ''ח.] למימרא הקפת כל הראש תנאי היא ואסיק רבא דכ''ע הקפת כל הראש שמה הקפה ואמרינן התם דבין רב הונא בין רב אדא בר אהבה ס''ל הקפת כל הראש שמה הקפה: [[בד''א באיש המגלח וכו'.]] [מכות כ':] תני תנא קמיה דרב חסדא אחד המקיף ואחד הניקף לוקה ואוקמה רב אשי במסייע דוקא דאם אינו מסייע פטור משום דלאו שאין בו מעשה הוא. ומסייע פירש''י מזמין השערות למקיף: [[כתב]] הראב''ד אבל המתגלח אינו לוקה, א''א אע''פ שאינו לוקה כיון שמדעתו עשה עובר בלאו, עכ''ל. ויותר נ''ל דלא שייך לומר שהוא עובר בלאו כיון דלא עבד מעשה כלל ואפילו אם א''ל להקיף לו פאת ראשו אין שליח לדבר עבירה: [[והמגלח את הקטן לוקה.]] פלוגתא דאמוראי פרק שני נזירין (שם) [נ''ז:] ופסק כרב הונא דמחייב וכן פסקו הרי''ף והרא''ש בסוף מכות: 


! ב 
[[האשה שגלחה וכו'.]] בקדושין פ''ק (דף ל''ה:) תנן נשים פטורות מבל תקיף ובגמ' מנ''ל דכתיב לא תקיפו פאת ראשכם ולא תשחית פאת זקנך כל שישנו בהשחתה ישנו בהקפה והני נשי הואיל וליתנהו בהשחתה ליתנהו בהקפה ומנא לן דליתנהו בהשחתה איבעית אימא סברא דהא לית להו זקן איבע''א קרא ולא תקיפו פאת ראשכם ולא תשחית פאת זקנך מדשני קרא בדיבוריה דא''כ נכתוב רחמנא פאת זקנכם מאי זקנך זקנך ולא זקן אשתך ולא והתניא זקן האשה והסריס שהעלו שער הרי הוא כזקן לכל דבריהם מאי לאו להשחתה אמר אביי להשחתה לא מצית אמרת דיליף פאת פאת מבני אהרן מה להלן נשים פטורות אף כאן נשים פטורות, ורבינו תפס פה הטעם דאמר מסברא ואע''פ שאין לסברא זו העמדה כי אם ע''י הג''ש דיליף פאת פאת מבני אהרן קיצר רבינו ולא הזכירה. [[ומ''ש רבינו דאשה שנתגלחה פטורה,]] לאו דוקא דמותרת נמי היא וכ''כ בסמוך אלא משום דעריב ותני בהדיה האי בבא האשה שגלחה פאת ראש האיש דפטורה היא אבל אינה מותרת תנא נמי בהא פטורה: [[לפיכך העבדים וכו'.]] כלומר דאע''ג דכל מצות שהאשה חייבת בהן עבד חייב בהן בהא עדיף מאשה משום דאשה לא אימעיטה אלא מלא תשחית את פאת זקנך הלכך עבדים כיון דאית להו זקן ליתנהו בכלל היקש זה: 


! ג 
[[כל מצות לא תעשה וכו'.]] משנה (שם כ''ט:): [[וכל מצות עשה וכו'.]] משנה שם כל מ''ע שהזמן גרמא הנשים פטורות ופריך בגמרא (דף ל''ד.) וכללא הוא והרי מצה שמחה והקהל דמ''ע שהזמן גרמא הן ונשים חייבות א''ר יוחנן אין למדים מן הכללות ופרק מי שמתו (כ':) אמרו נשים חייבות בקידוש היום ד''ת. [[ומ''ש ואכילת הפסח ושחיטתו.]] הכי משמע בפסחים בפרק האשה: 


! ד 
[[טומטום וכו'.]] פשוט בתוספתא: 


! ה 
[[אע''פ שהאשה וכו'.]] בפרק שני נזירים (נזיר דף נ''ז:) אמר ר''ה המקיף את הקטן חייב א''ל רב אדא בר אהבה לרב הונא ודידך מאן מגלח להו א''ל חובה א''ל תקברינהו חובה לבניה, כולהו שני דרב אדא לא איקיים זרעא לר''ה. ופסק הרי''ף בסוף מכות כרב הונא: [[וכתב]] הראב''ד האיסור הזה וכו' אלמא איסורא אית בהו, עכ''ל. ולא ידעתי מה צורך היה לו לכתוב כן והלא רבינו לא הזכיר לוקה אלא אסור ובהדיא אמר האשה שגלחה פאת ראש האיש או שנתגלחה פטורה ואולי לא נתכוון לחדש אלא דאיסורא דרבנן הוא ולא איסורא דאורייתא. וא''ת מנ''ל דאיסורא דרבנן הוא דאיכא ולא איסורא דאורייתא דההוא עובדא לא מוכחא אי הוי דאורייתא או דרבנן. וי''ל דאי הוה ביה איסורא דאורייתא מלקות נמי הוה ביה א''נ אם היה אסור מן התורה לא היה רב הונא טועה בכך: 


! ו 
[[ופאה זו וכו'. ושמענו מזקנינו שאינו פחות מארבעים שערות.]] הטור כתב בשם רבינו ארבע במקום ארבעים נראה שכך היה כתוב בנוסחתו לשון רבינו. וסמ''ג כתב על דברי רבינו שיש להתיישב בדבר משום דתניא בתוספתא דמכות יש תולש שתי שערות וחייב משום נזיר ומשום מקיף. ואיני יודע מה הוקשה לסמ''ג דהא רבינו איירי בשיעור הנחת הפאה כמה שערות חייב להניח והתוספתא איירי בתולש שערות מהפאה כמה שערות יתלוש ויתחייב וקאמר דבתלישת שתי שערות חייב ואין זה ענין לדברי רבינו: [[ומותר ללקט וכו'.]] משנה פרק בתרא דמכות (דף כ'.) פלוגתא דרבי אליעזר ורבנן ופסק כרבנן: 


! ז 
[[וחמש פאות וכו'.]] משנה שם וחייב על הראש שתים אחת מכאן ואחת מכאן ועל הזקן חמש שתים מכאן ושתים מכאן ואחד מלמטה ר''א אומר אם נטלן כלם כאחד אינו חייב אלא אחת ומשמע דת''ק סבר שאפילו נטלם כלם כאחד חייב על כל אחד ואחד: [[ואינו חייב עד שיגלחנו וכו' עד ואם השחיתה זקן האיש פטורה.]] הטעם להיות דין פאת הזקן שוה לדין פאת הראש וכבר ביארתי דינים הללו בפאת הראש ומ''מ איכא למידק במ''ש אם גלח זקנו במספריים פטור דמשמע איסורא איכא דמותר מבעי ליה דומיא דהקפת הראש. ונראה לומר דסירכא דלישנא דמתניתין נקט ולאו דוקא דלכתחלה נמי שרי: 


! ט 
[[והעברת השיער.]] בפרק שני נזירים (נזיר נ''ט.) וכתבו הרי''ף סוף מכות אמר רב מקיף אדם כל גופו בתער מתיבי המעביר שער בית השחי ובית הערוה ה''ז לוקה כי קאמר רב בשאר אברים ומסיק התם דאפילו העברת שער שאר הגוף דוקא במספריים שרי ורב דקאמר תער היינו במספריים כעין תער: [[ומ''ש אינו אסור מדברי תורה אלא מדברי סופרים.]] ברייתא שם. ואע''ג דלחד לישנא פליג ר' יוחנן עלה פסק הרי''ף כלישנא דאתי כההיא ברייתא וכן דעת רבינו. ויש עוד טעם לדבר דלראב''י שמשנתו קב ונקי לא מפרש קרא אלא לענין שלא תלבש האשה כלי זיין והאיש בגד אשה וכמו שאכתוב בסמוך אבל העברת שער בית השחי משמע דלית ליה: [[ומ''ש בד''א במקום שאין מעבירים וכו'.]] כ''כ נימוקי יוסף בשם רב שרירא והרי''ף וכ''כ הר''ן בפרק אין מעמידין בשם הגאונים וכתב מהיכן למדו לומר כן: 


! י 
[[לא תעדה אשה וכו'.]] בפ' ב' נזירים [נ''ט.] תניא לא ילבש גבר שמלת אשה מה ת''ל אם שלא ילבש איש שמלת אשה וכו' הרי נאמר תועבה היא ואין כאן תועבה אלא שלא ילבש גבר שמלת אשה וישב בין הנשים ואשה שמלת איש ותשב בין האנשים ראב''י אומר מנין שלא תצא אשה בכלי זיין למלחמה ת''ל לא יהיה כלי גבר על אשה ולא ילבש גבר שמלת אשה שלא יתקן איש בתיקוני אשה ופסק רבינו כראב''י שמשנתו קב ונקי וכן תירגם אונקלוס לא יהא תיקון דגבר וכו' ולא הצריך שישב איש בין הנשים או האשה בין האנשים. ואע''פ שכתב רבינו שהעברת שער בית השחי ובית הערוה לאיש אינו אלא מד''ס כתב שתגלחת ראש האשה כאיש הוי עדי האיש וכתב שאם עדתה האשה עדי האיש לוקה. ונראה שטעמו מפני שתגלחת ראש אשה כאיש הוי דבר הניכר טובא ודמי ללובשת מלבוש האיש משא''כ בבית השחי ובבית הערוה שהם במקום מכוסה: [[המלקט שערות וכו'.]] ברייתא פרק בתרא דמכות (כ') ושבת (צ''ד:) פ' המצניע הנוטל מלא פי הזוג בשבת חייב וכמה מלא פי הזוג שתים רבי אליעזר אומר אחת ומודים חכמים לר''א במלקט לבנות מתוך שחורות שאפילו אחת חייב ודבר זה אפילו בחול אסור משום שנאמר לא ילבש גבר שמלת אשה: [[כתב]] הראב''ד א''א לא מחוור שיהא לוקה באחת שלא אמרו אלא אסור ועוד מאי עדי אשה איכא בחדא והא לא מינכרא מילתא כלל עכ''ל. ורבינו סובר דאפילו בחול אסור ולוקה נמי דכיון דמקרא יליף לה מהי תיתי לן למימר דלא ילקה עליה. ומ''ש ועוד מאי עדי אשה איכא בחדא וכו' יש לתמוה דהא חזינן דבגמ' [מכות כ':] דעל אפילו אחת קאמר ודבר זה אפילו בחול אסור משום שנאמר לא ילבש גבר וכו'. וי''ל דהראב''ד סובר דיש לפרש דכשאמרו ודבר זה אפי' בחול אסור על מלקט לבנות מתוך שחורות קאי לא על אפילו אחת וכך פירוש דבריו ולא מחוור שיהא לוקה באחת שלא אמרו אלא אסור ולא אמרו חייב ועוד דאפשר לפרש דלא קאי אסור על אפילו אחת דמאי עדי אשה איכא בחדא וכו'. ולדעת רבינו יש לומר דבחדא נמי מינכרא מילתא ולמד רבינו לצובע בהוא הדין ואפשר דבשום דוכתא איתיה: [[טומטום ואנדרוגינוס וכו'.]] בתוספתא דבכורים: 


! יא 
[[כתב ולא רשם וכו'.]] משנה פרק בתרא דמכות (דף כ''א.): [[ומ''ש בד''א וכו'.]] לא ידעתי לו מקום מפורש ואפשר שלמדה מדין הקפת הראש שכתבתי למעלה: 


! יב 
[[אחד כהן וכו'.]] בפ''ק דקידושין (דף ל''ז) יליף לה בגזירה שוה: [[שרט שריטה אחת על חמשה מתים וכו'.]] משנה פ''ב דמכות (דף כ'.): 


! יג 
[[גדידה ושריטה אחת היא.]] גם זה שם [כ''א.] מימרא דשמואל דסבר לה כר' יוסי דאמר התם הכי. וכוונת רבינו דלא תימא דשריטה לא שייכא אלא ביד וגדידה לא שייכא אלא בכלי ואי עשה ביד והתרו עליו משום לא תתגודדו או בכלי והתרו בו משום משרט לא ליחייב קמ''ל. א''נ דלא תתגודדו משמע לרבינו דלא קאי אלמת אלא לחודיה והיינו לעבודת כוכבים וקמ''ל דאע''ג דלא כתיב במת אלא שריטה אם גדד חייב: [[גם זה וכו' אלא שעל מת וכו'.]] בפרק בתרא דמכות (שם) תני תנא קמיה דרבי יוחנן ומשמע לי טעמא משום דאשכחן שאין דרכן לעכו''ם אלא בכלי דכתיב ויתגודדו כמשפטם בחרבות וכו'. וכתב רבינו שהמשרט עצמו לעכו''ם חייב מלקות, ותמיהא לי מילתא הא עבודתה בכך וסקילה נמי ליחייב, וי''ל שלא היו עובדים אותה בכך אלא שהיו עושים כך כדי שתתעורר לענות אותם כפי מחשבתם המשובשת: 


! יד 
[[ובכלל אזהרה זו וכו'.]] סוף פ''ק דיבמות (דף י''ג:). ואם תאמר היאך פסק כאביי ודלא כרבא, ושמא י''ל דלא אמרו הלכה כרבא אלא היכא דפליגי אליבא דנפשייהו ולא היכא דפליגי אליבא דמ''ד עיין שם ודו''ק. וה''ר דוד כהן בתשובה נדחק בפירוש לשון רבינו שר''ל שכשיש בעיר חילוק מנהגים שחלק מהם נוהגים מנהג זה וחלק מהם נוהגים מנהג אחר שבזה הדבר נעשים שני בתי דינים אבל אינם שתי בתי דינים ממש בכל דבר ובכל ענין. ואפשר שלזה דקדק בלשונו ולא כתב ששני בתי דינין בעיר אחת לא יהיו נוהגים זה שלא כמנהג זה אלא כתב שלא יהיו שני בתי דינין בעיר אחת, פירוש שכמה שנוהגים שני מנהגים הם שני בתי דינין, ואפשר נמי שנפל טעות בספרים והגירסא הנכונה היא שלא יהיו כשני בתי דינין והסופרים חסרו הכ''ף, עכ''ל. וא''ת היאך לוקה המגדד עצמו דהא לאו שבכללות הוא כמו לאו דלא תאכלו על הדם. וי''ל דלא דמי דהכא עיקר הלאו ידענו שהוא שלא נגדד עצמנו אלא שרבה הכתוב גם שלא להעשות אגודות אגודות אבל דלא תאכלו על הדם עיקר הלאו לא נודע איזהו ולהכי הוי לאו שבכללות. כך נראה לי: 


! טו 
[[אחד ישראל וכו'.]] כלומר דלא תימא כהן לילקי תרי משום לא יקרחו ומשום לא תשימו קרחה בין עיניכם למת וטעמא משום דבסוף פ''ק דקידושין (דף ל''ו:) יליף בג''ש כמה דברים מלא יקרחו קרחה ללא תשימו קרחה וא''כ לאו לטפויי לאו לכהן אתא לא יקרחו אלא לגלות על לא תשימו קרחה כנ''ל: [[הקורח ארבע וכו'.]] פ' בתרא דמכות (דף כ'.) ת''ר לא יקרחו קרחה יכול אפילו ד' וה' קריחות לא יהא חייב אלא אחת ת''ל קרחה ליחייב על כל קרחה וקרחה הני ד' וה' קריחות היכי דמי בזה אחר זה ובחמש התראות פשיטא אלא בבת אחת ובחדא התראה מי מיחייב לא צריכא דסך חמש אצבעותיו נשא כלומר סם המשיר את השיער ואותבינהו בבת אחת כלומר והתרו בו התראה אחת ואפ''ה מיחייב חמש: [[וחייב על כל הראש וכו'.]] פ''ק דקידושין (דף ל''ו) יליף בג''ש דחייב על הראש כבין העינים כלומר דבין שקרח בין עיניו מן השער הנולד בפדחת בין שקרח בראש חייב: [[וכמה שיעור הקרחה.]] בפרק בתרא דמכות (דף כ':) פלוגתא דרב הונא ור''י ופסק כר' יוחנן: 


! טז 
[[הקורח ראשו וכו'.]] ברייתא שם: [[הקורח קרחה בראש חבירו וכו'.]] בתוספתא דמכות: 

# הלכות תשובה

~ הלכות תשובה - פרק ראשון




! א 
[[איש או אשה וכו'. והתודו את חטאתם אשר עשו זה וידוי דברים: מצאתי כתוב דאיתא בספרא פ' אחרי מות: כיצד מתודין וכו'.]] יומא פ' אמר להם הממונה (ל''ו:) ת''ר כיצד מתודה עויתי פשעתי חטאתי וכו' וכן במשה הוא אומר נושא עון ופשע וחטאה דברי ר''מ וחכ''א עונות אלו הזדונות פשעים אלו המרדים חטאים אלו השגגות ומאחר שהתודה על הזדונות ועל המרדים חוזר ומתודה על השגגות אלא כך היה מתודה חטאתי עויתי פשעתי וכן בדוד הוא אומר חטאנו עם אבותינו העוינו הרשענו וכן בשלמה הוא אומר חטאנו והרשענו ומרדנו וכן בדניאל הוא אומר חטאנו והעוינו והרשענו ומרדנו אלא מהו שאמר משה נושא עון ופשע וחטאה אמר משה לפני הקב''ה רבש''ע בשעה שישראל חוטאים לפניך ועושים תשובה עשה להם זדונות כשגגות אמר רבה בר שמואל אמר רב הלכה כדברי חכמים: [[וכן בעלי חטאות וכו'.]] זה פשוט שהרי מביא ראיה מהכתוב ובהדיא אמרו בפ''ק דשבועות (דף י''ג.) שחטאת ואשם אין אין מכפרים אלא על השבים: [[וכן כל מחוייבי מיתות וכו'.]] משנה בסנהדרין פרק נגמר הדין (דף מ''ג) כל המומתין מתודין שכל המתודה יש לו חלק לעוה''ב שכן מצינו בעכן שהתודה שא''ל יהושע יעכרך ה' היום הזה היום הזה אתה עכור ואי אתה עכור לעתיד לבא: [[וכן החובל כו'.]] משנה בב''ק סוף החובל (דף צ''ב.). אע''פ שנותן לו אינו נמחל לו עד שיבקש ממנו מחילה. ומ''מ מאי דמפיק לה רבינו מכל חטאות האדם צ''ע היכא מייתי לה [בילקוט פ' נשא איתא הכי בשם ספרי זוטא]: 


! ב 
[[שעיר המשתלח מכפר וכו'.]] משנה פ''ק דשבועות (דף ב'.) ועל שאר עבירות שבתורה הקלות והחמורות והזדונות והשגגות הודע ולא הודע עשה ולא תעשה כריתות ומיתות ב''ד שעיר המשתלח מכפר. ובגמ' (י''ב:) היינו קלות היינו עשה ול''ת היינו חמורות היינו כריתות ומיתות ב''ד הודע היינו מזיד לא הודע היינו שוגג אמר רב יהודה הכי קאמר על שאר עבירות שבתורה בין קלות בין חמורות בין שעשאן בשוגג בין שעשאן במזיד אותן שעשאן בשוגג בין שנודע לו ספיקן בין שלא נודע לו ספיקן ואלו הן קלות עשה ולא תעשה אלו הן חמורות כריתות ומיתות ב''ד ואמרינן דאליבא דרבי אפילו לא עשה תשובה שעיר המשתלח מכפר אבל אליבא דרבנן דוקא בשעשה תשובה שעיר המשתלח מכפר אבל אם לא עשה תשובה אין מכפר, וידוע דאין הלכה כרבי מחביריו ולכך כתב רבינו והוא שעשה תשובה: [[ומ''ש אבל אם לא עשה תשובה אין השעיר מכפר לו אלא על הקלות.]] ק''ל דהתם משמע דלרבנן אפילו עבר אעשה אם לא עשה תשובה אין שעיר מכפר ולרבי אפילו על החמורות מכפר בלא תשובה חוץ מפורק עול ומגלה פנים בתורה ומפר בריתו בבשר וצ''ע: [[ומה הן הקלות וכו'.]] כבר נתבאר במימרא דרב יהודה שכתבתי דחמורות היינו כריתות ומיתות ב''ד וקלות היינו עשה ולא תעשה. ובפ' בתרא דיומא (דף פ''ה:) תניא אלו הן קלות עשה ול''ת חוץ מלא תשא ואע''ג דדחי התם ואוקי דכל ל''ת שלא ניתק לעשה מהחמורות וכי קאמר חוץ מלא תשא וכל דדמי ליה הא אסיקנא תנאי היא וכיון דר' יהודה אמר בשבועות פ''ק [י''ב:] דחמורות היינו כריתות ומיתות ב''ד ולא הזכיר ל''ת שלא ניתק לעשה אלמא ס''ל דכל לא תעשה הוי בכלל קלות ולא קיימא לן כסתם מתני' דיומא דסברה דלא תעשה שלא ניתק לעשה חמורות הן דהא ר' יהודה בפ''ק דשבועות [שם] אליביה דנפשיה הוא דקאמר אלו הן קלות ואלו הן חמורות ולא מפליג בין ניתק לעשה ללא ניתק. וא''ת גם לא מפליג התם בין שאר לאוין ללא תשא ולמה כתב רבינו שיש חילוק ביניהם יש לומר דמלא תשא ליכא הוכחה מהתם דכיון דאינה אלא מצוה אחת לא חש לאפוקה אבל כל מצות לא תעשה שלא ניתק לעשה דטובא נינהו אם איתא דליתנהו בכלל קלות ה''ל לפרושי ותדע דלרב יהודה לא תשא בכלל חמורות היא דאלת''ה רב יהודה דלא כמאן דאי כסתם מתניתין דיומא כל ל''ת שלא ניתק לעשה בכלל חמורות היא ואי כאידך תנא הא לא תשא בכלל חמורות היא אלא ודאי כדאמרן: 


! ג 
[[בזמן שאין בית המקדש קיים התשובה מכפרת.]] כלומר דרך כלל וכמו שביאר הוא ז''ל בסמוך: [[ומ''ש אפילו רשע כל ימיו וכו'.]] פ''ק דקידושין (דף מ':) ברייתא דרשב''י. ופ''ק דר''ה (דף י''ח): [לא מצאתי שם]: [[ועצמו של יוה''כ מכפר וכו'.]] משנה פרק בתרא דיומא (דף פ''ה:) מיתה ויוה''כ מכפרים עם התשובה ובגמ' נימא דלא כרבי דאמר בין עשה תשובה בין לא עשה תשובה יוה''כ מכפר ואע''פ דדחי התם ואמר אפילו תימא רבי מ''מ רבנן פליגי עליה כדמשמע בפ''ק דשבועות ולא קי''ל כרבי מחביריו לכן כתב רבינו ועצמו של יוה''כ מכפר לשבים כלומר אבל לא לשאינם שבים: 


! ד 
[[אע''פ שהתשובה מכפרת וכו' עד סוף הפרק.]] ברייתא שם שאל רבי מתיא בן חרש את ראב''ע ברומי שמעת ארבעה חלוקי כפרה שהיה רבי ישמעאל דורש אמר לי' שלשה הן ותשובה עם כל אחד מהן כלומר שלשה הם הנחלקים שיש עבירה שהיא נצרכה לכלם עבר על עשה כו' ושב אינו זז משם עד שמוחלין לו וכו' ומסיים בה כלשון רבינו: 

~ הלכות תשובה - פרק שני




! א 
[[אי זו היא תשובה גמורה וכו'.]] בפרק בתרא דיומא (שם) [דף פ''ו:] מימרא דרב יהודה: [[אפילו עבר כל ימיו וכו'.]] כבר כתבתי בפרק שקודם זה דאיתא בפרק קמא דקדושין (דף מ':). אבל הא [[דקאמר אפילו ביום מיתתו שנאמר עד אשר לא תחשך וכו'.]] (שבת פרק כ''ג דף קנ''א.): 


! ב 
[[ומה היא התשובה וכו' ויעיד עליו יודע תעלומות וכו'.]] וא''ת מה ראיה מביא מולא נאמר עוד אלהינו וכו'. ויש לומר דהכי קאמר יקח לעד להשי''ת עליו שלא ישוב לחטוא עוד שנאמר ולא נאמר עוד וכו' כלומר שתחלת הפסוק הוא קחו עמכם דברים ושובו אל ה' ומה תאמרו לא נאמר אלהינו למעשה ידינו שהיא עבודת כוכבים הרי פשטיה דקרא שלוקח לשם יתברך לעד עליו שלא ישוב עוד לאותו עון: 


! ג 
[[כל המתודה בדברים וכו'.]] ריש פרק ב' דתעניות (דף ט''ז.) אמר רב אדא בר אהבה אדם שיש בו עבירה ומתודה ואינו חוזר בו למה הוא דומה לאדם שתופס שרץ בידו שאע''פ שטובל בכל מימות שבעולם לא עלתה לו טבילה זרקו מידו כיון שטבל במ' סאה עלתה לו טבילה שנאמר ומודה ועוזב ירוחם. ומפרש רבינו האי שאינו חוזר בה שאינו גומר בלבו לשוב: [[וצריך לפרט החטא וכו'.]] ברייתא בפ' בתרא דיומא (דף פ''ו:) וצריך לפרוט החטא שנאמר אנא חטא העם הזה חטאה גדולה ויעשו להם אלהי זהב דברי רבי יהודה בן בבא ר''ע אומר אשרי נשוי פשע כסוי חטאה אלא מה זה שאמר משה ויעשו להם אלהי זהב כר' ינאי דא''ר ינאי אמר משה לפני הקב''ה רבש''ע כסף וזהב שהרבית לישראל עד שאמרו די גרם להם שיעשו להם אלהי זהב. ואע''ג דהלכה כר''ע מחבירו לא פסק רבינו כוותיה משום דאמר התם רב יהודה רמי כתיב אשרי נשוי פשע כסוי חטאה וכתיב מכסה פשעיו לא יצליח ל''ק כאן בחטא מפורסם כאן בחטא שאינו מפורסם. והא כר' יהודה בן בבא אזלא דאילו לר''ע אפילו מפורסם נמי לא דהא חטא העגל מפורסם הוה ואפלו הכי אמר עליה אשרי נשוי פשע ודריש לויעשו להם לדרשא אחריתי אלא ודאי כר' יהודה בן בבא אתיא וכיון דסבר רב כוותיה הכי נקטינן ואע''ג דרב זוטרא בר טוביה אמר רב נחמן משני האי רמיא דרמי רב כאן בעבירות שבין אדם למקום כאן בעבירות שבין אדם לחבירו והאי שינויא מצי אתי כר''ע ופסקה רבינו לההיא שנוייא סובר דמ''מ הלכה כר' יהודה בן בבא כדמשמע מדרב יהודה אמר רב. ומיהו אין נראה כן מדברי הרי''ף והרא''ש ז''ל ויש ראיה לדברי רבינו מדאיפליגו התם על עבירות שהתודה עליהם ביוה''כ שעבר אם יכול להתודות עליהם ביוה''כ אחר אם לאו וע''כ במפרש חטאיו מיירי אלמא דלדברי הכל כל שלא התודה עדיין עליהם צריך לפרטם: 


! ד 
[[מדרכי התשובה וכו'.]] פרק קמא דראש השנה (דף ט''ז:) אמר ר' יצחק ארבעה דברים מקרעין גזר דינו של אדם ואלו הן צדקה צעקה שנוי השם ושנוי מעשה ויש אומרים אף שנוי מקום, ואל חמשה דברים אלו רמז רבינו בדבריו אלה: 


! ה 
[[ושבח גדול לשב וכו'.]] פרק בתרא דיומא (דף פ''ו:) אמר רב יהודה רב רמי כתיב אשרי נשוי פשע וכתיב מכסה פשעיו לא יצליח ל''ק כאן בחטא מפורסם כאן בחטא שאינו מפורסם רב זוטרא בר טוביה אמר רב נחמן כאן בעבירות שבין אדם למקום כאן בעבירות שבין אדם לחבירו: [[וכתב]] הראב''ד א''א וכן עבירות המפורסמות וכו' ויתבייש ברבים, עכ''ל. כוונתו לומר דהיינו דאמר כאן בחטא מפורסם כאן בחטא שאינו מפורסם. ומדקדק בלשון רבינו ימצא דלא קאמר דעבירות שבינו למקום אינו צריך לפרסמם אלא כשאינם מפורסמים שכך כתב ועזות פנים היא לו אם גילם ואילו היו מפורסמים לא הוה שייך לומר אם גילם דהא גלויים ועומדים הם וג''כ בסוף דבריו יוכיח דקאמר וטובה היא לו שלא נתגלה עונו ואי במפורסמים הרי אע''פ שהוא לא גילם כבר נתגלו אלא ודאי כדאמרן. וסובר רבינו דחטא מפורסם שבינו למקום לא דמי לעבירות שבין אדם לחבירו דבעבירות שבין אדם לחבירו מצוה לפרסמם כדי שימחול לו חבירו אבל בעבירות שבינו למקום נהי דאין לו להעלימם כשיאמרו לו עברת עבירה פלונית לא יאמר לא עברתי כיון שנתפרסם אלא יאמר עברתי ואני שב בתשובה שלימה לפני המקום מ''מ אינו מצווה לפרסמם שאולי יהיה שם אדם שלא ידע בדבר ועכשיו ידע ואיכא חילול השם ולכך לא כתב רבינו שבעבירות שבינו לבין המקום מצוה לפרסמן: 


! ו 
[[אף על פי שהתשובה וכו'.]] פ''ק דר''ה (דף י''ח.) א''ר שמואל בר אוניא משמיה דרב מנין לגזר דין של ציבור שאפילו שנחתם מתקרע שנאמר מי כה' אלהינו בכל קראנו אליו והא כתיב דרשו ה' בהמצאו התם ביחיד ויחיד אימת אמר רב נחמן אמר רבה בר אבהו אלו עשרה ימים שבין ר''ה ליוה''כ: 


! ז 
[[ומצות וידוי וכו' עד בברכה רביעית.]] הכל ברייתא פרק בתרא דיומא (דף פ''ז:): 


! ח 
[[הוידוי שנהגו בו וכו'.]] שם נחלקו אמוראי מה אומר ובסוף כלם אמר בר המדורי הוה קאימנא קמיה דמר שמואל והוה יתיב כי מטא שליח ציבור לאבל חטאנו קם אכרעיה אמינא ש''מ עיקר וידויא האי הוא: [[עבירות שהתודה עליהם וכו'.]] ברייתא שם [פ''ו:] פלוגתא דרבי אליעזר בן יעקב ות''ק ופסק כרבי אליעזר בן יעקב דמשנתו קב ונקי: 


! ט 
[[אין התשובה וכו'.]] משנה שם [פ''ה:]: [[אע''פ שהחזיר לו וכו'.]] משנה בב''ק סוף החובל (דף צ''ב.): [[אפילו לא הקניט את חבירו אלא בדברים וכו' עד מניחו והולך לו.]] מימרא דר' יצחק פרק בתרא דיומא (דף פ''ז:): [[ואם היה רבו וכו'.]] כ''כ הרי''ף והרא''ש, ונראה שטעמם מדגרסינן בגמ' (שם) דרב הלך י''ג פעמים לבקש מחילה מרבי חנינא והיכי עביד הכי והאמר ר''י בר חנינא כל המבקש מטו מחבירו אל יבקש ממנו יותר מג' פעמים רב שאני. ומפרשים דה''ק דר' חנינא הוה רבו וכשהוא רבו שאני משאר בני אדם שצריך לבקש ממנו אפילו כמה פעמים. ורש''י לא פירש כן: 


! י 
[[אסור לאדם להיות אכזרי וכו'.]] שם בההיא עובדא דר' חנינא היכי עבד הכי והאמר רבא כל המעביר על מידותיו מעבירין לו על כל פשעיו. ובסוף החובל [צ''ב.] תנן מנין שלא יהא המוחל אכזרי שנאמר ויתפלל אברהם אל האלהים: 


! יא 
[[החוטא לחבירו וכו'.]] פ' בתרא דיומא [פ''ו.] מימרא דר''י בר חנינא: [[ומה שאמר ואם היה חייב לו ממון.]] בב''ק ק''ג במשנה: 

~ הלכות תשובה - פרק שלישי




! ב 
[[אדם שעונותיו מרובים וכו': כתב]] הראב''ד א''א לא כמו שהוא סובר וכו' ועיקר דבר זה ביבמות [דף נ'.] עכ''ל. וי''ל שטעם רבינו וראיתו מדאמרינן בסוף פ''ק דקידושין [מ':] וכתבו רבינו בסמוך לעולם יראה אדם עצמו כאילו חציו זכאי וחציו חייב וכן יראה לכל המדינה ולכל העולם עשה מצוה אחת אשריו שהכריע לו ולכל העולם ולכל המדינה לכף זכות עבר עבירה אחת אוי לו שהכריע עצמו וכל המדינה וכל העולם לכף חובה ולמאי אמר אם הכריע עצמו ומדינתו וכל העולם לכף חובה אלא לומר שכיון שהוכרעו לכף חובה מיד הם אובדים וכמו שהביא רבינו ראיה מסדום ועמורה. ומה שהקש' הראב''ד כי יש רשעים חיים הרבה כבר תירץ זה רבינו במה שכתב ושיקול זה אינו לפי מנין הזכיות וכו' ואין שוקלין אלא בדעתו של אל דעות. הרי שכבר אפשר שיראה לנו שהוא רשע גמור ועשה מצוה שבעבורה ראוי שיזכה כענין שנאמר באביה יען נמצא בו דבר טוב: 


! ג 
[[כל מי שניחם וכו'.]] סוף פ''ק דקידושין (דף מ':) רשב''י אומר אפילו צדיק גמור כל ימיו ומרד באחרונה איבד את הראשונות שנאמר וצדקת הצדיק לא תצילנו ביום רשעו ופריך ונהוי כמחצה עונות ומחצה זכיות כלומר ולמה איבד את הראשונות אמר ר''ל בתוהא על הראשונות: [[וכשם ששוקלים וכו'.]] פ''ק דראש השנה (דף ט''ז:) מימרא דרבי כרוספדאי אמר רבי יוחנן: 


! ד 
[[לפיכך צריך כל אדם שיראה עצמו וכו' עד זה שצדק הכריע את כל העולם לזכות והצילו.]] ברייתא ספ''ק דקידושין (דף מ':.): 


! ה 
[[בשעה ששוקלים עונות אדם וכו'.]] פרק בתרא דיומא (דף פ''ו:) תניא ר''י בר יהודה אומר עבר אדם עבירה פעם ראשונה ושניה מוחלין לו שלישית אין מוחלין לו שנאמר הן כל אלה יפעל אל פעמים שלש עם גבר והתניא שלישית מוחלין לו רביעית אין מוחלין לו הא ביחיד הא בצבור, זו היא גירסת הרי''ף והיא גירסת רבינו והראב''ד לא היה גורס כן ולפיכך כתב ואין הפרש בגמרא בין יחיד לצבור ולא ידעתי מאין מצאו, ודע דגרסינן בפ''ק דר''ה ב''ש אומרים שלש כיתות ליום הדין צדיקים גמורים נכתבים ונחתמים לאלתר לחיים. רשעים גמורים נכתבים ונחתמים לאלתר למיתה בינונים יורדים לגיהנם ומצפצפים ועולים וב''ה אומרים רב חסד מטה כלפי חסד. תנא דבי ר''י מעביר ראשון ראשון וכך היא המדה אמר רבא ועון עצמו אינו נמחק דאי איכא רובא עונות מיחשב בהדייהו. וא''ת כיון שכתב ואם נמצאו זכיותיו כנגד עונותיו אשר משלישי ואילך מעבירין על כל עונותיו ראשון ראשון א''כ מיד הוא נחתם לחיים והיאך כתב למעלה שהבנוניים תולים אותם עד יוה''כ ואם לא עשו תשובה נחתמים למיתה. וי''ל דלעיל מיירי בר''ה ואז אין מעבירין ראשון ראשון אלא מונין כל עונותיו גם את הראשון גם את השני והכא מיירי בשעת מיתתו לדעת אם ילך לגן עדן או לגיהנם. וא''ת א''כ דבשעת מיתה מיירי היכי קאמר בד''א ביחיד אבל בצבור תולין וכו' דהא בצבור לא שייך בשעת המיתה שכל הצבור אין מתים ביום אחד לשנאמר שנידון כאחד אם ילכו לגן עדן או לגיהנם, ועוד שאמר תולין להן ובשעת המיתה לא שייך תולין. וי''ל דשייך לומר שהצבור נדונים כאחד אם ילכו לג''ע או לגיהנם והא כיצד אם כל אחד מהצבור לא עשה עון בפני עצמו לשילך לגיהנם אבל הוא ראוי לילך לג''ע והצבור בכלל חטאו חטאים הראויים בעדם ללכת לגיהנם ילכו כל אחד ואחד כשימות לגיהנם שהרי מצינו דור הפלגה אין להם חלק לעוה''ב ולא אשכחן שמתו כלם כאחת אלא ודאי כדאמרן: [[ומ''ש תולין]] עניינו שתולין להם שלש עונות אלו ואין מניחין אותן במשקל עד שישקלו כל עונותיהם כיון שנשקלו עונותיהם אם נמצאו מרביעי ואילך מרובין על זכיותיהם אותם ג' עונות מצטרפין ודנים אותם על הכל ואם נמצאו זכיותיהם כנגד עונותיהם מרביעי ואילך מעבירין כל עונותיהם ראשון ראשון, מעתה לא יקשה על רבינו מה שהקשה עליו הראב''ד וז''ל זה מן הערבוב וכו' זו היא הצעת הדברים ועיקר עכ''ל הראב''ד. ולדעת רבינו ההיא דר''י בר יהודה בשנדון אם ילך לגן עדן או לגיהנם דומיא דההיא דר' ישמעאל: [[הבינונים אם היה בכלל מחצה וכו'.]] פ''ק דר''ה (דף י''ו.) אמרינן דבינונים דאמרי ב''ה רב חסד מטה כלפי חסד דוקא שאין בכלל עוונותיהם עון פושעי ישראל בגופן ומאי ניהו קרקפתא דלא מנח תפילין מעולם. וכתב הר''ן דה''ה לשאר מצות עשה שלא קיימם מעולם כגון שלא קרא ק''ש ולא בירך על המזון אחריו מעולם. וכתב ר''ת ז''ל דדוקא כשנמנע מלהניחם מחמת שהמצוה בזויה בעיניו אבל אם אינו נמנע מלהניחם אלא מפני שהם צריכין גוף נקי והוא ירא שמא לא יוכל ליזהר בהם אין זה בכלל פושעי ישראל בגופן עכ''ל. ומפורש שם בגמרא דבינונים שיש בכלל עונותיהם עון פושעי ישראל בגופן מצפצפין ועולים ואם עונותיו מרובין מזכיותיו ובכלל עונותיו עון פושעי ישראל בגופן יורדין לגיהנם ונידונין בה שנים עשר חדש ולאחר שנים עשר חדש גופן כלה ונשמתן נשרפת ורוח מפזרתן תחת כפות רגלי הצדיקים כלומר וזכות הוא להם שהם תחת רגלי הצדיקים דעל כ''פ הצדיקים יבקשו עליהם רחמים. ומסיים בברייתא אבל האפיקורוסים שכפרו בתורה ושכפרו בתחיית המתים ושפירשו מדרכי הצבור ושנתנו חתיתם בארץ חיים ושחטאו והחטיאו את הרבים כגון ירבעם בן נבט יורדים לגיהנם ונידונין בה לדורי דורות וגיהנם כלה והם אינם כלים ופריש רב חסדא דשנתנו חתיתם בארץ החיים היינו פרנס שמטיל אימה יתירה על הצבור שלא לשם שמים. והשאר שכתב רבינו צ''ע היכא מייתי להו: [[ומ''ש וכן חסידי אומות העולם וכו'.]] פלוגתא דר' אליעזר ור''י בפ' חלק (דף ק''ב:) ופסק כר''י. וכתב רבינו בפירוש המשנה דהכי משמע מתני' דמני לבלעם בהדי ארבעה הדיוטות שאין להם חלק לעולם הבא: 


! ז 
[[חמשה הם הנקראים מינים.]] בפרק אין מעמידין (דף כ''ו:) אמרינן דמין זה העובד כוכבים וסובר רבינו דכל הני מינים מיקרו: [[והאומר שיש שם רבון אחד וכו'.]] כתב הראב''ד ולמה קרא לזה מין וכו' המשבשות את הדיעות, עכ''ל. ויש לתמוה על פה קדוש איך יקרא לאומרים שהוא גוף ובעל תמונה גדולים וטובים ממנו. ואפשר שעיקר הנוסחא כמו שכתוב בספר העיקרים פ''ב ממ''א וז''ל. א''א אע''פ שעיקר האמונה כן הוא המאמין היותו גוף מצד תפיסתו לשונות הפסוקים והמדרשות כפשטן אין ראוי לקרותו מין, עכ''ל. וגם לפי נוסחתנו זאת היתה כוונתו. וכבר הרחיב הדיבור בזה בעל ספר העיקרים בפרק הנזכר: [[וכן האומר שאינו לבדו ראשון וצור לכל.]] כלומר האומר אמת שיש אלוה יחיד ואינו בעל גוף ותמונה אבל אינו לבדו ראשון שיש חומר ראשון קדום וממנו ברא העולם אם כן אינו ראשון ויוצר הכל שהרי החומר לא בראו שהיה קדום: [[כתב]] הראב''ד וכן האומר שאינו לבדו ראשון א''א כאותו שאמר וכו' ובהם עשה מה שעשה, עכ''ל. כתב כן להבדיל בין זה לאותו שכתב תחלה האומר שאין שם אלוה: 


! ח 
[[שלשה הם הנקראים אפיקורסין.]] מדתנן בפרק חלק (סנהדרין דף צ') האומר אין תורה מן השמים ואפיקורוס אלמא אפיקורוס לאו היינו האומר אין תורה מן השמים. ומכל מקום ק''ל דאמרינן התם [דף צ''ט:] מאי אפיקורוס רב ור' חנינא אמרי זה המבזה תלמיד חכם רבי יוחנן וריב''ל אמרי זה המבזה חבירו בפני תלמיד חכם וצריך טעם למה השמיטם רבינו וכתב במקומם מה שכתב: [[האומר שאין תורה מן השמים אפילו פסוק אחד.]] בפרק חלק (צ':) תנן ואלו שאין להם חלק לעולם הבא האומר אין תורה מן השמים ומפרש בגמרא [צ''ט:] שאפילו אומר כל התורה מן השמים חוץ מפסוק זה שלא אמרו הקב''ה אלא משה מפי עצמו זהו כי דבר ה' בזה ואפילו אמר כל התורה מן השמים חוץ מדקדוק זה מק''ו זה מג''ש זו זהו כי דבר ה' בזה ומדאמר הכא ק''ו וג''ש אלמא לא שנא כופר בתורה שבכתב לא שנא כופר בתורה שבעל פה בכלל האומר אין תורה מן השמים הוא וכל שכן האומר שהבורא החליף מצוה זו במצוה אחרת שהרי זה מכחיש כמה כתובים המורים שהתורה נצחית: 


! ט 
[[שנים הם המומרים וכו'.]] מבואר בכמה מקומות בתלמוד מהם פ''ק דחולין (דף ה'.): [[ומ''ש הוא שיעשה להכעיס.]] גם זה מבואר שם דמומר אוכל נבלות לתיאבון דינו כישראל. ובפ' אין מעמידין (דף כ''ו:) מומר פליגי ביה רב אחא ורבינא חד אמר לתיאבון מומר להכעיס אפיקורוס הוי וחד אמר אפילו להכעיס נמי מומר אבל איזהו אפיקורוס העובד עבודת כוכבים ובפלוגתא דרב אחא ורבינא ק''ל לקולא ולכך פסק רבינו דלהכעיס הוי מומר ולא אפיקורוס: [[המומר לכל התורה וכו'.]] כלומר אפילו שגזרו גזירה כיון שמעצמו הלך וחזר לדתם באומרו מה בצע לי להדבק בישראל וכו' וכ''ש אם לא היה שם גזרה וברצון נפשו הלך וחזר וכו': [[וכתב]] הראב''ד והמומר לכל התורה כולה כגון החוזר לדת העובדי כוכבים א''א ומי שחוזר לדת עבודת כוכבים הנה הוא מודה באלהיהם. טעמו להשיג על רבינו שה''ל לקרותו מין כיון שמודה בעבודת כוכבים והוא כתב למעלה שהאומר שהוא גוף ובעל תמונה הוא מין ועוד שהם אומרים שהם הרבה והוא כתב למעלה שהאומר שיש שם מנהיג אבל הם הרבה הוא מין והיאך קראו מומר. ואני אומר אילו לא היתה אומה אחרת בעולם אלא עובדי כוכבים היה לו להשיג כן אבל כיון שיש אמונות אחרות שאינן עובדים כוכבים היאך יקרא מין לחוזר לדתם. ועוד י''ל שהחוזר לדת ההיא שני שמות רעים נקראו לו מין ומומר. ועוד י''ל שמין נקרא המאמין באחד מחמשה דברים הנזכרים למעלה והחוזר לדת העובדי כוכבים אע''פ שלא יאמין בדתם אלא שחוזר לדתם כדי שלא להיות שפל ונרדף ישראל מומר מיקרי אבל מין לא מיקרי שהרי אינו מאמין בלבו שיש צור זולתי אלהינו. ובפ''ב מהלכות עבודת כוכבים כתב רבינו ישראל שעבד עבודת כוכבים הרי הוא כעובד כוכבים לכל דבריו ואינו כישראל שעובר עבירה שיש בה סקילה ומומר לעבודת כוכבים הרי הוא מומר לכל התורה כולה: 


! יד 
[[ויש עבירות שהם קלות וכו'.]] במסכת אבות פרק שלישי [משנה י''א] רבי אלעזר המודעי אומר המחלל את הקדשים והמבזה את המועדות והמפר בריתו של אברהם אבינו והמגלה פנים בתורה שלא כהלכה והמלבין פני חבירו ברבים אע''פ שיש בו תורה ומעשים טובים אין לו חלק לעולם הבא. וק''ל למה לא מנה רבינו מפר בריתו של אברהם אבינו, ועוד מנ''ל שאלו קלות מהראשונות דמי חמיר בעל לשון הרע ממבזה מועדות. ואפשר לומר שמפר בריתו של אברהם היינו מושך בערלתו שמנה בהדי הנך דלעיל. אבל קשה למה לא מנה גם מגלה פנים בתורה, וי''ל דבפרק חלק (סנהדרין דף צ''ט:) אמרינן דמגלה פנים בתורה היינו מבזה תלמיד חכם או מבזה חבירו בפני תלמיד חכם וכבר מנה רבינו מבזה תלמיד חכם דפסק כרב ורבי חנינא דאמרי התם הכי ולא כר' יוחנן וריב''ל דאמרי דהיינו מבזה חבירו בפני תלמיד חכם דאע''ג דהלכה כר' יוחנן לגבי רב מכל מקום ר' חנינא אפשר דעדיף מר' יוחנן וריב''ל כיון דאיכא רב נמי בהדיה וכיון דהוא מידי דספיקא פסק לקולא: [[ומכנה שם רע לחבירו.]] תניא בפרק הזהב [ב''מ דף נ''ח:] דאין לו חלק לעולם הבא ואמרו שם דאפילו דש ביה בשמיה ופירש''י כבר הורגל בכך שמכנים אותו בכך ואין פניו מתלבנות ומכל מקום זה להכלימו מתכוין עכ''ל. נראה מדבריו דאי דש ביה בשמיה וזה אינו מתכוין להכלימו דשרי ובוחן לבבות הוא יודע. ורבינו כתב דמכנה שם ולא כתב שם רע. ונ''ל שכתב כן לרבות הא דדש ביה בשמיה שכבר אין נראה בעיניו שם רע ואפ''ה אסור. ומה שמנה רבינו קורא לחבירו בכינוי ומתכבד בקלון חבירו לא ידעתי מקום שבו יאמרו שאין להם חלק לעולם הבא רק בפרק בני העיר (מגילה דף כ''ח.) אמרו שאמר רבי נחוניא בן הקנה אחד מהדברים שבשבילם האריך ימים בעבורם הוא שלא נתכבד בקלון חבירו ורבי זירא אמר מהדברים שבשבילם האריך ימים הוא שלא קרא לחבירו בכינויו. וי''ל לדעת רבינו היינו קורא לחבירו בכינויו היינו מכנה שם לחבירו כיון דאמרו דאפילו דש ביה בשמיה א''כ אינו המכנה הראשון. ואפשר שמשמעות מכנה היינו המכנה הראשון. וממה שאמרו אע''ג דדש ביה בשמיה למד רבינו לקורא לחבירו בכנוי בהוא הדין וצ''ע: [[במה דברים אמורים שכל אחד מאלו וכו'.]] כן כתב הרי''ף בפרק קמא דר''ה וכן כתבו התוס' וראיה מהא דתניא פרק קמא דקידושין [דף מ':] אפילו רשע גמור כל ימיו ועשה תשובה באחרונה אין מזכירין לו: [[כל הרשעים וכו'.]] פרק לפני אידיהן (ע''ז דף ז'.) וכלן שחזרו בהם אין מקבלין אותם עולמית דברי ר''מ ר''י אומר חזרו בהם במטמוניות אין מקבלין אותם בפרהסיא מקבלין אותם. א''ד עשו דבריהם במטמוניות מקבלין אותן בפרהסיא אין מקבלין אותן ר''ש ור' יהושע בן קרחה אומרין בין כך ובין כך מקבלין שנאמר שובו בנים שובבים אמר ר' יצחק איש כפר עכו א''ר יוחנן הלכה כאותו הזוג. ומפרש רבינו דהאי וכלן קאי אכל רשעים ופושעים וכיוצא בהם. ונראה דקאי לכל הנך שכתב בפ' זה גם לאפיקורוסין ואע''פ שכתב בפרק ב' דעכו''ם שהאפיקורוסין אין מקבלין אותם בתשובה לעולם כבר כתב שם והאפיקורוסין הם התרים אחר מחשבות לבם בסכלות דברים שאמרנו עד שנמצאו עוברים גופי תורה להכעיס בשאט נפש ביד רמה ואומרים שאין בזה עון משמע דבהנך אפיקורסים דוקא הוא דקאמר שאין מקבלין אותם: 

~ הלכות תשובה - פרק רביעי




! א 
[[ארבעה ועשרים דברים מעכבין את התשובה וכו'.]] ברייתא כתבה הרי''ף בפ' בתרא דיומא. וכתב הר''ן לא ידעתי היכן היא שנויה. ומצאתי כתוב יגענו וחפשנו ולא מצאנו בברייתות הנמצאות אצלנו שהוא הנקרא תוספתא משני חבורי רבי חייא ורבי אושעיא וזולתו אבל נמצאת במסכתות קטנות לעצמה: 


! ג 
[[והאוכל שור עניים וכו': כתב]] הראב''ד דומה שהוא שונה ברי''ש וכו' ואומר שלי אני נוטל, עכ''ל. ואני אומר שאין הכרע לגירסא זו יותר מזו. ועוד שאפשר שגם רבינו גורס שוד בדלי''ת והיינו נכסי יתומים דלישנא דקרא נקט משוד עניים ונתן טעם רבינו למה ייחדו עניים יותר משאר בני אדם מפני שאלו אמללים הם ויוכל לאכול השוד שלהן מה שאין כן בשאר בני אדם ועוד טעם שני מפני שאינן ידועים ומפורסמים: [[והמקבל שוחד וכו' שהדבר יש לו רגלים.]] כלומר שלא ישיב אל לבו לאמר שלא כדין דנתי שהדין תלוי בשיקול הדעת ויש לו רגלים לומר יפה דנתי וכיון שקבל השוחד לעולם לבו ודעתו נוטים לצד זכותו ולא לצד חובתו: 

~ הלכות תשובה - פרק חמישי




! ב 
[[על מה שכתב רבינו אלא כל אדם ראוי להיות צדיק וכו' או חכם או סכל.]] כתבו הגהות תימא דאמרינן בפרק כל היד [נדה דף ט''ז.] המלאך הממונה על ההריון לילה שמו ונוטל הטפה וכו' או גבור או חלש או טפש או חכם. הרי בפירוש משמע שגם דבר זה הוא בידי שמים. ואולי יש חלוק בין סכל לטפש וסכל הוא לענין יראת שמים. ומורי הר''ם תירץ דהכא ה''פ לאחוז בחכמה או בסכלות וההוא דפרק כל היד ר''ל לעשות לו לב חכם או לב טפש עד כאן לשון הרמ''ך. ומ''ש דסכל הוא לענין יראת שמים אין לו טעם דאין ענין סכל לענין יראת שמים ועוד דאין זה מקביל לחכם: 


! ה 
[[וכיון שכן הוא אין בנו כח לידע איך ידע הקב''ה וכו': כתב]] הראב''ד א''א לא נהג זה המחבר וכו'. וכל זה איננו שוה עכ''ל. וי''ל שרבינו נתכוון שאם אי זה אדם יקשה בעיניו קושיא זו יתבלבל דעתו ולכן הציע לפניו דברים אלו כדי שישוב וידע שאין מטבע שאלה זו ליישבה אלא כאמור שאין בנו כח לידע היאך ידע הקדוש ברוך הוא כל הברואים ומעשיהם וכו': 

~ הלכות תשובה - פרק ששי




! ה 
[[והלא כתוב בתורה ועבדום וכו'.]] חוזר למה שכתב למעלה שפרעה לא גזר עליו הש''י שיחטא אלא שחטאו חייבו למנוע ממנו התשובה ועל זה מקשה והלא כתוב בתורה ועבדום וענו אותם הרי שגזר על המצריים שירעו לישראל: 

~ הלכות תשובה - פרק שביעי




! ב 
[[לעולם יראה אדם עצמו וכו'.]] פרק שני ממסכת אבות שוב יום אחד לפני מיתתך. ובשבת פ' שואל (דף קנ''ג.) פירשו שכל יום יראה כאילו הוא יום אחד לפני מיתתו נמצאו כל ימיו בתשובה: 


! ד 
[[אמרו חכמים מקום שבעלי תשובה עומדים אין צדיקים וכו'.]] מימרא דר' אבהו פ' אין עומדין (ברכות ל''ד:): 


! ה 
[[ואין ישראל נגאלים אלא בתשובה.]] בפ' יוה''כ (דף פ''ז:) גדולה תשובה שמקרבת את הגאולה: 


! ח 
[[וחטא גמור הוא וכו'.]] משנה בסוף הזהב (מציעא נ''ח: נ''ט:) אם היה בעל תשובה לא יאמר לו זכור מה היו מעשיך הראשונים ובגמרא מאן דזקיף ליה זקיפא בדיוקתיה לא לימא ליה לחבריה זקוף לי בניתא, כלומר מי שיש לו תלוי במשפחתו לא יאמר לו תלה לי דג זה שכל לשון תליה גנאי הוא לו, ולמד מכאן רבינו דלבעל תשובה נמי כל שמזכיר לפניו דברים וענינים הדומים למעשיו כיון שזה מתבייש בכך אסור: 

~ הלכות תשובה - פרק שמיני




! א 
[[מפי השמועה למדו למען ייטב לך וכו'.]] בסוף פ''ק דקידושין (דף ל''ט: מ'. ובסוף חולין קמ''ב.) מימרא דר' יעקב: [[ופרעון הרשעים הוא שלא יזכו לחיים אלו וכו'.]] ממ''ש רבינו כאן וגם ממה שכתב להלן הנקמה שאין נקמה גדולה ממנה וכו' נראה שאין שום עונש וצער אחר לרשע אלא הכרת הזה בלבד. ודבר זה אינו לא כפי דברי תורה ולא כפי דברי רז''ל שהרי לדברים אלו אין עונש האדם אלא כרת ואין התורה מחייבת כרת לכל אדם. ונמצאת פוטר בטענה זו את כל החוטאים מן העונש. ועוד לדעת זו עשית את העובר על כרת אחת ואפיקורוס הכופר בעיקר ושופך דמים שוים בדיניהם וזה דבר הפך הדעת והפך התורה. וכתב הרמב''ן ז''ל שח''ו לא עלה דבר זה על דעת רבינו ז''ל אלא דבריו ז''ל על סוף האבדון וכליון החרוץ שאין אחריו עונש ונקמה שהוא הכרת שהוא ביטול הנפש וכלל בה שביטול זה הוא מלבד מה שנתייסרה תחלה בעונש גיהנם ביסורין גדולים והוא עונש גדול ואבדון חמור שאבדה הנפש הנועם הגדול שהיתה ראויה לו מצד שהיתה זכה שלוקחה ממקום כבוד המלאכים או למעלה מהם שהוא זכות הצדיקים ומעלתם. וכן כתב לעיל פרק ג' כל הרשעים שעונותיהם מרובים דנין אותם כפי חטאם ויש להם חלק לעולם הבא ואלו שאין להם חלק לעולם הבא אלא נכרתים ואובדין ונדונין כפי גודל רשעם וכו', הרי שהפריש בין חייבי כריתות גמור ובין הנידון כפי רשעו ואם אין שם יסורין מה חילוק יש אלא דעתו כדפרישית, עכ''ל: [[מפי השמועה למדו הכרת בעוה''ז וכו'.]] בפרק ד' מיתות (סנהדרין ס''ד:): 


! ב 
[[העולם הבא אין בו גוף וכו': כתב]] הראב''ד דברי האיש הזה בעיני וכו'. ויהיו העטרות כמשמען ולא יהיה משל, עכ''ל: [[ול''נ]] שאין חילוק בין רבינו להראב''ד אלא בשמות בלבד. דלרבינו העולם שלאחר המות נקרא העוה''ב וכמ''ש בסוף פרק זה ז''ל זה שקראו אותו חכמים עוה''ב לא מפני שאינו מצוי עתה וזה העולם אובד ואח''כ יבא אותו העולם אין הדבר כן אלא הרי הוא מצוי ועומד שנאמר אשר צפנת ליראיך ולא קראוהו עוה''ב אלא מפני שאותם החיים באים לו לאדם אחר חיי העולם הזה שאנו קיימים בו בגוף ונפש וזהו הנמצא לכל אדם בראשונה, עכ''ל. וכל אותם המאמרים שהביא הראב''ד הם לעולם התחיה והראב''ד ז''ל קורא לעולם התחייה עוה''ב ובכך עלו דברי שניהם כהוגן ואלו ואלו דברי אלהים חיים: [[כך אמרו חכמים הראשונים העוה''ב וכו'.]] מימרא דרב סוף פרק היה קורא (ברכות י''ז.): 


! ד 
[[וחכמים קראו לה וכו': כתב]] הראב''ד ואם זו היא הסעודה וכו'. כלומר דאמרינן סוף פרק ערבי פסחים (פסחים דף קי''ט:) שלעתיד לבא סעודה שהקב''ה עושה לצדיקים נוטל כוס של ברכה ומחזר על כל האבות עד שמגיע לדוד והוא נוטל ומברך. ורבינו יסבור דהיינו לעולם התחייה אבל מה ששנינו והכל מתוקן לסעודה היינו העולם הבא אחר המות. וצריך לי יישוב לדעת הראב''ד דעולם הבא היינו עולם שאחר התחייה היאך יתיישב מימרא דרב העוה''ב אין בו לא אכילה וכו': 


! ז 
[[אמרו חכמים כל הנביאים וכו'.]] מימרא דרבי חייא בר אבא פרק במה אשה יוצאה (שבת דף ס''ג.) ודע דמשמע התם דהא דרבי חייא בר אבא פליגא אדשמואל דאמר אין בין העולם הזה לימות המשיח אלא שיעבוד מלכיות בלבד, ורבינו כתב כאן הא דרבי חייא בר אבא בפרק שאחר זה וגם בפרק י''ב מהלכות מלכים כתב לדשמואל וצ''ע: 


! ח 
[[זה שקראו אותם חכמים העולם הבא וכו': כתב]] הראב''ד נראה כמכחיש וכו' וחד חרוב נמצא שהוא עולם חדש, עכ''ל. וכבר כתבתי שדעת רבינו שעוה''ב הוא עוה''ב אחר המות והקבלה שהקב''ה יחריב את עולמו בסוף שיתא אלפי שנים כמוזכר בפרק חלק גם רבינו לא יכחיש זה ואינו ענין למ''ש רבינו: 

~ הלכות תשובה - פרק תשיעי




! ב 
[[אין בין העולם הזה וכו'.]] מימרא דשמואל פ' במה אשה יוצאה (שבת דף ס''ג.) כתבתי בפרק קודם זה מה שיש לספק בלשון זה: 

~ הלכות תשובה - פרק עשירי




! ד 
[[שמא תאמר הריני לומד תורה בשביל שאהיה עשיר וכו' במצותיו חפץ מאד ולא בשכר מצותיו.]] פרק לפני אידיהן (ע''ז דף י''ט.) מימרא דר' אלעזר: [[אל תהיו כעבדים וכו'.]] פ''ק דאבות [משנה ג']. ולפי שנמשך ממאמר זה ענין צדוק ובייתוס כתב שהיו מצוים תלמידיהם ומשכיליהם ביחוד, כלומר ולא לכלם: 


! ו 
[[דבר ידוע וכו'.]] עד שישגה בה תמיד כראוי: [[כתב]] הראב''ד א''א זה השגיון וכו' שלא תשית עליהם לב, עכ''ל. מ''ש לשון שיר נראה דהיינו לומר שישמח באהבת ה' כמו שאדם שמח בשיר. השי''ת ישים חלקנו מאוהבי שמו אמן וכן יהי רצון: [[נשלם ספר המדע]] 

