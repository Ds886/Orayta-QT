&HiddenFromIndex=1&TextSource=ר' פנחס ראובן שליט''א&UniqueId=2045
$ השגות הראבד - משפטים




# הלכות שכירות

~ הלכות שכירות - פרק שני

! ג 
* [[ יראה לי שאם פשע השומר וכו' עד המזיק מטלטלין וכו'.]] א''א ואם אמת הוא זה ש''ח למה אינו נשבע על טענתו שלא פשע שהרי אם פשע משלם ואם נפשך לומר הלא מודה במקצת שאם יודה ישלם ואעפ''כ אינו נשבע הרי אמרה תורה כלל ופרט בש''ח וכלל ופרט בש''ש מה ש''ש מיעט את אלו מעיקר התשלומין ולא מן השבועה לבדה אף ש''ח שמיעט את אלו אף מעיקר התשלומין מיעטן ולא מן השבועה לבדה ואין פושע מזיק שאם היה כן פשיעה בבעלים למה פטור אלא שאין פושע דומה למזיק עכ''ל: * [[ וכן הורו רבותי וכו' עד עכ''פ.]] א''א משנתנו היא אם אוביר ולא אעביד אשלם במיטבא משום דבידו היא ועשאוה כתנאי ב''ד ושכיר שהפסיד מלאכתו דבר פשוט הוא שהוא מזיק בידים שתלא טבחא אומנא מותרים ועומדין הן עכ''ל: 

! ז 
* [[ קטן שהפקיד ביד גדול וכו' עד שבועת שמא היא.]] א''א ורבותי הורו ואני מסכים עמהם שאינו נשבע כלל ואפילו היסת שאין נתינת קטן כלום ואם פקדון אין כאן שבועה אין כאן ואפילו באבידה אינו דאבידה אתיא מכח בן דעת ותמה על עצמך דכולה פרשתא עיקר בשבועת השומרים ועלה קאמר איש פרט לקטן ועוד על ודאי שלו אין נשבעין על ספק שלו נשבעין: 

! יב 
* [[ בד''א כשהיה השומר יכול לטעון וכו' עד וישלם.]] א''א והוא דאמר ליה אישתבע לי שלא החזרתי לך אבל אנן לכתחלה זיל שלים אמרינן ליה עכ''ל: * [[ אין נשבעין אלא היסת עכ''ל.]] א''א והא איכא נשבע על המשכון לדעת הגאונים אלא שאני מודה אלא כעין מריה דחושלא דתפס עיזי עכ''ל: 

~ הלכות שכירות - פרק שלישי

! ב 
* [[ מכאן אתה למד וכו' עד ואם נשברה בידו משלם הכל.]] א''א הוא נותן את הפשיעה בעבור הכבדות ואני סבור שאין הפשיעה אלא בשביל הקלות שהנתקל במשא הקל פושע הוא עכ''ל: 

! ג 
* [[ הסבל ששבר חבית וכו' עד וכן כל כיוצא בזה.]] א''א לא נהיר דה''ל לאפלוגי נמי בהא בין דה''ל חמרא או לא עכ''ל: 

! ו 
* [[ רועה שהיה לו להציל וכו' עד ה''ז פושע וחייב.]] א''א דבר זה צריך פירוש שאינו משלם כל דמי הבהמות אלא מנכין לו השכר שהיה צריך לשכור הרועים להציל ואם אותו השכר עולה עד כדי דמיהם אומדין כמה אדם רוצה ליתן ולא יטרח לקנות בהמות יפות כאלה וישלם לו האומד עכ''ל: 

~ הלכות שכירות - פרק חמישי

! א 
* [[ השוכר את הבהמה וכו' במה דברים אמורים בששכרה לשאת עליה משא וכו' עד אלא תרעומות.]] א''א אנשתטית קאי: 

! ב 
* [[ שכרה למשא הואיל ואמר לו וכו' עד ומניח לו נבלתו.]] א''א אין לזה שורש וענף שאין הפרש בין רכיבה לשאר משא ולשון ההלכות הטעתו שראה שם לרכוב ולאו בדוקא נקט לה עכ''ל: 

! ד 
* [[ השוכר את הספינה ופרקה בחצי הדרך עד עליו תרעומות.]] א''א לפי הגמ' בזה טענת ממון יש לו עליו עכ''ל: 

! ה 
* [[ ויש מי שהורה וכו' עד ולא יראה לי שדין זה אמת.]] א''א יש בדורינו אומרים כן שיש בני אדם שמחריבים הבית בדירתם עכ''ל: 

~ הלכות שכירות - פרק ששי

! ה 
* [[ במה דברים אמורים כשהיו וכו' עד שכורה ביד אחרים.]] א''א דבר זה אינו מחוור שהרי בגמרא העמידוה בחצר דמשכיר [ושוורים דאתו מעלמא פי' חצר דמשכיר] דלא אגירא לשוכר דאי אגירא ליה כדידיה דמי וקניא ליה מידי דהוה אשוכר את מקומו עכ''ל: 

~ הלכות שכירות - פרק שביעי

! ג 
* [[ השוכר שאמר נתתי שכר הבית וכו' בתוך שלשים יום על השוכר להביא ראיה.]] א''א שלשים יום לאו דוקא אלא כל תוך זמן נמי עכ''ל: 

! ה 
* [[ השוכר פרדס או שהיה משכון עד משום רבית המלוה והלוה.]] א''א אין כאן רבית אלא המלוה אסור משום דקא כליא קרנא והלוה אסור משום דמשתעבדי למלוה עכ''ל: 

~ הלכות שכירות - פרק תשיעי

! ד 
* [[ כיצד דין הפועל שחזר בו וכו' עד בגד לארוג בשתי סלעים וכו' עד אלא חצי מלאכה.]] א''א אלא סלע יפה שני דינרין עכ''ל: * [[ בד''א בדבר שאינו אבוד וכו' עד דרכו של נהר זה.]] א''א נראה שכך מפרש אי בני מתא פסידא דפועלים שבני העיר מפסיקים אותו ואין לו טעם עכ''ד: 

! ח 
* [[ השוכר את הפועל להביא שליחות ממקום למקום וכו' שכרו להביא קנים לכרם וכו' שכרו להביא כרוב וכו' עד וכן כל כיוצא בזה.]] א''א כן הוא לשון התוספתא אבל בגמ' דהשוכר את האומנין מסיים בה אבל אינו דומה הבא טעון לבא ריקן עכ''ל: 

~ הלכות שכירות - פרק עשירי

! א 
* [[ לפיכך אם אבד וכו' ואם נאנס המשכון כגון שנלקח וכו' עד פרוטה אחרונה.]] א''א אין אנו מודים לו ולרבותיו בזה שאם משכנו אחר הלואתו קונה אותו אף לאונסין כרבי יצחק עכ''ל: 

! ד 
* [[ נתן צמר לצבע וכו' נתן עצים לחרש וכו' ואם ההוצאה יתירה וכו' אמר בעל הכלי וכו' עד אין שומעין לו.]] א''א אין לזה טעם עכ''ל: 

! ז 
* [[ הנוטע אילנות לבני כו' עד הצבור עליהן.]] א''א וכן נמי אם שתלא דיחיד עכ''ל: 

~ הלכות שכירות - פרק שנים עשר

! ב 
* [[ מה בין העושה וכו' עד אחר שימלא הסל.]] א''א לא ידעתי מאין זה ואולי זה הוא מ''ש מפני השב אבידה לבעלים אוכלין בהליכתן מאומן לאומן ובחזירתן מן הגת דהיינו כשימלא הסל וינפצנו ויחזור מן הגת ומה שאמר מפני השב וכו' פי' הוא למה שאמר עכ''ל: 

! ג 
* [[ המבטל ממלאכתו וכו' מפי השמועה למדו שכל זמן עד וכן כל כיוצא בזה.]] א''א דברים הללו אין להם שורש ובספרי דרשו וקטפת מלילות בידך שלא יהא קוצר במגל ואוכל וחרמש לא תניף בשעה שאתה מניף חרמש על קמת בעה''ב ולא מפני ביטול מלאכה אלא שלא יעשה אכילתו קבע כעין מלאכתו עכ''ל: 

! ה 
* [[ העושה בחטים וכו' עד למעשר ולחלה.]] א''א טעה הוא וכל האומר כן שלא הוזכרה חלה אלא בכרוך ותני אבל משעת מעשר פקעה אכילתם עכ''ל: 

! י 
* [[ ולא יאכל ענבים וכו' עד שירצה.]] א''א דוקא אחת אחת בספיתת מלח עראי אבל לא מליחה גמורה ולא עם הפת משום איסור טבל עכ''ל: * [[ ולא יהיו בניו ואשתו וכו'.]] א''א בעיא היא ולא איפשיטא עכ''ל: 

~ הלכות שכירות - פרק שלשה עשר

! ד 
* [[ וכן פרות הדשות וכו' עד סוף הפרק.]] א''א דומה שהוא מפרש פרות המרכסות בתבואה כלומר עוברות על התבואה דרך הליכתן למקום אחר כדי לקצר הליכתן והמפרשים לא כך פירשו אלא תבואה שנשרית במים ורוצה להשיר קליפתה והוא חושלא עכ''ל: 

# הלכות שאלה ופקדון

~ הלכות שאלה ופקדון - פרק שני

! יא 
* [[ אשה ששאלה וכו' עד נכנס תחתיה.]] א''א והוא שקיבל אותה על עצמו בשאלה עכ''ל: 

~ הלכות שאלה ופקדון - פרק רביעי

! ה 
* [[ ואם ת''ח הוא המפקיד.]] א''א ואם ת''ח הוא הנפקד: 

~ הלכות שאלה ופקדון - פרק חמישי

! ו 
* [[ נמצא מחוייב שבועה וכו' עד וכזה הורו רבותי.]] א''א ורבותי אין מורין כן לפי שאינו דומה לחמשין ידענא וחמשין לא ידענא דהתם הוה ליה למידע ואערומי הוא דמערים ותובע נמי טוען עליה ואמר מידע ידעת ודבר שבמניין קא טעין ליה ודבר שבמניין קא כפר ליה והוה ליה מחוייב שבועה שאינו יכול לישבע ומשלם אבל הני לאו הכי הוא והיינו טעמא דשק צרור דאמרינן עלה ישבע זה ויטול ולא אמרו יטול בלא שבועה עכ''ל: 

! ז 
* [[ מעשה באחד שהפקיד שק צרור אצל חבירו וכו' עד בה' טוען ונטען יתבארו עיקרי הדברים.]] א''א אין זה כלום שהרי היה שם שק ומטכסין והודה בשק וכפר במטכסין ועוד בדבריו בשק צרור למה נשבע בעל השק ונוטל לאו היינו אמרינן לגבי שוורים דקאמר ניזק ברי ומזיק שמא אכתי היינו דרבה בר נתן ותו לא מידי עכ''ל: 

~ הלכות שאלה ופקדון - פרק ששי

! ב 
* [[ טען השומר שתנאי וכו' עד ושהיה ביניהם תנאי.]] א''א זהו תימה וכי העדים לא שמעו התנאי ואיך נאמן לומר תנאי היה בינינו וכיון שהפקיד סתם בפניהם הרי נעשה שומר גמור והוא מודה שפשע ומה לו לשקר במקום עדים לא אמרינן עכ''ל: 

! ג 
* [[ שומר חנם שהביא ראייה וכו' ואם טען ואמר תנאי היה בינינו וכו'.]] א''א תימה גדול יש בזה ואם טען ואמר לא הייתי שומר אלא הא ביתא קמך אמרתי כי יש עדים שפשע מאי הוי אלא נשבע היסת שלא היה שומר ואם בשהפקיד אצלו בעדים קאמר דאינו יכול לומר תנאי היה קשיא רישא דמה לו לשקר במקום עדים כמו שכתבתי עכ''ל: 

! ד 
* [[ מעשה באחד שהפקיד שומשמין וכו' עד כמו שביארנו.]] א''א למה בנקיטת חפץ והלא המפקיד אצל חבירו בעדים אינו צריך להחזיר לו בעדים עכ''ל: 

~ הלכות שאלה ופקדון - פרק שביעי

! א 
* [[ המפקיד פירות אצל חבירו וכו' עד על פירות אחרות.]] א''א ועכשיו באלו המקומות שאין תורמין ומעשרין מוכרן למי שירצה עכ''ל: 

~ הלכות שאלה ופקדון - פרק שמיני

! ג 
* [[ כל הקונה הכפל וכו' עד ואינו משלם אלא סלע.]] א''א דוקא שבא השבח אחר ששלם או שאמר הריני משלם עכ''ל: 

# הלכות מלוה ולוה

~ הלכות מלוה ולוה - פרק שלישי

! א 
* [[ אלמנה בין שהיא עניה בין שהיא וכו' עד שנאמר ולא תחבול בגד אלמנה.]] א''א בשעת הלואה אין זה חובל עכ''ל: 

! ב 
* [[ וכן המלוה את חבירו וכו' עד כי נפש הוא חובל.]] א''א לא נהיר עכ''ל: 

! ג 
* [[ כשם שהרכב והרחים וכו' עד לוקה שתים.]] א''א זה אינו עכ''ל: 

! ד 
* [[ עבר בעל חוב ונכנס עד כבוא השמש.]] א''א שבוש הוא זה אלא מפני שנתחייב באחריותו כדכתיבנא לעיל עכ''ל: 

! ו 
* [[ שליח ב''ד שבא למשכן וכו' עד הלילה בלילה.]] א''א זה אינו מחוור שהרי פסק למעלה שאפי' שליח ב''ד שבא למשכן לא יכנס כו' והלוה מוציא לו המשכון א''ו ראוי לומר אעפ''כ בגד שעליו וכלים שאוכל בהם כגון קערה ושלחן ומפה שהוא צריך להם לאכילת היום והלילה לא יטול כלל וכן מטה ומצע ומפץ שהן צריכין ביום ובלילה ושלא בשעת סדור קאמר עכ''ל: * [[ היו לפניו שני כלים עד שלשים יום.]] א''א כמ''ש סתם הלואה שלשים יום עכ''ל: 

~ הלכות מלוה ולוה - פרק חמישי

! א 
* [[ ומצות עשה להשיך וכו' עד וזהו דין תורה.]] א''א אני לא מצאתי שמועה זו ואולי טעה במה שמצא בספרי (פרשת כי תצא) שנאמר שם לנכרי תשיך זו מצות עשה ופירושו משום דהוה ליה לאו הבא מכלל עשה שלא ישיך לישראל עכ''ל: 

~ הלכות מלוה ולוה - פרק ששי

! ב 
* [[ לפיכך אם לא החזיר חובו וכו' עד ואינה יוצאה בדיינים.]] א''א אין כאן מקום לשודא דדייני ואולי ר''ל מנכה לו כמנהג נכיית המקום ולא נהיר שאם לא הורידו הוא לדירה אין כאן סילוק דהא ליכא תפיסה ולא עוד אלא שיכול לתבוע בדין כל שכר החצר כדין כל הדר בחצר חבירו בסתם שהוא מעלה לו שכר הרגיל לו ואם לא תבעו ופרע לו את חובו משלם כבר נתן לו רבית מאוחרת ושניהם באיסור וזה דרך אמת עכ''ל: 

! ג 
* [[ הורו רבותי שהמלוה את חבירו עד שנאמר לא תתן לו בנשך.]] א''א חיי ראשי לא יפה הורו שאם הגיע זמן הפרעון וארווח ליה זמניה משום ההוא דירה כשעת מתן מעות דמיא וקידושין יוכיחו עכ''ל: 

! ד 
* [[ המלוה את חבירו על השדה ואמר לו עד מפני שהוא רבית של תורה.]] א''א אין הדעת מקבלת שיהא זה רבית קצוצה אלא כי אמר ר''נ הדרא ארעא והדרי פירי דינא קאמר דאיהו לא יהיב ליה מידי ורבה בר רב הונא הוה ס''ל אע''ג דמדינא הדרא אי תפיס להו כאבק רבית דמי ולא מפקינן מיניה ורבינא דחשיב ואפיק להו לאו משום רבית אלא משום גזילה אבל אי מחל להו והדר תבעינהו תו לא הדרי דרבית מאוחרת היא ותו לא קשיא מידי דרבינא אדרבינא עכ''ל: 

! ז 
* [[ הורו רבותי שהמלוה את חבירו וכו' עד כמו שהורו רבותי.]] א''א אמת הוא זה שהחמירו בכרם יותר משדה ולא להקל במשכונא שדה אלא להחמיר במכירת כרם אבל מי שסובר במשכנתא בלא נכייתא שהוא רבית קצוצה אמר כן אף בשדה ומאי דקשיא להו דרבינא אדרבינא הא איתרצא לה כדכתיבנא לעיל ועוד יש לנו הפלגות כי יש חילוק בין אתרא דמסלקי לאתרא דלא מסלקי והן מפורשות אצלנו. עכ''ל: 

! ח 
* [[ וכן אם התנה בעל השדה וכו' עד ה''ז מותר.]] א''א טעה בדבריהם ומה בין זה למשכנתא בנכייתא וכי יש הפרש בין נכייתא רבה לנכייתא זוטא ואותם הגאונים המחמירים לא התירו אלא הראשון בלבד והיא משכנתא דסורא עכ''ל: 

~ הלכות מלוה ולוה - פרק שביעי

! ז 
* [[ הממשכן ביתו כו' עד הרי זה מותר.]] א''א קשיא לי והא אסמכתא היא דהא לא ידע אי מזבין לה או לא ואימת קני לה ומסתברא בדאמר ליה מעכשיו ואפילו הכי בדמים הללו אסור הואיל ולא פסיקא מילתא דזביני עכ''ל: 

~ הלכות מלוה ולוה - פרק שמיני

! ה 
* [[ אסור לקנות פרי הפרדס כו' אבל אם קנה עגל עד דבר מצוי.]] א''א זה פירוש בתורי דנפיש פסידייהו ואיננו נכון עכ''ל: 

~ הלכות מלוה ולוה - פרק תשיעי

! ח 
* [[ החמריןשנכנסולעיר וכו'עדומסעדיןאותו.]] א''א לא נהיר ולא צהירעכ''ל: 

~ הלכות מלוה ולוה - פרק עשירי

! א 
* [[ כשם שמותר למוכר וכו' אע''פ שיש לו כו' ה''ז אסור וכו' עד באיזה זמן שיפרע.]] א''א חדוש זה לא שמענו מעולם אלא אם יש לו או על שער שבשוק לוה סאה בסאה סתם בלא עשיית דמים אפילו לזמן קצוב עכ''ל: 

~ הלכות מלוה ולוה - פרק אחד עשר

! א 
* [[ לפיכך האומר היו עלי עדים וכו' עד ביד המלוה.]] א''א אני קבלתי שלא נאמר בגמרא אלא בכותב כתובה לאשתו ומוסיף לה אבל בהודאות והלואות לא צריך לאימלוכי ביה עכ''ל: 

~ הלכות מלוה ולוה - פרק שנים עשר

! א 
* [[ אין נפרעין מן היורשין וכו' עד את השטר.]] א''א הרב ז''ל אומר שאם האמינו עליו ועל יורשיו שמועיל בו נאמנות ואם כתב בו שיהא נאמן אפילו על שובר ואפילו על מאה עדים למה אינו גובה אלא לפי הקושיות שהקשו על רב אשי במס' ערכין ולא תירצו זה התירוץ בשטר שיש בו נאמנות ש''מ אין שום נאמנות מועיל לקטנים עכ''ל: 

! ד 
* [[ הורו מקצת הגאונים וכו' עד שנזקקין להן שלא חשו לחן האשה.]] א''א הם לא חשו ומרימר דהוא בתרא וכן עולא חששו עכ''ל: 

~ הלכות מלוה ולוה - פרק שלשה עשר

! ג 
* [[ מלוה שבא לב''ד וכו' עד מה שטען.]] א''א יש כאן שבושין עכ''ל: 

! ד 
* [[ אבל אם אמר המלוה אני יודע וכו' עד על מי שטען שקר.]] א''א על שיטתו הוא הולך ואין אנו נסכמים עמו לפי שלא בא איני יודע של זה על ברי של זה שאינו אומר אתה יודע ששנים היה שוה אבל ודאי אם אמר לו כן הדין כדבריו עכ''ל: 

~ הלכות מלוה ולוה - פרק ארבעה עשר

! ג 
* [[ הוציא עליו שטר מקויים עד זה מחלוקת בין הגאונים יש מי שהורה וכו' ורבותי הורו וכו' עד ולזה דעתי נוטה.]] א''א הרב ז''ל כתב זה בתשובה והיתה השאלה שטען הלוה [שיש בשטר] העלאה לזמן ואפשר שלא אמר הרב ז''ל אלא על אותה הטענה בלבד לפי שבני אדם מתפרצין בזה וסומכים על מה שראו דמר אמר טרשא שרי ומר אמר טרשא דידי ודאי שרי אבל על שאר הטענות לא אמר הרב ויש דמות ראיה לזה כי הפוגמת כתובתה נשבעת והפוחתת נוטלת בלא שבועה לפי שהשטר מצוי יותר בפרעון עכ''ל: 

! יא 
* [[ וכן הורו רבותי וכו' עד ומשלם וכו'.]] א''א אני אפרש מכיון שאמר בתחלה לא לויתי כאילו אמר לא פרעתי ואילו לא חזר והודה היה נשבע להכחיש את העד ועכשיו שחזר והודה לעד שלוה שוב אינו יכול לחזור ולהכחיש ולומר שפרע שהרי הודה לו בראשונה שלא פרע ואילו לא הכחישו העד בתחלה לא היינו אומרים כבר הודה שלא פרע הואיל ויכול לעמוד בטענתו בלא שבועה ועכשיו שנתחייב שבועה הוה ליה מחוייב שבועה שאינו יכול לישבע שכבר חזר והודה לעדות הראשונה שלוה ולא פרע כמו שאמר העד: 

! יג 
* [[ מישהיה לו וכו' עד ולפיכך וכו'.]] א''א אין דין זה מחוור ומלובן (דאם איתא דאפילו באבד כל תוך זמנו לא חיישינן לפריעה מה טעם לא מהדרינן ליה כשנפל דאמרינן בהדיא פ''ק דמציעא דאפילו כתוב בו ביום לא מהדרינן ליה אלא ודאי כל דנפל איתרע ליה וכל שכן אבד דאיתרע ליה ורגלים לדבר) דבשבועה מיהא יטול עכ''ל: * [[ וכן הורו רבותי וכו' עד אין שם חזקה.]] א''א ואף זה לא נהיר ולא בהיר ולא צהיר עכ''ל: 

~ הלכות מלוה ולוה - פרק חמשה עשר

! א 
* [[ המלוה את חבירו וכו' ועוד אם מתו מה יעשה וכו' אבל ודאי וכו' עד וכזה ראוי לדון ולהורות.]] א''א אמת הוא שהנוסחאות מתחלפות בזה ואני קיימתי את שתיהן שאם יש עדים על התנאי שאמר לו אל תפרעני אלא בעדים ואמר פרעתי והלכו להם אינו נאמן ואם אין שם עדים נאמן מגו דיכול לומר לא התנה עמי אבל כשאמר לא תפרעני אלא בפני פלוני ופלוני באמת נראין דברי הרב ז''ל דאמר פסלינהו לכ''ע לגבי האי פרעון וכי אתו אחריני ואמרי קמן פרעיה מצי אמר סטראי נינהו והתימה שתמה זה החכם על זה ואמר שאפילו אמר בפני פלוני ופלוני אם יבואו עדים שפרעו בפניהם אין כאן בית מיחוש ותמה על מה שאמרו מהימנת עלי כבי תרי שיפרע לו פעם אחר פעם אלא אם יש לו שטר יקרע שטרו ואם אין לו שטר יכתוב לו שטר שובר בכתב ידו וזו היא תקנתו לכל ענין עכ''ל: 

! ז 
* [[ התנה המלוה שיהיה גובה וכו' עד לאבד ממון חבירו.]] א''א אלו הם דברי הרב ז''ל ולא הסכמנו עמו ויש לנו ראיות גדולות לדברינו שמאחר שהם לקחו ממנו אחר התנאי אינהו הוא דאפסידו אנפשייהו: 

~ הלכות מלוה ולוה - פרק ששה עשר

! ב 
* [[ היה ראובן חייב לשמעון מנה וכו' עד שיגיע ליד שמעון כל חובו.]] א''א אחריות לוי השליח איני יודע מה הוא אלא שאם יכפור ראובן במלוה נמצא לוי פושע בדבר עכ''ל: 

~ הלכות מלוה ולוה - פרק שמונה עשר

! ד 
* [[ עשה שדהו אפותיקי לבעל חובו וכו' עד אבל אם מכרה ממכר עולם אינה מכורה.]] א''א לא הבחין ולא הבין דרך הירושלמי אשר מצא על זאת המימרא: 

! ו 
* [[ עבד שעשאהו רבו אפותיקי וכו'.]] א''א הוא פוסק כרבן שמעון בן גמליאל והרב לא פסק כן עכ''ל: 

~ הלכות מלוה ולוה - פרק תשעה עשר

! ח 
* [[ מכר הלוה שדה ללוקח וכו' עד וכן האשה בכתובתה.]] א''א זה הפירוש למה שאמרו וכן ב''ח ושני לקוחות ובחיי ראשי לא ראיתי בכל ספריו טעות גדולה כזו מכמה תשובות האחד שאין זו החלילה אלא כשמכר הלוקח ראשון לשני באחריות ומשנתנו אין בו הפלגה וקאמר וכן ב''ח, והב' משנתנו הפשרה מתחלה לשלשתן וכאן אין הפשרה אלא לשני ב''ח וא' מן הלקוחות שהרי אחד מן הלקוחות קיבל מעותיו, והג' שאף לב' אין כאן פשרה כי כשיטרוף ב''ח השדה מלוקח שני הלך אצל לוקח ראשון ולקח מעותיו כשיבא לוקח ראשון ויוציא השדה מב''ח אותו ב''ח על מי יחזור והלוקח שני כבר לקח מעותיו והלך לו נמצא הוא לבדו מפסיד, והרביעית שאף לכתחלה אין ב''ח יכול לטרוף מלוקח שני משום דאמר ליה אי שתקת שתקת ואי לא מהדרנא שטרא למריה וכן הדין למי שאבדה לו דרך שדהו. ועל זה הדרך חולקין אפילו הן מאה כשיצאו לגבות כאחת עכ''ל: 

~ הלכות מלוה ולוה - פרק עשרים

! ג 
* [[ שטרות שזמן כולן וכו'.]] א''א מאין הוציא זה דין חדש לומר כל הקודם זכה במה שאמרו חכמים יחלוקו ולא לשתמיט תנא בחד דוכתא ולימא יחלוקו או כל הקודם זכה ואין לנו אלא מה שמנו חכמים וחוץ מזה משפט מעוקל עכ''ל: 

! ד 
* [[ ועל דרך זה חולקים וכו'.]] א''א זהו כפירוש הרב לדעת רבינו עכ''ל: 

~ הלכות מלוה ולוה - פרק אחד ועשרים

! ג 
* [[ מתנה ששבחה מחמת וכו' עד גובה את כולה.]] א''א דעת יחיד הוא זה והרב ז''ל אמר כן במסתברא וראוי לסמוך עליו עכ''ל: 

! ד 
* [[ וכן יתומים וכו' עד מן השבח כלום.]] א''א גם זו דעת יחיד היא ויש לנו דרך אחרת ביתומים אומרים אנו השבחנו עכ''ל: 

! ו 
* [[ היתה השדה אפותיקי וכו' עד מן המוכר.]] א''א לא ידעתי מהו כי חצי השבח הראוי ללוקח ההוצאה ג''כ תהיה חצי ההוצאה משלו ואם ישאר חצי השבח לפניו והרי הכל שלו אין לו ליטול הוצאה מאדם ואם יטול ב''ח את הכל יפרע כל דמי חצי השבח ללוקח וההוצאה נכללת בו שהרי השבח יתר על ההוצאה וחצי השבח הראוי לב''ח נותן את חצי ההוצאה ללוקח ונוטל הלוקח מן המוכר ולא מבעל חוב דאמר ליה ארעא דידי אשבחא ואי אפשר בלא טעות סופר עכ''ל: 

~ הלכות מלוה ולוה - פרק שנים ועשרים

! טו 
* [[ בית דין ששמו לטורף וכו' עד כזה הורו.]] א''א אפשר בשלא הכריזו קאמרי עכ''ל: 

~ הלכות מלוה ולוה - פרק שלשה ועשרים

! יא 
* [[ בשטרי החובות וכו' עד כמו שיתבאר.]] א''א זהו תימה מאחר שהוא תוך זמן למה לא יגבה ויכתוב שובר עכ''ל: 

! יב 
* [[ מי שבלה וכו' עד שתתקיים עדותן.]] א''א איני יודע מהו עדים הראשונים ומה יהיה קיום עדותן אבל צריך להביא ראיה שנחקרו העדים ונמצא עדותן מכוונת על מה שראו בשטר עכ''ל: 

~ הלכות מלוה ולוה - פרק ארבעה ועשרים

! ז 
* [[ ראש ב''ד שהיה יודע וכו' עד מלה מלה.]] א''א שטר מעשה ב''ד עכ''ל: 

~ הלכות מלוה ולוה - פרק חמשה ועשרים

! ד 
* [[ התנה המלוה עם הערב וכו' עד שיש נכסים ללוה.]] א''א שבוש הוא שאע''פ שאמר על מנת שאפרע ממי שארצה תחלה אם יש נכסים ללוה לא יפרע מן הערב עכ''ל: 

! ה 
* [[ אבל אם אמר לו הלוהו ואני וכו' עד ממי שארצה אפרע.]] א''א אף זה שבוש עכ''ל: 

! ו 
* [[ ערב של כתובה וכו' עד וקבלן של כתובה חייב.]] א''א כי האב אע''פ שלא קנו מידו עכ''ל: 

! ז 
* [[ ראובן שמכר לשמעון וכו' עד וכזה הורו רבותי.]] א''א שבוש הוא זה שאם אמר בשעת מתן מעות משתעבד ואין בערבות משום אסמכתא עכ''ל: 

! י 
* [[ שנים שערבו לאחד עד בשאר החוב.]] א''א אינו מחוור אלא לפי המנהג ולמדין מן העכו''ם לישראל עכ''ל: 

! יג 
* [[ מי שלא פירש וכו' עד ודברים של טעם וכו'.]] א''א וא''כ לא ברב ולא במעט אלא כדי שהדעת מגעת לשם שהוא רגיל ואמיד נשתעבד עכ''ל: 

! יד 
* [[ מי שאמר לחבירו הלוהו ואני ערב לגופו של וכו' עד ולזה דעתי נוטה.]] א''א דל אסמכתא מהכא שהרי סלקו אותה בגמרא אלא אם אמר בשעת מתן מעות הלוהו ואני ערב לך להביא בידך את גופו ואם לא אוכל להשיבו אשלם לית דין ולית דיין שהוא חייב לשלם ואם לא אמר לו כך למה יתחייב ממון אלא י''ל שיבא גוף תחת גוף עד שיתפשר עמו עכ''ל: 

~ הלכות מלוה ולוה - פרק ששה ועשרים

! ו 
* [[ בד''א וכו' עד חייב לשלם לו כלום.]] א''א אלו דברים שאין הדעת מקבלתן ואין השכל סובלן עכ''ל: 

~ הלכות מלוה ולוה - פרק שבעה ועשרים

! א 
* [[ והורו רבותי וכו' עד איני מודה בזה.]] א''א יפה הורו רבותיו שאפילו היה שט''ח שלהן וכו' שהשטר העולה בערכאות שלהן וחותמיהן עכו''ם אינו גובה ממשועבדים דלית להו קלא הילכך אפשר שנפרע ולא תבעו עכ''ל: 

! טז 
* [[ שטר שכתוב בו אסתירא וכו' עד בדבר שאין בו ספק.]] א''א זה שבוש ואינו נוטל אלא אסתירא עכ''ל: 

# הלכות טוען ונטען

~ הלכות טוען ונטען - פרק ראשון

! ז 
* [[ אין משביעין וכו' עד וכן כל כיוצא בזה.]] א''א בזה איני מודה לו כי היא טענת ברי ועל זו אמר ר''א בן יעקב פעמים שאדם נשבע על טענת עצמו שהעמיד אותה בבא בטענת עצמו והוא שאמר כך צוה לי אבא שאם אמר ברי לי שאני יודע על זה אמרו מה לי הוא מה לי אביו ואפילו לרבנן עכ''ל: 

! ח 
* [[ כור חטים יש לי בידך וכו' עד וכן כל כיוצא בזה.]] א''א זה אינו שאינו משלם שעורים והיינו דרבה בר נתן אלא א''כ תפס ואיכא דדחו לה דכיון דהאידנא איכא שבועת היסת אי אשתבע דלא ידענא אי חטים הוו או שעורים הוו הא אודי הודאה גמורה דאית ליה כל דהוא ולא דחייה הוא הילכך משלם ויש לו פנים אבל הוא היה צריך לגלות עכ''ל: 

! יג 
* [[ מי שנתחייב שבועה וכו' עד השבע והפטר.]] א''א ואם זה שנתחייב היסת ורואה שמגלגלין עליו הרבה והפך השבועה אם נאמר כבר פטר עצמו מן השבועה או נאמר לו או השבע לו על הכל או תהפך עליו את הכל שישבע ויטול שהרי אתה חייב לו שבועת היסת אף על הגלגולים כמו על הטענה הראשונה. זה המחבר האריך וקיצר ואני רואה כי זה הוא הדין או ישבע על הכל או יהפך על הכל וישבע זה ויטול ולא יפטר בהפוכו מן הגלגולים ואם אמר הנתבע על הגלגולין אני נשבע ונפטר ועל הטענה הראשונה השבע וטול הרשות בידו עכ''ל: 

! טז 
* [[ אתה חבלת וכו' עד משלם שבת ורפוי ובשת.]] א''א איני מוצא קנס בחבלות ואם מפני שאין דנין חבלות בבבל גם שבת ורפוי ובשת אין דנין ועוד שהרי בית דין מנדין עד שיפייס בעל דינו עכ''ל: 

~ הלכות טוען ונטען - פרק שני

! ה 
* [[ וכן פוגם שטרו וכו' עד ויפטר מן השטר.]] א''א איני מודה בזה אלא שנוטל בלא שבועה שאין פוסלין שטר מקויים מפני שבועה דרבנן ואם תאמר הא דרב ושמואל היא אמרינן הבו דלא לוסיף עלה עכ''ל: 

~ הלכות טוען ונטען - פרק שלישי

! ז 
* [[ הורו רבותי שהנשבעין וכו' עד ישבע מספק.]] א''א ומה יעשה השכיר העני שהשכיר עצמו במעה או בפונדיון ילך בפחי נפש. אבל הדמיון שדימה והלמוד שלמד מן הנשבעין בטענת ספק שהצריכו להם כפירת שתי כסף אינו דמיון כלל שזה נשבע להפטר ועל כרחו הוא נשבע וזה שנשבע ליטול מדעתו הוא נשבע כדי ליטול ואפילו על פרוטה ואולי אפילו היה שכרו פחות מפרוטה עכ''ל: 

! יד 
* [[ מנה לי אצלך וכו' עד ולזה דעתי נוטה.]] א''א ואני מורה ובא שאם טענו מנה מלוה ומנה פקדון והודה באחד וכפר באחד אין זה מודה במקצת הטענה שהלואה ופקדון שתי טענות הן ויש בידי ראיה על זה וה''ה שאין בזה מקצת הודאה עכ''ל: 

~ הלכות טוען ונטען - פרק רביעי

! ה 
* [[ וכן האומר לחבירו וכו' עד משבועת היסת.]] א''א אני אומר שזה מחלוקת ראב''י וחכמים ופסק הרב שהלכה כמותו עכ''ל: 

! ו 
* [[ מנה לי בידך על וכו' עד שהודה בהם.]] א''א ואם שוה החמשים מה ישבע הילך הוא עכ''ל: * [[ היה המשכון שוה וכו' עד על העשרים שכפר בהם.]] א''א אף זה הילך הוא עכ''ל: 

! ח 
* [[ לפיכך שטר שיש בו עד וכו' עד ואינו יכול לישבע ומשלם.]] א''א משלים הוא ממשל ולמה לא יכחיש העד מכל וכל בשבועתו שפרע ואולי על דרך שכתב במקום אחר שטען תחלה בב''ד להד''מ והוציא עליו שטר זה שמכחישו בהלואה ואח''כ אמר לויתי ופרעתי והיה לו להזהר בדבריו עכ''ל: 

~ הלכות טוען ונטען - פרק חמישי

! ב 
* [[ וכן החופר בשדה וכו' עד הרי זה נשבע היסת על הכל.]] א''א נראין דברים שתבעו למלאות החפירות ולהשוות החצירות אבל אם תבעו לשלם פחתו ה''ה כשאר תביעת ממון וכמי שאמר לו חבלת בי שתים והוא אומר לא חבלתי אלא אחת עכ''ל: 

! ד 
* [[ טענו ענבים וכו' עד ואין נשבעין עליהן וכו'.]] א''א המחבר פוסק כרבי מאיר והרב פוסק כחכמים ואולי מפני מה שאמרו בכתובות סוף סוף כל העומד לגדור כגדור דמי והרב ז''ל הלא ראה כל זה ואפשר שאין למדין שבועה לשאר דברים שהרי עבדים של יתומים נדונין כמטלטלין ולענין שבועה אין נשבעין עליהן עכ''ל: 

! ו 
* [[ שטר מסרתי לך וכו' עד כמו שבארנו בהלכות חובל.]] א''א תימה גדול הוא זה ואולי ברשותו הוא וכופר הוא בו ואם פטרוהו משבועת התורה משבועת פשיעה ומשבועה שאינה ברשותו לא פטרוהו עכ''ל: 

! ט 
* [[ וכן אם הודה שהיה וכו' עד טענת שמא.]] א''א נראין הדברים שנמסר החפץ לידו לשמירה מחיי אביו וכן השותף שהיה מחיי אביו והאפוטרופוס שמינוהו בית דין ומסתלק כשהוא קטן וזה אינו מן המנין שבית דין משביעין אותו עכ''ל: 

~ הלכות טוען ונטען - פרק ששי

! ג 
* [[ מנה הלויתיך וכו' עד שהרי הוחזק כפרן.]] א''א אין צורך לזה הטעם עכ''ל: 

! ה 
* [[ תן לי מנה שהלויתיך וכו' עד שפרעו.]] א''א לאו דוקא אומר בפני פלוני ופלוני שזה לשון המדבר בהווה וזה לשון המדבר על עיקר הטענה ואין כאן חכמה עכ''ל: 

! ז 
* [[ מעשה באחד שהיו וכו' עד ישבע היסת ויפטר.]] א''א אין זה לפי הגמרא עכ''ל: 

~ הלכות טוען ונטען - פרק שביעי

! א 
* [[ טען כשבאו וכו' עד ונשבע היסת.]] א''א דבריו חלושין מאד וסוף דבריו אינן משוים עם דברי הרב שכתב בסוף גט פשוט עכ''ל: 

~ הלכות טוען ונטען - פרק שמיני

! ז 
* [[ מי שהיו וכו' עד שאדם עשוי למכור את כליו.]] א''א לא ידעתי למה אם בשביל שטוענין ללוקח הלא הראשון שזה בא מכחו לא היה יכול לטעון ועוד הרי לא טען רבא ליורש בספרא דאגדתא עכ''ל: 

! י 
* [[ ראיה לדברינו וכו' עד סוף הפרק.]] א''א אחר כל ההתראות והאזהרות האלה אשר התרה זה המחבר ואשר שם לרבים וגדולים טועים חזר הדין לכל דבר שאין כל אדם מקפיד עליו מלהשאילו או מפני בלאותו הרי הוא מדברים שאינם עשויין להשאיל ולהשכיר: 

~ הלכות טוען ונטען - פרק תשיעי

! ה 
* [[ וכבר בארנו שיש מי שהורה וכו' עד ואין דעתי נוטה לזה.]] א''א חיי ראשי אני איני אומר כן אלא כל נוטל נשבע בנקיטת חפץ ואפילו דברים הראויים להשאיל ולהשכיר אין מוציאין אלא בשבועה בנקיטת חפץ חוץ מראוהו שהטמין כליו תחת כנפיו ויצא בענין שנאמר בו שאינו נאמן לומר לקוחים הם בידי הואיל והעדים מעידים על הענין ההוא עכ''ל: 

! ו 
* [[ מי שלקח קורדום וכו' עד הרי הוא כשאר מטלטלין.]] א''א אנו מפרשים ואגדריה לדקלא פלניא בלקיטת הפירות כמו הגודר בתמרים ולקט הפירות והלך לו עכ''ל: 

! יב 
* [[ באו שניהם אדוקין וכו' עד חולקין.]] א''א אין טעם לזה עכ''ל: 

~ הלכות טוען ונטען - פרק שנים עשר

! ב 
* [[ אפילו באו עדים וכו' עד כדי שיעידו לו.]] א''א ונתננו לו השכר עכ''ל: 

! ג 
* [[ בד''א בחצרות וכו' עד הרי זה חזקה.]] א''א אין דרך הגמרא כן דלרבויי מפוזרות קאמר ולא לרבויי מקוטעות עכ''ל: 

! יב 
* [[ אכלה ערלה שביעית וכו' עד הרי זו חזקה.]] א''א שבוש הוא ולא אמרו אלא שאכילת עצים שמה אכילה הואיל וליכא פירי אחריני עכ''ל: 

! כ 
* [[ במה דברים אמורים בשאכל וכו' עד אף על פי שלא אסף כל פירותיה.]] א''א דעת אחרת היה לו כי ראה בגמ' והוא דבזו בזויי וסבר כי הוא לשון בזה ושלל וטעה כי הוא כמו בזעיה בזועי והוא לשון פזור שאכל שלשה מכאן ושלשה מכאן ומכאן הוציאו המפרשים זה הפזור שכתב הוא עכ''ל: 

~ הלכות טוען ונטען - פרק ארבעה עשר

! ה 
* [[ העכו''ם אפילו אכלה כמה שנים וכו' עד ואין אכילתו ראיה.]] א''א יש כאן שבוש ואומר אני שאם מכרה לישראל שישבע היסת אע''פ שבא מחמת העכו''ם עכ''ל: 

! ז 
* [[ אין מחזיקין בנכסי קטן וכו' עד אחר שהגדיל.]] א''א אינו כן אלא אפילו אכלה שלש שנים אחר שהגדיל אינה חזקה וכן נראה מן הגמרא עכ''ל: 

! ח 
* [[ מי שהחזיק בנכסי קטן וכו' עד ותחזור ליתומים.]] א''א נראה מדבריו דמעשה דרבה בר שרשום מוקי לה בשאינה ידועה שהיתה של אביה ואם כן למה ליה למימר מגו דאי בעי אמר לקוחה היא בידו לימא דאי בעי אמר דידי היא ועוד משום קלא מבטלין מגו וחזקה דממונא ואיהו הוה מוחזק ואבוהון דיתמי לא הוה מוחזק אלא ודאי בחזקת אבוהון הות מיהו כיון דאכלה שני חזקה בחיי אבוהון בלא מחאה איכא מגו ואי לאו קלא הוה מהימן במגו והשתא דאיכא קלא לא אמרינן ומוקמי ארעא בחזקת אבהתא והאי דינא דקושטא עכ''ל: 

! ט 
* [[ אכלה שני חזקה בחיי אביהם וכו' עד מתוך שיכול לומר שלי היא.]] א''א נראה מדבריו אפילו יצא עליו קול שהיא של יתומים וזהו טעות גדולה דאיהי היא ועוד אני אומר שלא יועיל מגו לגבות לכתחלה בלא שבועה מידי דהוה אנשבע על המשכון שאמרו הגאונים שהוא נשבע ונוטל ורבה בר שרשום דקא בעי למפטר נפשיה משבועה אחר אכילה קאמר בין תבין עכ''ל: 

# הלכות נחלות

~ הלכות נחלות - פרק ראשון

! ח 
* [[ האשה אינה יורשת וכו' עד הוא יורש את אשתו.]] א''א איני מודה בזה משמעתא בתרייתא דמי שמת ושאר הראיות המראות הפך זה אין להם עמידה עכ''ל: 

! ט 
* [[ כבר ביארנו בהלכות אישות וכו' עד אין הבעל יורשה.]] א''א מה שאמרו במס' גיטין בירושלמי נראה שהוא חולק עליו המגרש את אשתו ולנה עמו בפונדקי בה''א צריכה ממנו גט שני לאידא מילתא אמר רבי אלעזר לירושה כלומר שהוא יורשה ומה התם בודאי גירשה וספק החזירה יורשה הכא דודאי אשתו היתה וספק גירשה לא כ''ש: 

! יג 
* [[ אבל אם וכו'.]] א''א אינו כן אלא בכלו לו חדשיו דאי לא ידעי הוה ליה איהו ספק והאחין ודאין ואין ספק מוציא מידי ודאי עכ''ל: 

~ הלכות נחלות - פרק שלישי

! א 
* [[ וכן אם היתה לאביו מלוה וכו' עד יורשין אותה כאחד.]] א''א דבר זה למד ממשנת ערכין פ' השג יד עכ''ל: 

! ב 
* [[ הניח להם פרה מושכרת וכו' עד פי שנים.]] א''א זה המחבר פסק כרבי ואין הלכה כרבי עכ''ל: 

! ו 
* [[ ואפילו וכו' עד וכן כל כיוצא בזה.]] א''א יש לנו דרך אחרת בכל זה עכ''ל: 

~ הלכות נחלות - פרק רביעי

! ו 
* [[ מי שהיתה לו שפחה וכו' עד על דבר זה.]] א''א בגמרא לא מצאנו בה עיקר דבר זה אבל קצת הגאונים מפולפלים חלקו בין שפחת אחרים לשפחה שלו וגאון אחר חולק עמו מכל מקום לא מצאנו חלוקתם אלא שבעל סתם אבל אם העיד עליו שאמרו משוחררת לא דברו ולענין ירושה יירשנו עכ''ל: 

~ הלכות נחלות - פרק שביעי

! ג 
* [[ מי שטבע במים וכו' עד הרי היורשין נוחלין על פיהם.]] א''א ויש מי שאומר שהיא אינה נוטלת כתובתה שאין אני קורא בה כשתנשאי לאחר תטלי מה שכתוב ליכי עכ''ל: 

! ד 
* [[ שבוי שנשבה וכו'.]] א''א תמה אני על דבריו רבותינו אמרו אפילו בלא שמעו בו שמת מורידין קרוב לנכסיו והוא אומר אפילו בששמעו בו שמת אם ירדו לנחלה אין מוציאין מידם (ועוד ביוצא לדעת ששמעו בו שמת מנין לו שמוציאין אותם מידם) עכ''ל: 

! ז 
* [[ ואין מורידין וכו' עד בורים ונשמים.]] א''א אני איני אומר כן כשאמרו שמין להם כאריס לא אמרו אלא כשיבא וימצא שם פירות אבל כל מה שאכל עד שלא בא שלו הוא עכ''ל: 

~ הלכות נחלות - פרק תשיעי

! ב 
* [[ אמרו ראו מה שהניח וכו' עד השבח לאמצע.]] א''א אין זו הגירסא שלנו ולא של הרב ז''ל וזה שבוש הוא עכ''ל: 

! ד 
* [[ מי שירש את אביו וכו' עד שמין לו כאריס.]] א''א ואם ידע מה בכך הלא מורידין קרוב לנכסי שבוי קטן אא''כ יצא לדעת ולא צוה דהיינו רטושין עכ''ל: 

! ח 
* [[ בד''א באחים ובאלמנה וכו' עד ואין צריך להביא ראיה.]] א''א והיאך גובה בו והא קי''ל דבעינן כתיבה ומסירה. והנה הוא הולך על דרך פירוש רבו שמפרש אינו צריך ראיה דמצי למימר שטר היה לי ואבד והאי פירושא לא דייק מגופא דהא שמעתא ומשמעתא דסנהדרין במעשה דההיא סבתא דנפק שטרא מתותי ידה עכ''ל: 

! יג 
* [[ השיא האב את בנו וכו' עד והרי הוא לאמצע.]] א''א זה לא ידעתי מהו ולמה לאמצע והלא אינו מחזיר לו אלא חלקו וכשישאו האחרים נשים יחזיר להם חלקם עכ''ל: 

~ הלכות נחלות - פרק עשירי

! ה 
* [[ מי שמת והניח יורשים גדולים וכו' עד שיגדיל.]] א''א והוא שחלק להם בחייו שאם לא חלק יניח הכל ביד הגדולים והם ישביחו לאמצע וטוב להם עכ''ל: 

~ הלכות נחלות - פרק אחד עשר

! ז 
* [[ ואין רשאין וכו' עד ונמצא חוב קיים.]] א''א לא זו הדרך אלא שהוא דן לזכות ואם זכה זכו בו היתומים ואם חב לא חב ליתומים שאין להם רשות לאפוטרופסים לחוב ליתומים לא לכתחלה ולא דיעבד עכ''ל: 

! ח 
* [[ אין האפוטרופין רשאין להוציא וכו' עד שמשחררי'.]] א''א יש מי שאומר הלכה כרבי דאמר אף הוא נותן דמי עצמו ויוציא דבהא פליגי דת''ק סבר אין כסף גומר בה ור' סבר גומר וקי''ל גומר הלכך הלכתא כר' עכ''ל: 

! ט 
* [[ האפוטרופין תורמין וכו' עד והרוצה לתקן יתקן.]] א''א אין הדעת נוחה הימנו שיהא האפוטרופוס חבר מוכר טבל להכשיל בני אדם בנכסי היתומים. אבל יניח המותר על מזונותיהם לשנה עד שיראה מקום ריוח במכירתם. ואחר ימכור והטעם שאינו שליח אלא לצורך שעה עכ''ל: 
