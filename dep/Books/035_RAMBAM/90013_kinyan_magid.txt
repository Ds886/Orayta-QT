&HiddenFromIndex=1&TextSource=ר' פנחס ראובן שליט''א&CosmeticsType=#rep3=[[=^^]]=&UniqueId=2061
$ מגיד משנה - ספר קנין


# הלכות מכירה
~ הלכות מכירה - פרק ראשון




! א 
[[המקח אינו נקנה וכו'.]] זה פשוט ומבואר בפרק הזהב בב''מ (דף מ''ט) מיהו אע''פ שלא קנה בדברים יש [בו] משום מחוסרי אמנה כמו שנתבאר פ''ז: 


! ב 
[[אבל אם נקנה וכו' ואינן צריכין עדים.]] פירוש בששניהם מודים דלא איברו סהדי אלא לשקרי כדאיתא פ' האומר בקדושין (ס''ה:): 


! ג 
[[ובמה יקנה המקח בקרקעות בכסף או בשטר או בחזקה וכו'.]] משנה פרק קמא דקדושין (דף כ''ו): 


! ד 
[[כיצד בכסף וכו' בד''א במקום שאין כותבין וכו'.]] מפורש בגמרא שם מימרא דרב ובהלכות. והטעם דלא סמכא דעתייהו עד דכתבי שטרא ואין המקח נגמר: [[ואין הקרקע נקנית בפחות משוה פרוטה.]] מימרא פ''ק דקדושין (דף ג'): 


! ה 
[[התנה הלוקח ואמר אם רציתי וכו'.]] מפורש שם בקדושין גבי ההיא דרב דלעיל ומפורש בהלכות: [[וכן אם התנה המוכר וכו'.]] זה פשוט הוא שכל תנאי בממון קיים ומה לי התנה לוקח מה לי התנה מוכר: 


! ו 
[[האומר לחבירו תן מנה לפלוני ויקנה ביתי לך וכו'.]] בקדושין פירקא קמא (דף ז') דאמרינן הכי גבי אשה דמקודשת ואמרינן בתר הכי ובתר שמעתתא אחרינא וכן לענין ממונא. והסכימו כל המפרשים דאהך נמי קאי ומדין ערב פירוש כמו שהערב משתעבד ולא קבל הוא כלום: 


! ז 
[[כיצד בשטר כתב לו על הנייר וכו'.]] ברייתא שם (דף כ''ו) והסכימו קצת המפרשים ז''ל דהאי לישנא דשדי מכורה לך שדי נתונה לך לאו דוקא דהוא הדין להני שטרי דידן דכתבינן ומכרתי או נתתי דקנו ולא אמרינן דלשון מכרתי אינו לשון קנייה אלא לשון הודאה שמודה שכבר מכר. ואיכא מאן דפליג והראשון עיקר. [[ומ''ש ז''ל אע''פ שאין השטר שוה כלום.]] מפורש בברייתא עצמה: [[בד''א במוכר שדהו מפני רעתה וכו'.]] שם מימרא דשמואל וסוגיא דגמרא. ודע שאע''פ שהמוכר לא עייל ונפיק אזוזי לא קנה לוקח בשאר קרקעות דלא סמכא דעתיה דמוכר לגמור המכר אבל מפני רעתה הוא חפץ למכרה ולמהר בקנייתה. ואפילו בשאר קרקעות נראה דאם התנו תנאן קיים דומיא דכסף דלעיל. ודע דאוקמתא דרב אשי על זה דקאמר במתנה ביקש ליתנה לו וכו' ה''ק דמפני רעתה בדין הוא שיקנה שהרי אפי' במתנה היה נותנה לו כי רעה בעיני אדוניה היא: 


! ח 
[[כיצד בחזקה מכר לו בית או שדה וכו' כיון שנעל או גדר או פרץ וכו'.]] משנה וברייתא פ' חזקת הבתים (דף מ''ב). [[ומ''ש והוא שיועיל.]] מפורש בהלכות ובגמרא: [[במה דברים אמורים כשהחזיק בפני המוכר וכו'.]] מפורש שם פרק חזקת הבתים: 


! ט 
[[המוכר בית לחבירו ומסר לו המפתח וכו'.]] מימרא בב''ק פרק שור שנגח את הפרה (נ''א נ''ב) ובהלכות: [[וכן המוכר בור לחבירו וכו'.]] דליו פירוש הדלי ששואבין בו, וגם זה מימרא שם ובהלכות: 


! י 
[[כיצד המחזיק בנעילה וכו'.]] קצת המפרשים ז''ל פירשו נעל האמור בפרק חזקת הבתים קובע מנעול או מעמיד דלתות אבל נועל וסוגר הדלת לא קנה. ואינו נכון אלא נעל נועל הדלת הוא ומבואר בגיטין פ' הזורק (דף ע''ז:) דאמרינן גבי ההוא עובדא דגיטא בשבתא תיזיל איהי ותיחוד ותפתח דתנן נעל גדר וכו' הרי זו חזקה ותקני גיטא אגב ביתא ובשבת היה וזה מבואר ומדאמרינן תיחוד ותפתח כתב הרב ונעלו וחזר ופתחו: 


! יא 
[[כיצד המחזיק בגדירה כל שהוא קנה וכו'.]] מפורש פ' חזקת הבתים (דף נ''ג) דוקא כשהועיל שאין עולין לו עתה אלא בדוחק אבל אם עולה כמו בתחלה לא עשה ולא כלום ובזה הדבר תלוי: [[וכן אם היתה שם פרצה וכו'.]] מפורש שם וכ''ש אם בתחלה לא היו נכנסים בה כלל ועתה נכנסין שקנה ופשוט הוא ומבואר שם ובהלכות: 


! יב 
[[נתן צרור והועיל וכו'.]] מימרא דר' יוחנן שם ובהלכות ומפורש שם בגמרא דדוקא כשהועיל ושהביא את המים המועילים להשקות השדה אבל אם ראה אמת המים באה ומזקת הקרקע ונתן צרור כדי למנעה הרי זה לא קנה שסילוק ההיזק אינו דבר שיקנה אלא הבאת התועלת ואיתא בהלכות: 


! יג 
[[המוכר שדה לחבירו בצד שדהו וכו'.]] אולי יצא לו מהפירוש שכתב הרב אלפסי ז''ל בהלכות פ''ק דבבא קמא גבי ההיא דאמרינן מאימת תחזק בה מכי דייש אמצרי ואע''פ שרבינו מפרשה בפנים אחרות פי''ט אפשר שהוא סובר שהדין אמת: [[אבל אם הלך בה לארכה וכו'.]] מחלוקת ר' אליעזר וחכמים בברייתא פ' המוכר פירות (דף ק') ופסק כחכמים: [[ואם שביל של כרמים וכו'.]] מפורש שם מימרא מודים חכמים [לר''א] בשביל כרמים: 


! יד 
[[וכמה שיעור רוחב הדרך וכו'.]] פירוש המוכר שביל של כרמים מן הסתם כמה רחבו וכמה קנה הלוקח ברוחב וזו מימרא שם כי אתו לקמיה דר' יצחק וכו' ומוכח שם דאהא דשביל קאי. והחילוק בין מסוים במחיצות ובין אינו מסוים מפורש בגמ' כדבריו כגירסת הספרים. אבל יש מחליפין הגרסא ואומרין דכשיש שם מחיצות גבוהות צריך כדי שתהיה על ראשו חבילה של זמורות ויסבבה שיתהפך מצד רגל אל צד כדי שלא יעכבו המחיצות וכשאין שם מחיצות גבוהות די לו כדי שיגביה רגל ויניח רגל שהרי למעלה ממנו אויר פנוי להתהפך לכל צדדיו עם משאוי שבראשו. ולפי גרסת רבינו ז''ל נראה הטעם שאם יש מחיצות כיון שהוא ברוחב כדי שיגביה רגל ויניח רגל סבר וקביל שלא יסתור המוכר המחיצות וצ''ע. ואפשר שרבינו ז''ל אינו מפרש השמועה במוכר את השביל בסתם במה נקנה אלא כמה הוא קונה בחזקת הילוך וכבר ידוע בין הקונה והמוכר כמה מכר ולזה לשונו נוטה אבל כל המפרשים פירשוה במוכר סתם והגרסא האחרת גרסת רש''י והרשב''א ז''ל: 


! טו 
[[היתה הקרקע צחיח סלע וכו'.]] כתב עליו הר''א הא מילתא לא מיחוורא וכו'. ביאור דבריו שלא אמרו סוף הפרק בכיוצא בזה והרי אכילת פירות דבנכסי חבירו לא קנה אלא בחזקת שלש שנים וכנגד טענה שהלה טוען לא מכרתיה לך וזה מביא ראיה שהחזיק בה שלש שנים בחזקה זו וטוען שקנאה ממנו וחזקה זו ראיה לדבריו אבל להיותו קניין לא. ונראה שדעת רבינו ז''ל דלא בעינן מידי דמועיל לקרקע אלא כשהלוקח אינו נהנה אבל כשהלוקח נהנה ודעת אחרת מקנה ודאי קנה וגדולה מזו נעל הבית שהרי זו חזקה שהרי הוא נועל בפני כל אדם כדרך שאדם עושה בשלו וכל שנועל כדרך שהבעלים נועלים בתיהם כדי למנוע מהן רגל כל אדם הרי זו חזקה וטעם זה כתבוהו המפרשים וזהו שאמר הרב למעלה גבי נעל שהרי זה נשתמש בו שימוש המועיל וא''כ כ''ש לאכילת פירות או כל הדברים שהבעלים נהנין דרך הנאת הקרקע או משתמשין דרך שימוש. ודין צחיח סלע בחזקת ג' שנים מפורש ריש חזקת (דף נ''ט:) ובהלכות מתקיף לה רב ביבי בר אביי צונמא במאי קני ליה וכו'. זה נראה להעמיד דברי רבינו. והרמב''ן והרשב''א ז''ל דעתם כדעת הר''א ז''ל פ''ק דקדושין גבי עבד כנעני וכו' ובעיטור בשכירות ומסתברא שאם נתן כליו ותשמישיו לתוכו זו חזקה כההיא דגרסינן בירושלמי דקדושין המוכר בית לחבירו כיון שצבר לתוכו פירות קנה אמר רב שמואל בר רב יצחק ובלבד פירות שהן ראויין לצבור ע''כ בעיטור וזה ראיה לדברי רבינו וקצת ראיה גם כן משביל של כרמים שנקנה בהילוך כמבואר למעלה: 


! טז 
[[המוכר קרקע לחבירו וכו'.]] כתב עליו הר''א ז''ל א''א כל זה הולך ע''ד מה שכתב ע''כ. וכן הוא האמת דמשום דס''ל דכל שקונה בחזקת ג' שנים כשהמוכר מכחיש קנה לאלתר כשהלה מודה ואומר לו לך חזק וקנה אע''פ שיש בכלל אלו שהזכיר המחבר דברים שאינו קונה בחזקת ג' שנים כמו שיתבאר פי''ב מהל' טוען ונטען כיון שנשתמש בקרקע כדרך שבעלים עושין ה''ז חזקה: [[וכן אם אסף המוכר סל של פירות וכו'.]] זה נלמד ממה שאמרו פ' חזקת (דף ל''ה:) חזקתן ג' שנים מיום ליום א''ר אבא אי דלי ליה צנא דפירי לאלתר הוי חזקה, ופירוש דלי ליה המוכר ללוקח קנה לוקח לאלתר וזו חזקה גמורה שקונין בה, ואע''ג שהלשון ההוא מורה שאינן לענין חזקת קנייה אלא לענין ראיה שהשדה שלו והוא הדין שהזכיר רבינו סוף פרק י''א מהלכות טוען ונטען ורבינו ז''ל סבור דתרתי שמעינן מינה לפי שיטתו דאכילת פירות הויא חזקה: 


! יז 
[[העכו''ם אינו קונה וכו'.]] מפורש שם מימרא דרב וגם בהלכות ופירשה אף לענין קניין ולאו לענין חזקת ג' שנים. [[ומ''ש עם נתינת הכסף.]] משום דלא עדיף מישראל שאינו קונה בשטר בלא נתינת דמים אלא למוכר שדהו מפני רעתה כמו שנתבאר למעלה והטעם שהעכו''ם אינו קונה בחזקה שאם היה העכו''ם קונה בחזקה מתוך אלמותו היה מחזיק אבל לכתוב לו שטר כולי האי לא עבדי: [[כל המחובר וכו'.]] זה פשוט. ואמרינן פ' שבועות הדיינין (דף מ''ב:) כל המחובר לקרקע הרי הוא כקרקע לענין שבועה ומה שאמרו שם דאפילו ענבים העומדין ליבצר הרי הן כקרקע ופירשה הרב ז''ל כשהן צריכין לקרקע אבל כשאין צריכין לקרקע כלל הא אמרינן פ' נערה שנתפתתה (דף י''א) כל העומד ליגזז כגזוז דמי ואמרינן נמי כל העומד ליתלש כתלוש דמי ואי נמי דשבועה שאני וכ''נ דעתו פ''ב מהלכות שכירות ויש פירושים אחרים לחלק בין זו לזו ומ''מ דין החזקה נתברר פ' המוכר את הספינה על מתני' דהלוקח פשתן מחובר מחבירו ותלש כל שהוא קונה ובסוגיא שעליה ואין להאריך ויתבאר פ''ג: 


! יח 
[[כשם שהקרקע נקנית בכסף בשטר ובחזקה כך שכירות וכו'.]] ברייתא במציעא פרק השואל (דף צ''ט:) ובהלכות: 


! יט 
[[המוכר לחבירו עשר שדות בעשר מדינות וכו'.]] זו ברייתא ומימרא דשמואל פ''ק דקדושין (דף כ''ז). [[ומ''ש ואפילו היתה אחת מהן גבוהה.]] הוא פירש חולסית האמור בגמ' (דף ס''ז) פרק המוכר את הבית בדין זה ופוסק כלישנא בתרא דהתם: 


! כ 
[[בד''א כשנתן דמי כולם וכו'.]] אם תשאל אי בשנתן לו דמים למה לן חזקה כלל והא אמרינן דקרקע נקנה בכסף, תשובתך הא במקום שכותבין את השטר היא כדאמרינן לעיל דאין קרקע נקנה בכסף עד שיכתוב השטר וחזקה זו עולה במקום שטר. ודע שהמפרשים ז''ל נחלקו בחזקה במקום שכותבין את השטר אם היא קונה לבדה ויש מי שכתב דקונה כל היכא דהמוכר לא עייל ונפיק אזוזי וכן העלה הרשב''א ז''ל והכא היינו טעמא דבעינן נתינת דמים משום דלא החזיק בכלן הא החזיק בכלן ומוכר לא עייל ונפיק אזוזי קנה אע''פ שלא נתן דמים: [[היו מקצת קרקעות וכו'.]] תוספתא פ''ה מבתרא לקח הימנו עשר שדות כיון שהחזיק באחת מהן קנה כלן לקח מקצת ושכר מקצת והחזיק בין בשכורה בין בלקוחה הרי חזקה ע''כ: 

~ הלכות מכירה - פרק שני




! א 
[[עבד כנעני הרי הוא וכו' ונקנה בכסף או בשטר או בחזקה.]] משנה מפורשת פ''ק דקדושין (כ''ב:) ובהלכות: 


! ב 
[[כיצד התיר וכו'.]] ברייתא מפורשת שם והרשב''א ז''ל כתב דדוקא כל אלו וכיוצא בהן שהן מלאכות של עבד אבל תפר לו בגד וכיוצא בזה שאינם מלאכות של עבד ה''ז כאכילת פירות ולא קנה וזה דעת הרמב''ן ז''ל וכבר נתבאר למעלה דעת רבינו שהקרקע נקנה באכילת פירות וה''ה לעבד: [[וכן אם הגביה הרב את העבד וכו'.]] בהשגות א''א נראה מדבריו וכו'. מיהו בהלכות שלנו במחלוקת שנויה הגביהו רבו לא קנאו אמר ר''ש לא תהא כו' ואעפ''כ כתב הרשב''א ז''ל וז''ל וקי''ל כר''ש דהא נקנה אף במשיכה כדאמר שמואל ורב אשי ה''נ אמר וכ''ש בהגבהה ע''כ: 


! ג 
[[תקפו והביאו אצלו.]] פירש''י תקפו בחזקה ומימרא דשמואל היא שם: [[אבל אם קרא וכו'.]] שם מבואר: [[ואם החזיק וכו'.]] זה פשוט שהוקש לקרקע והרי דינו כיוצא בו: 


! ד 
[[עבד קטן הרי הוא כבהמה וכו'.]] מימרא דרב אסי שם. [[ומ''ש ובדברים שקונין בהם את העבדים.]] יצא לו להרב ז''ל מההיא עובדא דאמרינן התם רב יהודה הנדואה גר שאין לו יורשים הוה [חלש] על מר זוטרא לשיולי ביה חזייה דתקיף ליה עלמא טובא א''ל לעבדיה שלוף לי מסאני ואמטינהו (לגו) ביתא וכו' ואיכא דאמרי קטן היה אלמא שהוא נקנה במה שהגדול נקנה ופשוט הוא. [[ומ''ש לפיכך וכו'.]] מפורש שם: 


! ה 
[[הבהמה בין דקה וכו'.]] כך היא מסקנא דסוגיא בפ''ק דקדושין (כ''ה:) זה וזה במשיכה אבל במסירה לא דטפי עדיפא משיכה ממסירה ועיקר. [[ומ''ש מפני שמתחבטת.]] מפורש בפ' הספינה (דף פ''ו:) שאני בהמה דמסרכא: [[ואם הגביהה וכו'.]] מבואר שם דטפי עדיפא הגבהה ובההיא דר''ש דלעיל מבואר שהגבהה קונה בכ''מ זה לשון הברייתא: [[אבל המשיכה אין קונין בה אלא בסימטא וכו'.]] דין הגבהה שקונה בכל רשות והמשיכה ברשויות אלו דוקא מימרא דאביי ורבא בהמוכר את הספינה (דף פ''ד:) מפורשת והוא ג''כ בהלכות. ומלת סימטא כתבתי בפירושה לשון רש''י פי''ז מהלכות גזילה ואבידה: 


! ו 
[[כיצד קונין הבהמה במשיכה וכו' ואפילו קראה וכו'.]] ברייתא שם (ע''ה:) ובפ''ק דקדושין (כ''ב:). [[ומ''ש כיון שעקרה יד ורגל.]] פסק כת''ק דברייתא ודלא כר' אחא דאמר התם עד שתהלך מלא קומתה וכן בהלכות בהמוכר את הספינה: [[והוא שימשוך וכו'.]] בכמה מקומות מבואר פרק שור שנגח את הפרה (נ''א:) דבעי למימר ליה לך משוך וקני ודוקא שלא בפניו אבל בפניו לא צריך דומיא דקרקע: 


! ז 
[[המוכר עדר וכו'.]] מימרא מפורשת שם פ' שור שנגח את הפרה (דף נ''ב): 


! ח 
[[האומר לחבירו משוך וכו'.]] בהשגות א''א זהו דבר תימה וכו' וכן מצינו יטול ויזכה ויחזיק כלן לשון מתנה הן ע''כ. ובאמת שאין ראיה מההיא דקדושין דהתם אין האיש אומר לאשה לעשות דבר וכיון שכן אומר לה תתקדש שהוא להבא אחר נתינת הקדושין. א''נ דתתקדש לשון נפעל הוא תהוי מקודשת ואפשר עתה משא''כ בתקנה שהוא [פועל] (עתיד). א''נ דקדושין שאני אבל ההיא דעקוץ תאנה מתאנתי אינה כדברי הר''א ז''ל כבודו במקומו מונח דהתם לוקח הוא דאמר למוכר כדאיתא בהדיא במרובה (דף ע':) דאמר לוקח לגנב עקוץ תאנה מתאנתי בשבת ותקנה לי גנבתך וס''ד התם דה''ל גנב מתחייב בנפשו ומש''ה פטור מתשלומי ד' וה' וזה פשוט שם וההיא דיטול ויזכה וכו' בשכיב מרע היא בפ' מי שמת שהוא מדבר לאחר מיתה וכן פירש ה''ר יוסף ן' מיגש ז''ל שם דדוקא בשכיב מרע אבל בבריא לא ומ''מ יש חולקין שם. ועם כל זה לא מצינו סעד לדברי רבינו לבד זה ראה מצאתי דגרסינן בפ''ק דמציעא (דף ט') [בעי] ר' אלעזר משוך בהמה זו לקנות כלים שעליה מהו ומתמהינן לקנות מי א''ל קני אלא וקני כלים שעליה וכו' ונראה שהוא מפרש כך לקנות משמע להבא כמו לעשות לדבר וכיון שכן פשוט הוא שלא קנה אלא וקנה דמשמע עתה בעת משיכה כלומר שאינו הכרח שיהיה לאחר מכאן וכן דעת הרב בתקנה. אחר כן מצאתי מי שדקדק כן מכאן אבל רש''י ז''ל אמרה בלשון אחרת ודברי רבינו צ''ע: 


! ט 
[[האומר לחבירו משוך פרה זו וכו'.]] זו היא מסקנא דגמרא בפירוש בפ' האשה שנפלו לה נכסים (דף פ''ב) בכתובות. [[ומ''ש אפילו עומד באגם.]] הכוונה ברשות שאינה שלו ואינה קונה לו וה''ה לרה''ר אלא דאורחא דמילתא נקט התם בגמרא אגם שהוא מקום (מרעה) [שאינו שלו]. ובהשגות א''א נ''ל אם הפרה עומדת ברשות הלוקח וכו'. ויש לחלק דאם איתא אפילו ברה''ר אם דומה לאשה הוא אלא הכא היינו טעמא דכיון דלא אמר מעכשיו במאי יקנה במשיכה כבר כלתה משיכתו ובפירוש חילקו בתוספתא במס' כתובות בין זו לההיא דקדושין. ותו דאף בקדושין גופייהו צריכה רבא כמו שנתבאר בהלכות אישות: [[וכל האומר ע''מ וכו'.]] זה מבואר בהרבה מקומות דהכין קיי''ל ואיתא בקדושין בהאומר (דף ס') ובגיטין במי שאחזו ובהלכות אישות נתבארו משפטי התנאין: 


! י 
[[המוכר בהמה לחבירו וכו'.]] בבא זו ופרטיה בפרק קמא דמציעא (דף ט') ומתוך שלא ביאר הרב דין מנהיג נראה שהוא סבור דמנהיג קנה בין בעיר בין בשדה כפירש''י ז''ל והראב''ד ז''ל. [[וזה אם משך]] שכתב כאן שכבר נתבאר שהמשיכה היא בהכישה במקל ודוקא ברשות שדינו שיקנה כמ''ש למעלה כבר: [[ומה שכתב או שהיתה אשה.]] פירש''י ז''ל טעם האשה שאין כחה יפה ודרכה לרכוב עליה פן תנתק הבהמה ממנה ואיכא דגרסינן חשובה ולא כן גירסת רבינו ורש''י ז''ל. ויתר דברי הבבא מפורשין שם בברייתא ובסוגיא: 

~ הלכות מכירה - פרק שלישי




! א 
[[אחד הבהמה ואחד שאר מטלטלין וכו'.]] מימרא דר''י בפרק הזהב בב''מ (מ''ז:) ובהלכות: [[אבל חכמים תקנו כו' כיצד המקבץ וכו' אינו נקנה במשיכה.]] החילוק שכתב רבינו בין דבר שדרכו להגביה לדבר שאין דרכו מימרא מפורשת בהמוכר את הספינה (דף פ''ו) ובהלכות. ודין הפשתן מבואר שם וכן דין פלפלין וכיוצא בהן דגרסינן התם על מימרא זו ת''ש המוכר פירות לחבירו משך ולא מדד קנה והא פירות דבני הגבהה נינהו וקתני דקני (להו) במשיכה הכא במאי עסקינן בשליפי רברבי פירוש משאות גדולות שא''א להגביהן וכאן נתבאר דין האגוזים ושאר הפירות והקשו תו אי הכי אימא סיפא הלוקח פשתן מחבירו לא קנה עד שיטלטלנו ממקום זה למקום אחר פי' הגבהה ופריך אטו פשתן בשליפי רברבי לא עבדי (מיניה) בתמיהא ופריק שאני פשתן דמשתמיט ודרכן הוא להתירו ולהגביהו אגד אגד וכזה פירשו רוב המפרשים ז''ל והכריחו פירוש זה. ומ''ש הר''א ז''ל שאם הגביה כל הטעון שלם קנה בכך פשוט הוא: 


! ג 
[[הספינה הואיל וא''א להגביהה וכו'.]] אלא נקנית במסירה. זו היא מסקנא דגמ' בהמוכר את הספינה (דף ע''ה ע''ו) וכן בהלכות וזה מוסכם וכגון דא''ל לך חזק וקנה א''נ שהחזיק בפניו אע''ג דלא א''ל מידי דכל בפניו לא בעי אמירה וזה לדעת המפרשים ז''ל שהסכימו דלא בעינן מסירה מיד ליד אלא באמירה לך חזק וקני זה כתב הרשב''א ז''ל והביא ראיות. ודע שהמסירה אינה קונה אלא ברשות הרבים ובחצר שאינה של שניהן כמו שיתבאר פ''ד: [[ואם אמר לו המוכר וכו'.]] מחלוקת רבי ורבנן ופסק כרבנן דברייתא שם בפרק הספינה ובהלכות. [[ומ''ש עד שימשכנה כולה.]] פסק כשמואל ודלא כרב דאמר כיון שמשך כל שהוא קנה וכן פסקו בהלכות וכבר ידעת שהמשיכה אינה קונה אלא בסימטא או בחצר של שניהם וכיון שכן דין הספינה כך הוא אם היה ברה''ר או בחצר שאינה של שניהם קונה אותה במסירה כל זמן שלא הקפיד מוכר הקפיד המוכר שאמר לו לך משוך צריך למשכה כולה ושיוציאנה מאותו רשות שאין משיכה קונה בו ויכניסנה לרשות שהמשיכה קונה בו היתה עומדת בסימטא או בחצר של שניהם נקנית במשיכה בהכרח ולא במסירה זו היא כוונת רבינו ז''ל וקיצר במובן. וכתב הרשב''א ז''ל בשם הרב אבן מיגש ז''ל היתה עומדת ברה''ר ולא א''ל מוכר מידי ואזיל לוקח ומשך לא קנה עד שימשכנה כדינה מרה''ר לסימטא אע''ג דנקנית במסירה ברה''ר ומסירה אינה צריכה שימסור לוקח מיד ליד אפילו הכי כיון שהתחיל למשוך כבר גלה בדעתו שאינו רוצה לקנות בחזקה זו שהוא מחזיק ותפוס בה אלא במשיכה ע''כ. וכלים גדולים כגון תיבות גדולות שדרך הבעלים להכניסן בביתן לא קנה עד שימשוך זה דעת רבותיו של הרשב''א ז''ל אבל הרשב''א ז''ל כתב שדינן כספינה וכ''כ הר''י בן מיגאש ז''ל דכל שאינו נמשך אלא לרבים דינו במסירה כספינה וזה דעת רבינו ז''ל שכתב למעלה נקנית במסירה וכן כל כיוצא בזה: 


! ד 
[[נמצאת למד שהלוקח מטלטלין וכו'.]] זה מבואר בהזהב במציעא (דף מ''ז) ומ''מ החוזר בו מקבל מי שפרע כמו שיתבאר פ''ז ודלא כר''ש דאמר מוכר שהכסף בידו יכול לחזור בו ולא לוקח אלא כרבנן דמתניתין דאמרי בין לוקח בין מוכר יכולין לחזור: 


! ה 
[[ולמה תקנו חכמים דבר זה במטלטלין וכו'.]] מפורש טעם זה שם בההיא מימרא דר''י דלעיל: 


! ו 
[[נמצאת אומר שאם נתן דמי המקח וכו'.]] זה מתבאר ממה שאמרנו שעדיין המקח ברשות המוכר וכן מבואר דין זה בהלכות ומזו שאמרנו ופשוט הוא ומוסכם: [[לפיכך אם היה ביתו וכו'.]] זה מבואר בגמ' ופסקוה בהלכות ואמרי ואע''ג דהני מילי לר''ש אינון מדר''ש נשמע לרבנן ע''כ. וגם זה מוסכם. ורש''י ז''ל פירש שאין הטעם דנימא דחצירו של אדם קונה לו דודאי אינה קונה כל ימי השכירות שהיא שכורה למוכר דחצירו של מוכר היא אבל הטעם דכיון דבחצירו הוה אי מתרמי דליקה לוקח גופיה טרח ומציל לה ולא תקון רבנן בה משיכה ואוקמוה אדינא דאורייתא דמעות קונות. ודברי רבינו צ''ע דמשמע שהוא סובר דטעמא משום דחצירו של לוקח קנה לו אע''פ שהיא מושכרת ומ''מ לא נתבאר בפירוש בדבריו וכ''נ פרק ו' מהלכות שכירות: 

{ז וכן השוכר} [[המקום שאותן וכו'.]] זה מבואר בהרבה מקומות ואיתא בקדושין פ''ק (דף כ''ז) ופ' הספינה ופ''ק דמציעא (דף י''א) ודוקא בחצר המשתמרת לדעת השוכר או שהוא עומד בצד המקום ההוא הא לאו הכי לא אלא אם הקנה לו מדין מטלטלין עם הקרקע, ולדעת ההשגות צריך אגב בפירוש כמו שיתבאר והכי משמע פ''ק דמציעא וזה נראה מדברי הרמב''ן והרשב''א ז''ל פ' קמא וקרוב לזה נתבאר פי''ז מהל' גזילה ואבידה: 


! ח 
[[המקנה קרקע ומטלטלין כאחד וכו'.]] דין זה שמטלטלין נקנין עם הקרקע וכו' משנה וגמרא פ''ק דקדושין (דף כ''ו). וכן מ''ש שאע''פ שאין שניהם במכר נקנין המטלטלין עם הקרקע. מפורש שם בגמרא בעיא דאיפשיטא. ואני תמה למה לא כתב הרב כשהמטלטלין במכר שלא קנה את כולן עם הקרקע אלא בשנתן דמי כולן שהרי מימרא מפורשת היא שם אמר רבא לא שנו אלא בשנתן לו דמי כולן אבל לא נתן לו דמי כולן לא קנה אלא כנגד מעותיו ותניא כוותיה והוא בהלכות. ונ''ל שהרב מפרשה בשהמוכר עייל ונפיק אזוזי כדעת קצת המפרשים ז''ל אבל אי לא עייל ונפיק אזוזי אע''פ שלא קבל דמי כולן נקנה הכל ללוקח ועל כן סתם הרב ז''ל וסמך לו על מה שיתבאר פ''ז דכל דעייל ונפיק אזוזי לא קני. אבל פירוש אחר י''ל במטלטלין הנקנין עם הקרקע אינן קנויין אלא כשנתן לו דמי כולן אע''ג דלא עייל ונפיק אזוזי ובזה הורע כחו של אגב כיון שאין קניית המטלטלין מחמת עצמן זה דעת רש''י ז''ל והרמב''ן והרשב''א ז''ל: 


! ט 
[[בד''א כשהיו המטלטלין צבורין באותו קרקע וכו'.]] החילוק שכתב המחבר דבצבורין לא בעי דלימא ליה אגב וכי אמרינן אגב דוקא כשאינן צבורין אינו מבואר בגמרא. ובהשגות א''א זה ההפרש שכתב בין צבורין לשאינן צבורין וכו'. ובאמת דבגמרא אחר שהעלו דלא בעינן צבורין איבעיא להו מי בעינן אגב ואסיקנא והלכתא אגב וקני בעינן צבורין לא בעינן ורבינו פירשה לפי הנ''ל בשאינן צבורין מי בעינן אגב וזהו ששאלוה אחר שהעלו דצבורים לא בעינן אבל בצבורין כיון דקנה קרקע דעתו ז''ל דה''ל קרקע זה כחצירו וחצירו של אדם קונה לו ולזה נוטה קצת לשון ההלכות שכך כתב שם ואסיקנא והלכתא לא בעינן צבורין אגב וקני בעינן כלומר צריך המקנה לומר לקונה קני הא ארעא וקני לך אגבה הנך מטלטלי דאית לי במקום פלוני וכיון דאתחזיק ליה ההוא ארעא קני להו נמי להנהו מטלטלי כל היכא דאיתנהו על כן לא הזכיר אגב אלא בשאינן צבורין ואעפ''כ אין הדבר מוכרח מדברי ההלכות וצ''ע: 


! י 
[[הקנה השדה לאחד והמטלטלין לאחר וכו'.]] זו בעיא דלא איפשיטא בפ''ק דקדושין (דף כ''ז) ופסק בה הרב ז''ל כדרכו ברוב התיקו האמורין בגמרא בענין ממון שאם תפס אין מוציאין מידו והרשב''א ז''ל פסק דהעמד ממון על חזקתו וכן דעת בעל העיטור ז''ל. וזה לשון הרשב''א ז''ל ושדה לאחד ומטלטלי לאחר לא קנה ושאני ר''ע דיד עניים הוא כלומר גזבר הקדש הוה וידו כידם ומכאן דיד אפטרופסין כיד יתומים ושדה לאפטרופסין ומטלטלין ליתומים קנו ע''כ: 


! יא 
[[המקנה עבדים וקרקעות וכו' אע''פ שאמר לו קנה העבדים וכו' לא קנה עד שיהיו בתוכה.]] בהשגות א''א ולמה בעינן שיהיו בתוכה וכו' (וראיתי מתוך דבריו שהוא מחלק בין עבד לבהמה דעבד הולך לדעת עצמו ובזה ניצל מן הקושיות שכתבנו) ע''ש שהאריך. ודברי תימה הם שהרי סוגיא דפ''ק דב''ק מפורשת היא דבין למ''ד עבדא כמטלטלי דמי [ובין למ''ד עבדא כמקרקעי דמי] אין העבד נקנה אגב קרקע אלא אם עומד בתוכו ואין שם מחלוקת ואלו הן דברי רבינו בפירוש ומה שהקשה מצאן אנן לא אמרינן אלא דוקא עבד דנייד על דעת עצמו אבל צאן ניידי אדעתא דרועה וזהו שכתב רבינו ז''ל לדעת עצמו וכן פירשו בתוס' והרשב''א ז''ל דחילוק יש בין עבד לבהמה ומוכרח הוא וכבר נתבאר למעלה פ''ב שיש חילוק גם כן ביניהם בדין המשיכה וזה פשוט ותימה מסוגיא זו דב''ק שאינה בהלכות ומתוך סוגיא זו העלו בתוס' והרשב''א ז''ל שם דאין הקרקע נקנה אגב קרקע וע''כ לא אמר שמואל קנה עשר שדות בעשר מדינות כיון שהחזיק באחת מהן קנה כולן אלא משום דסדנא דארעא חד הוא אבל באגב לא. וכתבו בתוספות דאפילו אמר קני קרקע הסמוך לתחום ואגביה קנה הקרקע העליון שעל גביו לא קנה ואע''פ שהוא צבור בתוכו עכ''ל הרשב''א ז''ל וכן עיקר ואפילו למ''ד עבדא כמקרקעי דמי אינו כמקרקעי ממש לענין זה כדאיתא התם בגמרא: 


! יב 
[[המקנה עבדים ומטלטלין כאחד וכו'.]] גם זה מבואר שם ומסקנא דגמרא והלכתא בכפות פירוש שאינו יכול להלך. ויש מי שכתב דכפות וישן בעי מההיא דהזורק (דף ע''א) ואין כן דעת המחבר לא כאן ולא בגט: 


! יג 
[[המקנה בהמה וכלים שעל גבה וכו'.]] זו הבבא והאחרת דא''ל המקנה משוך בהמה זו וקנה כלים שעליה מפורשות פ' קמא דמציעא (דף ט':) בההיא דר' אליעזר שהבאתי פ''ב דאמרינן התם בעי ר''א וכו' אלא וקני כלים שעליה מהו מי מהניא משיכה דבהמה לקנות כלים שעליה או לא אמר רבא אי אמר לי' קני בהמה וקני כלים (שעליה) מי קני כלים חצר מהלכת היא וחצר מהלכת לא קני וכ''ת בשעמדה והא כל שאילו מהלך לא קנה עומד ויושב נמי לא קנה והלכתא בכפותה פירוש והלכתא שקנה בכפותה הבהמה וכשאמר לו קנה הבהמה וקנה הכלים בדוקא הא אם אמר לו משוך בהמה וקני כלים לא קנה דחילוק יש בין משוך בהמה וקני כלים לקני בהמה וקני כלים דאי לא במאי קא מתמה רבא אי אמר לי' קני בהמה וכו' דמשמע דטפי אית ליה למקני כי קנה בהמה מלמקנינהו אי לא קני הבהמה אבל אי אמר לי' משוך בהמה וקנה כלים אפילו היתה כפותה לא קנה כלים דהא חצרו של מוכר היא והיאך תקנה ללוקח. ושיטה אחרת יש: 


! טו 
[[היה עציץ נקוב וכו'.]] פירוש עציץ כלי חרס ומשימין בתוכו עפר וזורעים בו, ודין הזרעים כדין קרקע גמור ודין העציץ כדין מטלטלין ודוקא בנקוב לקרקע אבל אינו נקוב אף לזרעים דין מטלטלין שאינו נקרא מחובר שהחרס מפסיק. וזאת הבבא מימרא בגיטין פרק המביא תניין (דף כ''ב): [[ומ''ש כיון שמשך קנה.]] הוא מפני שהרי העציץ כמטלטלין ונקנה במשיכה: [[הקנה הזרעים וכו'.]] גם זה שם. [[ומה שאמר עד שיחזיק בזרעים]] לשון הגמרא שם אבל ה''ה שנקנה בכסף ובשטר כדין הקרקע כמו שיתבאר: 


! טז 
[[היה העציץ וכו'.]] ג''ז שם ופירש''י החזיק בעציץ ולא משכו לקנות אלא עשה בו שום מלאכה במקומו אף עציץ לא קנה דמטלטלין לא מיקנו בחזקה עכ''ל: [[החזיק בזרעים וכו' וזהו ששנינו וכו'.]] לשון הגמרא שם: 


! יז 
[[כבר ביארנו וכו'.]] למעלה פ''א מהלכות אלו: 


! יח 
[[פשתן שהוא מחובר לקרקע וכו'.]] שנינו במשנה בפרק הספינה (דף פ''ד) הלוקח פשתן (מחובר) מחבירו כיון שתלש ממנו כל שהוא קנה ומקשינן עלה בגמרא (דף פ''ז) משום דתלש ממנו כל שהוא קנה אמר רב ששת הב''ע דא''ל לך ויפה לי קרקע כל שהוא וקנה כל מה שעליו ע''כ בגמרא ובהלכות ופירשה רבינו בפשתן שא''צ כלל לקרקע דהיינו דאקשינן משום דתלש ממנו כל שהוא קני דמטלטלין נינהו דהעומד ליתלש כתלוש דמי. [[ומה שכתב הכל קנה מפני התנאי הזה.]] יש לפרש דבאותה תלישה ובשכר היפוי ההוא קנה קרקע וקנה אגבו כל מה שעליה וכן פירשוה קצת מהמפרשים ז''ל ולשון רבינו ז''ל כלשון הגמרא: 

~ הלכות מכירה - פרק רביעי




! א 
[[כליו של אדם כל מקום וכו'.]] מימרא מפורשת בהמוכר את הספינה (דף ס''ה): [[לפיכך אין כליו של אדם וכו'.]] פי' לפי שאין רשות להניחו שם וגם זה הוא מבואר שם: [[אלא א''כ אמר להו המקנה לך וקנה בכלי זה.]] מפורש שם דכיון דאינו מקפיד על הנחת כליו שם בחצירו יקנה לו כליו: [[וכן אם קנה תחלה הכלי וכו'.]] נ''ל שיצא לרב דין זה מאותה שאמרו שם כגון שהיה בעלה מוכר קלתות דגרסינן התם כליו של לוקח ברשות מוכר קנה לוקח או לא (ואמר) רב הונא תניתוה זרקו לתוך חיקה או לתוך קלתה הרי זו מגורשת א''ל רב נחמן מ''ט קא פשטה ליה מההיא דמחו לה מאה עוכלי בעוכלא וכו' (חד) אמר והוא שהיתה קלתה תלויה בה ומשום הכי מגורשת ואוקימתות אחרות וחד אמר כגון שהי' בעלה מוכר קלתות ופירש רבינו שזה הבעל מוכר קלתות ומכר לאשתו קלתה זו לפיכך אינו מקפיד על מקומה וה''ה לכל כיוצא בזה ואע''ג דההיא אוקימתא לא קיימא לגבי גט דקי''ל כר' יוחנן דבכל גוונא אין אדם מקפיד על מקום קלתה של אשתו כמו שיתבאר פרק ה' מהל' גירושין נפקא מינה לגוונא אחרינא, ורש''י ז''ל פירש בגיטין (דף ע''א) מוכר קלתות לכך אינו מקפיד על מקומה שיש לו בית לכך עכ''ל. ואולי ממקום אחר יצא לו להרב ז''ל. אח''כ מצאתי כן לרב רבינו אבן מג''ש ז''ל וממקום שהבאתי: 


! ב 
[[כשם שאין כליו של לוקח וכו'.]] מפורש באותה סוגיא בפרק הספינה (בבא בתראדף פ''ה:) דאמרינן אימא סיפא ברשות לוקח כיון שקבל עליו מוכר קנה לוקח ואי בכליו דמוכר אמאי קנה לוקח ומתרצינן סיפא אתאן בכליו של לוקח ועוד נתבאר באותה סוגיא וכן כתוב בהלכות אלא שהוא תימה שאותן סוגיות אליבא דמ''ד כליו של לוקח ברשות מוכר קנה דאזיל בתר כליו ולא בתר רשות נינהו ואולי כיון דחזינן אוקימתא הכי אמרינן דהכי הוא קושטא אליבא דכולהו וכן כתב הרב אבן מיגש ז''ל דכיון דלוקח מוציא מיד מוכר לענין כליו של מוכר ברשות לוקח אזלינן בתר כלי ובכליו של לוקח ברשות מוכר אזלינן בתר חצר והביא ראיה לזה: 


! ג 
[[מסירה אינה קונה אלא ברה''ר וכו'.]] זה מימרא דאביי ורבא שם (דף פ''ד:) מיהו כתב הרשב''א ז''ל ר''פ הספינה גבי מסירה שקונה בחצר שאינה של שניהם דדוקא כשהכניסה שם מוכר שלא מדעת בעלים הא מדעת בעלים לא קנה דאילו פקדון היא ביד בעל חצר הרי שנינו ברשות המופקדין אצלו לא קנה וכו' כמו שיתבאר למטה בפרק זה אלא דוקא כשהכניסה שם מוכר שלא מדעת בעלים היא וכיון שלא היה לו רשות להניחה שם הרי היא להם כרשות הרבים אלו דבריו ז''ל: 


! ד 
[[דבר הנקנה במשיכה וכו' כיון שהוציא מקצת החפץ וכו'.]] בהשגות א''א נ''ל שאין זה הדין וכו'. ובודאי אף דעת רבינו כן כשמואל כמו שנתבאר למעלה פרק ג' אלא שהוא סובר דה''מ כשהדבר הוא ברשות שהמשיכה קונה ואין חילוק בין ספינה לשאר חפצים אבל הכא טעמא אחרינא הוא שזה כבר משכה כולה אלא שהיתה ברשות שאין המשיכה מועילה בו כיון שהכניס מקצתה ברשות שהמשיכה קונה בו די בכך וזהו שאמרו בסוגיא דספינה משיכה ברה''ר מי מהניא וכו' ופרכינן מאי עד שימשכנה מרה''ר לסימטא ודומה לסוגיא זו גבי פירות וסובר רבינו דבמקצתה סגי אפילו לשמואל וצ''ע. אח''כ מצאתי לרמב''ן ז''ל בכתובות פ' אלו נערות שכתב כדברי רבינו ממש בסוגיא דהיה מגרר ויוצא ודקדק כן מאותה סוגיא ומסוגיא דעד שימשכנה שכתבתי: 


! ה 
[[טעון של פירות שהיה מונח וכו'.]] זה [יצא לו מן הברייתא] משך חמריו ופועליו והכניסן לתוך ביתו וכו' ואמרינן פסק עד שלא מדד שניהן יכולין לחזור בהם ואוקימנא לה במתכלי דתומי פי' חבילות שומין שאינן בכלי הא אם היו בכליו של מוכר לא וכמו שנתבאר דכליו של מוכר ברשות לוקח לא קנה: [[וכן אם מדדן הלוקח ברה''ר וכו'.]] זה פשוט לדעת המחבר שהגבהה קונה בכ''מ וא''כ האי מדד דקאמר בגמ' דלא קנה בשלא מדד הלוקח הוא וכן דעת התוס': 


! ו 
[[היה המוכר מודד לתוך וכו'.]] זה מפורש שם דאוקימנא ברייתא דקתני היה מדה של אחד מהם והיינו לוקח קנה לוקח דוקא בסימטא אבל לא ברשות הרבים שאין כליו של לוקח קונה לו ברה''ר כמו שנתבאר: [[היו הפירות ברשות וכו'.]] זה מבואר באותה סוגיא שם: [[היו ברשות המוכר או ברשות המופקדין אצלו.]] פי' ברשות אדם אחד שהיו מופקדין אצלו פירות אלו והוא מפורש בברייתא שם (דף פ''ה) ויש שגורסין ברשות המופקדין עד שיקבל הלה פירוש הנפקד יקבל ברצון המוכר לתתן ללוקח ובודאי דסגי בכך: 


! ז 
[[היו הפירות בסימטא וכו' ואפילו היו ברשות לוקח וכו' ואם אמר לו וכו'.]] דין זה ודאי אמת הוא דבה''ג ודאי פשיטא דיכול לחזור בו אלא שאר המפרשים הוסיפו עליו ואמרו ופירשו (דף פ''ו:) מימרא דרב ושמואל דאמרי תרווייהו כור בשלשים אני מוכר לך יכול לחזור בו ואפילו בסאה אחרונה כור בל' סאה בסלע אני מוכר לך ראשון ראשון קנה דוקא בכליו דלוקח ובסימטא או בחצר של שניהם ואין צ''ל ברשותו ואז כליו קנה לו הא לתוך כליו של מוכר לעולם לא קנה אלא המדה הזו של לוקח היא ושם המוכר מודד וכשא''ל כור בשלשים לא קנה הלוקח ראשון ראשון מפני שזה מקפיד שלא למכור פחות ואינו רוצה לגמור המכר לחצאין וטרם מדידה היו הפירות בכליו של מוכר אם הרשות הזאת רשות לוקח או ע''ג קרקע אם היו בסימטא. זו שיטת רש''י והרשב''א ז''ל והרב רבינו יונה ז''ל וזה דעת הר''א ז''ל בהשגות. ובהלכות נראה כדברי המחבר שכתוב שם על מימרא זו ומשכחת לה בסימטא אי נמי ברשות לוקח והוא דאיתנהו בכליו של מוכר דאי ברה''ר הא קי''ל דאין כליו של לוקח קונה לו ברה''ר ואי ברשות מוכר הא קי''ל נמי דכליו של לוקח ברשות מוכר לא קנה לוקח ואי ברשות לוקח וליתנהו בכליו של מוכר הא אמרינן ברשות לוקח כיון שקבל עליו מוכר קנה לוקח ואע''פ שלא מדד הילכך לא משכחת לה אלא כדאמרן ע''כ, נוטין דבריו לדברי המחבר אלא דאפשר דטרם מדידה קאמר אבל בשעת מדידה לכליו של לוקח הוא מודד וצ''ע והשיטה האחרת עיקרית: 


! ח 
[[וכן המוכר יין או שמן לחבירו וכו'.]] זו משנה שם (דף ס''ו) ומוקמינן לה בגמרא במדה דסרסור ובסימטא או ברשות לוקח כדאיתא בהל'. והטעם שזה הסרסור משאיל המדה להם עד שלא נתמלאת היא מושאלת למוכר משנתמלאת מושאלת ללוקח: 


! ט 
[[וכן פירות צבורין וכו'.]] ברייתא שם: 


! י 
[[היתה המדה של אחד מהם וכו'.]] ברייתא שם (דף פ''ו:). [[ומ''ש והיה בה רשמין.]] הכין אוקימנא לה בגמרא הכא גבי הא דרב ושמואל דלעילא ופי' בשמכר לו כל שנת ושנת שאל''כ הרי הוא ככור בל' שלא קנה ראשון ראשון. ובהשגות של אחד מהן א''א של לוקח. וזה כפי השיטה שכתבתי למעלה והמחבר הביא לשון הברייתא כפשטה ואני תמה במדה של מוכר במה יקנה לוקח והלא משנה שלימה מדד ולא משך לא קנה ואולי שהוא מפרש אותה דדוקא בכור בשלשים שלא גמרה מלאכת המדידה: 


! יא 
[[זה כלל גדול יהיה בידך וכו' אם לא פסק הדמים וכו'.]] זה מפורש בברייתא שם (דף פ''ו) דבעינן פסיקת דמים קודם קנייה דסמכא דעתיה דמוכר: 


! יב 
[[ומ''ש שאם היו דמיו פסוקין וכו'.]] פשוט הוא ויצא לו מעובדא דהנהו קארי דאיקצי דמייהו ה''ז קנה ומהא דנוטל כלי מן האומן וכ''כ הרב ן' מג''ש ז''ל ודעת הרב אלפסי ז''ל דבעינן קצובין מפני המוכר וכן דעת הרמב''ן ז''ל וכדברי הרשב''א שאכתוב למטה: 


! יג 
[[לפיכך המושך חמריו ופועליו וכו'.]] הברייתא השנויה שם (דף פ''ה:) כך היא משך חמריו ופועליו והכניסן לתוך ביתו בין פסק עד שלא מדד בין מדד עד שלא פסק שניהם יכולין לחזור בהן פרקן והכניסן לתוך ביתו פסק עד שלא מדד אין שניהם יכולין לחזור בהם מדד עד שלא פסק שניהם יכולין לחזור בהם וכתב בהלכות ואוקמה מר בר רב אשי במתכלי דתומי דליתנהו בכלי אבל כליו של מוכר ברשות לוקח לא קנה לוקח ע''כ. והמחבר מפרשה כך רישא שניהם יכולין לחזור בהם והא דמשמע שאם פסק ואח''כ מדד קנה דוקא בשמדד לוקח או מוכר לתוך רשותו או כליו של לוקח אבל לתוך כליו של מוכר והמודד מוכר אפילו פסק ואח''כ מדד לא קנה דקי''ל דכליו של מוכר ברשות לוקח לא קנה פרקן והרי הם מונחים ברשות לוקח בלא הפסק כליו של מוכר בזה פסק ואח''כ מדד קנה לוקח ואע''פ שהמודד מוכר שהרי רשותו קונה לו ללוקח מדד עד שלא פסק פירוש ולא פסק x לבסוף קודם פסק יכולין לחזור בהן שאין רשותו של לוקח קונה לו אלא לאחר פסק. ועיקר הדברים דכל קנייה בעינן אחר פיסוק דמים ואם היא קנייה שכלתה לה כגון משיכה או הגבהה אע''פ שפסק לבסוף לא עשה כלום ואם מדין רשותו כיון שהוא ברשותו אחר פסק קנה. ומה שכתב המחבר [[בפרקן פסק ואחר כך מדד.]] י''מ דלא בעיא מדידה בסוף אלא בפסק בלבד ברשות לוקח קנה לו ופירשו פסק עד שלא מדד אפילו קודם שמדד אין שניהם יכולין לחזור בהם: 


! יד 
[[הנוטל כלי מן האומן וכו'.]] מימרא דשמואל בהמוכר את הספינה (דף פ''ז: ופ''ח). [[ומ''ש דמיו קצובין.]] י''מ כגון כלים קטנים הנמכרין לעולם באיסר ששעור שלהן ידוע זה לשון רש''י ז''ל והרשב''א ז''ל כתב דמיו קצובין מפי המוכר או שאמר עכשיו בפירוש כלי זה בכך וכך א''נ שקצץ דמים פעם אחת לכל מי שבא ליקח ממנו כלי כזה וכו' הא לאו הכי לא קנה אע''פ שמוכרין כיוצא בו בעיר בקצבה ידוע דאכתי לא סמכא דעתייהו דילמא אין המוכר מתרצה בכך וכו' ע''כ. ודברי המחבר שכתב למעלה נוטין לדברי רש''י ז''ל: [[ויהיה אותו וכו'.]] זה מבואר בנדרים בפרק ד' נדרים (דף ל''א): [[ומ''ש עד שיפסוק דמים.]] כלומר עם זה הלוקח ושיתרצו שניהם בדמים ומ''מ אפי' כשהחפץ חביב על הלוקח אם בא לחזור לוקח חוזר כיון דלא פסק דמים לא העמידוהו חכמים ברשותו אלא לענין אונסין אבל לענין חזרה ודאי יכול לחזור בו וכ''כ הרב אבן מג''ש ז''ל דלוקח יכול לחזור בו ולא מוכר וזה פשוט: 


! טו 
[[אחד המושך וכו'.]] זה פשוט בכמה מקומות ומתבאר במציעא (דף ח' וט') גבי מציאה: 

~ הלכות מכירה - פרק חמישי




! א 
[[כל המטלטלין קונין זה את זה וכו'.]] משנה ריש הזהב במציעא (דף מ''ד) בפירוש בלשון הזה: [[כיצד החליף פרה בחמור או יין בשמן וכו'.]] משנה פרק קמא דקדושין (דף כ''ח) ומייתי לה במציעא בהזהב (דף מ''ו): [[אע''פ שמקפידין וכו'.]] כרבא דאסיק הכין בהזהב (דף מ''ו) דכל חליפין אפילו מקפידין עליהם קנה וכן מפורש בהלכות. וממ''ש הרב או יין בשמן דמשמע דאפילו פירות מיקני בכה''ג וכתב למטה גבי קניין ולא בפירות צ''ל שדעת המחבר כשיטת התוס' (דף מ''ו: בד''ה ופירי נמי) בשם ר''ת שאמרו דע''כ לא קאמר ר''נ דאין קניין בפירות אלא כעין קניין סודר שהוא כעין נעל ואינו בתורת שווי הדמים אבל חליפין שהם בתורת שווי הדמים כגון אלו אפילו לר''נ פירי נמי עבדי חליפין והא דמקשינן על סוגיא זו דקדושין מהא דר''נ משום דמשמע להו דפירי נמי עבדי חליפין כעין קניין סודר וכבר האריכו להעמיד שיטה זו והרשב''א ז''ל כתבה שם אבל קצת המפרשים הסכימו דאפילו בחליפין אלו שהם בתורת שווי דמים אינן קונים בפירות אבל שור בפרה וכל בעלי חיים בעודן בחיים קונין זה את זה: 


! ב 
[[החליף חמור בפרה וטלה וכו'.]] ברייתא ואוקימתא דרבא שם בהלכות מיהו כתב הרשב''א ז''ל מפני שאין החמור ראוי ליחלק לא קנה כלל אבל אילו א''ל פרה וטלה בכור חטים ומשכה לפרה ולא משכו לטלה קנה חטים כנגד הפרה והביא ראיה מאותה ברייתא שנתבארה פ''א גבי י' שדות דאם נתן מקצת דמים קנה כנגד מעותיו ולא אמרינן כיון שהמקח אחד אינו נקנה לחצאין ה''נ לא שנא: 


! ג 
[[דמים שאין מקפידין וכו' באכסרה.]] פי' דבר שאינו לא מנוי ולא מדוד ואין ידוע שיעורו ולשון משנה הוא בזרעים (דמאי פ''ב) והדין מימרא היא מפורשת בהזהב (דף מ''ו מ''ז) ובהלכות. [[ומ''ש ולא הצריכו בו משיכה.]] לפי שכבר נתבאר ריש פ''ג דדבר תורה מעות קונות והמשיכה מדבריהם וכיוצא בזה לא תקנו והוא טעם למה שאמרו בגמ': 


! ד 
[[וכן ראובן שמכר מטלטלין לשמעון וכו'.]] בהשגות א''א דבר זה אין לו שורש וכו': [[אבל אם היה לו חוב וכו' ורצו שניהם לא קנה.]] בהשגות א''א ואפילו למי שפרע ע''כ. ועתה אפרש באמת דברי המחבר. בבא הראשונה הם דברי ההלכות בפירוש בפרק הזהב (דף מ''ו:) גבי הא דאמר ויש דמים שהן כחליפין כיצד החליף דמי שור בפרה וכן פר''ח ז''ל והר''א ז''ל מפרש בדמים שאינן ידועים ופירושו צ''ע. ומ''מ הקשה הרמב''ן ז''ל לשיטת הגאונים מהא דאמרינן בקידושין (דף מ''ז:) המקדש במלוה אינה מקודשת וכו' שוין במכר שזה קנאו ואקשינן ואי מלוה להוצאה ניתנה במאי קני אלמא לא מיקנו זביני במלוה ואפילו מעות מלוה בעינייהו דהא אסיקנא דמלוה להוצאה ניתנה וכ''ש היכא דליתנהו בעינייהו כי הכא וכ''כ הרשב''א ז''ל, וכתב הרמב''ן ז''ל בתירוץ קושיא זו בסוף דבריו ולפי מה שפירשו רש''י ורבינו יצחק בקדשה בהנאת מלוה מקודשת שהוא באומר לה התקדשי לי בהנאה זו שאת היית נותנת פרוטה לאדם שיפייסני על כך וכך הוא עיקר הפירוש בלא ספק אף כאן אפשר לאוקמה באומר לו בהנאת אותו מלוה שיש לי עליך מדמי השור שאני מוחל לך תהא חמורך שלי מעכשיו עכ''ל. גם בזה העלה הרשב''א ז''ל דלא אמרו לא קנה אלא בגופה של מלוה דהיא אינה בעולם. אלו דבריהם ז''ל, והנראה לי מדברי המחבר שאינו סומך על סוגיא דהאיש מקדש כמו שיתבאר פרק ז' מ''מ נראה שהוא ז''ל מחלק בין מלוה מחוייבת מחמת מכר למלוה מחוייבת מחמת שהלוהו ממש מעות בעין וטעם לזה נ''ל לפי שחיוב הנעשה מחמת מכר אינו מצוי ולא תקנו בו משיכה. וא''ת מ''מ במה יקנה והא הנך מעות ליתנהו בעולם איכא למימר דכיון דמחמת מכר נינהו ה''ל כאילו לא נתחייב לו מעולם במעות וכאילו החליפו פרה בשור דכיון שמשך האחד נקנה השאר בכ''מ שהוא אבל במעות הלואה ליכא למימר הכי ומ''מ יש בהן מי שפרע מו שכתבו ז''ל אבל לדעת הרמב''ן ז''ל והרשב''א ז''ל הרי זה כמלוה בעלמא ובכל גוונא במלוה עצמה לא קנה בהנאת מלוה קנה ודברי הר''א ז''ל שאמר בזאת הבבא השנייה אפי' למי שפרע יתבאר בארוכה דעתו ודעת המחבר פ''ז: 


! ה 
[[הקרקעות והעבדים והבהמה ושאר כל המטלטלין וכו'.]] זה מבואר בכמה מקומות מן הגמרא ומפורש בהזהב (דף מ''ה ומ''ו) דעת רבינו כדעת מי שאמר שדין קניין הוא אפילו בלא כסף וכן עיקר: [[ועיקר הדרך הזאת וכו'.]] כרב דאמר בכליו של קונה וכדאסיקנא בגמרא: 


! ו 
[[אין קונין אלא בכלים וכו'.]] מפורשת זאת הבבא שם בהזהב ובהלכות: 


! ז 
[[הקנה אחד כלי למוכר וכו'.]] זה פשוט. ונראה שדעת הרב ז''ל ללומדה מן ההיא דפ''ק דקדושין (דף ו') בכולהו קני לבר מאשה וכו' גבי מתנה על מנת להחזיר שמה מתנה וה''ה לקניין וכן כתוב בעיטור בשם הגאונים ז''ל דכיוצא בזה קנה ופשוט הוא: [[אע''פ שלא תפס המוכר כל וכו'.]] זו מימרא מפורשת פ''ק דמציעא (דף ז') ובהלכות א''ר משרשיא הילכך האי סודרא כיון דאית ביה ג' על ג' כמאן דפסק דמי וקני ומאי שנא מדרב חסדא דאמר ר''ח גט בידה ומשיחה בידו אם יכול לנתקו ולהביאו אצלו אינה מגורשת ואם לאו מגורשת ופרקינן התם כריתות בעינן וליכא הכא נתינה בעינן והא איכא ודעת המחבר במ''ש וכן אם אחז פחות מג' אצבעות מן הבגד והוא יכול לנתק כל הכלי הרי זה קנה לומר דכיון דבגט כיוצא בה אינה מגורשת דאזלינן בתר בעל שהוא יכול לנתקו הוא הדין גבי קניין דאזלינן בתר התופס שיכול לנתק אבל לשון הרשב''א ז''ל בזה כך הוא והיכא דלא נקיט בידיה ג' על ג' כתב הרמב''ן ז''ל כל שאינו יכול לנתקו ולהביאו אצלו שפיר דמי ונראה שדקדק אותה מדרב חסדא דאמר גט בידה ומשיחה בידו אם יכול לנתקו ולהביאו אצלו אינה מגורשת וליתא דהתם הא אסיקנא טעמא משום דבעינן כריתות אבל הכא דנתינת כלי בעינן והא איכא עכ''ל: 


! ח 
[[זה שכותבין בשטרות וקנינא וכו'.]] זה מפורש בגמרא בהזהב (דף מ''ז) ובהלכות. ובהשגות א''א ביה למעוטי מטבע ע''כ. ובאמת שכך הוא בגמרא ללשון אחרון: 


! ט 
[[זה הקניין א''צ להיות בפני עדים וכו'.]] זה נלמד מההוא עובדא דפרק האומר דקדושין (דף ס''ה:) מר זוטרא ורב אחא וכו' ואמרינן התם לא איברו סהדי אלא לשקרי וכ''כ שם בהלכות דמהתם שמעינן הכי וכ''כ רבינו חננאל ז''ל. ובהשגות א''א אין הכל מודים בקניין ע''כ. נתלו באותה סוגיא שאמרו פרק חזקת הבתים (דף מ') קניין בפני שנים וא''צ לומר כתובו אלמא דשנים בעינן וליתא דהתם ה''ק כל זמן שהיא בפני שנים השנים כותבין ואין צריכין לשאול ולומר דלא בעינן תלתא כמעשה ב''ד אבל כל זמן שהם מודים בלא עדים סגי וראיה מפרק הזהב (דף מ''ה מ''ו) דאקשינן גבי עומד בגורן ולקניה אגב סודרא ותירצו דלית ליה ולקניה אגב קרקע ותירצו דלית ליה ואקשינן איכפל תנא לאשמועינן גברא [ערטילאי] דלית ליה ולא כלום ואם איתא לישני ליה כגון דליכא סהדי כשמקנים זה לזה והא מילתא שייכא טובא בגורן אלא ש''מ דלא בעינן סהדי אלו דברי העיטור והרשב''א ז''ל: 


! י 
[[המוכר או הנותן שקנו מידם וכו'.]] כרב יוסף דאמר הכין בבבא בתרא פרק יש נוחלין (דף קי''ד) והכין איפסיקא הלכתא בגמרא. ויש מפרשים אותה דוקא במתנת שכיב מרע במקצת דבעינן קניין אבל בבריא אינו יכול לחזור ואינו דסתם אמרו בכל קניין וזה דעת בעל העיטור והרמב''ן והרשב''א זצ''ל: [[מה שאין כן בשאר דרכי הקנייה וכו'.]] זה מבואר דבחזקה ובמשיכה אינו חוזר דלא אמרו אלא קניין והראיה ממה שנתבאר פ''ד כור בשלשים סאה בסלע ראשון ראשון קנה אע''ג דעסוקין באותו ענין וזה דעת המפרשים ז''ל: 


! יא 
[[יש דברים הרבה שאינן צריכין קניין וכו'.]] אלו דברים פשוטים שלא מצינו בהם קניין בשום מקום ולא יאות בו דבאמירה הם גמר הדברים. ודין המחילה שאינה צריכה קניין יש ראיה לדבר מדאמרי' פ''ק דקידושין (דף ט''ז) זאת אומרת עבד עברי גופו קנוי דאי לא לימא ליה באפי תרי זיל אלמא דמתחילת השעבוד אם לא היה גופו קנוי באמירה בפני שנים סגי: 


! יב 
[[נהגו רוב המקומות וכו' ואע''פ שאינו צריך קניין.]] זה נמשך אחר מה שנזכר למעלה וכן דעת הגאונים ז''ל: 


! יד 
[[הדברים שאין בהם ממש וכו'.]] זה מוסכם ונלמד מהסוגיא דרפ''ק דב''ב (דף ג') וכי קנו מידן מאי הוי קניין דברים בעלמא הוא גבי חלוקת חצר וה''ה לכל כיוצא בזה: [[או שישתתפו שניהם באומנות וכו'.]] בהשגות א''א אבל שתוף עצמו נקנה בקניין ע''כ. נראה דדעתו שאם השתתפו שהטילו שניהם ממון שיתופם לכיס אחד וקנו מידם שזה קניין גמור. ופ''ד מהל' שלוחין ושותפין ביאר המחבר דין זה בארוכה: 

~ הלכות מכירה - פרק ששי




! א 
[[הפירות אע''פ שאין קונין בהם וכו'.]] במציעא בהזהב (מ''ה:) בההיא מימרא דרב פפא מידי דהוה אפירי לר''נ דאע''ג דאינהו לא עבדי חליפין אקנויי מיקנו בחליפין וזה פשוט וכ''ש לרב ששת דאמר אינהו עבדי חליפין: [[אבל המטבע כשם שאין קונין בו וכו'.]] גם זה מבואר שם (דף מ''ו) דר''פ דאמר מטבע נקנה בחליפין הדר ביה: 


! ב 
[[לשונות של זהב ושל כסף וכו'.]] מבואר שם (דף מ''ה:) דאמרינן מאי טעמא דמאן דאמר אין מטבע נעשה חליפין משום דדעתיה אצורתא וצורתא עבידא דבטלה ע''כ בגמ'. ולשונות אין בהם צורה ותו דק''ו הוא ממעות שפסלתן מלכות שיתבאר לפנינו וזה פשוט. ואפשר ג''כ שהוא מפרש אסימון האמור במשנה (דף מ''ד) כדברי רש''י ז''ל כסף שאין עליו צורה וזה לשונות שהזכיר: [[אבל המטבע של כסף או של דינר זהב.]] מ''ש שדינר של זהב דמים לגבי שאר המטלטלין הוא מחלוקת בין הגאונים ורב האי חולק בזה ואמר דמטבע זהב הוא כפירא לכל מילי ודעת המחבר כר''ח ז''ל וההלכות וראיותיהם מבוארות שם בהלכות בהזהב: 


! ג 
[[בד''א בזמן שקנה שאר מטלטלים וכו' או עבדים וקרקעות.]] פי' במטלטלין הן קונין על הדרך שנתבאר פ''ג ובעבדים וקרקעות הן קונין לגמרי וזהו כסף האמור למעלה פ''א וזה פשוט שאין דין המטלטלין והעבדים והקרקעות שוין בקנייה: [[אבל הדינרין של זהב וכו'.]] זה סתם משנה הזהב קונה את הכסף וכזקנותיה דרבי וכדאיתא בהלכות וזהו דעת הגאונים ז''ל: [[וכן המעות של נחשת וכו'.]] גם זה במשנה שם וכתבו קצת המפרשים ז''ל שהזהב קונה את הנחשת ואין הנחשת קונה אותו דהא אפי' לגבי כספא הוי חידוש כדאיתא בגמרא משום דחריף טפי עכ''ל הרשב''א ז''ל במשנה: 


! ד 
[[כיצד נתן לו דינר של זהב בכ''ה וכו'.]] ברייתא שם. [[ומ''ש אם חדשים חדשים.]] פירוש שאינו יכול ליתן לו ישנים אע''ג דנפקו להדיא משום דמצי א''ל לישנן בעינן להו כדאיתא בגמ': 


! ה 
[[נתן לו שלשים איסר וכו'.]] גם זה שם ברייתא ואיתא בהלכות ופשוט הוא: 


! ו 
[[וכן מעות הרעות שפסלתן מלכות וכו'.]] שנינו במשנה (דף מ''ז) מעות הרעות קונות את היפות ופירש''י ז''ל שנפסלו וכן דעת המחבר. ומה שכתב פסלתן מלכות כלומר שאין יוצאין כלל ופסלתן מדינה כלומר שאין יוצאין באותה מדינה והיו רגילין לצאת ועדיין יוצאין במדינה אחרת והכין איתא בגמ'. והרשב''א ז''ל כתב נראה שפירוש מעות הרעות דשופי וסומקי דיוצאין הן אלא שאין יוצאין [בחריפות] אלא בדוחק והשתא אשמעינן רבותא טפי דאע''ג דסגיין כיון דלא חריפי היו פירא לגבי מעות היפות דחריפי כנ''ל וכ''נ מדברי הראב''ד ז''ל עכ''ל. ר''ל אע''ג דלגבי שאר מילי טבעא הוו גבי מעות היפות הוו פירא ואין כן דעת המחבר: [[או דינרים שאינן וכו'.]] מבואר בהלכות והוו להו כפסלתו מדינה האמור בגמ' שם (דף מ''ו:): 


! ז 
[[המטבע אין לו דרך וכו'.]] זה מתבאר במציעא בהזהב ודין אגב מפורש בעובדא דרב פפא שם בתרא (דף ע''ז:) בפירוש: [[והוא שיהיו אותן וכו' אבל ראובן שהיה לו חוב.]] פירוש במלוה על פה. ודין השטר יתבאר לפנינו: [[נ''ל שלא קנה החוב.]] זו סברת המחבר נכונה דההוא עובדא דרב פפא פקדון היה אבל מלוה על פה א''א להקנותה באגב וכ''כ הרשב''א ז''ל בהגוזל עצים (דף ק''ד:) דלא גרסינן בההוא עובדא דר' אבא הוה מסיק זוזי בדרב יוסף בר חמא [אגב] לפי שמלוה על פה א''א להקנותן באגב וכן עיקר. ויש מביאין ראיה מדאמרינן פרק מי שמת (דף קמ''ח) שכיב מרע שאמר [תנו] הלואתי לפלוני הלואתו לפלוני x ואקשינן והא ליתיה בבריא ואמרינן דאיתיה במעמד שלשתן ולא אמרינן איתיה באגב וזה דעת הרמב''ן ז''ל: 


! ח 
[[היו עומדין שלשתן וכו'.]] דין מעמד שלשתן נתבאר בגמ' בהרבה מקומות ועיקרו ספ''ק דגיטין (דף י''ג:): [[ואין אחד משלשתן יכול לחזור בו.]] פירוש אין אחד משלשתן כגון ראובן שהיה חייב ללוי מנה ושמעון היה חייב לראובן מנה והמחה ראובן את לוי אצל שמעון אין אחד משלשתן יכול לחזור בו וכ''כ בהלכות (דף קל''ג:) במציעא בהמקבל (דף קי''ב) בביאור ויש מן המפרשים שכתבו שמעמד שלשתן אפילו בעל כרחו של נפקד איתיא כגון במה שהמשלתי למעלה בעל כרחו של שמעון ויש חולקים והדברים עתיקים, גם יש מי שכתב דכל שקנה במעמד שלשתן אינו יכול למחות ויש אומרים דחוזר ומוחל: 


! ט 
[[היה ראובן חייב וכו'.]] החילוק הזה שכתב בין ששמעון חייב לראובן שאינן יכולין לחזור בין שאין שמעון חייב לראובן אלא שהוא אומר אליו להלוותו ולתתו לשמעון מבואר בהלכות במציעא בהמקבל מהכרע השמועות: 


! י 
[[המוכר שטר וכו' אינו נקנה במסירה.]] זו מחלוקת בגמרא (דף ע''ז) בהמוכר את הספינה ובגט פשוט ובמקומות הרבה אבל כך דעת הפוסקים דאין אותיות נקנות במסירה וכאמימר ורב אשי דאינון בתראי דאית להו הכי בהמוכר את הספינה וכן בהלכות בפרק גט פשוט (דף ק''ע): 


! יא 
[[וכיצד יקנה וכו' קנה שטר פלוני וכל שעבוד שבו.]] מפורש בגמ' בהספינה ודוקא שאמר וכל שעבודו הא לאו הכי לא קנהו אלא לצור ע''פ צלוחיתו כדאיתא התם: [[ואינו צריך עדים לעניין קנייתו אבל צריך עדים וכו'.]] בהשגות אמר אברהם יש שהקשה על זה והא קי''ל כרבא דאמר א''צ להביא ראיה על המסירה וי''ל דלא פליגי אביי ורבא אלא אליבא דמאן דאמר דאותיות נקנות במסירה וכו'. ותימה הוא דאי להדי מוכר נאמר אע''פ שהוא מכחישו ויכול לומר לו כתבת ומסרת לי אפילו זה עומד וצווח למה לא יהא נאמן אצל הלוה. ותו אם הוא אינו יכול לגבותו בלא ראיה מן הלוה נאמנותו אצל המוכר מה הוא מועיל לו. וי''ל שאם הלוה רוצה לפרוע אין המלוה יכול למחות בידו. ולקושיא ראשונה למה לא יהא נאמן אצל הלוה יש לתרץ לפי שהלוה יכול לומר שמא בתורת פקדון בא לידך ואתה הודית כן למלוה מ''מ כך העלה הרשב''א דכל שצריך כתיבה או אגב מודה רבא שצריך להביא ראיה. וזה עיקר וראיות נכוחות יש וכן דעת קצת המפרשים ז''ל ואין זה דעת המחבר שכתב וא''צ להביא עדים לענין וכו' אלא ודאי אין צריך להביא ראיה לענין המוכר זו היא מימרא דרבא וכדברי הר''א ז''ל וכ''כ רבינו פרק ט' מהלכות נחלות אצל אחד שטען וכו' שם יתבאר שאפילו מוכר מכחישו הלה נאמן לענין שלא נוציא שטר מתחת ידו ולא נגבה בו למלוה. ועוד צ''ע פרק ששה עשר מהל' מלוה ולוה: 


! יב 
[[קנין השטרות מד''ס וכו'.]] זה דעת ההלכות בפרק הכותב (דף פ''ו) בכתובות ועיקר: [[לפיכך המוכר שטר וכו'.]] דין זה עיקרו בכתובות שם בהכותב והוא מוסכם. והעלה הרשב''א ז''ל דאין מכריחין הקונה להחזיר השטר ללוה אע''פ שהחוב מחול וראיה מפרק האיש מקדש (דף מ''ז מ''ח) ומ''מ המוחל חייב לשלם לקונה כמו שנתבאר פ''ז מהלכות חובל ומזיק: 


! יג 
[[האשה שהכניסה שטר חוב וכו'.]] מימרא מפורשת פ' הכותב בכתובות (פ''ה:): 


! יד 
[[המקנה לחבירו קרקע כ''ש וכו'.]] דין האגב מפורש בפ' הספינה (ד' ע''ז) אגב שאני וכתבו המפרשים דאגב במקום מסירה וכתיבה עומד זה דעת הפוסקים אע''פ שרבינו חננאל ז''ל כתב שאינו עומד אגב אלא במקום מסירה לבד: [[ויראה לי שגם זה יכול למחול וכו'.]] זה דבר נכון ופשוט וראיה דלא אמרינן בפ' החובל (דף פ''ט) לזבון לכתובתה באגב וכן במקומות אחרים: [[וכן המוכר קרקע וכו'.]] זו מימרא בקדושין פ''ק (דף כ''ז) ובפרק המוכר את הספינה (דף ע''ז) ופירשה רש''י ז''ל בשטרי הקנאה לפי שהוא סבור שאין כותבין שטר למוכר בלא לוקח אא''כ הוא שטרי הקנאה כלומר שיש בו קניין דמשעת קניין שיעבד נפשו הא לאו הכי לא דומיא דשטר חוב שאין כותבין ללוה בלא מלוה אא''כ שטר החוב הוא קניין כמו שנתבאר פרק כ''ג מהל' מלוה ולוה וכדאיתא במציעא והרמב''ן והרב ר' יונה והרשב''א ז''ל הקשו אי בשטרי הקנאה למה הוא צריך לאגב והלא קנה השטר בכ''מ שהוא משעת קניין לפיכך פירשוה בלא הקנאה וכגון שכתבו שטר למוכר ומונח בידן של עדים להקנות ללוקח בו ביום ובא והחזיק בקרקע ונקנה לו שטר בכ''מ שהוא ונמסר לו בזמנו עכ''ל הרמב''ן ז''ל. ועוד כתב ולדברי רבינו חננאל ז''ל שהוא סובר דאפילו בשטרי אקנייתא בעינן דמטי שטרא לידיה מתוקמא הא דרב הונא שפיר ע''כ. והמחבר הביא מימרא כלשונה ולא חילק: [[נקנה השטר בכ''מ שהוא וכו'.]] בהשגות א''א והוא דא''ל אגב וקני ע''כ. וכ''כ קצת מהמפרשים ז''ל דבעי למימר ליה קני לך הוא וכל שעבודא דאית ביה. והטעם אע''ג דשטרי מכר ומלוה אינן צריכין הקנאה ללוקח או למלוה אלו שלא נכתבו לתתם ללוקח אלא למוכר שהרי אין ללוקח עמו כשהמוכר רוצה להקנותם ללוקח צריך להקנותם לו אגב קרקע והוא הדין לכל כיוצא בזה: 


! טו 
[[האומר זכו בשדה זו עד סוף הפרק.]] באותו מימרא בפ''ק דקדושין (דף כ''ו) ופ' הספינה (דף ע''ז) ז''ל האומר זכו בשדה זו לפלוני וכתבו לו את השטר חוזר בשטר ואינו חוזר בשדה על מנת שתכתבו לו את השטר חוזר בזה ובזה ע''כ. ונ''ל מתוך דברי המחבר שהוא מפרשה שלא קנו מידו כלום אלא שהוא עשאן שלוחין לזכות לאותו פלוני בקרקע ההוא וזהו שכתב והחזיק הזוכה לו בקרקע וכ''כ אף על פי שהחזיק לו בשדה כלומר ואלו השלוחים החזיקו אותו פלוני בקרקע ובבבא הראשונה חוזר בשטר כל זמן שלא נמסר לפי שעדיין לא עשו שליחותן ואתי דבור ומבטל דבור ואינו חוזר בשדה שהרי נגמר שליחות השדה שהרי החזיקו ואין זה תלוי בזה ולפיכך השדה שלו ואין כותבין לו השטר ובבבא השנייה כיון שאומר על מנת נמצא תלוי זה בזה ואין לזכיות השדה גמר בלא כתיבת השטר וכיון שאין זה אלא שליחות והוא חוזר בשטר מיד נתבטל הכל וזה אפילו בשטר מקח הוא כמו שהביאה בהל' מכירה. וכתב הרמב''ן ז''ל חוזר בזה ובזה מהא שמעינן דתנאה להנאת מקבל תנאה הוי ולא בעינן בהא דומיא דתנאי בני גד ובני ראובן דתנאי להנאת נותן ומעשה למקבל דהא הכא שתכתבו לו קאמר והוי תנאה ושמעינן מינה שדי מכורה לך שדי נתונה לך על מנת שאתן לך מאתים זוז חוזר בזה ובזה עכ''ל: 

~ הלכות מכירה - פרק שביעי




! א 
[[מי שנתן דמים וכו' וחייב לקבל מי שפרע וכו'.]] זו משנה בפרק הזהב (בבא מציעא דף מ''ד): [[ואפילו נתן הערבון וכו'.]] זה מחלוקת ר''י ורב שם בגמרא (דף מ''ח ע''ב) ופסק כר''י דאמר ערבון קונה כנגד כולו לענין מי שפרע וכן בהלכות שפירש רש''י ז''ל ערבון מקצת המעות נתנו לו על פיסוק מרובה וכתבו קצת המפרשים דדוקא מטבע גמור אבל שאר דברים שלא נתנם בתורת דמים זה הוא משכון שיתבאר לפנינו שאין בו מי שפרע וכן הוא בירושלמי: 


! ב 
[[וכיצד מקבל מי שפרע וכו'.]] במשנה שם: 


! ג 
[[הנותן דמי מטלטלין וחזר בו הלוקח וכו' אבל אם חזר בו המוכר וכו'.]] בהשגות א''א לא ידעתי מאין לו זה ההפרש וכו'. ועתה אפרש. דע שדינים אלו לא נתבארו בגמרא בפירוש וכמ''ש בהלכות שם בהזהב אבל הגאונים הסכימו בדבר זה ונאמר שלא בא בביאור בהלכות כשהלוקח חוזר בו ואמר לו המוכר בוא וטול מעותיך מה דינו דדברי ההלכות אינו אלא כשהמוכר חוזר ומ''מ מתוך דברי הגאונים אני דן שהם מסכימים לדברי המחבר שהרי אמרו כשהמוכר חוזר בו וקיבל עליו מי שפרע ואמר ללוקח בוא וטול מעותיך שאינו חייב באחריותן וכיון שכן כשלוקח חוזר בו וא''ל מוכר בוא וטול מעותיך כש''ח הוא שהרי קבלת מי שפרע אינה בהכרח אם המוכר לא ירצה ולא יבקש כן בב''ד אבל אם מקפיד ודאי לא וא''כ כאן שהוא אומר ללוקח בוא וטול מעותיך קודם קבלת מי שפרע אפילו תמצא לומר שהוא רוצה שיקבלנו אחר קבלת מעות מ''מ אחר שהוא אינו מאחרם בשביל כך למה יתחייב וקבלת מי שפרע אינה אלא לתועלת מי שאינו חוזר ולא לחובתו. וטענת הר''א ז''ל אינה דאע''ג דמעות יוצאות בע''כ כיון שהוא רוצה לתתם בלא קבלת מי שפרע מה בכך ותו שהרי אם היה רוצה היה מעכבם עד מי שפרע והוא אומר לו בוא וטול מעותיך: [[חייב באחריותן ואע''פ שחזר וכו'.]] אחריות זה לפי דברי ההלכות הוא אפילו מאונסין גמורין דה''ל גביה כהלואה גמורה וכן דעת הרמב''ן ז''ל אבל לפי דעת התוס' אינו אלא כשומר שכר ואינו חייב אלא בגניבה ואבידה כיון דהן בעין וכ''נ מדברי הר''א ז''ל שכתב למעלה שהוא חייב בגניבה ואבידה: [[עד שיקבל מי שפרע וכו'.]] י''מ דדוקא כי איתנהו בעין הנך זוזי ממש דיהיב לוקח פטור אבל אם הוציאם וייחד אחרים תחתיהם וקבל עליהם מי שפרע חזרו כהלואה וחייב עד שיבואו לרשות הלוקח, ויש מי שכתב דאפילו הוציאן כיון שקבלו עליו מי שפרע ונותנם לו אע''פ שלא קבלם לוקח פטור וזה דעת הרמב''ן ז''ל: 


! ד 
[[מי שהיה לו חוב אצל חבירו וכו' וכל החוזר בו מקבל מי שפרע.]] בהשגות א''א לא ידעתי למה זה וכו'. ובאמת שדבריו נכונים שאין מלוה קונה מאותה סוגיא דהאיש מקדש וגרסינן בירושלמי רב חייא בשם ר''י קדושין מלוה לחומרין ובקרקעות לא קנה ובמטלטלין אין מוסרין אותו למי שפרע וכתבוהו בפסק הלכה הרמב''ן והרשב''א ז''ל. ומ''מ כבר כתבתי למעלה פ''ה דבהנאת מלוה קנה לדעתם ז''ל ודעת המחבר הוא שאינו סומך על אותה הסוגיא דהאיש מקדש מכח ההיא דאמרינן ויש דמים שהן כחליפין כיצד החליף דמי שור וכו' כפר''ח ז''ל וההלכות כדאיתא לעיל פ''ה ואינו מחלק בין הנאת מלוה למלוה עצמה גם רבינו חננאל ז''ל לא חילקו וההלכות ג''כ ומשמע מההיא דמלוה קונה וסמך על אותה סוגיא הנאמרת במקומה ואולי זהו שלא הביאה הרב אלפסי ז''ל בהלכות סוגיין דהאיש מקדש ואע''פ שהרמב''ן והרשב''א ז''ל כתבו שסמך על מ''ש שאין אשה מתקדשת במלוה דהוא הדין לשאר הנקנין בכסף שאין נקנין בה אינו מספיק שהיה לו לפרש ומ''מ שיטת האחרונים ז''ל עיקר ומ''מ אם כתב לו את השטר קנה בשטר דהוי ליה כמתנה וכ''כ ז''ל: 


! ה 
[[הלוקח מחבירו קרקע וכו' והניח משכון אינו חייב לקבל מי שפרע.]] זה מפורש בהלכות בהזהב (דף מ''ח ומ''ט) וראיה מפ''ק דקידושין (דף ח':) והסכימו כן הרבה מן האחרונים ז''ל: 


! ו 
[[מכר לו בדברים בלבד וכו'.]] זו מימרא פ' איזהו נשך (דף ע''ד) במציעא ובהלכות לשון המימרא סטומתא קניא ופירוש סטומתא רושם. [[ומה שכתב פסקו הדמים.]] לפי שקודם הפסק ודאי אינו קונה כמו שנאמר פ''ד: [[ואם מנהג המדינה הוא שיקנה וכו'.]] מפורש שם ובאתרא דנהיגי למיקני ממש קני ושמעינן מינה כי המנהג מבטל ההלכה וכל כיוצא בזה שבכל דבר שבממון על פי המנהג קונין ומקנין הילכך בכל דבר שנהגו התגרים לקנותו קונין עכ''ל של הרשב''א ז''ל: 


! ז 
[[דבר ברור הוא וכו'.]] זה פשוט דלא עדיף משאר קניות: 


! ח 
[[והנושא ונותן בדברים בלבד וכו' ה''ז ממחוסרי אמנה ואין רוח חכמים נוחה הימנו.]] מימרא דר''י וברייתא בהזהב (דף מ''ט) ודלא כרב. ויש מפרשים דדוקא בחד תרעא כלומר שלא הוקר המכר ולא הוזל אבל בתרי תרעי שהוזל או שהוקר אין בדברים משום מחוסרי אמנה ואין בזה ראיה ברורה והעיקר דבכל גוונא יש בדברים משום מחוסרי אמנה וזה דעת הראב''ד והרשב''א ז''ל: 


! ט 
[[וכן מי שאמר לחבירו וכו'.]] מבואר שם דין זה והחילוק בין מתנה מרובה למתנה מועטת וכל מכר כמתנה מועטת: 


! י 
[[הנותן מעות לחבירו לקנות לו קרקע וכו' מה שעשה עשוי.]] בקדושין ריש פרק האומר לחבירו (דף נ''ט): 


! יא 
[[היה יודע שזה המוכר וכו'.]] זה מבואר שם במעשה דרבה בר בר חנה דיהיב זוזי לרב כמו שיתבאר שם והוא בהלכות וכתב בחדושי הרמב''ן ז''ל במה שאמרו מה שעשה עשוי איקשי לי הא דתניא בתוספתא ואיתא נמי בירושלמי פרק איזהו נשך תני הנותן מעות לחבירו ליקח לו פירות למחצית שכר ואמר לא לקחתי אין לו עליו אלא תרעומת ואם ידוע שלקח הדר זהו מוציא ממנו בעל כרחו לא דמיין אהדדי דהכא בזוזי דנפשיה הוא דזבן זה מצאתי בשם בעל מתיבתא ע''כ וכ''כ הרשב''א ז''ל שם בקדושין סברא זו דההיא משום דבמעות דחבריה זבן: 


! יב 
[[הורו מקצת המורים וכו' ומקבלין ממנו כשאמר וכו'.]] דעת אלו הבעלי הוראה הוא מכח שמועה דהגוזל עצים (דף ק''ב) גבי הנותן מעות לשלוחו ליקח בהן חטים וכו' וכבר האריך הרשב''א ז''ל שם להוכיח כן מ''מ הפריזו על מדותיהם במה שאמרו שהוא נאמן בדבורו הקל דודאי דוקא כשיש עדים ששלח בהן יד לעצמו או שאמר לפניהם שחוזר בו משליחותו וקונה באותן מעות לעצמו הא סתמא אינו נאמן וכ''כ הרשב''א ז''ל וזה ודאי מוכרח דבסתמא אינו נאמן. ודעת המחבר כדעת בעל מתיבתא וקרוב לזה דעת ההלכות בענין העסק בהמקבל: 


! יג 
[[שלשה שנתנו וכו'.]] זו מימרא בפרק איזהו נשך (דף ע''ד:): 


! יד 
[[היו מעות של אחד וכו'.]] זה מבואר שם באותה מימרא עצמה ואיתא בהלכות במציעא: 

~ הלכות מכירה - פרק שמיני




! א 
[[המוכר שדה וכו' והיה יוצא ונכנס ותובע שאר הדמים.]] ברייתא בפ' השוכר את האומנין במציעא (דף ע''ז ע''ח) ולשון הגמרא עייל ונפיק אזוזי, וכתב הרשב''א ר''ח כתב עייל ונפיק אזוזי דלא קנה בדגלי דעתיה דלא מזבן לאשתלומי דמי למחר וליומא אחרינא בלא נחיצותא אלא בנחיצותא וזה נכון ע''כ: [[אפילו לא נשאר וכו'.]] מפורש בגמרא בעובדא דחמרא: [[ואע''פ שכתב וכו'.]] זו היא פשטה של ברייתא בין שאמר לו לך חזק וקנה בין שהחזיק בפניו בסתם: 


! ב 
[[חזר בו הלוקח יד מוכר וכו'.]] מפורש בברייתא רצה אמר לו הילך מעותיך רצה אומר לו הילך קרקע כנגד מעותיך מהיכן מגבהו מן הזבורית והרמב''ן ז''ל פירש בקדושין שהרי זה כגביית חוב אלא שהוא מן הזבורית שבה ושמין לו כשער של עכשיו לא לפי הפסק: [[ואם חוזר בו וכו'.]] ג''ז באותה ברייתא מגבהו מן העידית ואמרי' עלה מן העידית שבה ואף זו פירש הרמב''ן ז''ל ששמין לו כשער של עכשיו: [[אם לא היה וכו'.]] גם זה מפורש בגמרא ובהלכות שם בהשוכר: 


! ג 
[[מכר שדהו מפני וכו'.]] גם זה מפורש בגמרא ובהלכות: 


! ד 
[[וכן הדין וכו'.]] דין המטלטלים ג''כ שם (דף ע''ז) ובעל המאור פירש בשלא משך ולענין מי שפרע דאי בשמשך בכל גוונא קנה לדעתו כתבו הר''א והרמב''ן והרשב''א ז''ל דכי אמרינן במטלטלין שיכול לומר לוקח כשהמוכר חוזר בו תן לי מהם נגד מעותי וכן שהמוכר יכול לומר כשלוקח חוזר הילך נגד מעותיך דוקא במטלטלין הראויין ליחלק כגון פירות וכיוצא בהן אבל בעלי חיים כגון פרה וחמור וכל כיוצא בזה שאינו בשום צד ראוי לחלוקה כל היכא שמוכר יוצא ונכנס על מעותיו יכול כל אחד לחזור בו לגמרי וחוזרין המעות ללוקח ואינן שותפין במכר והראו פנים לזה ועיקר: 


! ה 
[[לקח שוה מאה וכו'.]] מן הדומה שגרסתו אינו שוה לגרסתנו והוא גורס זבין שוה מאה במאתים וקא עייל ונפיק אזוזי במוכר שדהו וכו' תיקו, אבל גרסת ספרינו כך פשיטא בעי לזבוני במאה ולא משכח (לזבוני במאה) [וזבין במאתים] וקא עייל ונפיק אזוזי לא קני אלא בעי לזבוני במאה ולא אשכח ואי (הוה) טרח הוה משכח (במאה) ולא טרח וזבין במאתים וקא עייל ונפיק אזוזי מאי וכו'. ופירש''י היה צריך למאה זוז ורצה למכור שדה במאה זוז ולא מצא לה לוקחין ומכר גדולה במאתים לא קנה, זהו פי' מאי דפשיטא להו ופירוש הבעיא כך ולא אשכח ולא מצא לה לוקחין מיד ואילו טרח טובא לאהדורי אחר לוקחין הוה משכח לוקחין שדה קטנה ולא טרח שהוקשה לו הטורח ומכר גדולה במאתים ועייל ונפיק אזוזי מאי כמוכר שדהו מפני רעתה דמי כיון דמשום טרחא דאהדורי אחר לוקחין הוקל לו למכור את זו בלא דוחק מעות ש''מ לאו חביבה היא עליו עכ''ל: 


! ו 
[[הקונה דבר מחבירו ונתן לו המעות וכו'.]] זה מבואר בסוגיא דהאיש מקדש (דף מ''ז) ושוין במכר שקנה דרב הונא מוקי לה בכה''ג דנמצא מנה חסר דינר וקנה ופשוט הוא שם ובודאי שאין לו דין נותן מקצת הדמים אלא כאילו נתן כלם ומחזיר השאר זה דעת המחבר ופט''ו יתבאר יותר: 


! ז 
[[האומר לחבירו כשאמכור שדה זו וכו'.]] עובדא פרק השוכר את הפועל בע''ז (דף ע''ב) ואיתא בהלכות פ' בית כור (דף ק''ד) ודוקא כשאמר במאה זוז אבל התם כגון כשאמר לו כשאמכרנה יהיה מכורה לך שלא פסק הדמים הרי מכורה לאחרון דכל שלא פסק לא סמכא דעתיה והכי איתא התם בגמרא ובהלכות. [[ומ''ש אמכרנו לך עכשיו וקנו מידו.]] הוא פירוש הגאון רבינו האי וכן בהלכות בבית כור וקיימא לן דכל הני שמעתתא כלהו בדאמר ליה מעכשיו וקנו מידו ע''כ. והרב רבינו שלמה בן אדרת ז''ל כתב בשם רב האי והקרקע עומד ביד הלוקח וכן כתוב בעיטור בשם רבוואתא: [[מכרה ביתר על מנה קנה האחרון וכו'.]] מפורש בגמרא האי זוזי אנסוה, ופירש המחבר שהרי זה כמי שנאנס ומכר דלא קנה קמא דאונסא לא מסיק איניש אדעתיה עד דמקבל עליה בפירוש כל אונסא דאתיליד וזה דעת הרמב''ן ז''ל והוציא הרב מתוך פירוש זה שאם אמר לו בפירוש אם אני מוכרה לעולם אפילו בכמה לדידך מזביננא לך במאה קנה דהוה ליה כמאן דמקבל עליה כל אונסא דמתיליד גם הרשב''א ז''ל כתב כן בשמו: 


! ח 
[[אמר כשאמכרנה וכו' ב''ד של שלשה.]] לשון הגמרא בדשיימי בי תלתא אפי' תרי מגו תלתא ופירש המחבר בי תלתא ב''ד של ג' וכיון דאמר בי תלתא דין שומא זו כדין אחר שהולכין אחר הרוב: [[אמר לו כמו שיאמרו ג'.]] פי' ולא הזכיר ב''ד ה''ז לא ירד לדעת הרוב אלא לדעת כולם, ויש מפרשים שהחילוק הוא בין בדשיימי לכדאמרי דשיימי משמע דין שומא שהוא אחר הרוב כדאמרי עד שיאמרו כולם: [[וכן אם א''ל כשישומו אותה ב''ד וכו'.]] שם בדשיימי בי ארבעה, והטעם לדעת המחבר שכיון שירד לדעת יותר מב''ד אדעתא דכולהו אמר אע''פ שהזכיר ב''ד: [[שמו אותו ג' או ד' ואמר המוכר וכו'.]] מפורש שם בהשוכר פסק הלכה בגמרא ואיתא בהלכות פרק בית כור: 

~ הלכות מכירה - פרק תשיעי




! א 
[[המוכר להקדש ואמר לו הגזבר בכמה אתה נותן לי חפץ זה וכו'.]] מפורש במשנה בערכין (דף כ''ז) פ' המקדיש שדהו שהאומר בשדה של הקדש הרי הוא שלי בעשר וחזר בו אע''פ שלא נתן מעות ולא החזיק היו מוכרים אותה בשוויה ונפרעין משל האומר בה עשר את המותר. והוא הדין לאומר בחפץ שלו בכך וכך לגזבר של הקדש שאינו יכול לחזור בו ומפורש מזה פ' יש נוחלין (דף קל''ג:) בעובדא דיוסף בן יועזר גבי ההיא מרגניתא אמטייה לגזבר ולא תשיימה את דאמירתו לגבוה כמסירתו להדיוט כלומר ותו לא מצית למשקל מינה טפי וכן פירשו ז''ל: 


! ב 
[[הגזבר שקנה להקדש ידו על העליונה וכו'.]] זה נתבאר פ''ק דקדושין (דף כ''ח כ''ט) כמו שיתבאר: [[כיצד נתן דמים של הקדש אע''פ שלא משך הפירות אם הוקרו הפירות קנה כדין תורה.]] לשון הברייתא שם (דף כ''ח:) גזבר שנתן מעות במטלטלין אפילו בהמה בסוף העולם קנה ע''כ. וכבר שאלו בתוספות (בד''ה משכנו) והרמב''ן ז''ל למה לי מעות בלא מעות קנה כיון שהודה המוכר שיתנה בכך כבר ביארנו שאינו יכול לחזור בו. והרמב''ן ז''ל [חילק] דכי אמרינן אינו יכול לחזור בו באמירה לבד דוקא כשלא נשתנה השער וכופין אותו מדבריהם שלא יהא חוזר בדבורו לגבי הקדש הא אם נשתנה השער אינו קונה אלא בכסף דבר תורה ע''כ. ולדברי המחבר שלא חילק יש לתרץ דאמירה לבד הוא מדבריהם שאין זה כנדר גמור וכשקבל הכסף הוא דין תורה כמבואר ריש פ''ג דדין תורה מעות קונות ואם הוזלו הפירות חוזר שהרי לא משך וזה אינו מבואר בגמרא אבל המחבר עשאה כדין היתומים שיתבאר למטה בנתנו הדמים ולא משכו הפירות והוזלו. ובהשגות א''א א''כ אם רצה חוזר וכו'. ובתוס' והרשב''א ז''ל תמהו מזה שכבר נזכר בגמרא ונתבאר פ''ז מהלכות ערכין שהקונה חפץ מן ההקדש במנה ולא הספיק למשכו עד שעמד במאתים מה שקנה קנוי ואינו מוסיף בדמים. והטעם אע''פ שהדיוט יכול לחזור מ''מ צריך הוא לקבל מי שפרע ולפיכך בהקדש אינו חוזר שאינו ראוי לקבל מי שפרע כל זה נתבאר בגמרא וא''כ ההקדש שנתן מעות על נכסי הדיוט וכשהוזלו למה חוזר שהרי יש בכיוצא בזה מי שפרע אצל הדיוט ומה בין זו לאותה שהבאתי ולא מצאתי בזה טעם מספיק אע''פ שיש לחלק בין אבידת הקדש כשהוא נותן יותר ממה שהוא שוה קודם משיכה שהוא מאבד ממון ממש ובין כשהוקר ממה שהיה שוה קודם משיכה שאינו הפסד ממש בעין אלא העברת הריוח, וכל זה אינו שוה: [[וכן אם מכר חפץ של הקדש וכו'.]] זה מפורש בקדושין פ''ק בברייתא: [[ואם הוקר החפץ וכו'.]] גם זה באותה ברייתא שם (דף כ''ט): [[ואין הגזבר חייב לקבל מי שפרע וכו'.]] פשוט הוא שאם היה הגזבר מקבל מי שפרע לא היה בו חזרה כמו שנתבאר במה שכתבתי למעלה ועוד שמשיכה לעולם אינה מחייבת מי שפרע אפילו בהדיוט אלא קונה לגמרי וכיון שהוקר משיכה לגבי הקדש אינה כלום שנאמר ונתן הכסף: 


! ג 
[[נכסי יתומים קטנים הרי הן כהקדש וכו'.]] מימרא פ' הנזקין (דף נ''ב) ובהלכות: [[כיצד יתומים שמכרו פירות וכו' הוקרו הפירות חוזרין.]] זה מבואר שם: [[הוזלו הפירות לא יהא וכו'.]] ג''ז שם: 


! ד 
[[ואם לקחו הדמים וכו'.]] שם יהבו להו זוזי ליתמי אפירי וכו': [[אבל אם הוזלו וכו'.]] מסקנא דרב אשי שם: 


! ה 
[[וכן יתומים וכו'.]] שם אמשיכו להו פירי ליתמי וכו': [[ואם הוזלו הפירות וכו' ואינן חוזרין.]] מסקנא דרב שישא שם: 


! ו 
[[נתנו הדמים ולא משכו והוזלו לא יהא וכו'.]] שם וזו ראיה לדין הנזכר למעלה בהקדש כיוצא בזה לפי שלשון הגמרא בתחלת סוגיא זו היא יתומים הרי הן כהקדש ובדין זה אמר יהיב זוזי דיתמי אפירי זול לא יהא כח הדיוט חמור מן ההקדש הרי שהזכירו בביאור הקדש. ומ''מ אין זה כלום שא''כ יקשה מה שאמרו שם יהבו להו זוזי ליתמי אפירי אייקור לא יהא כח הדיוט חמור מן ההקדש וכבר נתבאר למעלה שכיוצא בזה בהקדש אינו חוזר אלא ודאי מה שהזכירו כאן הקדש הוא על צד השאלה ולא בדוקא אלא מפני שהקדימו יתומים הרי הן כהקדש אחזו לשון זה ובמקומות אחרים ג''כ מוזכר לשון זה: [[הוקרו אם רצו לחזור בהם המוכרין.]] גם זה מסקנא דרב שישא שם: 


! ז 
[[בארבעה פרקים וכו'.]] דין זה משנה בחולין (דף פ''ג) באותו ואת בנו ומסקנא דגמרא הכי בשם ר''י ואיתא בהלכות שם: [[כיצד היה וכו'.]] שם משנה וגמרא: 

~ הלכות מכירה - פרק עשירי




! א 
[[מי שאנסוהו עד שמכר אפילו תלוהו וכו'.]] זה מוסכם בפסק הלכה פרק חזקת הבתים (דף מ''ז:) גבי תליוה וזבין הלכתא בכולהו הוו זביניה זביני וטעמא אמרינן התם אגב אונסא דזוזי גמר ומקני: [[אע''פ שלא לקח הדמים בפני עדים.]] בהשגות א''א טעה בזה בדברי הרב ז''ל וכו'. נראה שהר''א ז''ל סובר שדברי המחבר הם אפילו כשהמוכר אומר לא קבלתיו נאמן הלה כיון ששטרו בידו לומר נתתי. ואיני יודע היאך פשוט זה אצל הרב בשאר מכירות הנעשות שלא מחמת אונס שיהיה הלוקח נאמן תיכף לומר נתתי אפילו המוכר מכחישו שיעמיד דברי המחבר כאן בשנעשית באונס בשהמוכר כופר בקבלת המעות שהרי בעל העיטור בשם רבינו אפרים כתב דכל דתוך ג' על הלוקח להביא ראיה בכל גוונא. מ''מ נ''ל כדעת המחבר שהוא מדמה מכירה זו לשאר מכירות דעלמא ולא בעיא טפי מזו. ונראה שהוא מפרש ארצי ולא ארצי בעדים ושלא בעדים ואסיקנא דאפילו לא ארצי בעדים קנה והוא שמודה לו ולא אמרינן אגב אונסא קא מודי כל זמן שלא מסר מודעא כמו שיתבאר בפ' זה וזה עיקר. ואפשר שדעת הר''א ז''ל דבעינן שיראו העדים מנין המעות דאי לא מצי אמר אגב אונסא הודיתי וצ''ע. ומ''ש הר''א ז''ל טעה בזה בדברי הרב ז''ל הכוונה במה שכתב הרב אלפסי ז''ל בפרק הנזקין: [[לפיכך אם מסר מודעא וכו'.]] זה מפורש שם פ' חזקת בגמרא ובהלכות דכל היכא דאיכא תרתי ידיעת האונס לעדים ומסירת מודעא אפילו במכר לא קנה: 


! ב 
[[וכל מודעה שאין כתוב בה וכו'.]] מימרא דנהרדעי שם (דף מ') ובהלכות. וי''מ שאם באה מודעא לפנינו ואין כתוב בה ידענו שפלוני אנוס היה אע''פ שאינה מודעא לבטל המכר על פיה מ''מ אם יברר עתה המוכר שהיה אנוס באותה שעה מודעא זו מבטלת המכר וגם יש רשות לעדים לכתבה ויכתבו שהוא אנוס לפי דבריו ולכשיתברר זה אחר כן יתבטל המכר וזה דעת הרשב''א ז''ל: 


! ג 
[[בד''א במוכר או בעושה פשרה אבל במתנה וכו'.]] דין המכר ודין המתנה מפורשים שם ודימה הרב פשרה למכר ומחילה למתנה ועיקר: 


! ד 
[[אחד האונס חבירו וכו' ומעשה באחד וכו'.]] מ''ש בתחילה נלמד מאותו מעשה שהביא דכל שמפחידו בדבר שאפשר לו לעשות הוי אונס וכ''כ הרשב''א ז''ל בשם רבינו חננאל ז''ל דמהכא שמעינן הכי וכן עיקר והמעשה הזה הוא בגמ' (דף מ':) ובהלכות: [[לפיכך אם תבעו המשכיר וכו'.]] זה פשוט ונתכוון רבינו לומר שהמעשה הנזכר בגמרא כך היה שהעדים לא שמעו ההפחדה אלא שראו הכפירה ואח''כ מסר מודעא ומכר והכונה לו בזה שאם שמעו הפחדה לא היה כאן אונס שהרי לא היה אפשר לו למלוה לכפור שכבר שמעו עדים אלו שהודה שהוא ממושכן בידו כך שמעתי בכוונת רבינו ונכון הוא. וכבר כתבתי שאע''פ שעדי המודעא אינן יודעין האונס כיון שהוא מבררו אחר מכן המכר בטל כמו שנתבאר למעלה: 


! ה 
[[בד''א באונס שהוא חמסן וכו'.]] הלוקח באונס נקרא חמסן כל זמן שלא נתרצה המוכר אע''פ שנותן דמים כדאיתא בב''ק סוף הכונס (דף ס''ג): [[אבל הגוזל וכו'.]] כבר כתבתי בזה פ''ט מהלכות גזילה: 


! ו 
[[עדי המודעה יש להם וכו'.]] שם חזקת הבתים (דף מ''ח:) עובדא דטבי דחתם רבה בר בר חנה אמודעא ואאשקלתא פירוש מכירה: [[ואפילו אמר להם וכו'.]] זה פשוט ומתבאר שם: 


! ז 
[[וכן אם הודה וכו'.]] עשה הרב ז''ל כל היכא דמסר מודעא וידעינן באונסיה כדין הגזלן דאמרינן דאפילו הודה אינו חייב לחזור לו כלום כמו שנזכר פ''ט מהל' גזילה: [[אבל אם מנה הדמים בפניהם חייב להחזיר.]] זה פשוט ובודאי שאין המכר נגמר בכך וזה מוסכם: 


! ח 
[[העידו עליו עדי המכר שבטל וכו'.]] זה פשוט והוא מבואר בערכין ס''פ האומר משקלי עלי (דף כ''א:) דכי בטיל לה מודעא אבטולא לה אפילו בגט וכ''ש במכר וכן כתבו כל המפרשים ז''ל: [[ואם אמר לעדי המודעה היו יודעים וכו'.]] זו סברא נכונה וכן הסכימו המפרשים ז''ל וכתב הרשב''א ז''ל ואותן שכותבין בבטול כל מודעי ומודעי דמודעי עד סוף כל מודעי אינו כלום. ומ''מ כתב ומסתברא לי דתקנת הבטול דפוסל עדי המודעא ויאמר והריני פוסל כל עדים שיאמרו שמסרתי מודעא על מכר זה שהרי שם אותם לגבי נפשיה כעדים פסולין וכענין שאמרו בנאמנות עכ''ל וכן כתבו אחרים: x (עוד כתבו ותליוהו ויהיב אם הכירו באונסו מתנתו בטלה אע''פ שלא מסר מודעא דתליוה [וזבין] אמרו דאגב אונסי דזוזי גמר ומקני אבל תליוה ויהיב לא ומיהו אם קבל האחריות שלא מתוך האונס מתנתו מתנה וכדשמואל דאמר סקריקון עד שיכתוב את האחריות עכ''ל ולא נתבאר זה בדברי רבינו): 

~ הלכות מכירה - פרק אחד עשר




! א 
[[המקנה בין קרקע בין מטלטלין וכו'.]] זה פשוט בכמה מקומות. [[ומ''ש דוקא אפשר לקיימן.]] מפורש פרק השוכר את הפועלים (דף צ''ד) במשנה ובגמרא: 


! ב 
[[בד''א בשקנה בדרך מן הדרכים שקונין בהם וכו' אע''פ שנתקיים התנאי לא קנה.]] דע שזה שכתב המחבר שאין דין אסמכתא במה שמוחזק מעתה ביד הקונה הוא כדעת קצת המפרשים שהסכימו בכך. והרבה חולקים בזה ועיקר ראייתם מאותה דאיזהו נשך (דף ס''ו) הלוהו על שדהו ואמר לו אם אי אתה נותן לי מכאן ועד שלש שנים הרי היא שלי הרי היא שלו ואוקימנא לה בגמרא אליבא דמ''ד אסמכתא לא קניא דדוקא בדאמר ליה מעכשיו הא לאו הכי לא קני. והלוהו על שדהו דהעמידו בשעת הלואתו ולוקח אוכל פירות משמע כך כתב הרשב''א ז''ל בהזהב. ואין זו ראיה גמורה דמאן לימא לן דהכי הוא. ועוד דאפילו תמצא לומר דהכי הוא נ''ל שאין מכאן ראיה דע''כ לא אמרינן דאין דין אסמכתא במה שביד הקונה אלא בשהחזיקו המקנה על דעת לקנות הדבר אם יתקיים התנאי שזה קניין חזק ואין זה דין אסמכתא אבל בהלוהו על שדהו בעל השדה לא החזיקו בדבר אם לא יתקיים מה שאמר שהרי הוא מוחזק כבר מחמת מעותיו שהלוהו ונמצא שלא נוסף בו דבר מחמת מה שהוא נודר לו. והרמב''ן ז''ל כתב פ' הזהב בדחיית ראיה זו לאו מילתא היא דהתם מוכר אוכל פירות. אבל מ''מ הוא ז''ל הורה הדין מכח התוספתא כדברי האומרים דאפילו במה שבידו שייך דין אסמכתא אלא שבמלוה על המשכון מטלטלין ואמר לו אם לא נתתי לך מכאן ועד יום פלוני הרי הוא שלך כתב שהרי הוא שלו. וכן הוא מפורש בתוספתא מ''מ מחלוקת המפרשים ז''ל תלוי בדין הערבון שיתבאר למטה: 


! ג 
[[כיצד המוכר בית לחבירו וכו' ה''ז קנה.]] נראה סיוע לזה ממה שאמרו למטה דבמעכשיו קנה אפילו שאינו מוחזק בבית או בשדה אלא שקנו מידו במעכשיו ואם כן כשהוא מחזיקו מעתה למה לא יועיל יותר משאמר לו מעכשיו והלא חזקה זו מעכשיו הוא מחזיק בו: [[אבל אם התנה ואמר לו אם תלך וכו' לא קנה.]] בזה חילק הרמב''ן ז''ל ואומר בהלכות נדרים דכל היכא דתנאה לא הוי במלתא דעביד לה מקנה לאו אסמכתא היא דכיון שתלה תנאו בדעת הקונה ולא ידע אי עביד לה או לא לאו אסמכתא היא דגמר ומקנה, ודעת המחבר כדעת רבו אבן מיג''ש ז''ל פרק מי שמת: 


! ד 
[[לפיכך הנותן ערבון וכו'.]] ברייתא פרק הזהב (דף מ''ח:) זה לשונה הנותן ערבון לחבירו וא''ל אם אני חוזר בי (הרי) ערבוני מחול לך והלה אומר לו אם אני חוזר בי אכפול ערבונך נתקיימו התנאים דברי ר' יוסי ר' יוסי לטעמיה דאמר אסמכתא קניא ר' יהודה אמר דיו שיקנה כנגד ערבונו ע''כ שם (דף ע''ו:) ובהשוכר את האומנין איתא ובהלכות. והוא ז''ל מפרש דע''כ לא נחלק ר' יהודה אלא באומר אכפול לך ערבונך אבל במחול לך ד''ה קנה. ולשון דיו שיקנה ערבונו מסייע לזה דמשמע דלא פליג ר''י אלא כשהמוכר חוזר בו בדוקא. ובהשגות א''א אין הכל מודים בזה כו'. והר''א ז''ל מפרשה כדברי יתר המפרשים דאפילו במחול לך פליגי, ומ''ש הר''א אבל אם יאמר לו המוכר הוא כשאמר כן בשעת נתינה: 


! ה 
[[וכן מי שפרע מקצת חובו וכו'.]] זו משנה פרק גט פשוט (דף קס''ח) וקי''ל כר''י דאמר הכין ודלא כרבי יוסי כדאיפסיקא הלכתא בגמרא והטעם לפי שהוא תלה הדבר בחזרת השטר ואינה ביד המלוה אלא ביד השליש. ואפשר לדעת המחבר שאם השטר ביד המלוה ואמר לו אם לא פרעתיך הנשאר מכאן ועד יום פלוני גבה כולו ומה שנתתי מחול לך ה''ז גובה כיון שהשטר והמעות בידו וזהו ששנאוה במשליש דוקא: 


! ו 
[[וכן כל התנאין וכו'.]] זה מאמר כולל ונלמד מהסוגיא דאיזהו נשך (דף ס''ז:) ממימרא דרבא דאמר כל דאי לא קני: 


! ז 
[[כל האומר קנה מעכשיו וכו'.]] זה מבואר שם באותה שהבאתי למעלה בדאמר ליה מעכשיו: 


! ח 
[[מי שמכר חצירו וכו' כדי לילך למקום פלוני או מפני המטר וכו'.]] דין ההליכה מפורש פ' האיש מקדש (מ''ט:) בעובדא דההוא גברא [דזבין לנכסיה] , ודבר המטר בכתובות פרק אלמנה ניזונת (דף צ''ז) בההוא בצורתא: [[לפיכך אם ירד וכו'. או נמנע הדרך.]] זהו דאתייליד אונסא באורחא דפ' האיש מקדש: [[או שלא נסתייע לו לעלות.]] זה נלמד שם מההוא דקדושין (דף נ') ולא איתדר ודוקא כשהמונעים אינם מחמת רצונו אבל לא היה שם מונע אלא שהוא אינו רוצה לעשות קנה הלה שאין זה כדין תנאי גמור כמי שאמר שדי מכורה לך אם אעלה לארץ ישראל או אלך למקום פלוני שאם אינו רוצה לעלות או לילך שהמכר בטל דהכא דוקא בשיש מונע ולזה נתכוון המחבר: 


! ט 
[[אבל המוכר סתם וכו' אע''פ שמראין הדברים.]] שם פ' האיש מקדש (דף מ''ט) ומבואר בהלכות פ' אלמנה ניזונת בכתובות (דף צ''ז) וביארו המפרשים ז''ל שאע''פ שקודם מכירה אמר שהוא רוצה למכור על דעת לעשות כך וכך כיון דבשעת מכירה לא אמר אינו חוזר וזה דעת המחבר ז''ל שכתב למעלה בשעת מכירה וכתב הרשב''א ז''ל דכל היכא דאין המכר קיים אין לוקח אוכל פירות עד שיגמר המכר שלא יוכל לחזור בו מוכר והוה ליה כאותה שנתבארה למטה מכר לו קרקע והתנה המוכר וכו' ואף כאן סתמו כפירושו אלא שכאן משלשין את הפירות כיון שיש זמן ידוע לדבריו: 


! י 
[[מי שהקנה לחבירו והתנה וכו'.]] זה פשוט דכל תנאי שבממון תנאו קיים ונלמד מהסוגיא שאמרו פ' המגרש (דף פ''ד) ה''ז גיטיך ע''מ שתנשאי לפלוני הרי זו לא תנשא לו ואמרינן מ''ט גזירה שמא יאמרו נשיהן נותנין במתנה (זה לזה) וגבי דיני ממונות ליכא למיחש להך גזרה וכיוצא בזה בהשותפין בנדרים (דף מ''ח). וכמה מקומות כיוצא בזה: [[וכן המוכר או הלוקח וכו'.]] ג''ז פשוט ומבואר פ' איזהו נשך כמה שיתבאר למטה: 


! יא 
[[מכר קרקע לחבירו והתנה וכו'.]] מימרא פ' אי זהו נשך (דף ס''ה:) ובהלכות והטעם שפירות של מוכר לפי שאנו חוששין שמא המוכר יביא המעות ונמצא שאכל לוקח שכר מעותיו לפיכך פירות של מוכר: [[מכר לו סתם ואמר לו הלוקח מדעתו וכו'.]] גם זה באותה ברייתא שם וזה לשונה שם (דף ס''ה:) כפי מה שבאה בהלכות מכר לו בית מכר לו שדה וא''ל לכשיהיו לי מעות תחזירם לי אסור לכשיהיו לך אחזירם לך מותר (ובגמרא) מ''ש רישא ומאי שנא סיפא אמר רבא [רישא דלא א''ל מדעתיה] סיפא דא''ל מדעתיה ודברי המחברים בה מבוארים: 


! יב 
[[מעשה באשה ששלחה ראובן לקנות לה חצר משמעון וכו'.]] מבואר שם (דף ס''ז) מעשה זו ובהלכות: 


! יג 
[[אסמכתא שקנו מידו עליה בב''ד חשוב וכו'.]] דין זה פשוט הוא ומבואר בגמרא בפ' ד' נדרים (דף כ''ז:) ומ''מ קצת מן המפרשים תמהו ואמרו למה לנו ב''ד חשוב תיפוק לי דכל קניין הוא במעכשיו וכדמוכח פ' השותפין בנדרים (דף מ''ח:) ואי לא אינו קונה דה''ל כאומר משוך פרה זו דלא קנה אלא לאחר ל' יום שנתבאר פ''ב שאינו קונה וא''כ אחר שכל קניין הוא במעכשיו כבר נתבאר למעלה שאין דין אסמכתא במעכשיו וא''כ למה לי ב''ד חשוב. והעולה להם הוא שלא הצריכו ב''ד חשוב אלא במתפיס זכויותיו וכגון זה אינו מקנה אותן מדעתו אלא שהם קובעים לו זמן וכדי לכפותו דלא לשתמיט קונין מידו ובעינן ב''ד חשוב דהוי כעין הפקעת ממון וזהו שב''ד מכניסין עצמן בזה ולא יעשו כן בשאר עניינים. ומ''מ אפילו לא תהיה הקושיא קושיא ונאמר דקניין הוי בלא מעכשיו וכ''נ בדעת המחבר כמו שיתבאר מדבריו דדין אסמכתא שייך אפילו בקניין עם כל זה ודאי כך מוסכם מן הגאון וכן בהלכות שאין הדין אלא במתפיס זכיותיו בלחוד וזה לשונו בהלכות שם וקאמר גאון דהאי פיסקא ליתיה אלא במתפיס זכוותיה בלחוד ומסתברא כוותיה ע''כ שם פרק גט פשוט. וזה דעת הרשב''א ז''ל דבשאר דברים שאין מטכסיסי הדין x אין ב''ד חשוב מעלה ומוריד בהן. וב''ד חשוב פירש הרשב''א ז''ל אע''פ שאין סמוך אלא חשוב להפקיע ממון כגון מומחה לרבים: 


! טו 
[[המחייב עצמו בממון לאחר וכו'.]] בכתובות [פרק הנושא] (דף ק''א:) כמו שיתבאר: [[כיצד האומר לעדים הוו עלי עדים וכו'.]] גרסינן בהנושא בכתובות אתמר האומר לחבירו חייב אני לך מנה ר' יוחנן אמר חייב ור''ל אמר פטור והקשו ה''ד אי דאמר ליה אתם עדי מאי טעמא דר''ל דקא פטר ואי דלא אמר להו אתם עדי מאי טעמא דר' יוחנן דקא מחייב ותירץ (לא) לעולם דלא אמר להו אתם עדי והכא במאי עסקינן (כגון) שאמר ליה חייב אני לך מנה בשטר ר''י אמר חייב אלימא מלתא דשטרא וכמאן דאמר להו אתם עדי דמי ור''ל אמר פטור לא אלימא מילתא דשטרא זה לשון הגמ'. וזה פירוש המחבר לפי הנראה האומר חייב אני לך וכו' פירוש שבא להתחייב בלא הלואה דאי בהלוואה ויהיה מחלוקתן בכופר אחר שהודה לו החוב היה לו לומר ואח''כ כפר שזהו עיקר המחלוקת אלא פשוט הוא שבבא להתחייב בלא הלואה הוא. והקשו אי דאמר להו אתם עדי מאי טעמא דר''ל פירוש פשיטא להו לבעלי הגמרא דכי היכי דאתם עדים מהני בהודאה ה''נ מהני בבא להתחייב. עוד הקשו אי דלא אמר להו אתם עדי מאי טעמא דר' יוחנן דמחייב דזה לאו כלום כיון דלא אמר אתם עדי ובהודאה נמי יכול לומר משטה הייתי בך ותירצו הב''ע כגון דאמר אני חייב לך בשטר בבא להתחייב הוא כדאמרן ואומר בפני עדים הריני חייב לזה בשטר מנה וכיון שהזכיר מלת שטר הרי זה כמי שבא להתחייב ואמר אתם עדי וזה לדעת ר' יוחנן. וממילא דאם כתב לו בשטר הריני חייב לך מנה ואע''פ שאין שם עדים בשטר ה''ז קנה וכל שכן הוא וזהו שכתב המחבר או שכתב לו שטר וכו' ומ''מ אין זה אלא במסרו לו בעדים וכמ''ד עדי מסירה קונים. א''נ כגון שהיה השטר בכתב ידי המתחייב ונתנו בינו לבינו ולגבות מנכסים בני חורין כמו שיתבאר בהלכות מלוה ולוה. אבל אם היה כתב ידי אחר ונתנו בינו לבינו ודאי לאו כלום הוא דלא עדיף זה המתחייב מלוה ממש. זו שיטת המחבר. אבל הרמב''ן והרשב''א ז''ל חלקו עליו ופירשו דרישא לאו במי שבא להתחייב בלא כלום היא. והכי פירושו קס''ד מעיקרא דפליגי במי שמודה שהוא חייב מחמת הלואה או מחמת טענה אחרת. וזהו שהקשה להדיא דאי אמר להו אתם עדי מ''ט דר''ל דפטר והלא נתברר פ' זה בורר שאינו יכול לחזור ולכפור. ואי דלא אמר להו מאי טעמא דר' יוחנן שהרי יכול לומר משטה אני בך כדאיתא התם. אבל במחייב עצמו בלא כלום לא היו מקשים מ''ט דר''ל ואדרבה היו תמהים על ר' יוחנן היאך מתחייב זה בדברים אפילו באתם עדי בלא קניין ובלא שטר בשום צד והביאו ז''ל ראיות לדין זה שאין אדם מתחייב בדברים אפילו באתם עדי בלא קניין ובלא שטר. ותירצו כגון דאמר חייב אני לך בשטר פירוש שאם כתב לו שטר ולאו במודה שהוא חייב מחמת הלואה כדס''ד עד השתא אלא שהוא מתחייב בלא כלום וכותב לו שטר חיוב על מנה ושטר זה כשאר שטרי חוב ופירשו כמאן דא''ל אתם עדי דמי כמאן דהודה שהוא חייב לו כבר ואמר אתם עדי כן הוא דינו של זה המתחייב בלא כלום בשטר. זו היא שיטתם ושיטת קצת מפרשים ז''ל ולפי שיטה זו אין שום צד שיהיה חייב אלא בשכתב לו שטר ונמצא שהן חלוקין על המחבר בב' חלקים מג' שכתב. ובאמת שאין לשון הגמרא נאות לפירושם ז''ל וכן כתב הרשב''א ז''ל עצמו. ודעת ההלכות נראה כדעת המחבר אע''פ שהרמב''ן ז''ל דחק לפרשה כפי שיטתו: 


! טז 
[[חייב עצמו בדבר שאינו קצוב וכו' וכן הורו רבותי.]] בהשגות א''א רבותיו הורו ולא ידעתי מאין הורו שהרי בגמרא (דף ק''ב) הקשו מאותה משנה לר''ל וסייעו לר' יוחנן והיו סבורין שאינם כשטרי פסיקאתא וריש לקיש הוא שמעמיד אותה בכך וכשתעיין יפה הכל דרך אחד ע''כ. ובאמת דהכי סוגיא דגמרא דמתניתין דהנושא אקשינן לריש לקיש דאמר פטור ומכל מקום אין זו ראיה שלא היה מקשה גם כן לר' יוחנן אחר שהוא דבר שאינו קצוב ולימא ריש לקיש ולטעמיך דבר שאינו קצוב היא אלא מאי אית לך למימר בשטרי פסיקאתא שהרי בכמה מקומות יכול להקשות ולטעמיך ואינו מקשה אבל לדין המחבר ורבותיו איני יודע ראיה, ודעת הרמב''ן והרשב''א ז''ל בתשובותיהם כדברי הר''א: 


! יח 
[[כשהיו חכמי ספרד וכו' קונין מזה וכו'.]] מכאן אתה למד שדעת המחבר ודעת החכמים ההם דאפילו בקניין יש דין אסמכתא ולפיכך היה התנאי במחול לך וכמו שנתבאר בראש הפרק שאין אסמכתא במחול לך ודרך ישרה היתה לדעת רוב השיטות: 

~ הלכות מכירה - פרק שנים עשר




! א 
[[אסור למוכר או לקונה להונות את וכו'.]] זו ברייתא פרק הזהב (בבא מציעא דף נ''א) (ובתורת כהנים פרשת בהר פ''ד) באונאת ממון הכתוב מדבר ובהלכות: [[ואע''פ שהוא עובר בל''ת וכו'.]] זה נתבאר במכות פ' אלו הן הלוקין (דף ט''ז) דכל דמשלם אינו לוקה וה''ז כגזל ואבדה וכגנבה: 


! ב 
[[כמה תהיה אונאה ויהיה חייב וכו'.]] כתב המחבר ד' צדדין שנים מהם מוסכמים בגמרא והם שוה שש בחמש ושוה שש בשבע אבל שוה חמש בשש או שבע בשש מחלוקת שמואל ורב כהנא שם בהזהב (דף נ' נ''א) ופסק כשמואל דתניא כוותיה וכן כתב בהלכות: 


! ג 
[[היתה האונאה פחות מזה בכל שהוא כגון שוה ששים דינר בנ' ופרוטה.]] זה נמצא בספרי הרב ז''ל ואני תמה בזה אחר שהוא פסק דשוה ז' בו' היא אונאה ובודאי שכן הוא היאך פסק דשוה ס' בנ' ופרוטה הויא מחילה והלא נתאנה יותר מוכר בזה משאם מכר שוה ז' בו' שהרי כשתעשה ז' חלקים מס' יהיה החלק ח' וחצי ועוד וחמשים ופרוטה אינם ו' חלקים מס' ואנו בפירוש שנינו בגמרא ובהלכות דאליבא דשמואל כי אמרינן מחילה דוקא היכא דליכא שתות לא שתות מקח ולא שתות מעות היכי דמי כגון דזבין שוה תמניא בז' או שוה ז' בתמניא זה לשון הגמרא והתם נמי אמרינן וביטול מקח היכי דמי כגון דזבין שוה ה' בד' או שוה ד' בה' וכל היכא דאיכא שתות מצד אחד אונאה היא פירוש מצד אחד או מן שווי המקח או מן המעות. והעולה מזה הוא דכל היכא שהאונאה היא משוה שש בחמש עד שוה ז' בו' הויא אונאה למוכר וכן היכא שהיא משוה ה' בו' עד שוה ו' בז' הויא אונאה ללוקח פחות מכל הצדדין הויא מחילה יותר על כל הצדדין בטל מקח וזה נ''ל מוכרח משם. ואולי דעת המחבר שכיון שבשוה ששים בחמשים ופרוטה החשבון גדור לששה חלקים ר''ל שעשרה שהוא חשבון גדור כלומר שאין בו שבר הוא חלק ו' מששים אף על פי שנתאנה יותר מאונאת שוה שבע בשש אין אנו הולכין אלא אחר חשבון השתות והרי זה פחות משתות והויא מחילה ועל דרך האמת שאין זה כדאי והדבר צריך עיון והעיקר שראוי להיות לשונו שוה ע' בס' ופרוטה ומה שנמצא בספריו טעות סופר: 


! ד 
[[היתה האונאה יתירה על שתות וכו'.]] זה פשוט שם דכיון שהאונאה היא יתר מו' בה' או ה' בו' בטל מקח. ומכל מקום הרמב''ן והרשב''א ז''ל הסכימו שאם היתה האונאה בכדי שאין הדעת נוטה שהיא מחילה דה''ל כאומר חפץ זה אני יודע שאינו שוה אלא מנה הרי לך בו מאתים שנתבאר פרק י''ג שאין בו אונאה ועיקר דבר זה בפ' המוכר את הספינה (דף פ''ג פ''ד) ויתבאר פרק כ''ד: [[אבל המאנה אותו אינו יכול וכו'.]] זה מפורש שם (דף נ''א) במשנה מי שהוטל עליו ידו על העליונה וכן הוא בגמרא אלא שמשנה זו דלא כהלכתא דאתיא דלא כר' נתן דגמרא דאמר שתות קנה ומחזיר אונאה ורבא פסק כרבי נתן ומשנתנו בשתות הוא. ואפשר שדעת המחבר כדעת קצת הראשונים שאמרו שאין המאנה יכול לחזור בו אלא כשהמתאנה תובע האונאה וזהו בבטול מקח. וכשכתב אם רצה זה וקבל הוא בשאינו תובע האונאה אבל אם הוא רוצה להיות המקח קיים ושיחזרו לו האונאה לאו כל כמיניה: [[אין המאנה חייב להחזיר וכו'.]] פסק כרב כהנא דאמר אין אונאה לפרוטות וכן בהלכות. ופירוש המימרא לדעתו שאין אונאה בשוה פרוטה אלא כשהיא יתר על פרוטה וסתם משנה כרב כהנא דלא תני האונאה פרוטה אף כל גב דברייתא דוכי תמכרו כלוי דפליג דקיימא לן כסתם משנה. ופירושים אחרים יש כאן באין אונאה לפרוטות וזה נראה לדעתו ז''ל: 


! ה 
[[עד מתי יהיה יכול לחזור בו וכו'.]] שיעור זה מפורש בברייתא ובפסק הלכה כרבא: [[ואם שהה יותר מזה אפילו לקח שוה וכו'.]] באותה מימרא דרבא: 


! ו 
[[במה דברים אמורים בלוקח אבל המוכר חוזר וכו'.]] מימרא דר''נ שם (דף נ':) אבל המוכר לעולם חוזר. ואמרו בהלכות דטעמא מפני שאין מקחו בידו שיוכל להראותו כמו שכתב המחבר ומכאן יצא להם דאי איתרמי ליה זבינתא כזבינתיה וידע דטעה ולא קא הדר ביה שוב אינו יכול לתבוע וכן מפורש בהלכות, ועוד הוסיף המחבר מ''ש בדבר שאין במינו שינוי והוא נגרר אחר הטעם הכתוב למעלה וכתב עליו הרמב''ן ז''ל וגם זה אמת עכ''ל. אבל הרשב''א ז''ל חולק בדבר ואומר דמוכר בכל גוונא לעולם חוזר כדי שלא תחלוק בשיעורין: [[לפיכך אם היה וכו':]] 


! ז 
[[וכן אם נודע וכו'.]] כבר ביארתי זה: 


! ח 
[[כשם שהונייה להדיוט כך הונייה וכו'.]] משנה (דף נ''א) דלא כר' יהודה והיא בהלכות: [[וכשם שהונייה בפירות ובבהמה וכו' כך יש דין הונאה במטבע.]] מ''ש שיש הונאה לבהמה הוא דלא כר' יהודה במשנה וכ''פ רבינו האי וזה דעת ההלכות אבל דין המטבע מוסכם במשנה: 


! ט 
[[כיצד הרי שהיה דינר של זהב בכ''ד דינרין וצרפה בכ''ח זהו שוה שש בשבע.]] או בכ' זהו שוה שש בחמש. וכבר נתבאר בגמרא ובמשנה (דף נ''א:): [[היתה יתר על זה בטל הצירוף וכו'.]] פירוש שנתן הסלע בי''ט או בכ''ט בטל הצירוף, פחות מכאן פירוש כגון שנתן הסלע בכ''א או בכ''ז אבל אם נתן הסלע בעשרים ופרוטה אין זו מחילה שעדיין נתאנה יותר מאונאת ז' בו'. זה נראה [בדעתו ז''ל] וכבר נתבאר למעלה הענין בארוכה וצ''ע: 


! י 
[[וכן אם היתה הסלע חסרה שתות והיו מוציאין הסלעים במנין ולא במשקל מחזיר האונאה.]] פירוש שאם היו מוציאין במשקל אפילו בכל שהוא חוזר כמו שיתבאר פט''ו ודין השתות הוא במחלוקת במשנה (דף נ''א:) בענין הסלע ר''מ אומר חלק מכ''ד ר' יהודה אומר חלק מי''ב ור''ש אומר שתות ופסק כר''ש כדאיתא בהלכות. ובהלכות גורסין אמר רבא מאן תנא טלית ר''ש היא ומתוך כך פסקו כר''ש. ויש חולקין וגורסין רבה ופסקו כר' יהודה בסלע ואינו דומה לאונאת שאר דברים כדפירש אביי התם וכן דעת הרמב''ן ז''ל: 


! יא 
[[עד מתי יש לו להחזיר הדינר או וכו'.]] משנה שם, וטעם עד ערבי שבתות בכפרים אמרו בגמ' (דף נ''ב:) בכפרים דליכא שולחני עד ערבי שבתות דסלקין לשוקא ופירש''י ז''ל לקנות צורך סעודת שבת: [[וה''ה למוכר ספרים אבנים טובות וכו'.]] זה הוציא הרב מהטענה הנזכרת גבי סלע דאמרינן בגמרא טלית כל איניש קים ליה בגויה סלע דלאו כל איניש קים ליה בגויה אלא שולחני וכו' וכיון שכן ה''ה לכל כיוצא בסלע שאין הכל בקיאין בהם ואינו דומה לסלע בכפרים שאמרו עד ערבי שבתות לפי שהסלע עשוי להחליפו בערבי שבתות: [[לפיכך אם לא היה מכיר וכו'.]] זה ג''כ סברא נכונה: 


! יב 
[[הנותן סלע חסרה לחבירו וכו' אם היה מכירה לאחר י''ב חדש וכו' אא''כ קבלה ממנו במידת חסידות ע''כ בספרי רבינו.]] ולפי הנ''ל בגמ' בין שהסלע חסרה כל כך שאינו יכול להוציאו אפילו ע''י הדחק בין שיכול להוציאה ע''י הדחק אחר הזמן הנזכר בגמ' ונתבאר למעלה אינו חייב זה להחליפה מן הדין. אבל מלשון המחבר נראה שדעתו שהמשנה היא דוקא ביכול להוציאה אבל באינו יכול להוציאה אף ע''י הדחק שהיא חסירה כל כך חייב להחליפה וביכול להוציאה אינו חייב אא''כ במדת חסידות וצ''ע: 


! יג 
[[המוכר לחבירו שוה ארבע בחמש שהרי המקח בטל כמו שביארנו וכו' עד שהוקר לוקח יכול לחזור בו ולא מוכר שהרי הלוקח אומר לו וכו'.]] זה נלמד ממימרא דרב חסדא שבפרק המוכר את הספינה (בבא בתרא דף פ''ג:) ואף על גב דרב חסדא אמר בהונאת שתות דס''ל כמתני' דמי שהוטל עליו וכו' ואנן קי''ל שתות קנה ומחזיר אונאה ואין אחד מהם יכול לחזור בו מכל מקום נפקא לן מההיא מימרא לבטול מקח לדידן כדאיתא בהלכות שם בארוכה וכבר ביארתי למעלה לדעת המחבר דבבטול מקח אין המאנה יכול לחזור בו כל זמן שהמתאנה אינו תובע אונאתו והוא הדין כאן שה''ז אינו תובע אונאתו ורוצה הוא במקחו ולפיכך אין המאנה יכול לחזור בו. ולמדנו מכאן שאע''פ שבשנוי השער חזרה האונאה על המאנה אינו יכול לחזור בו: 


! יד 
[[וכן המוכר שמכר שוה חמשה בארבעה וכו'.]] כבר נתבאר זה שם בהלכות: 


! טו 
[[המוכר שוה חמש בשש וכו'. וכן מכר שוה שש בחמש והוזלו.]] פירוש אין כאן זמן לפי שמוכר לעולם חוזר: [[הרי הלוקח חייב להחזיר וכו'.]] כבר כתבתי שמימרא דרב חסדא על כיוצא בזה שהיא אונאת שתות ואמר ר''ח בשוה חמש בשש והוקר שהלוקח יכול לחזור בו ולא מוכר ופירש הרמב''ן ז''ל ותובע אונאתו הלוקח ואין מוכר יכול לחזור. ואנן קי''ל שאין אחד יכול לחזור והמכר קיים. וכ''ש שכל אחד תובע אונאתו ופשוט הוא זה כפי מה שנתבאר: 

~ הלכות מכירה - פרק שלשה עשר




! א 
[[המחליף כלים בכלים וכו' אבל המחליף פירות בפירות וכו' יש להם אונאה.]] בהשגות א''א לא ידענא מנין לו וכו'. והרמב''ן ז''ל כתב בפ' זה ז''ל חליפין ומקפיד עליהן מאי אע''ג דאסקי דחליפין נינהו נ''ל שיש לו אונאה וכי אמרינן דאין אונאה לחליפין בחליפין שאינו מקפיד עליהן אבל במקפיד יש לו אונאה וכן אני אומר במחליף כלי בכלי וראה אותו שיש לו אונאה ולא אמרו אין לו אלא במי שניכר שאינו מקפיד כגון מכור לי באלו אבל בכל חליפין דעלמא יש לו אונאה. ויש מי שחולק ואומר לעולם אין אונאה לחליפין עכ''ל. ודעת המחבר נ''ל שהוא מפרש הירושלמי ביש בו אונאה אבל באין בו אונאה אפילו פירות בפירות קנה דחליפין כי הנך אפילו בפירות נינהו כמ''ש בפ''ה. ואע''פ שהירושלמי בפשוט אינו כשיש בו אונאה אפשר דאנן דקי''ל לפי סברתו דחליפין כי הנך דאיתנהו אפילו בפירות לענין אונאה יש חילוק בין כלים לפירות כמו שהיו מחלקין בירושלמי לענין קנייה. והטעם שכלי מתקיים יותר מפירות. ומתוך דבריו אתה למד דבכלים אפילו מקפיד אין לו אונאה שהרי הזכיר בפירות שומא וזהו שמקפיד עליהם ונראה שכיוצא בזה בכלים אין לו אונאה: 


! ב 
[[הלוקח בדמים אכסרה וכו'.]] נתבאר מלה זו פ''ה. והדין מחלוקת פ' הזהב (דף מ''ו מ''ז) ופסק כפסק ההלכות דיש לו אונאה: [[בעל הבית שמכר כלי תשמישו אין לו אונאה וכו'.]] פירוש דוקא כלי תשמישו דיקרי ליה אבל סחורה וכל דבר העשוי למכור יש לו אונאה כדאיתא בגמרא. וכתבו המפרשי' ז''ל דוקא כשנתאנה הלוקח בין שתות בין ביותר מכאן אז אין הלוקח יכול לתבוע אונאה אבל אם נתאנה מוכר הרי הוא כשאר מוכרין דעלמא ולזה נתכוון המחבר שכתב שאילולא הרבו לו הדמים וכו' ואין זה הטעם אלא כשנתאנה הלוקח: 


! ג 
[[האומר לחבירו ע''מ שאין וכו'. בד''א בסתם שאינו יודע וכו'.]] הדין הזה הוא מחלוקת בגמרא (דף נ''א:) אבל כך העלה רבא שם הא בסתם הא במפרש תניא כוותיה בד''א בסתם אבל במפרש וכו' ואיתא בהלכות. ותפש המחבר לשון הברייתא האמורה שם ואע''פ שאומרין קצת המפרשים שאינה בדוקא וזה עיקר. [[ומ''ש ואצ''ל אם א''ל ע''מ שאין בו אונאה וכו'.]] כלומר שלא אמר אין לך עלי אלא אין בו שאינו כלום: 


! ד 
[[כיצד מוכר שאמר ללוקח וכו'.]] לשון הברייתא שם: [[וכן לוקח וכו'.]] באותה ברייתא שם: 


! ה 
[[הנושא ונותן באמונה וכו'.]] שם ברייתא בהזהב ובהלכות: [[כיצד חפץ זה בכך וכך לקחתיו וכו'.]] כך פר''ח נושא ונותן באמונה במביא סחורתו ומצאו חבירו הרוצה ללקחו ונתרצו לתת לו סך ידוע מריוח והלה אומר בכמה קני וכן הוא האמת אין לו אונאה לפי שלא סמך משעה ראשונה על השוויא אלא על הדמים שלקח זה: 


! ו 
[[הנושא והנותן וכו'.]] כאותה ברייתא שם וזו היא הכוונה הרי שלקח י' כורים חטים כור בדינר ה' מהם יפים וה' מהם רעים ובא חבירו ואמר אני רוצה ה' כורים של חטים ואתן לך מעה ריוח לכל כור לא יתן לו הה' כורים הרעים ויאמר הרי לקחתים בדינר ואינו משקר לו כלום ואחר כך ימכור היפה בשווי אלא נותן לו מן הטובים ומן הרעים לפי שלא לקח הוא הרעים אלא מפני היפים וכן פר''ח ז''ל: [[ויש לו להעלות וכו'.]] באותה ברייתא שם, ופי' שמלבד סך המקח אמר כך וכך הוצאתי ומחשב הכל כמה עולה: 


! ז 
[[העכו''ם אין לו הונייה שנאמר איש את אחיו.]] מפורש בבכורות (דף י''ג) בסוגיא בפ' הלוקח עובר פרתו של עכו''ם: [[ועכו''ם שהונה וכו'.]] יצא לו ממאי דאמרי' התם ואיתא בעבודה זרה פרק השוכר (דף ע''א) דבבטול מקח יחזיר העכו''ם וה''ה לאונאה: 


! ח 
[[אלו דברים שאין להם אונאה וכו'.]] משנה פרק הזהב (ב''מ דף נ''ז). [[ומה שכתב אפילו שוה אלף בדינר או שוה דינר באלף אין בהם אונאה.]] הוא כפי מסקנת ההלכות שם לפי שיש מן הגאונים ז''ל מי שהיה אומר בקרקעות יש להם בטול מקח כשמכר על חד תרין אבל כך העלו בהלכות דבשום צד אין בהם אונאה והביאו ראיות לזה: [[שנאמר או קנה מיד עמיתך וכו'.]] מדרש זה הוא בברייתא שם בהזהב: 


! ט 
[[בד''א במוכר נכסי עצמו אבל השליח וכו'.]] בקדושין פרק האיש מקדש (דף מ''ב:) אבל שליח מצי א''ל לתקוני שדרתיך ולא לעוותי ובפרק אלמנה ניזונית (דף ק') אמרו שליח כאלמנה ובכל שהוא מכרה בטל וכן פסקו בהלכות ורוב המפרשים פירשוה בשליח בית דין כ''ש בשאר שלוחין: [[ונראה לי שכן הדין באפוטרופוסים וכו'.]] לפי מה שפירשו דשליח בית דין הרי הוא כאלמנה אפוטרופוס שמינוהו בית דין הרי הוא כשלוחה ויהיה זה פשוט. אבל אפי' את''ל דההוא שליח אינו כשליח בית דין סברא הוא שאין כח אפוטרופוס יפה מכח השליח. וזה דעת הרמב''ן ז''ל בקדושין פרק האיש מקדש: 


! י 
[[ב''ד שמכרו נכסי יתומים וכו'.]] שנינו בכתובות (דף צ''ט) פרק אלמנה ניזונית שום היתומים שפחתו שתות או שהותירו שתות מכרן בטל וקי''ל הכי אע''ג דרשב''ג פליג עלה כבר פסק רב נחמן (שם ק') כחכמים וכן בהלכות. [[ומ''ש ואם רצו שלא לבטל וכו'.]] לא ידעתי זה מבואר אבל נראה שסברא הוא שהרי בשאר מקומות יפו כח היתומים כמו שנתבאר פרק ט''ו ואיך יגרע כחן בכאן: 


! יא 
[[נראה לי שב''ד שמכרו קרקע וכו'.]] בהשגות א''א לפי ענין דבריו הלוקח אינו יכול לחזור וכו'. וז''ל הרמב''ן ז''ל באותה משנה הא דתנן שום היתומים שפחתו שתות או שהותירו שתות מכרן בטל ודאי בקרקעות הוא ואם פחתו הדין נותן לחזור אבל אם הותירו ונתאנה לוקח למה חוזר לא יהא כח הדיוט חמור מכח ב''ד. ונ''ל דשום ששנינו כאן שהורידוהו לבעל חוב בשומא שב''ד תחלה יורדין לשום ומכריזים שמא ימצאו יותר משומן אם לא מצאו אלא כדי שומא מוכרין ואם לא מצאו אפילו שומן אין מוכרין בפחות אלא אומרין לב''ח להפרע ממנה בשומן והיינו שטרי חליטאתה וכיון שב''ח בשומתן הוא יורד אם פחתו לו הדין נותן להחזיר אבל לוקח מדעת עצמו הרי הוא כשאר הלוקחין בקרקע שאין להם אונאה, כך נ''ל וכן דעת הרמב''ם ז''ל עכ''ל. גם הרשב''א ז''ל הביא לשון זה בחדושיו. ועוד כתב ויש מי שאומר דהכא טבא להו ליתמי עבדי להו דזמנין דמצטריך להו זוזי וליכא דזבין מיניה דומה לאותה שאמרו בגיטין פ' הנזקין הא ריעא להו ליתמי עכ''ל. וזאת בעיני טענה חלושה שלא נאמרה טענה זו אלא שלא ליפות כחן משאר הדיוטות כמבואר פ' ט' והיה דומה לזה אם אמרו שאפילו נתאנו הם בקרקע אין ב''ד חוזרין. אבל לומר שכשנתאנה לוקח יחזור והורע כח היתומים משאר הדיוטות לא נמצא כזה ודברי המחבר והרמב''ן ז''ל עיקר ודין בעל חוב יתבאר פי''ב מהלכות מלוה ולוה: [[וכן הדין באפוטרופוס שמכר וכו'.]] נראה שאפילו הר''ח ז''ל שחילק בשמכרו ב''ד מודה באפוטרופוס שאין מקום לטענתו בשמכר אפוטרופוס: 


! יב 
[[האחין והשותפי' שחלקו מטלטלי' וכו'.]] מימרא ר''פ האיש מקדש בקדושין (דף מ''ב) האחין שחלקו (מטלטלי') הרי הן כלקוחות והיא בהלכות. ודוקא מטלטלין כמו שכתב וכן מבואר שם: [[ואם התנו ביניהם שיחלקו בשום הדיינין וטעו בשתות החלוקה בטלה וכו'.]] כך היא גירסת הגאונים שם וכן בהלכות והיא גירסא נכונה וכ''כ הרמב''ן ז''ל והרשב''א ז''ל: 


! יג 
[[הבהמה והמרגלית וכו'.]] דברים אלו מחלוקת במשנה (דף נ''ו) ובריי' (דף נ''ח:) פ' הזהב ופסק כרבנן דמתני' וכן דעת ההלכות: [[אין לך דבר שאין בו הונייה וכו'.]] זהו לשון המשנה לא אמרו את אלו: 


! יד 
[[כשם שאין לקרקעות אונאה כך שכירות וכו'.]] בעיא דאיפשיטא שם בהזהב (דף נ''ו:) בענין שכירות מטלטלין שיש להם אונאה ואמרינן טעמא מי כתיב וכי תמכרו ממכר לעולם ממכר [סתמא] כתיב ליומיה נמי מכירה הוא. זה לשון הגמרא, ומהטעם הזה אין אונאה בשכירות הקרקע ופשוט הוא. וכ''כ המפרשים ז''ל: 


! טו 
[[השוכר את הפועל וכו'.]] גם זה נלמד מהטעם האמור בסמוך לפי שהוא מכירה ליומה. ולשון הרמב''ן ז''ל ובשכירות ישראל כגון ששכר פועלים י''א דאין להם אונאה וכו' וכן בקבלנות ע''כ. וכ''כ הרשב''א ז''ל אבל המחבר חלוק בקבלנות כמו שיתבאר: 


! טז 
[[שכרו לזרוע לו קרקע ואמר זרעתי בה וכו'.]] זו בעיא בגמרא בעי רבא (בר רב חנן) חטין וזרען בקרקע יש להם אונאה או אין להם אונאה ואמרי' ה''ד אילימא דאמר וכו' ואסיקנא אלא דאמר איהו שדאי בה כדאבעי לה ואגלאי מילתא דלא שדא לה כדאבעי לה זו היא גיר' הספרים. והראב''ד ז''ל פירשה כפי' המחבר. והקשה הוא ז''ל וליהוי נמי כקרקע ליהדר תו וליזרע עד כדי שראוי לה כי עדיין לא נגמרה מלאכתו. וניחא ליה מפני שתוספת הזרע אינו מועיל לה שמא למקום שנפל הראשון יפול השני ויתקלקל זע''ז אלו דברי הר''א ז''ל. והם מסכימין לדברי המחבר והרמב''ן והרשב''א ז''ל דחו פירוש זה וזה לשון הרמב''ן ז''ל וזה הפירוש אין לו רגלים וכי מפני שהוא קרקע לא ישלים תנאו ואם לא זרע בה כראוי הפסידה ואם קבל עליו לשלם ישלם כדתנן אם אוביר ולא אעביד אשלם במיטבא ואם אין עליו תשלומים הפסיד שכרו ומה מקום לאונאה ע''כ. ובסוף הדברים כתב הרשב''א ז''ל ור''ח ז''ל לא גריס ואשתכח דלא שדא בה כדבעי אלא ה''ג וא''ל שדאי בה כמה דבעיא מאי וז''ל מי שזרע חטים בקרקע ומכרן לחבירו וא''ל שדאי בה כמה דבעיא מאי הני חטי כמאן דשדיא בכדא דמי ואית ליה אונאה או בטלי לגבי קרקע וקרקע אין לו אונאה. ונראה שהוא ז''ל מפרש שאין האונאה כאן אלא ביוקרא וזולא והוא הנכון ע''כ. ולזה נראה שהסכים הרמב''ן ז''ל וכתב והוא הדין לאומר זרעתי בה כך וכך שהדין אחד ודשכיח ליה נקט ע''כ. ופירש יוקרא וזולא שכתבו אם מכרן ביותר מדמים או בפחות והשמועה צ''ע: [[וכן אין משביעין וכו'.]] ג''ז מבואר באותה סוגיא בעיא דלא איפשיטא שם ויתבאר בהל' טוען ונטען שאין שבועת התורה בקרקעות ושם יתבאר: 


! יז 
[[השוכר את הכלים וכו'.]] כבר נתבאר למעלה דבעיא דאפשיטא היא: [[ומ''ש ה''ז מחזיר את האונאה אפילו לאחר זמן מרובה.]] דבר נכון הוא שאין זמן קצוב אלא בלוקח שמקחו בידו ומראה לתגר או לקרובו ואין כך דרך בשכירות גם בגמרא לא נזכר זמן שכירות: 


! יח 
[[נראה לי שהקבלן יש לו הונייה וכו'.]] כבר כתבתי למעלה דעת המפרשים החלוקין עליו וטענת הרב ז''ל שכיון שאין זה שכירות ימים כשאר פועלים יש בה אונאה, וצריך לי עיון דהא קי''ל דאין אומן קונה בשבח כלי וקבלנות הרי הוא כשכירות לענין בל תלין כמו שיתבאר פי''א מהלכות שכירות ואיתא בהמקבל: 

~ הלכות מכירה - פרק ארבעה עשר




! א 
[[כבר ביארנו שהנושא ונותן באמונה ואומר כך וכך וכו'.]] פי' ואחר שאין בו אונאה אפילו מכר יותר מכדי דמיהן כ''ש שיכול להשתכר כמה ופשוט הוא: [[אבל ב''ד חייבין לפסוק וכו'.]] מחלוקת בגמ' פ' המוכר את הספינה (דף פ''ט) דחד אמר מעמידין אגרדמין (פי' ממונה) על המדות וחד אמר בין לשערים בין למדות ופסק כן דסוגיא דשמעתא הכי וכן מוכיח פ''ק דיומא (דף ט') מתוך שפרהדרין הללו חובטין אותו ואומרין לו מכרו בזול וכו'. וכן פסק הרב אבן מיגש ז''ל: [[ולא יהיה כל אחד משתכר אלא שתות בלבד ולא ישתכר וכו'.]] מימרא דשמואל שם (דף צ') אבל רש''י כתב אל ישתכר יותר משתות וכגון שלא הוקר השער אבל אם לקח בשעת הגורן ועכשיו הוקר ישתכר אפילו כפלים כפי שהשער הולך עכ''ל: יותר משתות והכא על חד תרין אלא משמע כי אמרה שמואל לשתות לא אמר אלא בדברים שיש בהם חיי נפש ומפני כן לא הוכיח ממנה כלום: 


! ג 
[[ואין משתכרין וכו'.]] כבר הבאתי זה למעלה: 


! ד 
[[אסור לעשות סחורה וכו'.]] ברייתא שם אין משתכרין בא''י וכו'. [[ובמקום שהשמן מרובה.]] באותה ברייתא שם שר' אלעזר (בן עזריה) היה משתכר בשמן ואמרו באתריה דר''א שכיח משחא: 


! ה 
[[אין אוצרין פירות בא''י וכו'.]] ברייתא שם ולמעלה הבאתיה. [[ומ''ש ובכ''מ שרובו ישראל.]] פשוט הוא ונלמד ג''כ מדאמר רב עושה אדם את קבו אוצר דוקא קבו ולא אמר דוקא בא''י ואע''פ כן אינו אוצר אלא קבו: [[בד''א בלוקח מן השוק וכו'.]] באותה ברייתא שם ומימרא ג''כ כתבתיה. ופירוש קבו מה שמלקט משדותיו ולישנא מעליא נקט כלומר אותו מעט שנתן לו הקב''ה, לשון רשב''ם ז''ל: 


! ו 
[[מותר לאצור וכו'.]] ברייתא כלשונה ורשב''ם פירש לאצור פירות ג' שנים לקנות בששית לצורך ששית ושביעית ושמינית למכור לעולם פן ימותו בשביעית ושמינית ברעב דהא מפירות שמינית לא אכלי עד סוף השנה עכ''ל: [[ובשני בצורת אפילו קב חרובין לא וכו'.]] לשון הברייתא שם: [[וכל המפקיע שערים או שאצר פירות וכו' הרי זה כמלוה ברבית.]] ברייתא שם אוצרי פירות ומלוי ברבית ומפקיעי איפה ומפקיעי שערים עליהם הכתוב אומר מתי יעבור החדש וכו'. הרי שהשוו אותן בברייתא: 


! ז 
[[במה דברים אמורים בפירות שיש בהן חיי נפש וכו'.]] מבואר בברייתא שם. [[ומה שכתב כשאר עיקרין,]] לומר שאף על פי שהכמון והפלפלין אדם משתמש בהן יותר משאר תבלין מותר: 


! ח 
[[אין מוציאין פירות שיש בהן חיי נפש כגון וכו'.]] ברייתא שם. [[ומ''ש ולא מרשות מלך זה וכו'.]] דלא כרבי שהתיר מאפרכיא לאפרכיא וזה הלשון שבא בהלכות וכשם שאין מוציאין מארץ לחוצה לארץ כך אין מוציאין לסוריא ולא מאפרכיא לאפרכיא ע''כ וגרסת ספרינו כך אין מוציאין לסוריא ורבי מתיר מאפרכיא לאפרכיא ע''כ, ופרשב''ם ז''ל מהפרכיא אחרונה של ארץ ישראל להפרכיא ראשונה של סוריא דכיון דסמוכין כל כך מותר עכ''ל. ולפ''ז אין לנו איסור בארץ עצמה מרשות מלך לרשות מלך אחר כדברי המחבר ודברי ההלכות: 


! ט 
[[רשאין בני העיר לקוץ להם שער לכל וכו'.]] ברייתא פ''ק דב''ב רשאין בני העיר להתנות על המדות ועל השערים ועל שכירות פועלים ולהסיע על קצתן, ופירוש להסיע להעניש למי שעובר על דבריהם: 


! י 
[[רשאין אנשי אומניות לפסוק ביניהם וכו'.]] בתוספתא רשאין הנחתומין לעשות רגיעה ביניהם פי' רגיעה חלוקת הרגעים לומר עשה אתה ברגע פלוני ואני ברגע פלוני כך פירושה. ולי נראה פירושה מלשון מרגוע שהוא ענין מנוחה לומר היה אתה נח יום פלוני ואני יום פלוני ומ''מ הכל עולה לדבר אחד ומתבאר ג''כ בגמ' בהנהו טבחי, וכתב הרמב''ן ז''ל בשם הרב אלברצלוני ז''ל דדוקא בתנאי כל האומנין שבאותו אומנות: 


! יא 
[[בד''א במדינה וכו'.]] מפורש בגמרא (דף ט') בההוא עובדא דטבחי ולהסיע על קצותן ה''מ היכא דליכא אדם חשוב אבל איכא אדם חשוב לאו כל כמינייהו, ופירש הרב אבן מיגש ז''ל אדם חשוב ממונה על הציבור וזהו שכתב המחבר לתקן מעשה המדינה כלומר שהוא ממונה על כך הא אם לא הי' ממונה אפי' זולתו תנאו קיים. [[ומ''ש וכל מי שהפסיד וכו'.]] מפורש באותו מעשה שם: 


! יב 
[[כשם שהונייה במקח וכו' כיצד היה בעל תשובה וכו'.]] ברייתא פ' הזהב במציעא (דף נ''ח:) וג''כ יש מזה שם במשנה: 


! יג 
[[היה גר וכו'.]] באותה ברייתא: [[היו חלאים וכו'.]] באותה ברייתא שם: 


! יד 
[[היו חמרים וכו'.]] באותה ברייתא שם: [[נשאלה שאלה על וכו'.]] זה אינו מבואר אבל יש ללמוד דבר מדבר ופשוט הוא: 


! טו 
[[כל המאנה את הגר בין בממון בין בדברים כו']] (עיין בפנים) וכפל הלאוין בשני דברים בפירוש לא תונה ולא תלחץ. זה נמצא בכל ספרי הרב ז''ל ובגמ' בפרק הזהב (דף נ''ט:) שנינו ת''ר המאנה את הגר עובר בג' לאוין והלוחצו עובר בשנים מאי שנא מאנה דכתיב ג' וכו' לוחצו נמי תלתא כתיב וכו' אלא אחד זה ואחד זה ג' ע''כ. והרב כתב אונאת ממון במקום הלוחצו לפי שבא במכילתא בזה הלשון לא תלחצנו בממון וכ''כ בספר המצות מצוה רמ''ח ומצינו בכתוב אלו הלאוין וגר לא תונה ולא תלחצנו כי גרים הייתם בארץ מצרים וכתיב וגר לא תלחץ ואתם ידעתם את נפש הגר כי גרים הייתם בארץ מצרים וכתיב וכי יגור אתכם גר וגו' לא תונו אותו, ולא ידעתי למה נדחק הרב לומר מ''ש שעל הגר עוברין בהונאת דברים על לאו של אוניית ממון וכן בהפך שהרי יש כאן שני לאוין מיוחדין באונאת ממון שהיא לחיצה לדעתו ז''ל וב' לאוין באונאת דברים שזהו לא תונה ולא תונו אותו שהם באונאת דברים ולשון מכילתא וגר לא תונה בדברים ושני לאוין האמורים בישראל אחד באונאת ממון ואחד באונאת דברים שהגר נכלל עמהן הרי כאן ששה לאוין. ורש''י ז''ל כתב המאנה את הגר באונאת דברים. הלוחצו הדוחקו. לא תהיה לו כנושה לוחץ הוא שדוחק אותו לתבוע לו את חובו. ה''ג מאי שנא אונאה דכתיב ביה תלתא וגר לא תונה ולא תונו אותו ולא תונו איש את עמיתו וגר בכלל עמיתו לוחצו נמי תלתא כתיב ביה וגר לא תלחצנו וגר לא תלחץ ולא תהיה לו כנושה עכ''ל. אינו מפרש לחיצה אונאת ממון אלא דחיקת ממון כעין לא תהיה לו כנושה והוא הנכון בפשט הלשון. ובאמת דברי המחבר תמוהים בעיני וצ''ע: 


! יח 
[[גדולה הוניית וכו'.]] מימרא שם בהזהב בב''מ (דף נ''ח:) כלשון המחבר. [[ומ''ש לפי שהדבר מסור ללב.]] פירוש לפי שהוא יכול לטעון ולומר לטובה נתכוונתי או כך הייתי סבור ולא עלה בדעתי רק טוב: [[וכל הצועק מהוניית דברים וכו'.]] מימרא שם בפרק הזהב (דף נ''ט) כל השערים ננעלו חוץ משערי אונאה: 

~ הלכות מכירה - פרק חמשה עשר




! א 
[[המוכר לחבירו במדה או במשקל וכו' כיצד מכר לו מאה אגוזים וכו' נקנה המקח ומחזיר הטעות.]] זו מימרא דרבא בכמה מקומות כל דבר שבמדה ושבמניין ושבמשקל אפילו פחות מכדי אונאה חוזר ועיקרה ר''פ האיש מקדש (דף מ''ב:) וכתב הרב אבן מיגש ז''ל בפרק המוכר את הספינה דהאי חוזר פירושו שהמקח קיים ומחזיר מה שחסר אבל אין בטעות כזה בשום צד בטול המקח אפילו ביתר משתות כיון דלא הוי טעותא בסך הערך והאריך בזה שם וכן העלה הרשב''א ז''ל פרק האיש מקדש. ובהשגות אמר אברהם דין זה אינו מחוור וכו'. ודימה הר''א ז''ל זה למקדש את האשה במנה זה דאם לא ידעה ונמצא חסר דינר אינה מקודשת כדאיתא פרק קמא דקדושין (דף ח') וסובר הר''א ז''ל דע''כ לא מפלגינן בהאיש מקדש בין מכר למלוה בכה''ג אלא כשלא אמר מנה זה וכדאיתא התם. ומ''מ אין קדושין דומין למקח וממכר בכה''ג ודברי המחבר ורבו ז''ל עיקר וגם הרמב''ן ז''ל הודה לדבריהם פרק בית כור כל זמן שאפשר להשלים: 


! ב 
[[וכן אם נמצאו המעות וכו'.]] זה מבואר במימרא דרבא שהזכרתי ומתבאר ג''כ בפ' האיש מקדש ושוין במכר שקנה באוקימתא דרב הונא. ובהשגות א''א אף בזו אי עייל ונפיק ההוא אזוזי כל כמה דמדחי ליה ולא יהיב ליה מצי האיך למיהדר ביה מההוא זביני ע''כ. ודין עייל ונפיק אזוזי כבר נתבאר פרק שמיני: [[ואפילו אחר שקנו וכו'.]] נתבאר ספ''ק דגיטין (דף י''ד) גבי הנהו גונאי קניין בטעות הוא וכל קנין בטעות חוזר: 


! ג 
[[וכן המוכר לחבירו וכו' מחזירו אפי' לאחר כמה שנים.]] כתב הרב וכן לדמות זו לאותה של מעלה שאין החזרה תלויה בזמן אבל אינן דומים בדבר אחר ודין המום שאין לו זמן יתבאר בהלכות בפרק הזהב זה לשונה והיכא דזבין איניש מידי ולאחר זמן איגלי מעיקרא דאית ביה מומא דהוה ביה מקמי דליזבניה אית ליה לאהדוריה למריה ולא אמרינן בכי הא שהי ליה בכדי שיראה לתגר או לקרובו דלא אמור רבנן הכי אלא גבי אונאה אבל גבי מומין מקח טעות הוא וכל אימת דמגלי ליה מהדר ליה למריה והכי כתב רבינו האי גאון ז''ל ע''כ. ויש מי שכתב שאם היה הדבר שהלוקח יכול להבחינו לאלתר כגון שיכולין לנסותו ולטועמו ולא הקפיד לעשות כן והמוכר מכר לו סתם אינו חוזר. [[ומ''ש והוא שלא ישתמש וכו'.]] יצא לו ממה שאמרו כן במקדש את האשה ובא עליה ונמצאו בה מומין דאמרינן חזקה אין אדם שותה בכוס אלא א''כ בודקו וחייב בכתובתה כמו שנתבאר פרק כ''ד מהל' אישות וכן הם דיני מקח וממכר שוים לאשה בדינין אלו כדאיתא פרק המדיר (דף ע''ה:): 


! ד 
[[אין מחשבין פחת וכו'.]] זה פשוט שהרי מום כמקח טעות הוא ומבואר פרק השוכר את האומנין (דף פ') שמום הוא כמקח טעות: [[וכן אם רצה הלוקח וכו'.]] גם זה פשוט: 


! ה 
[[כל שהסכימו עליו בני המדינה שהוא מום וכו'.]] זה פשוט הכל כמנהג המדינה בכל כיוצא בזה ובכמה מקומות נתבאר דומה לזה: 


! ו 
[[כל הלוקח אינו לוקח סתם וכו' ואם פירש וכו'.]] לא ידעתי זה מבואר אלא מדמיון זה לאונאה למד כן ומקל וחומר שהרי המום לעולם חוזר אע''פ שאין האונאה חוזרת אלא לזמן ידוע: 


! ז 
[[המוכר פרה לחבירו ומנה בה מומין גלוים ומומין וכו'.]] זה מימרא במציעא בהשוכר את האומנין (דף פ') ונתפרשה בהלכות: 


! ח 
[[היו בה כל המומין וכו'.]] מבואר שם: [[וכן אם היתה חגרת ונמצא נשכנית וכו'.]] דעת הרב ז''ל דלאו דוקא כל המומין אלא רובן: 


! ט 
[[הראה לו מום שיש בה וכו'.]] זה כתב בפי' מ''ש בגמ' מום זה ומום אחר אין זה מקח טעות. ורש''י ז''ל פירש מום זה ומום אחר שפירש לו שם אותו מום לבדו וא''ל מום זה בה ועוד מומין אחרים. אין זה מקח טעות דכיון דאותו מום הזכיר לו לבדו בו היה לו לבדוק עכ''ל: 


! י 
[[וכן המוכר שפחה וכו'.]] ברייתא שם: 


! יא 
[[מכאן אני אומר וכו'.]] סברת הרב ז''ל פשוטה בטעם ובראיה, ואע''פ שי''ל דשאני מום שהרי מום המפחית בכאיסר במקח גדול הוא מקח טעות מה שאין כאן באונאת ממון, זה דעת הרב ז''ל והדעת נותנת כדבריו: 


! יב 
[[המוכר עבד או שפחה וכו'.]] מבואר בסוגיא בפירקא קמא דקדושין (דף י''א) ופרק אע''פ בכתובות (דף נ''ז:) אין סמפון בעבדים אי מבראי הא קא חזי ליה ואי מגוואי למלאכה קא בעי ליה וכו': 


! יג 
[[נמצא בו שחין רע וכו'.]] זה פשוט ואמרי' בברייתא לעיל בהשוכר את האומנין (דף פ') שוטה ונכפית ומשועממת הרי אלו מומין ופרק המגרש אמרינן הכי לרווחא דמלתא לכתוב בשטר שהוא מנוקה מכל שחין וצרעת ופשוט הוא: [[וכן אם נמצא לסטים מזויין וכו'.]] זו ברייתא הובאה פרק המוכר את הפירות (דף צ''ב:) בזה הלשון המוכר עבד לחבירו ונמצא גנב או קוביוסטוס הגיעו לסטים מזויין או מוכתב למלכות אומר לו הרי שלך לפניך והוא בהלכות וזה מבואר. ומ''ש בסוגיא בפירקא קמא דקדושין (דף י''א) גבי לסטים מזויין או מוכתב למלכות הנהו קלא אית להו פירשו המפרשים אם היה כן הקול היה נשמע לפיכך אין לחוש מסתם ושם נאמר לענין תרומה בעבד שלקחו כהן מישראל ודבר זה עיקר שאי אפשר לפרש אומר לו הרי שלך לפניך אלא שהלוקח אומר למוכר וכן כתבו רוב המפרשים. ובזה הוא מסולק הספק הכתוב בהשגות. אחר כן מצאתי בתוספתא פ''ד מבבא בתרא המוכר עבד לחבירו ונמצא גנב או קוביוסטוס הגיעו לסטים מזויין או שהיה מוכתב למלכות ה''ז מקח טעות עכ''ל התוספתא וזה מבואר כדברי רבינו: [[אבל אם נמצא גנב או חוטף או גונב וכו'.]] זהו גנב או קוביוסטוס הנזכר בברייתא וכבר כתבתיה: 

~ הלכות מכירה - פרק ששה עשר




! א 
[[המוכר זרעוני גינה שאין עצמן של זרעונים וכו'.]] משנה פרק המוכר פירות (דף צ''ב) ופסק כרשב''ג דמשנתנו וכן דעת ההלכות וטעמא דכיון דאינן נאכלין סתמן כמפרש לזריעה היא: [[והוא שלא צמחו מחמת עצמן אבל מחמת וכו'.]] טעמא דמסתבר הוא בהלכות והוא דלא צמחו מחמת עצמן אבל מחמת דבר אחר כגון שלקו בברד וכיוצא בו אינו חייב באחריותן ע''כ וכיוצא בזה כתבו שאר המפרשים ז''ל: 


! ב 
[[מכר לו זרעים וכו'.]] משנה וברייתא שם. [[ומ''ש אפילו זרע פשתן וכו'.]] פסק כסתם משנה וכת''ק דברייתא (דף צ''ג): 


! ג 
[[מכאן אתה למד שכל הלוקח וכו'.]] [כתב הראב''ד ז''ל] א''א דין זה אמת הוא וכו'. והמחבר סובר כי הדברים ק''ו ומה פירות לזריעה שאינו מחזיר לו כלום אינו מנכה לו כלל מן הדמים אפילו בדמי עצים כאן שהוא יכול לקבל ממכרו על ידי טורח כ''ש דאינו מנכה לו כלל. ומ''ש הר''א ז''ל ולמאן דאמר משלם דמי ההוצאה וכו' לא קי''ל כלל כוותיה דודאי אינו משלם הוצאה: 


! ד 
[[הלוקח מקח ונמצא בו מום וכו'.]] פ' המוכר פירות (דף צ''ד): 


! ה 
[[המוכר שור לחבירו ונמצא נגחן וכו'.]] פסק כשמואל דאמר הכי ר''פ המוכר פירות (דף צ''ב) דלא כרב: [[בד''א כשהיה הלוקח וכו'.]] ומפורש בסוגיא שם. ואמרינן נמי בגמרא ולחזי אי גברא דזבין לנכסתא לנכסתא אי לרדיא לרדיא וכו' [וליחזי דמי היכי נינהו] לא צריכא דאייקר בשרא וקם בדמי רדיא. פי' רדיא חרישה. ומכאן שאם היו דמי שור לחרישה יתרים על דמי שור לשחיטה והיה בו כדמי חרישה ונמצא נגחן ה''ז מקח טעות ויש הרבה מהמפרשים שכתבו כן: 


! ו 
[[המוכר בהמה לחבירו לטביחה וכו'.]] זה מבואר בפ' המדיר בכתובות (דף ע''ו:) ופרק אלו טרפות בחולין (דף נ''א) ודין הספק אם היתה טרפה קודם מכירה אם לא יתבאר פ''ב: [[מכאן אתה למד וכו'.]] זה פשוט בטעם ובראיה: 


! ז 
[[קנה בגדוכו'.]] ג''ז מאותו טעם הוא: 


! ח 
[[המוכר קרקע לחבירו ואכל וכו'.]] זה פשוט באי זהו נשך (דף ס''ו:) בכיוצא בזה שאם המקח בטל הדרא ארעא והדרי פירי: 

! י 
((ט-י)) [[המוכר דבר שיש בו מום וכו'. כיצד המוכר שור לחבירו וכו'.]] ממעשה דפרק המפקיד (דף מ''ב ע''ב) נלמד זה בפירוש ההוא אפוטרופוס דיתמי דזבן תורא וכו': 


! יא 
[[היה המוכר סרסור.]] זה מבואר שם באותו מעשה וביאור המעשה לדעת הרב צריך עיון: 


! יב 
[[השוחט את הבכור וכו' עד והנשאר מן הבשר ביד הלקוחות יקבר וכו'.]] משנה בבכורות פרק כל פסולי המוקדשין (דף ל''ז) והוא בהלכות פ' בית כור: [[וכן השוחט את הפרה ומכרה וכו'.]] גם זה באותה משנה וברייתא שם: 


! יג 
[[מכר הלוקח בשר זה וכו'.]] מפורש שם במשנה: 


! יד 
[[המוכר בשר לחבירו ונמצא בכור וכו'.]] מפורש בברייתא שם כדעת תנא קמא: [[אבל המוכר בשר שאיסור אכילתו מדברי סופרים וכו'.]] לא מצאתי זה מבואר אבל ראיתי שלא נשנה בגמרא אלא איסורין של תורה או איסורי הנאה של דבריהם כגון יין נסך שהכוונה סתם יינן אבל איסורין של דבריהם באכילה לא אבל כיון שאכלו ונהנו לא יחזיר להם כלום. ובירושלמי דשביעית חילקו לענין סחורה ואמרו כל דבר שאיסורו דבר תורה אסור לעשות בו סחורה וכל דבר שאיסורו מדבריהם מותר לעשות בו סחורה ואפשר שאף זה כן ואולי ממקום אחר יצא לו: [[וכל איסורי הנאה וכו'.]] כבר נתבאר זה מיין נסך כמו שאמרנו למעלה: 

~ הלכות מכירה - פרק שבעה עשר




! א 
[[ארבע מדות במוכרין וכו'.]] משנה פרק המוכר את הספינה (דף פ''ג) ופירשו ז''ל שאמר המוכר שהם יפות ונמצא שקורין לכמותן במקום שהן רעות אע''פ שאין הונאת שתות בין אלו לאלו בדמי המקח אפילו הכי (המוכר) [הלוקח] יכול לחזור בו מפני שהטעהו ויש ביניהם שינוי השם וה''ז קצת כשינוי חפץ מחפץ שאם רצה המתאנה לחזור בו ולבטל מקחו רשאי אבל לא המוכר לפי שאינו שנוי חפץ לגמרי ע''כ: [[רעות ונמצאו יפות וכו'.]] משנה שם. ופי' כלומר שהטעה הלוקח את המוכר ואמר לו חטים שלך רעות הן ונמצאו שהן מן היפות מוכר שנתאנה יכול לחזור בו ולא לוקח: [[רעות ונמצאו רעות וכו'.]] ג''ז במשנה. [[ומ''ש אע''פ שאינן יפות וכו'.]] הוא פירוש לדברי המשנה וכן פירשו ז''ל: 


! ב 
[[אבל המוכר חטים שחמתית וכו'.]] פירוש שחמתית אדומה על שם חמה שמאדימתן: [[כל אחד משניהם יכול לחזור בו.]] במשנה שם והטעם שזה כשינוי חפץ לגמרי ופירוש אף על פי שאין אונאה בדמי המקח: 


! ג 
[[המוכר יין לחבירו ונתנו הלוקח בקנקניו וכו'.]] משנה פרק המוכר פירות (דף צ''ו:) ודוקא בקנקני לוקח כדאיתא בגמ' (דף צ''ח) מימרא דרבי יוסי בר חנינא מפני שיכול לומר לו קנקניך גרמו. [[ומ''ש ואע''פ שאמר לו לתבשיל וכו'.]] גם זה מפורש שם: [[ואם ידע שיינו מחמיץ ה''ז מקח טעות וכו'.]] ופירש דוקא כשא''ל לתבשיל הוא מקח טעות כשיודע שיינו מחמיץ הא בסתם אינו מקח טעות אע''פ שהוא יודע שיינו מחמיץ דמצי א''ל מוכר ללוקח לא איבעי לך לשהויי כדאיתא בגמרא שם ובהלכות: [[מכר לו יין והרי הוא בקנקני מוכר וכו'.]] ופירש הרב אבן מיגש ז''ל קנקנים דוקא אותן שהיו בהן היין קודם מכירה אבל אם עירהו הלוקח בקנקנים אחרים אע''פ שהם של מוכר ברשות לוקח הוא ונתן טעם לזה. והחילוק בין אמר לו למקפה לאומר לו סתם מפורש בגמרא במימרא דר' יוסי בר' חנינא ובהלכות. וכתב הרשב''א ז''ל ואם אמר לו לשתות מעט מעט לעצמו ה''ז כאומר לו למקפה. ודע שהרבה מפרשים ז''ל כתבו שאם היין בקנקני המוכר והחמיץ תוך ג' ימים אפילו לא אמר לו למקפה הרי הוא ברשות מוכר אלא א''כ טלטלו ונדנדו על כתיפו, והם מעמידים מימרא דשמואל דאמר אפילו תוך שלשה ימים ברשות לוקח כשהוליכו בכתף ודעת המחבר כדעת ההלכות והרב אבן מגש ז''ל: 


! ד 
[[המוכר חבית של שכר לחבירו וכו'.]] מימרא שם (דף צ''ו:) ומעשה דרב יוסף שדן כן את הדין ופירשה המחבר דוקא בחבית דמוכר אבל אם עירה לתוך חביתו יכול מוכר לומר חביתך גרמה לו: 


! ה 
[[המוכר חבית של יין וכו'.]] מימרא דרבא שם (דף צ''ח) ובהלכות. ויש מי שפירשה בשהוליכה במוט דוקא אבל בכתף חמרא אכתפא דגברא שוור ודעת המחבר כדעת ההלכות: [[וכן המקבל חבית של יין מחבירו וכו'.]] כ''ה הגיר' בספרים שלנו ובהלכות האי מאן דמקבל חביתא וכו'. ויש מי שפירש לפי גרסא זו דדוקא במקבל לעסק דאע''ג דפלגא מלוה ופלגא פקדון כיון דבתורת עסק קבלה ולהוליכה למקום פלוני וזיל קודם לכן מחזיר לו שלא ע''ד כן קיבלה. ורבינו חננאל ז''ל וכן ה''ר אברהם ז''ל פירשו אפילו בלוקח גמור והטעם שכיון שהזכיר להוליך למקום פלוני הרי הוא כמתנה שאם תוזל קודם לכן שיחזירנה לו והוא שהזכיר בשעת מכירה כן וזה נראה דעת אבן מיגש ז''ל ודעת המחבר צריך עיון לאי זה צד הוא נוטה. [[ומ''ש או החמיצה.]] מחלוקת לשונות בגמרא ופסק כהלכות: 


! ו 
[[האומר לחבירו יין מבושם וכו'.]] משנה פ' המוכר פירות (דף צ''ז צ''ח): [[יין ישן אני מוכר לך וכו'.]] ג''ז משנה שם: [[מיושן משל ג' שנים וכו'.]] ג''ז באותה משנה שם ומש''כ וצריך שיעמוד ולא יחמיץ עד החג הוא ברייתא בגמ' ובשאמר לו מיושן הוא שכן היא כוונת מיושן שתתיישן ג' שנים שלמות ולא קאי אישן וכן דעת אבן מיגש ז''ל: 


! ז 
[[האומר לחבירו מרתף של יין זה אני מוכר לך למקפה וכו'.]] דינין אלו שהזכירם הרב מבוארים במשנה (דף צ''ג) ובגמ' (דף צ''ה) פ' המוכר פירות וכן העלוה בהל'. [[ומ''ש שלא יהיה יינם טוב אלא כבר התחיל להשתנות.]] הוא פי' קוססות הנזכר במשנה: 


! ח 
[[אמר לו מרתף של יין למקפה וכו'.]] פי' לא אמר לו זה: [[או שאמר לו חבית של יין.]] פי' ולא אמר לו זה למקפה ומבואר הוא בגמרא והטעם דחבית של יין כיון שהוא כלי אחד אין ראוי להיות בו יין קוסס כלל: [[אמר לו מרתף של יין וכו'.]] פירוש ולא אמר לו למקפה. [[ומש''כ שהרי הוא בינוני]] הוא פירוש הנמכר בחנות הנזכר שם: [[אמר לו מרתף זה אני מוכר לך וכו'.]] מבואר שם וכתב ר''ש ז''ל דדוקא שלא אמר לו מרתף זה אני מוכר לך למקפה אבל אמר לו מרתף זה אני מוכר לך למקפה הלוקח מקבל י' קנקנים בכל ק' שלא יהא יינם טוב והרי הוא דינו כאילו אמר לו מרתף של יין למקפה וזה דעת הרמב''ן ז''ל ואין להכריע מדברי רבינו כלום: 


! ט 
[[האומר לחבירו עריבה של עץ וכו'.]] שם: 

~ הלכות מכירה - פרק שמונה עשר




! א 
[[אסור לרמות את בני אדם במקח וממכר וכו'.]] זה פשוט ומבואר פ' הזהב (דף נ''ח) ופ' גיד הנשה (דף צ''ד): [[ואפילו לגנוב דעת הבריות וכו'.]] מימרא דשמואל בגיד הנשה שם אסור לגנוב דעת הבריות ואפילו דעת עכו''ם: 


! ב 
[[אין מפרכסין כו'.]] משנה בהזהב (דף ס') ופירש מפרכסין צביעה ותיקון באדם שאם היה שיער זקנו לבן צובעו כדי שיראה נער אסור וכן כיוצא בזה: [[אבל מפרכסין את החדשים וכו'.]] מפורש בגמרא שם: 


! ג 
[[אין משרבטין את האדם במים של חזרין וכו'.]] פי' חזרין סובין ולשון הגמרא ובהלכות אין משרבטין לא את האדם ולא את הבהמה וכו' מאי אין משרבטין הכא תרגימו מיא דחזרא פירש''י משקין אותן מי סובין והן נופחין מעיה ושערה נזקף (כשרבטא) ויתר הדברים מפורשים שם. [[ומ''ש ולא שורין את הבשר]] שמלבן והכחוש נראה שמן. לשון רש''י ז''ל: [[ואין מוכרין בשר נבילה וכו'.]] פ' גיד הנשה (דף צ''ד): 


! ד 
[[מותר לברר הגריסין ולא על המגורה וכו'.]] משנה בהזהב (דף ס') ופסק כחכמים: [[ומותר לחנוני וכו'.]] גם זה באותה משנה ופסק כחכמים: 


! ה 
[[אין מערבין פירות בפירות וכו'.]] מפורש במשנה (דף נ''ט ס'). [[ומ''ש ואפילו היו ישנות ביוקר וחדשות בזול וכו'.]] ברייתא שם וכפירוש ההלכות. ופירוש אע''פ שהוא מוכר מן החדשות והישנות שהוא מערב הם יותר ביוקר אסור מפני שהלוקח רוצה ליישנן ואין הישנות טובות להתיישן: [[ביין התירו לערב קשה ברך וכו'.]] פי' חזק בחלש והטעם מפני שמשביחו. מפורש במשנה שם (דף ס'). [[ומ''ש בין הגתות וכו'.]] בגמרא ובהלכות א''ר נחמן בין הגתות שנו והאידנא דקא מערבי שלא בין הגתות סברי כרב אחא דתניא רבי אחא מתיר בדבר הנטעם ע''כ. (ופירש''י בין הגתות שנו דמשביחו שתוססין זה עם זה ונעשה טעם אחד אבל לאחר הגתות שכבר קלט כל אחד טעמו וריחו אין משביחו אלא פוגמו ע''כ): 


! ו 
[[אין מערבין מים ביין וכו' ומי שנתערב וכו'.]] משנה שם: [[ולא לתגר וכו'.]] במשנה שם ובגמרא רבא אייתו ליה חמרא מחנותא מזגיה וכו' שדריה לחנואה א''ל אביי והא תנן ולא לתגר אע''פ שמודיעו א''ל מזגא דידי מידע ידיע פי' רש''י שאני נותן מים הרבה. ורבא הוא דאמר כל חמרא דלא דרי על חד תלת מיא לאו חמרא הוא. ואמרינן תו בגמרא וכ''ת x דמייתי חמרא חייא ומערב ביה פירוש עד שלא יהא ניכר טעם המים א''כ אין לדבר סוף. פירש''י ז''ל א''כ דכולי האי חיישינן אין לדבר סוף שאף המים לבדם יהא אסור למכור לחנוני שמא יערבם ביין אלא לא חששו חכמים אלא בזמן שאני מוכר לו דבר העשוי לרמות בו כמו שהוא עכשיו עד כאן. והוא הדין לכל כיוצא בזה. והמחבר לא הביא דינו של רבא לפי שאינו מצוי שיתערב מים כל כך ביין: [[ומקום שנהגו להטיל וכו'.]] משנה שם: [[והוא שיהיה בין הגתות וכו'.]] בגמרא שם והטעם שבזמן הגתות קולטים המים טעם היין אבל שלא בין הגתות הוא נחשב כאילו הוא מזוג: 

! ז 
[[התגר נוטל וכו'.]] בבא זו משנה שם כלשונה. ופירש''י שלא יתכוון לערב. להוציא קול ולקנות הרוב ממקום משובח ולערב בו ממקום אחר ושכניו סבורים שכל הפירות מאותו מקום ע''כ: 

! ח 
[[אסור לערב שמרים וכו'.]] ברייתא שם ובהלכות וסוף הברייתא אבל מערב של אמש בשל אמש ושל יום בשל יום. ופירש''י דיום ואמש לאו דוקא אלא חלוק הכלים הוא שיש להקפיד מחבית לחבית. וזהו שכתב המחבר אבל אם עירה היין וכו': 

! ט 
[[המוכר לחבירו שמן מזוקק וכו'.]] פסק דלא כר' יהודה דמתניתין דפרק המפקיד (דף מ') וכן דעת ההלכות שם. ויש מי שפירש שאפילו ר' יהודה מודה באומר לו שמן מזוקק ולא נחלק אלא באומר שמן סתם ונתן לו בסתם מזוקק ונשארו בידו השמרים ואומר ר''י שנותן השמרים. ופסק רבינו כאוקימתא קמא דאמרינן לדברי חכמים אסור לערב השמרים וזהו שכתב למעלה אסור לערב שמרים ביין ובשמן: [[מכר לו שמן סתם וכו'.]] וזה מתבאר שם: [[ומקבל בשאר שמרים שמן עכור וכו'.]] זהו פירוש פקטים האמור בגמרא שם ורש''י ז''ל פירש פקטים פסולת גרעינים הצפים על פני השמן: 

! י 
[[בד''א כשנותן לו המעות וכו'.]] לשון הגמ', ובהלכות הא דיהיב ליה זוזי בתשרי וקא שקיל מיניה בניסן כמדה דתשרי הא דיהיב ליה זוזי בניסן וקא שקיל מיניה בניסן כמדה דניסן ע''כ. ומתוך לשון המחבר נראה שהוא סובר שאין המדות שוות בשיעור. ורש''י ז''ל פירש מדה שער הדמים ולא מדה ממש וז''ל מדה כשער הדמים של תשרי שהם בזול וסתם שמנים עכורים וקבל עליו פקטים. הא דשקיל מיניה בניסן כשער של ניסן וביוקר דרך כל השמנים להיות מזוקקים בניסן והלוקח סתם והמוכר סתם אין מוכר אלא מזוקק עכ''ל: 

! יא 
[[המוכר חטים לחבירו מקבל עליו רובע קטנית וכו'.]] ברייתא פ' המוכר פירות (דף צ''ד): [[שעורים מקבל עליו רובע נישובות.]] ג''ז באותה [ברייתא] שם. ופי' נישובות אבק וקשין שנזרים בנשוב: [[עדשים מקבל רובע עפרורית וכו'.]] באותה ברייתא שם והביא המחבר לשון הברייתא כפשטה: [[תאנים מקבל עליו וכו'.]] משנה שם (דף צ''ג:): [[מכר לו שאר פירות וכו'.]] משנה שם המוכר פירות לחבירו מקבל עליו רובע טנופות לכל סאה והמחבר הביא המשנה והברייתא כפשטה כשיטת ההלכות ובגמ' מתברר שבכל המינין חוץ מעדשים אינו מקבל עליו רובע עפרורית אלא פחות מרובע ופירוש רובעין אלו רובע קב שהם אחד מכ''ד בסאה: [[נמצא בהן יותר על השיעורין וכו'.]] מימרא דרב הונא שם אם בא לנפות מנפה את כולו ופירושה כדברי המחבר והיא בהלכות: 

! יב 
[[ואין כל אלו הדברים אמורים אלא במקום שאין וכו'.]] כך כתוב בהלכות ודבר נכון הוא: 


! יג 
[[לפיכך הבורר צרורות וכו'.]] מימרא שם (דף צ''ג צ''ד) ובהלכות: 


! יד 
[[המוכר קנקנים בשרון במקום שאין מנהג.]] לשון המשנה (צ''ג:) קנקנים בשרון מקבל עליו י' פטסות לק'. ופירש המחבר שלפיכך אמרו שרון לפי שאין שם מנהג בזה. [[ומ''ש והוא שיהו נאות ועשויות בגפרית.]] הוא ברייתא (דף צ''ז:) על המשנה תנא פטסות נאות ומגופרות. ולשון ן' מיגש ז''ל כלומר אע''פ שאינן מבושלין כל צרכן והן מזיעין את היין צריך שיהו נאות וכו' וכן פירש''י דשבורין ממש אפילו אחד אינו מקבל: 

~ הלכות מכירה - פרק תשעה עשר




! א 
[[אסור למכור לחבירו קרקע או וכו'.]] דינו של הרב ז''ל פשוט הוא בטעם שלא יהיה זה פחות משאר האונאות שהן אסורות וה''ז כמום, ובפ' שבועת העדות (דף ל''א) אמרינן ואשר לא טוב עשה בתוך עמיו זה הלוקח שדה שיש עליו עסיקין וכיון שהלוקח לא טוב עשה נראה שאסור למוכר למכור אותם בסתם ולא יודיעו, ופירוש עסיקין עוררין מלשון התעשקו עמו: 


! ב 
[[המוכר קרקע לחבירו וכו'.]] לשון הגמרא פ''ק דמציעא (דף י''ד) ופרק קמא דב''ק (דף ח':) ופרק מי שהיה נשוי (דף צ''ב צ''ג) אמר [אביי] ראובן שמכר שדה לשמעון שלא באחריות ויצאו עליה עסיקין עד שלא החזיק בה יכול לחזור בו משהחזיק בה אינו יכול לחזור בו מ''ט דא''ל חייתא דקיטרי פירוש שק מלא קשרים סברת וקבילת מאימתי הוי חזקה מכי דייש אמצרי וא''ד אפילו באחריות נמי כלומר אפילו באחריות משהחזיק בה אינו יכול לחזור בו דא''ל אחוי טרפך ואשלם לך ע''כ. ופירוש המחבר כך הוא ראובן שמכר שדהו וקנהו שמעון באחת מדרכי הקניות עד שלא החזיק בה פי' נשתמש בה. וכבר ידעת דעת המחבר דשימוש הויא חזקה לקנות כדאיתא פ''א וכאן אפילו לאחר קנייה יכול לחזור בו קודם תשמיש ואע''פ שנתן דמים ושיטות הרבה יש בזה: 


! ג 
[[כל המוכר קרקע וכו'.]] כך הוא מסקנא דשמעתא פ''ק דמציעא (דף י''ד) דאחריות טעות סופר הוא אפילו בשטרי מקח וממכר: 


! ד 
[[בד''א בשהוציא המקח וכו' אבל אם העכו''ם וכו'.]] זה החילוק מימרא (דף מ''ה) פרק חזקת הבתים בשם אמימר שאין ישראל חייב באחריות מכר אם העכו''ם טורפה וכן הדין לעולם אינו חייב אא''כ תצא ממנו בדינינו וכדאמרינן לעיל אחוי טירפך פירש''י ז''ל שבדין טרפוה ממך וכן עיקר ואפילו היה הטורף ישראל אם טרף שלא כדין אינו חייב לו: 


! ה 
[[המוכר קרקע לחבירו והתנה עמו וכו'. מ''ש אפילו בא העכו''ם וגזלה מחמת המוכר חייב לשלם.]] הטעם הוא לפי שהוא אונס מצוי וכיון שקבל עליו כל אונס זהו בכלל: [[אבל אם נפסק הנהר שהיה וכו'.]] מימרא גבי מעשה בגיטין פ' מי שאחזו (דף ע''ג) מסקנא שם: 


! ו 
[[ומ''ש והוא הדין לכל תנאי שבממון.]] פשוט הוא שלמדין מדבר לחבירו בכל כיוצא בזה: 


! ז 
[[מעשה באחד ששכר מלחים וכו'.]] מעשה שם פרק מי שאחזו (גיטין דף ע''ג): 


! ח 
[[המוכר קרקע לחבירו וכו'.]] פרק חזקת (דף מ''ד:) ופסק כרב זביד וכן בהלכות: 


! ט 
[[ראובן שמכר שדה לשמעון שלא באחריות וכו'.]] מימרא פ''ק דמציעא (דף י''ד) ופ''ק דב''ק (דף ח':) ובפ' מי שהיה נשוי (דף צ''ב צ''ג). [[ומ''ש שלא באחריות.]] פסק כאיכא דאמרי דהתם דאפילו שלא באחריות. וכתבו קצת המפרשי' ז''ל נפקא מינה היכא דהויא אפותיקי מפורש ללוי שיכול לסלקו ראובן במעות ולא שמעון וצדדין אחרים והרמב''ן ז''ל כתב בסוף דבריו ואין צורך לכל זה אלא נפקא מינה דאיהו ידע למיטען טפי: 


! י 
[[ראובן שמכר שדה לשמעון שלא באחריות וכו'.]] מימרא בכתובות בפ' מי שהיה נשוי (דף צ''א צ''ב) ופסק כרבא. [[ומ''ש שאע''פ שלא קבל וכו'.]] הוא כפי גירסת ההלכות והגאונים x נהי דאחריות דעלמא לא קיבל עליה אחריות דנפשיה מי לא קביל עילוייה: [[אבל אם בא בעל חוב של יעקב וכו'.]] פירוש אביו של ראובן וכגון ששדה זו באה לראובן בירושה מיעקב אביו והוא מוכרה לשמעון שלא באחריות וחזר וקנאה ממנו באחריות וטרפה בעל חוב של יעקב. וגם זה מפורש שם בכתובות ובהלכות: 

~ הלכות מכירה - פרק עשרים




! א 
[[המבקש לקנות מקח מחבירו וכו'.]] תוספתא בקדושין הובאה בהלכות פ''ק דקדושין וז''ל והמוכר [חפץ] לחבירו וכו' זה אומר במנה וזה אומר במאתים והלך זה לביתו וזה לביתו ואח''כ תבעו זה את זה אם הלוקח תבע את המוכר יעשו כדברי המוכר ואם המוכר תבע את הלוקח יעשו כדברי הלוקח ע''כ. וזה מבואר: 


! ב 
[[הלוקח מאחד מחמשה בני אדם וכו' מניח דמי המקח וכו'.]] פסק כרשב''א וכסתם משנה דיבמות פ' האשה שלום (דף קי''ח:) דלא נחלקו ר''ע ור''ט בלוקח שמניח דמי מקח ביניהם ומסתלק וכן הוא בהלכות ופירשו ז''ל שמניחן ביד ב''ד וזה שכתב ויהיו הדמים מונחין הכוונה בב''ד: [[ואם הוא חסיד נותן דמים וכו'.]] בזה חלוקים עליו הרמב''ן והרשב''א ז''ל ואומר דבמקח אפילו בא לצאת ידי שמים מניח ביניהם ומסתלק וכ''כ פרק המפקיד (דף ל''ז) ועיין בתוס' שם בד''ה התם: 


! ג 
[[לקח מקח מאחד וכפר בו ונשבע וכו'.]] זה מתבאר בפרק הגוזל עצים בב''ק (דף ק''ג:) בסוגיא דאמרינן התם ואי ס''ד דאישתבע מה לי גזל מה לי מקח הרי דבנשבע מקח וגזל שוין. ודין הגזל מפורש פ''ד מהלכות גזילה: 


! ד 
[[נאמן בעל המקח לומר וכו'.]] ברייתא בקדושין פ' עשרה יוחסין (דף ע''ג: ועיין בתוס' שם בד''ה בד''א) נאמן בעל המקח לומר לזה מכרתי ולזה לא מכרתי בד''א בזמן שהמקח בידו וכו' וניחזי זוזי ממאן נקט לא צריכא דנקט מתרוייהו ואמר חד מדעתאי וחד בעל כרחי. ויש מי שפירש קושיא זו אסיפא דאפי' בזמן שאין מקחו בידו ליהימניה כל זמן שהלוקח שם דהוה ליה כעין דיין שנאמן לומר לזה זכיתי ולזה לא זכיתי שבעלי דינין עומדין לפניו כדאיתא התם ופריק התם דנקט מתרוייהו וכיון שכן שנטל משניהם ה''ז אינו מדקדק אי זהו מדעתו ואינו נאמן אלא הרי הוא כעד אחד וגרסינן שם ולא ידע הי מדעתו והי (בעל כרחיה) פירוש ואין ידוע בעדים אע''פ שהמוכר אומר כך הוא כיון שאין מקחו בידו אינו נאמן. ומתוך דברי המחבר נראה שהוא גורס ולא ידע פי' שאף המוכר אינו יודע אי נמי אפי' ידע המוכר רצה הלה לישבע שבועת התורה וליטול מחצה נוטל וחבירו נוטל בלא שבועה. ודין זה נתברר ריש פ''ק דמציעא וזה לשון הגמ' גבי שנים אוחזין בטלית דנשבעין וחולקין אותה בין שטוענין טענת מציאה וכל אחד אומר אני מצאתיה בין שכל אחד טוען אני לקחתיה ואמרינן התם מקח וממכר נחזי זוזי ממאן נקט לא צריכא דנקט מן תרוייהו מחד מדעתיה וחד בעל כרחיה ולא ידע וכו' ופירש בעל המאור ז''ל לחזי זוזי ממאן נקט דאע''ג דאין מקחו בידו ואינו נאמן אלא ככל אדם מ''מ זה שהוא מעיד כנגדו הוא מתחייב שבועת התורה על פיו דעד אחד הוא וזה שהוא מסייעו יש לפוטרו לגמרי דכיון דשבועתו אינה אלא מדרבנן ואיכא חד סהדא דמסייע ליה דינא הוא דלישקול בלא שבועה ופריק דלא ידע שהמוכר עצמו אינו יודע ע''כ דבריו ז''ל. וזאת היתה כוונת המחבר שאם המוכר יודע ומעיד והוא הדין לעד אחד זה שמסייעו העד נוטל בלא שבועה. והנכון הוא אחר שאין שבועתו אלא מדרבנן וחבירו חייב שבועה דאורייתא ולפיכך כתב ולא ידע ממי נטל וכן דקדק הר''א ז''ל בהשגות וכתב שאין הדין ברור אצלו וכבר הראה פנים בעל המאור לזה ועיקר: 


! ה 
[[הרי שטען על חבירו וכו'.]] דין זה פשוט בכמה מקומות בגמ' המוציא מחבירו עליו הראיה ויתבאר בהרבה דינין שיבאו בזה הפרק ואבאר מאין יצאו: 


! ז 
[[אמר לחנוני תן לי בדינר פירות וכו' ונתן לו.]] פירוש שהגביהן לוקח והניחן ברה''ר והדין משנה בשבועות פרק כל הנשבעין (דף מ''ב) ודבריו בפירושה כדברי ההלכות ואין הדין אלא ברה''ר אבל אם היו ברשות מוכר ממש או ברשות לוקח המוציא מחבירו עליו הראיה ואין כאן אלא שבועת היסת וזהו שאמר ר' יהודה בברייתא כדאיתא בהלכות: 


! ח 
[[נתן הלוקח דינר וכו'.]] ג''ז באותה משנה ופסק כרבנן וכן פירש הרב ר' מאיר ובחדושין ג''כ פסקו כן: 


! ט 
[[וכן הדין בנותן דינר לשולחני וכו'.]] פי' וכבר קבל נותן הדינר מעות והניחן ברה''ר וג''ז משנה שם: [[ואם לא הודה שמכרן וכו'.]] ג''ז משנה שם וכרבנן שהמעות הם ברה''ר שאם היו ברשות שולחני אינו נשבע השולחני אלא היסת כמו שנתבאר בחנוני: 


! י 
[[המחליף פרה בחמור וכו' המוכר שפחתו וילדה וכו'.]] פירש רש''י ז''ל בהשואל להכי נקט מחליף ולא נקט המוכר פרתו וילדה דאילו מוכר במעות לא קנה לוקח עד דמשיך וכיון דמשיך מידע ידע אם ילדה כבר או לא ילדה וליכא לספוקי בעד שלא מכרתי ומשלקחתי אבל מחליף פרה בחמור לא היה צריך למשוך הפרה [או החמור] דכיון שמשך בעל הפרה את החמור נקנית הפרה לבעל החמור בכל מקום שהיא ואין ידוע אם ילדה אם לא ילדה וכן המוכר שפחתו (נקט מוכר) דקיימא לן עבד כנעני נקנה בכסף וכשנתן המעות נקנית לו השפחה ואפילו היא בבית הבעלים ואין ידוע אם עד שלא ילדה נתן הכסף ע''כ. [[ומה שכתב המחבר אפי' אומר המוכר איני יודע [שישבע מוכר שאינו יודע] .]] לאו למימרא דכשהלוקח [טוען טענת] ברי ולא הביא ראיה לדבריו ומוכר אומר איני יודע שישבע מוכר שאינו יודע ותהיה שלו שהרי יתבאר לפנינו שאם שניהם טוענין שמא יחלוקו כ''ש כשהלוקח טוען טענת ברי והמוכר אומר איני יודע שאינו נוטל המוכר בשבועת שאינו יודע אלא הכוונה שצריך לוקח להביא ראיה ואין אומרים כיון שהוא טוען ברי ומוכר שמא יטול לוקח בלא ראיה: [[לא הביא ראיה ישבע המוכר וכו'.]] כבר ביארתי שאין זה אלא כשהמוכר טוען טענת ברי אבל כשהמוכר טוען טענת שמא יחלוקו. והחילוק בין ולד פרה לולד קטנה הלוקח אומר גדולה לקחתי והלה אומר איני יודע זכה בגדולה המוכר אומר קטן מכרתי והלה אומר איני יודע אין לו אלא קטן זה אומר גדול וזה אומר קטן ישבע המוכר שהקטן מכר זה אומר איני יודע וזה אומר איני יודע יחלוקו ע''כ במשנה ובהלכות והעמידו משנה זו בגמרא בשטענו עבד גדול בכסותו והלה מודה לו בעבד קטן בכסותו ומדין גלגול שבועה חייב לישבע אף על העבד וכמו שנתבאר פ''ה מהל' טוען ונטען לפיכך כשאמר מוכר איני יודע ה''ז מחוייב לישבע שאינו יכול לישבע ומשלם ולוקח נוטל גדול אבל דין המחבר כשאינו טוענו כסות אלא עבד וידוע שאין נשבעין על העבדים דבר תורה אלא היסת לפיכך כתב הרב כן וכן הדין מוכרח בסוגיא שם: 


! יג 
[[אמר הלוקח גדול לקחתי והמוכר שותק.]] זה למד מדין השפחה שהבאתי למעלה: [[ואם אמר המוכר איני יודע.]] כבר ביארתי שאין זה דומה למשנתנו ששנינו מוכר אומר איני יודע זכה בגדול לפי שכאן אין זה מחוייב שבועה מן התורה. [[ומ''ש ישבע שאינו יודע.]] לפי שלא ילמד לומר טענת רמאות איני יודע לפטור עצמו משבועת התורה וכמ''ש פ''א מהל' טוען ונטען במנה לי בידך והלה אומר איני יודע ועיקר וכן כ''ש שאם אין הלוקח יודע דלא אמרינן יחלוקו דומיא דולד דלעיל משום דהתם אין לזה בולד חזקה יותר מזה משא''כ כאן שהרי זה מוחזק בעבדו והבא להוציא ממנו עליו הראיה: 


! יד 
[[כל מי שנולד הספק ברשותו וכו' כיצד המחליף וכו'.]] זה מימרא דשמואל בכתובות פרק המדיר (דף ע''ו:) בזה הלשון ממש ויש מי שלא פסקה בהלכה אלא על בעל הפרה להביא ראיה וכבר נכתב דעת זה בהלכות ויש מי שפסקה ולזה נוטה דעת הרב אלפסי ז''ל ומ''מ כתבו קצת המפרשים ז''ל דלא אמרינן הכי אלא כשמת החמור ברשות בעל החמור ובעל החמור אינו טוען ברי שהיה חי בשעת משיכת הפרה הא אם היה בעל החמור טוען ברי או שהיה החמור באגם על בעל הפרה להביא ראיה וכתב הרשב''א ז''ל בסוף דבריו וצ''ע על הרב אלפסי ז''ל שלא חילק בזה כלל וכן כתב הרמב''ן ז''ל עכ''ל: 


! טו 
[[מחט שנמצא בעובי בית הכוסות וכו'.]] זו ברייתא שם ובאלו טרפות (דף נ':) [[ומ''ש לא הוגלד פי המכה הרי הדבר ספק ועל הטבח להביא ראיה וכו' ואם לא הביא ראיה ישלם הדמים.]] זה מבואר בסוגיא שם אליבא דשמואל דכי אמרינן בברייתא לא הוגלד פי המכה המוציא מחבירו עליו הראיה דוקא כשנתן הטבח המעות וקאמר שאם בא להוציא מהמוכר על הטבח להביא ראיה אבל לא נתן הטבח מעות אין על המוכר להביא ראיה אלא מוציאין מן הטבח בלא ראיה וכן נתבאר בהלכות ומ''מ כבר כתבתי שיש פוסקים דלא כשמואל וכאן אם לא נתן הטבח דמים על המוכר להביא ראיה ובלא ראיה אין מוציאין מן הטבח וכן הרשב''א ז''ל הקשה לדברי המחבר לומר דסוגיין דלא כהלכתא: 

~ הלכות מכירה - פרק אחד ועשרים




! א 
[[המקנה לחבירו דבר שאינו מסויים וכו'.]] החלק הראשון בדבר שמינו ידוע פשוט הוא שקנה ומבואר בגמ' בכיוצא בזה בפרק המוכר פירות (דף צ''ה:): 


! ג 
[[אבל האומר לחבירו כל מה שיש בבית זה וכו'.]] כ''כ רבינו האי ז''ל בספר מקח וממכר שלו ודברי טעם הן אבל לא מצאתי דבר בגמרא שאוכל ללמוד ממנו כן: 


! ד 
[[וכן המוכר לחבירו בעשרה דינרי חטים וכו' וכל החוזר וכו'.]] זה נתבאר ר''פ איזהו נשך (דף ס') מאותה שנתבארה למטה פכ''ב: 


! ה 
[[וכן המוכר מקום לחבירו לעשות לו בית וכו' או רפת בקר וכן המקבל מחבירו לעשות בית חתנות וכו' עושה ארבע של שש.]] משנה בהמוכר פירות (דף צ''ח:) ז''ל המוכר מקום לחבירו לבנות לו בית וכן המקבל לבנות לו בית חתנות לבנו או בית אלמנות לבתו בונה ארבע אמות על שש דברי ר''ע ר' ישמעאל אומר רפת בקר הוא והרוצה לעשות רפת בקר עושה ארבע על שש בית קטן שש על ח' בית גדול ח' על י' טרקלין י' על י' רומו כחצי ארכו וכחצי רחבו ראיה לדבר היכל רשב''ג אומר (הכל) כבניין היכל ע''כ במשנה. ואמרינן בגמ' רפת בקר מאן קתני לה איכא דאמרי ר''ע קתני לה וה''ק אע''פ שרפת בקר היא (זו) פעמים שאדם עושה דירתו כרפת בקר ואיכא דאמרי ר' ישמעאל קתני לה והכי קאמר שהרוצה לעשות רפת בקר וכו' ע''כ. ופירוש המשנה לדעת המחבר כדעת אבן מיגש ז''ל דהך סיפא דבית קטן אליבא דר' ישמעאל ואין הלכה כמותו לגבי ר''ע ודין רפת בקר ללישנא קמא דגמ' מפורש הוא שאפילו ר''ע מודה שהיא שש על ארבע ואף ללישנא בתרא אע''ג דר' ישמעאל היא לא חזינן בהדיא דפליג ר''ע ומש''ה קיי''ל הכי ויש מפרשים פירושים אחרים וזה נראה עיקר: [[מכר לו מקום בית גדול וכו'.]] במשנה דלעיל ובזו אפילו ר''ע מודה כיון שאמר גדול: [[מכר לו מקום טרקלין וכו'.]] במשנה של מעלה תרבץ של חצר י''ב על י''ב וכו' בגמרא שם תאנה וקנתיר י''ב על י''ב וכו' מאי קנתיר תרבץ אפדני ע''כ. ופירש רשב''ם ז''ל תרבץ אפדני חצר גדול שעושין שרים בצד אפדני שלהן ועל שם שמרביצים אותו תמיד להשכיב האבק קרי ליה תרבץ ע''כ. ומדברי המחבר נראה שעושין אותו לפני החצר: [[ורום כל בית ובית כחצי ארכו וכחצי רחבו.]] פי' אם היו שש על ארבע רומו ה' י' על ח' רומו ט' וכן כיוצא בזה ומבואר במשנה של מעלה: 


! ו 
[[המוכר מקום לחבירו וכו'.]] משנה שם פ' המוכר פירות (דף ק':) ופסק כחכמים ודלא כר''ש וביאור דבריו שדרכן היה לעשות מערה ולחפור בכותליה קבר והקברות ההם נקראים כוכין בלשון המשנה ופתח המערה היא כרחבה ברוח אחד ובשני כותלי ארכה הוא עושה הששה קברות ובכותל הרוחב שכנגד הפתח שנים ומדת המערה מבוארת במשנה זו וכן מדת הקברות: [[נמצא בין כל קבר וכו'.]] סדור הקברות לדעת זו הוא כך בכותלי האורך עושה כוך בתחלת הכותל ורחבו ששה טפחים שהם אמה ומניח ריוח אמה ומחצה ועושה כוך שני והוא אמה הרי ג' אמות וחצי ומרחיק אמה ומחצה הרי חמש אמות ועושה כוך ג' באמה ששית ואינו מניח כלל בראשי הכותל ובכותל האמצעי שהוא ד' עושה שני כוכין בשני ראשיו ושתי אמות ריוח באמצע. ובהשגות א''א כל זה שיבוש היה ראוי לומר וכו' פירוש שהסדר כך הוא לדעת הר''א ז''ל בכותלי האורך מניח אמה בשני ראשי כל כותל חצי אמה לכל ראש ובחמש הנשארות עושה שלשה כוכין אמה בין כל אחד ואחד שהן שתי אמות ריוח ובכותל הרחב מניח ג''כ אמה בשני ראשיו חצי אמה לכל ראש ובג' הנשארות עושין שני כוכין ואמה ריוח ביניהם זה כוונתו ז''ל. וזה דעת הרב אבן מיגש ורשב''ם ז''ל. ומ''מ אין הכרח לאחת מן השיטות האלו בגמ' ויש בזה מקום עיון עוד בדברי המחבר שלא הזכיר אלא מערה אחת ולפי המשנה אפילו לדעת חכמים עושה חצר שש על שש ופותח לתוכה שתי מערות וכן שנינו בסוף המשנה. ופירשב''ם ז''ל כן דארישא קאי פירוש דאמוכר ואמקבל ששנינו בתחלת המשנה. ונתן הרב טעם לסדר המשנה ומדברי המחבר נראה שהוא מפרש סיפא בשקבל לעשות חצר בפירוש וצ''ע: 


! ז 
[[המוכר לחבירו בתוך שדהו וכו' נותן לו אמה שרחבה שתי אמות ואמה מכאן [ואמה מכאן] לאגפיה.]] פירוש בין הכל ארבע אמות ומימרא דשמואל היא בפ' המוכר פירות (צ''ט:) כלשונו ופר''ש ז''ל באגפיה כדי לתקן מאותו קרקע אגפיה של אמת המים אם יפלו עכ''ל: [[ואם מכר לו אמת המים להשקות בה בסילון וכו'.]] לשון הרב אבן מיגש ז''ל פירוש מכר לו בחצירו מקום לעשות בו אמה להעביר עליה מי רגלים ומי תכבוסת חצירו וכיוצא בהן ע''כ. וכן פיר''ש ז''ל שהוא עשוי להשקות בהמה ורחיצת בגדים וכלים ואינו גדול כל כך ע''כ: 


! ח 
[[אלו האגפים בעל השדה נוטען אבל אינו זורען וכו'.]] פסק כר''נ דהלכתא כוותיה בדיני ולפיכך אינו זורען: [[ואמת המים זו שכלו אגפיה בעל האמה וכו'.]] מימרא שם: 


! ט 
[[המוכר לחבירו דרך בתוך שדהו אם דרך יחיד וכו'.]] שיעור דרך היחיד נפסקה הלכה בגמ' שם כדייני גולה שאמרו שני גומדין ומחצה ופירוש גומדין אמות ומצינו בכתוב גומד ארכה וכתב הרשב''א ז''ל בחידושיו כתב הרב ר' יוסף הלוי בן מיגש ז''ל מסתברא לן דה''מ היכא דלא מסיימי מחיצתא אבל היכא דאיכא מחיצתא חמור במשאוי בשני גומדין ומחצה לא מסתגי וכ''ש דלא הדר עכ''ל: [[מכר לו דרך בין עיר לעיר וכו'.]] ברייתא שם אבל בקצת הספרים אינה ופיר''ש ז''ל ח' אמות שאם יפגעו שתי עגלות זו בזו שלא יעכבו זו את זו: [[מכר לו דרך הרבים וכו'.]] פר''ש כגון עיר שיש בה מעבר שבאין דרך שם מארץ רחוקה עכ''ל. ופר''ש דהוא הדין בכ''מ ששיעורו ט''ז אמה כיון שהזכיר דרך: 


! י 
[[דרך המלך ודרך הקבר אין להן שיעור.]] משנה (דף צ''ט:) וברייתא דרך המלך אין לה שיעור ודרך הקבר אין לה שיעור: [[ויראה לי שזה כמוכר דבר שאין מינו ידוע וכו'.]] נראה שהוא ז''ל סבור שלא קנה וכמ''ש למעלה דבעינן מינו ידוע. ובהשגות א''א ואין דברו ידוע ואני אומר שנוטל ממנו המלך כל מה שיצטרך לו עכ''ל. ולפי דבריו הוא הדין במוכר דרך הקבר בשדהו שהולכין מלוי המת בכל השדה כפי מה שיצטרך להם וכן פר''ש ז''ל: 


! יא 
[[מכר לו מקום למעמד וכו'.]] מקום שהיו עומדים בו העם בשובם מן הקבר סמוך לבית הקברות ומשנה היא שם: 


! יב 
[[האומר לחבירו בור וכותליה וכו'.]] ברייתא ריש פ' לא יחפור (דף י''ז:) כלשונה: 


! יג 
[[המוכר שדה לחבירו ומצר לו מצר אחד קצר וכו'.]] הביא המחבר מימרא כלשונה וכך היא ריש המוכר את הבית (דף ס''ב) מצר לו מצר אחד ארוך ומצר אחד קצר אמר רב לא קנה ארוך אלא כנגד הקצר אמרו ליה רב כהנא ורב אסי (לרב) ויקנה כנגד ראש תור שתיק רב ומודה רב היכא דאיכא מצר ראובן ושמעון מחד גיסא ומצר לוי [ויהודה] מחד גיסא מדה''ל למיכתב דראובן כנגד לוי ודשמעון כנגד יהודה ולא כתב ליה ש''מ כנגד ראש תור הוא דאמר ליה ע''כ. וכך פירשוה שהוא מצר לו ג' מצרים שלמים והרביעי קצר כגון [[זה א)]] ואמר רב לא קנה ארוך אלא כנגד קצר כזה '[[ם)]] והקשה ויקנה כנגד ראש חור [[כזה ג)]] שתיק רב פי' שלא חש לקושייתם ומודה רב שאם היה המצר הארוך מראובן ושמעון ומצר שמעון מספיק למה שכנגד המצר הקצר ודאי קנה כנגד ראש תור (כצורה השלישית) שאל''כ למה מצר לו מצר ראובן כלל היה לו לכתוב שמעון כנגד יהודה שהוא כמצר הקצר לבד כגון [[זה ד)]] וכתבו המפרשים ז''ל שא''א לפרש שלא מצר לו מצר רביעי כלל אלא ראובן שמעון [לוי] [[כזה ח)]] שא''כ היאך יאמרו רב כהנא ורב אשי יקנה כנגד ראש תור והלא רב כהנא ורב אסי אמרו במצר לו ג' מצרים שלמים ולא מצר לו רביעי כלל שלא קנה אלא תלם אחד על פני כולה אלא ודאי כמו שפירשנו אלו דבריהם ז''ל. ונ''ל לפ''ז דלרב טפי גרע בשמצר לו מצר רביעי מקצתו משאם לא מצר לו כלל דהא מצר לו ג' מצרים לבד אמר רב קנה כולה חוץ ממצר רביעי כדאיתא התם וכאן אמר דלא קנה אלא כנגד הקצר וטעם לזה שכיון שהתחיל למצרו ולא מצרו כולו נראה שאינו מקפיד על המצר לבד אלא על חלק מן השדה משא''כ כשלא מצרו כלל דלא מסתבר ליה כלל דלא יקנה אלא תלם אחד על פני כולה כרב אסי זה נראה ומתוך דברי יתבארו דברי המחבר ז''ל: 


! יד 
[[היה מצר ראובן מזרח ומערב וכו'.]] מימרא שם וזה לשון רשב''ם בפירושה המוכר שדה לחבירו ורוצה לכתוב מצרים ויש לשכנו ראובן שתי שדות אחד במזרח ואחד למערב ולשמעון שכנו שתי שדות אחת בצפון ואחת בדרום לא יכתוב לו סתם שדה זו שאני מוכר לך הרי הוא בתוך שדות ראובן ושמעון דאתי לאיפלוגי [[באלכסון ו)]] ונמצא שנוטל אצל מצר שמעון ראובן [אבל בשכותב מצר ראובן רוחין תרתי ומצר שמעון רוחין תרתי הרי ד' רוחות]: 


! טו 
[[מצר לו מצר וכו' ולא מצר לו מצר רביעי קונה השדה כולה.]] כך נפסקה הלכה בגמ' שם בהמוכר את הבית הלכתא קונה הכל חוץ ממצר רביעי: [[אבל המצר הד' אם היה מובלע בתוך המצרים וכו'.]] ג''ז שם אבל ראיתי המפרשים חלוקים בפירושו הרב ן' מיגש ז''ל פירש קנה הכל חוץ ממצר רביעי דעבדינן ליה ד' [[פיסקי ז)]] וקני לג' פיסקי מינייהו בר מפסקא רביעאה עכ''ל. ורש''י פי' חוץ ממצר רביעי התלם עצמו של מצר רביעי לא קנה עכ''ל. גם בפירוש מובלע נחלקו ולשון אבן מיגש ז''ל דלא מובלע האי מצר רביעי עם השדה כולה אבל מובלע ונראית כשדה אחד קנה כולן ור' שמשון כתב דלא מובלע בתוך המצרים שמכאן ומכאן אלא הולך על פני [[שניהם ח)]] [[ומובלע ט)]] עכ''ל. ודברי רבינו נוטים לדבריו: [[ואם לא היה מובלע.]] חלקי' נתבארו בגמ' ובהלכות וטעם הט' קבין לפי שהוא דבר חשוב בשדה וי''ל ששיירו והוא הדין לגנה בחצי קב וכן בכל דבר כפי מה שהוא לחלוקה כמו שיתבאר פ''א מהל' שכנים. ורכב של דקלים מפני חשיבות גם כן הוא: 


! טז 
[[סיים לו את הזויות בלבד ולא סיים המצר שלכל רוח.]] זה כתב בפירוש סיים את הקרנות האמור בגמ' והרבה פירושין נאמרו בו ונראה דעת המחבר שסיים) ולפ''ז מ''ש סיים לו חלק מכל רוח [[הוא א). ומ''ש כמין גא''ם.]] הוא '[[ם)]] וכולן בעיות בגמרא עלו בתיקו ופסק רבינו שודא דדייני: 


! יז 
[[המוכר בית לחבירו בבירה גדולה וכו'.]] מימרא ר''פ המוכר את הבית (דף ס''א): [[ומ''ש אע''פ שיש שם מעט שקורין את הבירה בית.]] לפי שאם היו הכל או הרוב קורין לבירה בית הכל מכור וכדאיתא בגמרא אלא דקרו לבירה נמי בית כולה זבין ליה ואסיקנא לא צריכא דאיכא דקרו ליה לבית בית ולבירה בירה ואיכא נמי דלבירה קרו ליה בית וכו': [[ומ''ש ואילו מכר לו כל הבירה היה כותב לו ולא הנחתי לפני במכר זה כלום.]] ג''ז שם וכתבו קצת המפרשים שאפילו כתב לו זה הלשון ואין שם מי שקרא לבירה נמי בית ואפילו מעוטא ה''ז לא קנה אלא בית שאין לשון זה מועיל לכלול במכר מה שאינו נכלל לשום אדם בעולם וכן עיקר: [[וכן המוכר שדה בבקעה גדולה וכו'.]] ג''ז מימרא שם ודיני השדה בזה כדיני הבית בזה לכל מה שנזכר למעלה: 


! יח 
[[האומר לחבירו שדות אני מוכר לך מיעוט שדות שתים.]] מימרא שם מיעוט ארעתא שתים: [[אמר לו כל שדות וכו'.]] ג''ז שם כל ארעתא דאית ליה לבר מבוסתני ופרדיסי: [[אמר לו נכסי אפילו גנות ופרדסים וכו'.]] גרסת המחבר כגרסת ההלכות אי אמר לו נכסי אפילו אפרדסי ובוסתני ואי אמר לו כל נכסי אפי' בתי ועבדי ע''כ. וה''ה באומר כל נכסי שהמטלטלין בכלל כמ''ש המחבר והכין מוכח פ' מי שמת ואמרינן התם דאפילו תפילין איקרו נכסי. ודע שהמפרשים ז''ל חילקו בין האומר נכסים לאומר נכסיי שהכוונה נכסים שלי לפי שבאומר נכסיי אינו צ''ל כל אלא אפי' בלא כל נכללין כולן וכן מוכיח פרק מי שמת כמו שיתבאר פי''א מהל' זכייה ומתנה. וכן הדין באומר שדותיי שאינו צריך למלת כל וכלן בכלל אבל אומר נכסים שלי או שדות שלי אין הכל בכלל. והטעם שכיון שהוא מזכיר כינוי עצמו באותה מלה שהוא מזכיר הנכסים או השדות הכל בכלל אבל כשהוא מזכיר כנוי עצמו אחר כן אין הכל בכלל: 


! יט 
[[האומר לחבירו בית מבתיי אני מוכר וכו'.]] מימרא במנחות (דף ק''ח): 


! כ 
[[האומר לחבירו שדה דבי חייא אני מוכר לך וכו'.]] מימרא פרק המוכר את הבית (דף ס''א:). [[ומ''ש הפחות שבשניהם.]] יצא לו ממה שנזכר למעלה דכיון דלא קנה אלא אחת הפחותה היא לפי שיד בעל השטר על התחתונה: 


! כא 
[[האומר לחבירו שדה ראובן אני מוכר לך וכו'.]] מעשה ריש פ' חזקת הבתים (דף ל':) פסק כר''נ וכן בהלכות: 


! כב 
[[האומר לחבירו חצי שדה אני וכו'.]] דין זה נתבאר ס''פ בית כור (דף ק''ז:) במשנה ובגמרא וזה לשון המשנה האומר לחבירו חצי שדה אני מוכר לך משמנין ביניהן ונוטל חצי שדהו חציה בדרום אני מוכר לך משמנין ביניהן ונוטל חציה בדרום ומקבל עליו [מקום] גדר חריץ ובן חריץ [וכמה הוא] חריץ ששה טפחים ובן חריץ שלשה טפחים ע''כ. ובגמרא אמר ר''י ולוקח נוטל כחוש א''ל ר' חייא בר אבא [לר''י] והא אנן משמנין ביניהם תנן א''ל וכו' תרגימנה מסיפא דקתני סיפא חצי בדרום אני מוכר לך משמנין ביניהן ונוטל חציה בדרום ואמאי משמנין ביניהן והא חציה בדרום קא''ל אלא לדמי ה''נ לדמי ע''כ. וזה פירוש הגמ' לדעת המחבר שמשוין שני החלקים בשווי הדמים ולוקח נוטל החלק הכחוש ואע''פ שהוא עודף במדה רוצה הוא המוכר בקב ועידית מקביים זבורית והקשה ר' חייא והא אנן משמנין ביניהם תנן דמשמע שהן חולקין בשמן ובכחוש וכל אחד נוטל קצת שמן וקצת כחוש ואמר ר''י שהסיפא מכרעת שאין משמנין אלא בשווי הדמים דהא חציה בדרום א''ל אם שמן אם כחוש ומיהו משמנין לדמי שאם חצי שבדרום כחוש יוסיפו על המדה כדי שישוה דמי חצי שדה ואם הוא שמן גורעים מן המדה ה''נ משמנין דרישא לדמי ולעולם לוקח נוטל כחוש ולזה הפירוש הסכימו הר''ח והרשב''א ז''ל ועיקר ושיטות אחרות יש: [[ומקבל עליו וכו'.]] כבר נזכר במשנה ורחב החריץ ו' וכן היא הנוסחא בספרי המחבר המדוקדקים וכן הוא בכל ספרי הגמרא ובהלכות. [[ומ''ש ובין שתי החריצין רחב טפח.]] מפורש בגמרא הכל: 


! כג 
[[היתה לו חצי שדה וכו'.]] מימרא מפורש ריש המוכר את הבית (דף ס''ב ס''ג) וכו': [[אמר לו מצר שדה וכו'.]] זה לשון הגמ' שם ופירש אבן מיגש ז''ל פירוש דהיכא דזבין איניש לחבריה חולקא סתמא מארעא וא''ל זבינית לך או יהבית לך מצר ארעא דמינה פליגא וכו'. והטעם שיש חילוק כשמצר לו המצרים לאם לא מצר לו כלל פירש הרא''ם ז''ל דכל דכתב ליה מצרנהא למה ליה דכתבינהו אלא לברור עד היכן כי היכי דלישקול פלגא דאי לא שקיל אלא תשעה קבין בין שתהא גדולה או קטנה למה לי למימצר אלא אי לא כתב ליה אלין מצרנהא ודאי לא גמר לזבוני אלא תשעה קבין שהוא שיעור שדה ולפיכך לא חשש למימצר שאין עסק למימצר כזה כלל: 

~ הלכות מכירה - פרק שנים ועשרים




! א 
[[אין אדם מקנה לחבירו דבר שלא בא לעולם וכו'.]] זה מבואר בהרבה מקומות ופלוגתא דתנאי היא ואוקימנא ביבמות בהאשה רבה (דף צ''ג) הנהו דאמרי אדם מקנה כשיטה ואינה הלכה וזה פשוט ומוסכם, וכן שכיב מרע מבואר בהרבה מקומות: 


! ב 
[[המוכר פירות דקל לחבירו וכו'.]] מימרא פרק איזהו נשך (דף ס''ו) ופסק כר''נ. [[ומ''ש ואם שמט.]] מבואר שם וכתב הרשב''א ז''ל מהא דאמר ר''נ מודינא דאי שמיט ואכיל לא מפקינן מיניה הביא רבינו תם ז''ל ראיה למוכר שטר חוב לחבירו בעדים אע''ג דקי''ל דאין אותיות נקנות אלא בכתיבה ומסירה אם קדם הלוקח וגבה מלוה אין המוכר יכול לחזור בו ומסתברא לי דוקא בדכתב ליה או בדא''ל הוא וכל שעבודא [דאית ביה] אבל אי לא א''ל הוא וכל שעבודא דאית ביה לא קנה אלא הנייר בעלמא והילכך אפילו קדם וגבה מוציאין ממנו עכ''ל. וכן הסכים הרמב''ן ז''ל לדעת רבינו תם ז''ל: 


! ג 
[[אבל הפוסק על שער שבשוק ולא היה אותו המין וכו'.]] זה מבואר ראש פרק איזהו נשך (דף ס''ב:): 


! ד 
[[מי שפסק על שער שבשוק וכו'.]] זו מימרא שם (דף ס''ג) האי מאן דיהיב זוזי אתרעא חריפא צריך לאתחזויי לבי דרי וכו'. ופירש''י תרעא חריפא הפוסק על הפירות עד שלא יצא השער הברור אלא השער הבכיר שהוא סמוך לקציר וכו' ותנן במתני' דאם יש לו מותר לפסוק וכו' ומדברי המחבר נראה שהוא מפרש תרעא חריפא מוקדם לימות הקציר ופוסק לתת לו מן התבואה הבאה והוא פוסק על שער זה וממתין התבואה החריפה הבאה ועיקר: [[אבל אם לא נראה וכו'.]] מפורש שם הדין והטעם דכל מי שקונה תבואה הבאה לתרי תלתא יהיב ואי לא א''ל לא סמכא דעתיה: 


! ה 
[[דבר שאינו ברשותו וכו' כיצד מה שאירש מאבא וכו'.]] פירקא קמא דמציעא (דף ט''ז) ברייתא: [[וכן שדה זו.]] שם דלא קי''ל כרב דאמר קנה: 


! ו 
[[מי שהיה מורישו גוסס ונוטה למות וכו' וכן צייד עני שאין לו מה יאכל וכו'.]] מפורש שם (דף ס''ז:) וכן בהלכות תניא מה שאירש מאבא מכור לך מה שתעלה מצודתי מכור לך לא אמר כלום מה שאירש מאבא היום [מכור לך] מה שתעלה מצודתי היום מכור לך דבריו קיימין מאי שנא רישא ומ''ש סיפא אמר ר''י סיפא וכו' משום כבוד אביו משום כדי חייו ירושלמי בלוה תכריכי אביו פירוש כגון שהיה אביו גוסס ולא היה לו תכריכין ומכר מה שהוא יורש מאביו היום לקנות לו תכריכין ע''כ בהלכות. וכתבו ז''ל ודוקא בכדי שיקנה לו תכריכין הא יותר מכאן לא ומיהו אי לא משכח לזבוני בכדי שיעור מצומצם מוכר הוא עד כדי שימצא דכל זה בכלל כבוד אביו. ומשום כדי חייו פירש רב האי ז''ל כדי חיי יום ע''כ: 


! ז 
[[הבן שמכר בנכסי אביו וכו'.]] מימרא פ' מי שמת (דף קנ''ח:) ובהלכות. וכתב הרשב''א ז''ל ולאו דוקא הבן אלא אפילו הוא עצמו וכדתניא מה שאירש מאבא מכור לך לא עשה ולא כלום אלא דבן מוציא מיד הלקוחות בלא כלום אבל הוא מוציא גוף הנכסים מידם לפי שלא חל עליהם המכר אבל מ''מ חייב לשלם דמי המכר שקבל מהם עכ''ל: 


! ח 
[[מי שנתן קרקע וכו'.]] זה פשוט דבפ''ק דקידושין (דף כ''ו כ''ז) שאלו אי בעינן שיהיו צבורין המטלטלין תוך הקרקע ואסיקנא דלא ואי איתא דאפילו אינן בעין קנה מאי קא מבעיא לן פשיטא אלא ודאי לא קנה אא''כ הם בעין ופשוט הוא ג''כ שעל המקבל לברר שהמוציא מחבירו עליו הראיה וכיוצא בזה כתב הרשב''א ז''ל בשבועות דאי ליתנהו בעין ודאי לא קנה: 


! ט 
[[מי שהיה לו פקדון ביד אחר וכו'.]] זה פשוט במרובה (דף ע''ז:) ואמרינן פרק הספינה ר' אבא הוי להו תריסר אלפי זוזי בי חוזאי אקנינהו ניהליה לרב שמואל בר אחא אגב אסיפא דביתיה. [[ומ''ש ואם כפר בו וכו'.]] משום דקי''ל כר''י דאמר במרובה (דף ס''ח) גזל ולא נתייאשו הבעלים שניהן אין יכולין להקדיש זה לפי שאינו שלו וזה לפי שאינו ברשותו ותו דאמרינן דגבי אדרכתא דלא כתביה אמטלטלי דכפריה וכ''ש שא''א להקנות: [[אבל מלוה הואיל ולהוצאה ניתנה.]] גם זה פשוט וכבר נתבאר למעלה פ''ו. והטעם שכתב הואיל ולהוצאה ניתנה נתבאר פ' האיש מקדש ודין השטר נתבאר פ' האיש מקדש (דף מ''ז) ופ''ו: 


! י 
[[כשם שאין אדם מקנה וכו'.]] כך נפסקה הלכה פ' מי שמת (קמ''ב:) והלכתא המזכה לעובר לא קנה: [[ואם היה בנו וכו'.]] פסק כר''י דאמר הכין וכ''כ ז''ל וי''א דדוקא בשכיב מרע אבל בבריא לא ויש שאין מחלקין וזה דעת המחבר והסברא הראשונה כתב בעל העיטור בשם רבינו האי ז''ל ודעת רבינו עיקר דסתם אמרו: 


! יא 
[[האומר לאשתו נכסי לבנים וכו'.]] זה מבואר במעשה (שם). ועוד דע''כ לא אר''י אלא במעוברת הא לאו הכי לא ואפילו במעוברת פליגי: 


! יב 
[[המקנה למין וכו' הקנה וכו'.]] שם בביאור מימרא בלא מחלוקת: [[אמר לו קנה את ובהמה זו וכו'.]] זה מחלוקת ופסק כר''נ וכן בהלכות: 


! יג 
[[אין אדם מקנה וכו'.]] זה מוסכם מן הגאונים ז''ל ומבואר ממה שאמרו במי שמת (דף קמ''ז ע''ב) שכיב מרע שאמר ידור פלוני בביתי זה יאכל פלוני פירות דקל [זה] לא אמר כלום ופירשו לפי שאין הדירה גוף ואמרינן התם מילתא דליתא בבריא ליתא בשכיב מרע וזה פשוט ומוסכם ומבואר בירושלמי: 


! טו 
[[דין ההקדש ודין העניים וכו' עד סוף הפרק.]] בהשגות א''א רואה אני כי הוא מוסיף וכו'. ובאמת דעת הרב אלפסי ז''ל בהלכות שם פרק שור שנגח דדבר שלא בא לעולם אינו מוקדש כלל וגם מוסכם הוא מכל המפרשים ומבואר בגמ' וגם דעת המחבר כן בביאור פ' ו' מהלכות ערכין וחרמין אלא שכתב שאע''פ שאינו מוקדש הנודר חייב להקים דבריו מדין חיוב הנדר כמו שיתבאר שם בארוכה ואף שם הודה לו הרב ר''א ז''ל ואף כאן הן הן דבריו והתימה [מ''ש] x הרב ר''ח. ואני אומר שהחלק הראשון הוא סברת המחבר אלא שהוא מוסיף שאף במתנת שכיב מרע אע''פ שאין הנודר קיים מצוה לקיים דברי המת כמו שהוא מחוייב אם היה קיים ועיקר. והחלק הראשון כשהנודר קיים כן כתבוהו קצת מן המפרשים ז''ל: 

~ הלכות מכירה - פרק שלשה ועשרים




! א 
[[מקנה אדם הגוף לפירותיו בין במכר בין במתנה וכו'.]] שם בפרק מי שמת (דף קמ''ח): 


! ב 
[[כיצד כגון שמכר וכו'.]] מפורש שם: 


! ג 
[[מכר עבדו לקנס וכו'.]] בעיא דלא איפשיטא בגיטין פרק השולח (דף מ''ב:) ופסק כדרכו בתיקו דממונא. וכבר דקדקו המפרשים ז''ל למה אינו מכור הגוף לפירותיו ויש שתירצו דכיון דאיכא תרי מי יימר דמינגח ואת''ל דמינגח דילמא מודה ומיפטר אינו כגוף לפירות: 


! ד 
[[מכר אילן לזה ופירותיו לאחר כו'.]] שם במי שמת (דף קמ''ח) ולא ביאר הרב אם יהיו למוכר הפירות או קנה הראשון הכל והרשב''א ז''ל כתב דהכל לראשון והוא פירשה בהמקבל מתנה ואמר שהכל למקבל והוא הדין במכירה ורשב''ם ז''ל פירשה בדרך אחרת: [[אבל אם מכר אילן וכו'.]] שם דאמרינן אם תמצא לומר דקל לאחד ופירותיו לאחר לא הוי שיור [מקום פירות] דקל לאחר ושייר פירותיו לפניו שייר מקום פירות מאי טעמא כל לגבי נפשיה בעין יפה משייר: 


! ה 
[[המוכר גוף הקרקע לזמן קצוב הרי זו וכו'.]] זה פשוט: 


! ו 
[[ומה הפרש יש בן המוכר קרקע לזמן קצוב וכו'.]] בהשגות אמר אברהם איני מוצא מוכר לזמן קצוב וכו'. ולי נראה שהמחבר מדמה המוכר לזמן קצוב למוכר בזמן שהיובל נוהג דכשם שהמוכר בזמן היובל בין קרוב בין רחוק עושה בו כל חפצו אע''פ שידוע שיחזור קרקע לבעליה ביובל כן הדין במוכר לזמן קצוב שהרי סתמו כפירושו ביובל וכיון שכן אף במוכר לזמן קצוב הדין כן ודברי ההשגות אינם ברורים ויתר דברי המחבר והמפרשים שכתב כולן ברורים ופשוטים הן: 


! ט 
[[המוכר פירות שובך וכו'.]] זה פשוט במשנה שבפ' המוכר את הספינה (דף פ') בביאור והמחבר נתן טעם בדבר למה אינו כדבר שלא בא לעולם: 


! י 
[[הביצים והאפרוחים וכו' לפיכך וכו'.]] עובדא פ' שילוח הקן (דף קמ''א:) בחולין דאמרינן דלוי בר סיסין אקני פירות שובך לרב יהודה ואתא לקמיה דשמואל ואמרינן פירי חדתי הוו דלוי בר סיסין גופיה לא הוה קני ליה ואמר שמואל זיל טרוף אקן דליתגבהו וניקנינהו לוי בר סיסין והדר ניקנינהו ניהלך בסודר ע''כ. ופירש המחבר פירי חדתי שלא פרחו. ורש''י פירש שהטילה אותם האם ולא עמדה מעליהם: 

! יב 
((יא-יב)) [[הלוקח פירות שובך מחבירו וכו'. וכמה מניח אם היו בו אמהות ובנות וכו'.]] דבריו בזה כדברי רבו ן' מיגש ז''ל בפירוש הברייתא שבפרק המוכר את הספינה (דף פ') ושאלו בגמ' מה טעם מניח ב' בריכות ממה שיולידו הבנות ובריכה אחת מאמהות. ותירצו שכל בריכה צריכה שתים מתולדותיה לצוות ולולא כן תלך וזהו הטעם שאמהות כבר יש להם בנות ובריכה אחת שהוא מניח הם שתים מתולדותיה. ונראה לפי פירוש זה שאם לא היו בשובך בעת הקנייה כי אם בריכה אחת מניח שתי בריכות מתולדותיה ודי לו בכך שהרי יש צוות לה בזה אבל יש מי שפירש הסוגיא על דרך זה אם מכר לו בפירוש פירות שובכו חוץ מן הבריכה הראשונה חייב להניח בשובך אלו שתי בריכות שמניח לו זולתי האמהות ואם מכר לו שובכו סתם מניח לו בריכה אחת ראשונה בלבד כללו של דבר לעולם מניח בריכה אחת מן הפרי המוכר לו כך פירש רבינו חננאל ז''ל: 


! יג 
[[הלוקח פירות כוורת מחבירו וכו'.]] משנה שם בפרק המוכר את הספינה נחלקו בפירושה בגמ' ופסק כפירוש הברייתא וכן בהלכות. ופי' דרך הדבורים לבנות בכוורת חלות נקובות ובאותן נקבים הדבורים מולידים וכשמתגדלין ופורחין ממלאים הדבורים אותם נקבים דבש ועוד אוכלות הדבש ומגדלין בהן דבורים: 


! יד 
[[הלוקח חלות דבש וכו'.]] גם זה במשנה שם: 


! טו 
[[הלוקח זיתים מחבירו וכו'.]] משנה שם ופירוש גרופיות ענפים וחוזר וצומח ובב''ר (פ' ל''א) יחורים לתאנים וגרופיות לזיתים כי ענף הזיתים קרוי גרופיות: [[לקח בתולת שקמה וכו'.]] ברייתא עד סוף הפרק פירוש בתולת שקמה בבחרותה קודם שנחתכו ענפיה אבל כשתזקין ותגדל קוצצין הענפים ובאין אחרים במקומן ונקרא סדן של שקמה טרונ''ק בלעז עכ''ל ר''ש ז''ל. והעלו בגמרא שעשרה מיני ארזים הן ויש אחד מהן שגזעו מחליף ובאותו המין הרי הוא כדין שאר האילנות והמחבר סתם וכן בהלכות שכיון שביארו הטעם פשוט הוא שבמקום שיהיה גזעו מחליף לא אמרו חופר ומשריש: 

~ הלכות מכירה - פרק ארבעה ועשרים




! א 
[[המוכר שלשה אילנות בתוך שדהו וכו'.]] משנה פ' המוכר את הספינה (דף פ''א) בפירוש. [[ומ''ש אפילו היו ג' נטיעים.]] פשוט הוא דהא אילנות סתם שנינו במשנה לא שנא גדולים ולא שנא קטנים. [[ומ''ש או ג' בדי אילן.]] נראה שעיקר הנוסחא ג' בדי אילן והוא השאלה ששאל ר' ירמיה בגמרא ופשטוה כן ופירושה אילן אחד מכר לו שיש לו שלשה בדין מרוחקים זה מזה ד''א והעלה הקרקע שרטון ונראין בשעת המכירה כג' אילנות. כך פירשו אבן מיגש ור''ש ז''ל אלא שנחלקו בפשט הבעיא שר''ש פירש יש לו קרקע ואבן מיגש ז''ל אין לו והעיקר כפיר''ש ז''ל ואם לא היתה לזה כוונת המחבר צ''ע למה לא הביא זאת הבעיא שהזכרתי: [[ואפילו יבשו וכו'.]] משנה וברייתא שם: 


! ב 
[[וכמה היא הקרקע הראויה להם וכו'.]] מפורש בגמ'. [[ומ''ש וקנה אילנות שביניהם.]] בעיא דאיפשיטא (דף פ''ג:) היה ארז ביניהן [מהו א''ל] קנה וקנה: [[וזה המקום וכו'.]] פירוש תחתיהן וביניהן בעל האילנות נוטען אבל מקום אורה אין אחד מהם רשאי לזורעו זה לפי שאינו שלו וזה לפי שלא יטנפו פירות הנושרים. ופי' אורה לוקט: 


! ג 
[[בד''א כשהיו עומדין כמו ג' פטפוטי כירה וכו'.]] זהו פירוש כחצובא האמור בגמרא ופסק כר''י וכן בהלכות והטעם שכשהן כסדר זה אין הקרקע שביניהן ראוי לחרישה ולזריעה לפיכך סתמו מכור כך פירשו אבן מיג''ש ור''ש ז''ל: [[והוא שיהיה בין כל אילן ואילן מארבע אמות עד ט''ז.]] פירוש ועד בכלל וכך הסכימו ז''ל וזו היא סברת המחבר שכתב בסמוך יותר על ט''ז ושלא כדברי אבן מיגש שפירש ולא עד בכלל והדין הוא פסק הלכה וברייתא בגמ' ובהלכות: 


! ד 
[[ומהיכן הוא מודד מן העיקר הרחב של אילנות.]] בעיא דאיפשיטא (דף פ''ג) בזה הלשון ת''ש הרכובה שבגפן אינו מודד אלא מעיקר השני שבה ורשב''ם פירש שפשטו שאינו מודד לא מן הראשון שרחב יותר ולא מן השלישי שקצר הרבה אלא מן הבינוני והוא הדין לאילנות ע''כ לשונו: [[אבל אם לא היו וכו'.]] מפורש שם ובהלכות: [[או שלקח זה אחר זה וכו'.]] זה פשוט דכיון דכשקנה השני אין לו קרקע כשקנה השלישי מפני אילן יחידי ודאי לא יקנה הקרקע ונלמד מהקדש מברייתא הנזכרת ס''פ המוכר את הבית (דף ע''ב:) וכן הוא בברייתא פ' הספינה: [[או שמכר לו וכו' או שנים בתוך שלו וכו' או שהפסיק בור וכו'.]] כולן בעיות בגמ' (דף פ''ג) ועלו בתיקו. ובהלכות וקי''ל דכל תיקו דממונא חומרא לתובע וקולא לנתבע והמחבר אע''פ שדרכו לפסוק בכל תיקו דממון אם תפס אין מוציאין מידו גבי קרקע אין לומר תפיסה מועלת דבחזקת בעליה עומדת: 


! ה 
[[כל מי שקונה ג' אילנות וכו'.]] כל הבבא מפורשת במשנה שם (דף פ''א) ובנמוקי הרמב''ן ז''ל שאם נחלקו המוכר והלוקח לאחר זמן זה אומר ע''כ היו מגיעין ענפי האילן בשעת מכירה כמו שהן היום והמוכר אומר לא כי אלא נארכו הבדים על הלוקח להביא ראיה ואינו יכול לומר כיון דאמרו יקוץ על המוכר להביא ראיה שאם הגדילו היה קוצץ דדילמא לאו אדעתיה ע''כ. והרשב''א ז''ל כתב שלולא שאמרה הרב ז''ל הייתי אומר שעל המוכר להביא ראיה לפי שאני אומר כאן נמצאו וכאן היו ואין זה כבאין לטעון על השדה שזה אומר ע''כ מכרת לי וזה אומר לא מכרתי שעל הלוקח להביא ראיה שהוא המוציא דשאני הכא דהדבר ידוע שמכר לו האילנות והקרקע שתחתיה בודאי מכור עמהם ואנו רואין ענפי האילן נוטין ע''כ והן עדות על מכירת הקרקע והמוכר שטוען שגדלו ולא היו כאן בשעת המכירה עליו הראיה כך נ''ל אלא שאני מבטל רצוני מפני דעתו עכ''ל: 


! ו 
[[הגדילו שני אילנות וכו'.]] במשנה הגדילו לא ישפה, פירוש ישפה יקוץ העולה מן הגזע שלו ומן השרשין של בעל הבית ובגמ' (דף פ''ב) היכי דמי מן הגזע היכי דמי מן השרשין אמר ר''י כל שרואה פני חמה זהו מן הגזע ושאינו רואה פני חמה זו היא מן השרשים וליחוש דילמא מסקא ארעא שרטון (ומתחזי כתלתא אילנות) וא''ל תלתא זבנת לי ואית לי ארעא אלא אמר ר''נ יקוץ וכן אמר ר''י יקוץ ע''כ שם ובהלכות. ופי' הרואה פני חמה סדנו של אילן שלמעלה מן הקרקע. שאינו רואה פני חמה השרשין שתחת הקרקע. ואקשינן וניחוש שמא יעלה עפר בין בדין אלו העולין מן סדנו של אילן (דעד האילן) ובין האילן ומתיישן הדבר עד שמתרחקין הבדין מן האילן ארבע אמות והעפר ביניהן ונראה ג' אילנות ואומר לו הלוקח למוכר תלתא זבנת לי ואית לי קרקע אלא אמר ר''נ יקוץ פירוש הא דקתני עולה מן הגזע של בעל האילן לאו דשביקן ליה אלא יקוץ כך פירשו אבן מיג''ש ור''ש ז''ל ור''ל דכי קתני במתני' לא ישפה בענפים המתפשטים וכן במה שגדל למעלה מן הגזע בין הענפים ואפי' ענף המתחדש שאין מקום לחשש הנזכר אלא במה שעולה מן הגזע למטה מן הענפים וזה פשוט. ומן הקושיא זו כתב הרשב''א ז''ל למדנו שהדין האמור בראש הפרק הוא כדברי ר''ש ז''ל שאל''כ כי מסקא ארעא שרטון מאי הוי לימא ליה נבדוק מלמטה ונסלק עפר ונראה: 


! ז 
[[כל העצים שקוצץ בעל וכו'.]] כבר נתבאר זה: [[ובדקלים אין לבעל הדקל וכו'.]] מימרא דר''נ (דף פ''ג) בפירוש רב פפא שם ודבריו בפירוש כדברי אבן מיג''ש ז''ל וז''ל מי שקנה דקל אחד מחבירו שלא לקצצו אין לו גזע לבעל האילן לפי שאין מעלין גזע מסדנו של אילן כדי שיהא של בעל האילן אלא מן השרשין שהרי הוא של בעל הקרקע עכ''ל. ופירושים אחרים יש: 


! ח 
[[המוכר קרקע ושייר האילנות וכו'.]] בהשגות א''א דבר זה לא ידעתי מאין לו ואין לו שורש בגמ' וכו'. ועתה אפרש גרסינן פ' חזקת הבתים (דף ל''ז) זה החזיק באילנות וזה החזיק בקרקע אמר רב זביד זה קנה אילנות וזה קנה קרקע מתקיף לה רב פפא אין לו לבעל (הקרקע) אילנות בקרקע כלום לימא ליה בעל קרקע [לבעל אילנות] עקור אילנך שקול וזיל אלא אמר רב פפא זה קנה אילנות וחצי קרקע וזה קנה חצי קרקע פשיטא מכר קרקע ושייר אילנות לפניו יש לו קרקע ואפילו לר''ע דאמר מוכר בעין יפה הוא מוכר ה''מ גבי בור ודות דלא מכחשי בארעא אבל (גבי) אילנות דקא מכחשי [בארעא] לימא שיורי משייר דאי לא משייר לימא ליה עקור אילנות (שקול) וזיל. מכר אילנות ושייר לפניו קרקע מחלוקת דר''ע ורבנן לר''ע דאמר מוכר בעין יפה מוכר יש לו לרבנן דאמרי בעין רעה מוכר אין לו. ואפילו לרב פפא דאמר יש לו ה''מ גבי ב' לקוחות דאמר ליה כי היכי דלדידך בעין יפה לדידי נמי בעין יפה אבל הכא מוכר בעין רעה מוכר לר''ע יש לו ואפי' לרב זביד דאמר אין לו ה''מ גבי ב' לקוחות דא''ל כי היכי דלדידי לית לי באילנות לדידך נמי אין לך בקרקע אלא הכא מוכר בעין יפה מוכר ע''כ. והנ''ל שהמחבר מפרש חצי קרקע הנזכר בגמרא חצי ממש שלא כדברי המפרשים ז''ל שפירשו דלאו חצי ממש אלא הוא יכול ליטע אחרים במקומן ולא כדברי הרב אבן מיגש ז''ל שכתב וזה שאמר רב פפא חצי קרקע אינו חצי קרקע אלא חלק בקרקע הוא שקנה כפי האילנות וחוץ לאילנות כמלא אורה וסלו ע''כ, אלא חצי קרקע ממש כפשט הלשון כי היכי דלא נימא ליה עקור אילנך וזיל וכן כשמכר הקרקע ושייר האילנות לפניו יש לו חצי הקרקע ממש כי היכי דלא לימא ליה עקור אילנך וזיל ואע''פ שלא אמרו אלא שיש לו קרקע כיון שהטעם הוא אחד עם הנזכר בדין זה החזיק באילנות וזה החזיק בקרקע ושם גילו שהוא חצי קרקע אף כאן חצי קרקע ומ''מ כשאינן אלא שני אילנות אין לו אלא קרקע הראוי להן שדי אם נעלהו מדרגה אחת שהרי קונה שני אילנות אין לו קרקע כלל וזה שהוא משייר יש לו קרקע הראוי כמו שאנו מעלין דין המשייר שלשה אילנות מקונה שהקונה אין לו אלא קרקע הראוי להם והמשייר יש לו חצי קרקע זו היא סברתו ונכונה היא בפשט הגמרא אלא שאינו מוצא טעם למה יש לו חצי קרקע כי היכי דלא לימא ליה עקור אילנך וזיל והלא קנה שלשה אילנות אע''פ שאין לו חצי קרקע אין יכול המוכר לומר לו כן ואפי' מתו יטע אחרים תחתיהן וזה הכריח למפרשים שלא לפרש כן ודבריו צ''ע. וע''ק לי בזה שהוא מביא דין דזה החזיק באילנות וזה החזיק בקרקע פי''ב מהלכות טוען ונטען שם כתב שזה שהחזיק באילנות קנה קרקע הצריך להן כדברי רבו אבן מיג''ש ז''ל וכאן לא הזכיר כלל כן בפרק זה אלא חצי קרקע בלשון הגמ' וגם זה צ''ע: [[וכן אם שייר ב' אילנות וכו'.]] כבר נתבאר: 


! ט 
[[המוכר את האילנות וכו'.]] זהו מכר האילנות שהוזכר בגמרא (דף פ''ב) וכר''ע דהלכתא כוותיה. ויש פירוש אחר בזה: [[והחזיק וכו'.]] כבר נתבאר גם זה ודעת הר''א ז''ל בזה דוקא כגון שזה המחזיק באילנות היה יכול להחזיק בקרקע ולקנות שהרי אמר להם שכל אחד יזכה במה שיחזיק ולפיכך בחזקת האילנות קנה חצי קרקע ממש וכבר כתבתי שפירושים אחרים יש: 


! י 
[[האחין שחלקו וכו'.]] ברייתא הובאה פירקא קמא דבבא בתרא (דף ז') וכן בהלכות ובקצת נוסחאות יש ואחד נטל שדה כרם ופירש רש''י ז''ל ארבע אמות לעבודת הכרם שהיו חורשין אותה בשוורים. ובהלכות ובפירושי הרב אבן מיגש ז''ל שדה פרדס והוא הטעם: 


! יא 
[[המוכר שדה לחבירו והיו בה דקלים ואמר לו חוץ מדקל פלוני וכו'.]] פ' המוכר את הבית (דף ס''ט) א''ל לבר מדקלא פלניא חזינן אי דקלא טבא הוא שייריה לחודיה ואי דקלא בישא הוא כ''ש הנך ובחידושי הרשב''א ז''ל פירש הרב רבינו יהוסף ן' מג''ש ז''ל דלאו הטוב שבכולן או הרע שבכולן קאמר אלא מן הטובים או מן הרעים עכ''ל. ור''ש ז''ל פירש בדיקלא בישא ומיהו אם יש בשדה דקלים רעים ממנו הנהו מזדבני בכלל שדה דהאי דקאמר כ''ש הנך אדיקלי דטבי טפי מהאי קאי עכ''ל. ואין נראה כוונת המחבר כן אלא לא קנה דקל כלל: 


! יב 
[[מכר לו שדה וא''ל חוץ מן וכו' עד שכל המוכר בעין יפה הוא מוכר.]] דינין אלו מפורשים שם בלא מחלוקת. ובהשגות א''א הטעם שפירש לזה אינו כלום וכו'. כמדומה לי שהר''א ז''ל חשב שהטעם שכתב המחבר הוא נמשך אל כל מה שנזכר ולפיכך כתב שטעה שא''כ כשהיו שם דקלים וגפנים אחר שהוא מוכר בעין יפה היה לומר שהגפנים שהן חשובין מכורין דודאי גופני חשיבי. וחוץ מכבודו טעה בכוונת רבינו שאין טעמו אלא לומר שאע''פ שכשאין שם אלא דקלים והוא משייר אילנות סתם הדקלים משיירין וכיוצא בזה בגפנים שהם נתפשים בלשון אילנות כשיש שם דקלים ואילנות או גפנים ואילנות משיירים לא אמרו שיהא הכל משייר אלא מה שראוי להקרא אילן סתם לפי שהמוכר בעין יפה הוא מוכר ואין כוללין בשיורו כל מה שאפשר לכלול אבל טעם לדין דקלים וגפנים פירש אבן מיגש ז''ל כיון דגופני חשיבי מדקלי כדאיתא פ' החובל אזלינן בתר דעתיה דשייר גופני משום דחשיבי, ור''ש ז''ל פירש דגפנים לגבי דקלים קרוי אילני ובכלל אילני הם טפי מדקלי וזה דעת הר''א ז''ל: [[ואם הדקלים שייר וכו' ואם שאר האילנות וכו'.]] מפורש שם וכתב ר''ש ומיהו אם אין אילנות גדולים בשדה אלא אלו הוי שיור כדאמרינן גבי דקלי וכ''כ אבן מיגש ז''ל והביא ראיה דהא כי ליכא אילני אלא דקלי אמרינן כיון דליכא אילני על הני דקלי הוא דאתני הכא נמי אע''ג דקטיני כיון דליכא אחריני ודאי עלייהו הוא דאתני עכ''ל: 


! יג 
[[האומר לחבירו קרקע ודקלים וכו' עד הרי נקנה המקח.]] בהשגות א''א הרב ז''ל כתב להקנות לו שני דקלים ועיקר ע''כ. ובגמרא (דף ס''ט:) ארעא ודקלי חזינן אי אית ליה דיקלי יהבי ליה תרי דיקלי ואי לית ליה זבין ליה תרי דיקלי וכו'. ובהלכות דמאן דזבין לחבריה מידי דשכיח למיזבן אע''ג דליתיה לההוא מידי ברשותיה מיחייב למזבן ומיתן לזה [ואנן לא סבירא לן הכי דכל מידי דלאו ברשותיה דבר שלב''ל הוא ע''כ] וקי''ל נמי ופוסקים על שער שבשוק ואע''פ שאין לו ואיתא נמי בתוספתא המוכר לחבירו פירות בחזקה שיש לו ונמצא שאין לו לאו כל הימנו לאבד זכותו של זה. וזה שכתב הר''א ז''ל והרב בעל העיטור כתב בשם רבינו נסים ז''ל דלא אמרו דבר שלב''ל אלא כגון פירות דקל דשניהם ידועים ומתני בדבר שלב''ל אבל אם המוכר מתנה בדבר שבא לעולם ועל דעת כן נותן לו לוקח מעות איכא מאן דשמיע ליה מהאי מימרא דמחוייב הוא לקיים תנאו ואמרו שכן נמצא בתוספתא תרומות. ויש חולקין ופירשו השמועה כדברי המחבר דלא לחייב את המוכר קאמר אלא שאם רצה שיהא ממכרו קיים יקנה לו שני דקלים. ויש מי שהקשה על זה ואמר דכיון שהמקח בדבר שלב''ל שניהם יכולין לחזור בהן וכיון שאינו ברשותו של מוכר בשעת המכר כמי שאינו בעולם הוא ועוד שאלו שני ממכרים הם השדה והדקלים ואע''פ שאין לו דקלים מכר השדה קיים שאין זה תלוי בזה אלו דבריו ואינן מוכרחין וכ''ש במה שאמר דאע''פ שאין לו דקלים מכר השדה קיים דמנ''ל דמי שמכר לחבירו ב' דברים בערך אחד ולא פרט לו ערך לכל אחד ואין לו אלא האחד שיתחייב הלוקח לקנותו והרי יכול לומר לא הייתי קונה האחד בלא חבירו ומ''מ לענין השמועה פירש רשב''ם ז''ל זבין ליה תרי דקלי שלא יהא מחוסר אמנה שכך התנה לו אני מוכר לך שאקנה לצרכך או יחזיר מן המעות כנגד ב' דקלים עכ''ל: [[ואם אמר וכו'.]] מבואר שם: [[אמר לו קרקע של דקלים כו' אין לו דקלים.]] פי' אם אין דקלים באותו מקום אבל ודאי אם יש דקלים בקרקע קנאן וכ''כ רשב''ם ז''ל, והדין שם: 


! יד 
[[המוכר פרדס לחבירו צריך לכתוב וכו'.]] שם מימרא דרב יהודה: [[וכן המוכר קרקע לחבירו וכו'.]] מימרא דרב מרי בראש הפרק (דף ס''ב:) ואע''פ שיש צד שאם לא כתב זה אינו כמי שכתב כמו שמתבאר שם ונזכר פכ''ח המימרא נאמרה בכלל בכ''מ כדי להסתלק מן הדינין: 


! טו 
[[המוכר בית לחבירו אע''פ שכתב לו וכו' עד והמחילות שבין המעזיבות.]] למעלה מימרא דרב דימי שם (דף ס''ג:) ובהלכות ומכאן שאם לא כתב לו עומק ורום אלא מכר הבית סתם אין לו אפי' באויר שעל גבי הבית ולא למטה ולא כלום בין בבית בין בחצר שלא קנה אלא עד ראש כותלי החצר ואם בא להגביה ולבנות על אויר הבית או לחפור תחת הקרקע אינו רשאי דעומק ורום משוייר הוא ואם בא מוכר לבנות עלייה באויר על גב דיומדין בונה אבל ודאי אינו יכול לבנות על הכותלים שמכר וכן אם בא לחפור מבחוץ ולהשפיל תחת קרקע הבית עושה ובלבד שלא יזיק בחפירתו לבעה''ב. והרב אבן מיג''ש ז''ל כתב שאין יכול לחפור תחת הקרקע כדי שלא יזיק וא''כ מה מועיל לו למוכר שיור עומקא שאם חפר הלוקח בורות שיחין ומערות הרי הן של מוכר. ויש מי שכתב שאם מכר לו חורבה ולא כתב עומקא ורומא כיון דהתם חורבות עשויות לבנות יש לו באויר כדי לסתום רומו של בית והוא כדי שיקח אדם חבילה בינונית על ראשו ויכנס ויוציא ולא יצטרך לכוף ראשו וכיוצא בזה אמרו פרק השותפין ובשדה ובכרם מסתברא דמן הסתם קנה הרום שהרי אין עשויים לבנות על גביהן ואינו משיירו אבל לא קנה העומק שהרי הן עשויים לחפור בהן בור ודות וגת אלו דבריו ז''ל. וכשכתב לו עומק ורום אם בא להגביה ולבנות באויר או להעתיק ולחפור מגביה ומעמיק אבל לא קנה בבינונית שבעמקים ובאויר כמ''ש המחבר ואם כתב לו מארעית תהומא ועד רום רקיעא לבד ולא כתב לו עומק ורומא קנה הכל לפי גירסת הגאונים ז''ל: 


! טז 
[[המוכר בית לחבירו ע''מ וכו'.]] שנינו פרק המוכר את הבית (דף ס''ג) אמר ר''ל זאת אומרת המוכר בית לחבירו ואומר ע''מ שדיוטא העליונה שלי [דיוטא העליונה שלו] למאי הלכתא רב זביד אמר שאם רצה להוציא בה זיזין מוציא רב פפא אמר שאם רצה לבנות עלייה על גבה בונה וכתוב בהלכות והלכתא כרב זביד דאמר אם רצה להוציא בה זיזין מוציא וכו' והביא ראיה מדגריס בפרק מי שמת כדאיתא בהלכות וכמה פירושין נאמרו בשמועה זו ומה שהסכימו רוב המפרשים דיוטא זו היא צורת הכותל העליונה בשיש בה בנין באויר שהכותל גבוהה מן התקרה ואמרינן למאי הלכתא כאומר מאי קמ''ל שאם רצה להוציא בה זיזין מוציא פירוש שאם רצה להוציא המוכר זיזין מחצירו ולסמוך עליהן הדיוטא מוציא ואלולי לא התנה כבר נתבאר שאע''פ שכתב לו עומקא ורומא אינו יכול לסמוך על הכותלים כלל אבל עכשיו שהתנה מועיל תנאו להשתמש בזה דהיינו נעיצת זיזין ורב פפא סבר דאפילו להכביד על הבית בניעוץ זה לא אהני תנאה אלא שאם רצה לבנות עלייה עליו בונה על גבי דיומדין ואמרו בגמרא לרב פפא אפי' בלא תנאי היה יכול לעשות כן כמו שאמרנו כיון שלא מכר הרום בפירוש ותירצו אהניא ליה ע''מ דאי נפיל הדר בני ליה פירוש דאי נפל ביתו של לוקח כופהו מוכר לחזור ולבנותו כדי שלא תפיל הרוח עלייתו של מוכר כשלא יהיה בנין תחתיה והיא עומדת באויר א''נ משום דמבעית. והרב אבן מג''ש ז''ל פירש שמי שלא מכר הרום שהוא יכול לבנות על גבי דיומדין ואם נפל הבית ובנה לוקח אותו אין המוכר יכול לבנות אף על גבי דיומדין שלא שייר אלא אויר ביתו וזה בית אחר הוא וכשהתנה ואמר ע''מ דאי נפל ביתא אבנה ובני לוקח הדר מוכר ובני על גביה עלייה אלו דבריו. וקי''ל כרב זביד וכ''ש כרב פפא דטפי אמר רב זביד מרב פפא והמחבר הביא שמועה כפשטה והושג במ''ש ואם רצה לבנות על גבה בונה כשהיה מקודם. אמר אברהם זה שיבוש דאפילו בנין חדש בונה אם הוא רוצה ע''כ: 


! יז 
[[המוכר קברו או דרך קברו וכו'.]] ברייתא בפרק המוכר פירות (דף ק':) וזה לשון רשב''ם בפירושה מערות היו עושין להן בחייהן כדי לקבור שם משפחה וכו' מעמדות שעומדין ויושבין שם סמוך לבית הקברות בשובם מן הקבר על כרחו של לוקח ותקנת חכמים היא משום פגם משפחה גנאי הוא להן שאין לקרובן מקום קבורה הילכך אמרו רבנן לישקול דמי וליהדר והכי אמרינן בהדיא בבכורות פרק יש בכור לנחלה עכ''ל: 

~ הלכות מכירה - פרק חמשה ועשרים




! א 
[[המוכר דבר שיש לו תשמישין לא מכר וכו' כיצד המוכר את הבית וכו' וכן העלייה שעל גבי הבית וכו'.]] הכל מפורש ריש פרק המוכר את הבית (בבא בתרא דף ס''א) ומשנה וגמרא עם פירוש ההלכות ופסקן ופירוש יציע שסביבות הבית כתוב בהלכות כמו תא שעושין סביבות כותלי הבית מבחוץ כמו שהיה במקדש ויש שעושים כך בתוך עביו של כותל וכו': 


! ב 
[[המוכר את הבית לא מכר את החדר שלפנים הימנו.]] פירוש חדר בין שהוא ארבע אמות בין שהוא פחות אינו מכור. [[ומה שכתב אע''פ שמצר וכו'.]] מפורש בגמרא: [[ולא את הגג וכו'.]] במשנה שם ולא מצאתי בגמרא שיעור רחב לגג אולי למדה הרב מיציע דאי לא הוי ארבע אמות מכור. ודין הבור והדות מפורשים במשנה (דף ס''ד). [[ומה שכתב אף על פי שמכר העומק והרום.]] נמשך אפילו אל גג גבוה שלא קנה אותו וכן כתבו הגאונים ז''ל ושלא כדברי רשב''ם ז''ל וגירסתו במימרא דרב דימי שהבאתי פרק כ''ד: 


! ג 
[[וצריך המוכר ליקח וכו'.]] כר''ע וכדאיפסיקא הלכתא בגמרא (דף ס''ה) כן פסקו ז''ל: [[ואם אמר לו וכו'.]] מפורש במשנה והטעם דכל לישנא יתירא לטפויי קא אתי דתנאי שלא לצורך הוא אף בלא תנאי אינן בכלל בית ומועיל התנאי לשייר דרך: [[וכן המוכר בור וכו'.]] אף זו כר''ע וטעמא דמוכר בעין יפה הוא מוכר: 


! ד 
[[שני בתים זה לפנים מזה וכו'.]] מימרא פסוקה שם (דף ס''ה) ופסק הרב ן' מיג''ש ז''ל דוקא כשהוא מקנה שני הבתים כאחד הא אם מכר הפנימי ואחר כך מכר החיצון הראשון תיכף שקנה הפנימי זכה בדרך דהא קי''ל כר''ע דקונה בור ודות יש לו דרך ושוב אין זכותו מסתלק וכן חיצון במכר ופנימי במתנה אם היה המכר ראשון לא זכה הפנימי בדרך שהרי לא היה לבעליו דרך דהא קי''ל כר''ע דמשייר בור ודות צריך ליקח לו דרך כיון שכן אין למקבל המתנה אלא הזכות שהיה לבעליו וכו' אבל כשהקנה שניהם כאחד מה שהוא עין יפה לזה הוא רע לזה ולפיכך אין להם דרך אבל במתנה בעין יפה הוא נותן יותר ממוכר כמ''ש המחבר ועיקר: 


! ה 
[[המוכר את הבית מכר את התנור וכו'.]] גירסת הרב ז''ל אינה כגירסת ספרינו שאנו גורסין במשנה ובברייתא לא מכר התנור ולא את הכיריים וכ''כ ר''ש ז''ל ה''ג לא את התנור ולא את הכיריים דכל הנך מטלטלין הן, ומ''מ נ''ל שאף המחבר לא אמרה אלא במחוברין דאי מטלטלין לא עדיפי ממפתח: [[ואת מלבנות הפתחים וכו'.]] פירוש כגון פצימין עשויין של עץ לשון ן' מיג''ש ז''ל, ורשב''ם פירש תיקון שעושים סביב המזוזות מלמטה ולמעלה שהדלת שוקף עליהם עכ''ל. והדין בעיא שם (דף ס''ט) זה לשונה בעי ר''א מלבנות של פתחים מהו היכא דמיחברי בטינא לא תיבעי לך דהא מיחברי כי תבעי לך דנקיטי בסיכי (ולא מיחברי) מאי תיקו. ופי' סיכי יתדות וזהו שכתב המחוברין בטיט שאם ביתדות כיון דלא איפשיטא לא קנה. והדלת במשנה. נגר ומנעול בברייתא: [[אבל לא המפתח.]] משנה וברייתא (דף ס''ה): [[ומכר את המכתשת.]] משנה שם: [[ומכר את האצטרוביל.]] משנה ופירוש עיגול שסביב הריחיים ודבר הקבוע הוא ואין מזיזין אותו ממקומו לשון רשב''ם: [[אבל לא הכלי וכו'.]] הוא פי' קלת הנזכר בגמ' (דף ס''ה): [[ולא מכר את מלבנות כרעי המטה וכו'.]] בעיא (דף ס''ח) זה לשונה בעי ר' ירמיה מלבנות של כרעי המטה מהו כל היכא דמיטלטלי בהדה לא תיבעי לך דהא מיטלטלי כי תבעי לך דלא מיטלטלי מאי תיקו. ובפירוש הרב ן' מיג''ש ז''ל תיבעי לן דקביעי ולא מיטלטלי ובתיקו אין לו ללוקח, ורשב''ם ז''ל פירש חתיכות עץ היו נותנים תחת כרעי המטה כדי שלא ידבק בקרקע ואת''ל גבי פתחים וחלונות דמזבני משום דמיחברי [מיהא בסיכי] אלא הכא בדלא מיחברי כלל קא מיבעיא ליה אם הוא מכור עם המטה [או לא]. דמיטלטלי בהדה שמסומר במסמרות או בסיכי עכ''ל. והרב אבן מיג''ש ז''ל פי' דלענין מוכר את הבית היא השאלה ופי' כל היכא דמטלטלי בהדי מטה לא תבעי לך דלא מזבני בהדי ביתא וזה דעת רבינו: [[ולא את מלבנות החלונות וכו'.]] גם זה בעיא דלא איפשיטא שם זה לשונה בעי ר' זירא מלבנות של חלונות מהו מי אמרינן לנוי בעלמא הוא דעבידי או דילמא כיון דמחברי מחברי מאי תיקו ופשטה כדברי המחבר דאף במחוברין בטיט היא השאלה ועלתה בתיקו ולא קנה אבל הרשב''א ז''ל כתב בדלא מיחברי בטיט אלא ביתדות כאותה של מלבנות פתחים וכך הוא שואל אע''ג דלגבי פתחים לא הוברר אם קנה כאן גבי חלונות ודאי לנוי הן עשויין וכל שאינן מחוברין ודאי לא קנה או דילמא הרי הן כמלבנות פתחים כיון דמיחברי בסיכי ואף כאן הוא בספק אלו דבריו ז''ל ורשב''ם פירשה ג''כ במחוברין ביתדות דבטיט פשיטא דקנה ופירשה באת''ל גבי פתחים קנה גבי חלונות מאי ולא ידעתי מי הכריחם לזה: [[ובזמן שאמר לו וכו'.]] בברייתא (דף ס''ה:) אע''ג שלא נזכרו בה מלבנות סובר המחבר דודאי לא עדיפי מהנזכרים בה וסיפא דברייתא בין כך ובין כך לא מכר את הבור ולא את היציע ולא את הדות: 


! ו 
[[המוכר את החצר וכו' עד ולא בית הבד שבתוכה.]] מפורש מן המשנה והברייתא והגמרא והטעם שהבור והדות מכור בחצר ולא בבית לפי שהחצר עשוי לכביסה ולהשקות בהמות ותשמיש החצר והבור הוא תשמיש אחד ולפיכך נמכרין עמה אבל בית אינו עשוי לכביסה ולהשקאת בהמות אלא לדירה ואין תשמישן שוה מנימוקי הרשב''א ז''ל. והרב אבן מיג''ש ז''ל נתן טעם אחר לפי שדרך החצרות להיות בהן בור ודות ואין דרך הבית בכך: 


! ז 
[[המוכר את בית הבד וכו' האבן הגדולה.]] זה כתב במקום ים הנזכר במשנה (דף ס''ז:) ואמרו בגמרא ים טלפחא ולשון אבן מיג''ש ז''ל והיא כמו אבן רחיים בנויה ע''ג אצטבה שעליה טוחנין את הזיתים עכ''ל: [[ואת הכלונסות של ארז וכו'.]] מפורש בגמרא בפירוש בתולות הנזכר במשנה: [[ואת היקבים.]] הבור שיורד לתוכו והיא חקוקה ועשויה כמין נקב: [[אבל לא מכר הריחיים.]] בברייתא: [[ובין כך וכו'.]] מפורש בברייתא ואף גירסת המשנה נראית שהיא כן אע''פ שהיא מוחלפת במקצת הספרים: [[מרצופין]] הן של עור. [[שקים]] הם של נוצת עזים: 


! ח 
[[אמר לו בית הבד וכל תשמישיו וכו'.]] ברייתא שם (דף ס''ח): [[היו חוצה לה חנויות.]] גם זה שם. ולשון רשב''ם ז''ל חנויות למכור פת ויין ושוטחין בהן שומשמין לייבשן כדי לעשות מהן שמן בבית הבד זה כדתנן בשמן שומשמין אבל עיקר תשמישן למכור פת ויין הוא ע''כ: 


! ט 
[[מכר את המרחץ מכר את בית הנסרים וכו' עד סוף הפרק.]] מפורש במשנה (דף ס''ז:) ובברייתא בגירסת ההלכות, ולשון אבן מיגש ז''ל ויקמים הם ספלאות של עץ שמשתמשין בהן בבית המרחץ ונותנין בהן מים לפני כל אחד ואחד עכ''ל: 

~ הלכות מכירה - פרק ששה ועשרים




! א 
[[המוכר את העיר וכו' בתים בורות שיחין ומערות ושובכות ובית הבדין ובית השלחין.]] משנה בהמוכר את הבית (דף ס''ח) ופי' בית השלחין באגי כלישנא בתרא דגמרא ופי' באגי בקעות, והענין דכל ארץ שצריכה למים הרבה נקראת בית השלחין ולשון זה כולל בין שדה בית הבעל וגנונייתא ויש מקומות שעניינו שדה בית הבעל ומקומות שעניינו גנות לבד וכאן הכל בכלל. [[ומ''ש סמוכין לה.]] נלמד משיריה כמו שיתבאר. חורשין תרגום יער חורשא ודין החורשין והביברין מפורשין בברייתא: [[אבל לא מכר את המטלטלין וכו'.]] במשנה בלשון זה אבל לא (מכר) את המטלטלין ובזמן שאמר לו היא וכל מה שבתוכה אפי' היו בה בהמה ועבדים הרי כולן מכורין. וזה לשון רשב''ם ז''ל מטלטלין מאני תשמישתא כגון תנור וכירים וכל הנך מטלטלי דלעיל דאמרינן בהו לא מכר כ''ש חיטי ושערי. ואפילו [היו בה וכו'] בגמ' מפרש מאי אפי' וכו'. בהמה ועבדים אינן נקראין מאני תשמישתא [ומאחר שהן מכורין] כ''ש (כלי תשמישו) חיטי ושערי וכסף וזהב דהוו מטלטלין דלא ניידי כדמוכח בגמרא עכ''ל. [[ומ''ש תנור וכיריים.]] הלך לשיטתו שכתבתי פכ''ה: [[שיריה.]] בברייתא ופירשוה בגמרא (דף ס''ח:) פסקי באגי. וזה לשון רשב''ם ז''ל חתיכות בקעה הגדולה הסמוכה לעיר אלא שמופלגת ממנה קצת שיש הפסק צונמא בינתים ושיריה לשון שירים הוא עכ''ל. ויתר הדינין וחילוק החורשין מפורשין שם בברייתא ובסוגיית הגמרא אלא שר''ש ז''ל חלוק בדין חלק שבים וחלק שביבשה וגריס נמכרין עמה וכתב דכיון דקתני רישא בנותיה אין נמכרין עמה בנות הוא דלא מזדבני שהרי שם אחד יש להן אבל חלק אחד בים ונקרא בשם העיר נמכר עמה וכו': 


! ב 
[[המוכר את השדה מכר את האבנים וכו'.]] במשנה שם מכר אבנים שהם לצרכה ופירשו בגמרא (דף ס''ט) הכא תרגימו אבני דאכפא פי' המונחות על העומרים עולא אמר אבנים הסדורות לגדר. והמחבר פסק כשתי הלשונות דלענין הדין שניהם אמת ולא נחלקו: [[מחיצת הקנים.]] פי' רשב''ם ז''ל קנים הרבה גדילין בקלח אחד. ויתר הדינין מבוארין במשנה בביאור ובגמרא: [[אבל לא מכר וכו'.]] גם זה שם באותה משנה שם עם ביאור הגמרא: 


! ג 
[[בין כך ובין כך לא מכר וכו'.]] גם זה שם ונתן טעם לדבר רשב''ם ז''ל שכל אלו חשובין שדה בפ''ע והרי הוא כמי שמכר שתי שדות לחבירו ויש לו עוד שדה אחרת בתוך השתים ואמר לו שתי השדות וכל מה שבתוכן דאין השלישית שביניהם מכורה אף כאן שדה אחת מכר לו ולא שתי שדות ומחיצת הקנים וסדן השקמה וחרוב המורכב חשובין שדה בפני עצמן עכ''ל. ודין הבור והגת והשובך מפורשים במשנה: 


! ד 
[[וצריך ליקח לו דרך וכו'.]] משנה. וכ' הרשב''א ז''ל דאילנות המשויירין אין צריך דרך ורשב''ם ז''ל כתב דאף לאילנות צריך: 


! ה 
[[במה דברים אמורים במוכר וכו'.]] משנה שם (דף ע''א) ופירש הרב אבן מיג''ש ז''ל דלא אמרו נתן את כולן אלא כגון בור ודות וגת ושובך שהן בתוך השדה ואינן בכלל המכירה אבל מה שאינם בתוך הבית או בתוך החצר כגון יציע וחדר שלפנים ממנו כי היכי דאינם בכלל המכירה אינן אף בכלל המתנה ולדבריו הסכים הרשב''א ז''ל: [[כללו של דבר וכו' קנה המקבל כל המחובר וכו'.]] ג''ז כתב רשב''ם ז''ל שאין כלל משנתנו אלא לדברים המחוברים או לדברים הצריכין לקרקע כגון תבואה תלושה וז''ל ומיהו אם יש מעות בשדה או תבואה תלושה שאינה צריכה לקרקע וכל דבר שלא הוצרך למתניתין להזכיר ולומר שלא מכר דפשיטא דאינן בכלל שדה ההיא ודאי לא קנה ליה מקבל מתנה עכ''ל. ומ''מ מדברי רבינו נראה שאפי' תבואה תלושה הצריכה לקרקע אינה נתונה שהרי כתב כל המחובר בדוקא. והרמב''ן ז''ל הכריע כדברי רשב''ם ז''ל. ואין זה אלא במתנת קרקע אבל בספינה ויתר המטלטלין הנותן והמוכר שוין שלא נזכר זה אלא בקרקע וכ''כ רשב''ם ז''ל: 


! ו 
[[וכן האחין שחלקו וכו'.]] אף זה במשנה: 


! ז 
[[אף במוכר וכו'.]] זה פשוט מבואר בגמרא פרק המוכר את הבית (דף ס''א:) גבי המוכר בית לחבירו בבירה גדולה היכי דמי אילימא דקרו ליה לבית בית ולבירה בירה וכו' וכיוצא בזה בהמוכר את הספינה גבי צמד בקר הנה שהכל לפי הלשון שקורין באותו מקום וכן שנינו בתוספתא בד''א במקום שלא נהגו אבל במקום שנהגו הכל כמנהג המדינה. וזה מבואר: 

~ הלכות מכירה - פרק שבעה ועשרים




! א 
[[המוכר את הספינה מכר וכו'.]] משנה וברייתא ר''פ המוכר את הספינה (דף ע''ג) ופירוש השמות, [[תורן]] אסקריא העץ שתולין בו הנס. [[נס]] אדרא פי' קלע הוא הוילון שפורסין להוליך הספינה רוח. [[עוגנין]] פי' המעכבין אותן מלילך מלשון הלהן תעגנה והם של ברזל. [[והמשוטין המנהיגין אותה]] פירוש החבלים שבהן מושכין את הספינה מכניסין אותה לנמל ויש לפרש העצים שמושכין בהן הספינות זה לשון אבן מיג''ש ז''ל. ורשב''ם פי' רמו''ש בלעז. [[האסכלא]] פירש אבן מג''ש ז''ל הוא הנקרא אסקלים והוא בית הכסא שבספינה ע''כ. ורשב''ם ז''ל פירש ופי' אסכלא כבש [של ספינה שעולין בו ולשון יון הוא] ופי' כבש ידוע. [[מרצופין]] שקים גדולים שמשימין בהן פרקמטיא שבספינה: 


! ב 
[[המוכר את הקרון לא מכר וכו'.]] משנה (דף ע''ז:) בפרק המוכר את הספינה ובגמרא שאם היו אדוקין בו הכל מכור ופירוש אדוקין בקרון בשעת המכירה וטעמא דכל שאדוקין בו הרי הן לקרון כתנור וכיריים לבית וזהו שכתב המחבר בזמן שאינן קשורות עמו שאם הם קשורות כולן נמכרין: [[מכר את הצמד לא מכר את וכו'.]] ג''ז באותה משנה. [[ומ''ש ואפי' במקום שקצתן קורין.]] מבואר בגמרא כיון שאין כולן או רובן קורין כן אינו מכור. ובפירושי הרב אבן מיג''ש ז''ל גבי מכר הצמד לא מכר הבקר. ומסתברא לן דה''מ בשאין הבקר אדוקים בצמד אבל אם הבקר אדוקין בצמד אמרינן כולה זבין ליה דילפי ליה מקרון ופרדות עכ''ל. וכתב הרשב''א ז''ל וכן דעת הרמב''ן ז''ל ותנא דברייתא תנא בקרון והוא הדין לצמד דחד טעמא אית להו עכ''ל: 


! ג 
[[המוכר את העול וכו'.]] בהשגות א''א אע''פ שהוא כן בתוספתא וכו'. ולפי מה שפירשב''ם לא ידעתי מה הוא שהוא פי' קרון עגלה. ופירוש צמד הוא העול וכו': 


! ד 
[[וכן המוכר את וכו'.]] דין המרדעת והאוכף מימרא דעולא שם אבל באוכף ומרדעת וכו' דברי הכל כולן מכורין ע''כ. [[ומ''ש אע''פ שאין עליו.]] הוא כדעת רבו אבן מיג''ש ז''ל שפירש דמדקסתים עולא שמע מינה דלעולם מכורין דאי דוקא בעודן עליו היה לו לבאר ודין השק ומרכבות הנשים כחכמים דמשנתנו דאמרי מכר חמור לא מכר כליו ובעודן עליו בעיא דלא איפשיטא בגמרא אי מודו רבנן. ובהלכות הילכך אינן מכורין שכל המוציא מחבירו עליו הראיה ע''כ. וכ''כ ז''ל ויש חולקין בדין האוכף והמרדעת בשאין עודן עליו. ואמרו דעולא סתם דבריו לפי שלא נתבאר אם מודים חכמים בשק וחבירו בעודן עליו או חולקין הילכך לכשתמצא לומר דבשק חולקין אף בעודן עליו באוכף ומרדעת לא קנה אלא בעודם עליו לכשתמצא לומר שהן מודים בשק וחבירו בעודן עליו באוכף ומרדעת קנה אף בשאין עודן עליו וכיון דבעיין לא איפשיטא אוכף ומרדעת לא קנה אלא בעודן עליו ושק וחביריו אפילו עודן עליו לא קנה ולזה הסכים הרשב''א ז''ל וטעם המרדעת והאוכף שהן מכורין יותר מהשק לפי שהן כלי רכיבה וחמור לרכיבה עומד וה''ה למוכר בהמה אחרת שמכר כלי הרכיבה לפי דעת המחבר אפילו אין עודן עליה ולפי דעת האחרים בעודן עליה בדוקא: 


! ה 
[[ואין הדמים ראיה שאם טעה בכדי שהדעת טועה וכו'.]] כבר נתבאר פי''ב שיעור האונאה וביטול מקח: [[ואם טעה בכדי שאין הדעת טועה וכו'.]] פסק המחבר כלישנא בתרא דגמרא (דף ע''ז:) דגבי צמד ובקר הקשו על חכמים שאמרו אין הדמים ראיה. ואי אין הדמים ראיה להוי ביטול מקח ותירצו מאי אין הדמים ראיה דהוי ביטול מקח. פירוש שחכמים סבורין שאין הדמים ראיה כשמכר את הצמד שיהיה הבקר מכור אלא לא מכר את הבקר ויהיה המקח בטל. איבעית אימא כאן בכדי שהדעת טועה כאן בכדי שאין הדעת טועה. כי אמרו בעלמא אונאה וביטול מקח דוקא בכדי שהדעת טועה אבל בכדי שאין הדעת טועה המקח קיים ויתרון הדמים מחילה דמסתמא לא טעה לוקח כולי האי ומידע ידע דאית ביה אונאה ואעפ''כ נתרצה במקחו והרי זה כדין הנזכר פי''ג לוקח שאמר למוכר חפץ זה שאני לוקח ממך במאה וכו'. והרשב''א ז''ל והרמב''ן ז''ל הסכימו ג''כ לפסוק כלשון אחרון: 


! ו 
[[המוכר את השפחה וכו'.]] תוספתא כלשונה והיא בהלכות: 


! ז 
[[המוכר לחבירו שפחה וכו'.]] גם זה בתוספתא ודין הפרה וחמורה מיניקות הוא פשוט בגמרא בהמוכר את הספינה (דף ע''ח): 


! ח 
[[האומר לחבירו ראש עבד זה או ראש חמור וכו'.]] בהשגות א''א דבר זה מצא אותו וכו'. ולא מצאתי אותו בגמרתנו x וראוי להיות בירושלמי במס' ערכין: 


! ט 
[[מכר את הראש בבהמה גסה וכו'.]] משנה שם (דף פ''ג:) ופי' הקנה היא הריאה ונקראת על שם הקנה שלה. בירושלמי רבי יצחק שאל [בדקה] מכר חצי הראש מכר חצי הרגלים מכר חצי [קנה] מכר חצי [כבד]. (מכר חצי קנה) נשמעינה מן הדא מכר לו יד כמות שהיא הראש כמות שהוא בני מעים כמות שהם נותן לכהן ואינו מנכה לו מן הדמין לקחו ממנו במשקל נותן לכהן ומנכה לו מן הדמין ע''כ וכתבו הרשב''א: 


! י 
[[המוכר את הבור לא מכר מימיו וכו'.]] דין הבור הוא הפך המשנה כדאיתא בגמרא שם (דף ע''ח:): [[מכר את האשפה וכו'.]] מבואר במשנה: 


! יא 
[[ומ''ש אל ילוז.]] כבר נתבאר בפרק כ''ו: 

~ הלכות מכירה - פרק שמונה ועשרים




! א 
[[האומר לחבירו בית כור עפר וכו'.]] משנה פ' בית כור (דף ק''ג) ופי' דדוקא א''ל עפר דמשמע קרקע הראוי לזריעה אבל אם לא אמר לו עפר אפילו כולו סלעים הגיעו וחלקו עליו שאין מלת עפר מעלה ומורידה בדין זה: [[אף על פי שאין בהם מים.]] מפורש בגמרא: [[או סלעים.]] במשנה ופרשב''ם וכגון שרחבים ארבע על ארבע דהוי מקום חשוב בפני עצמו אפילו לענין רשות היחיד דשבת. והרשב''א ז''ל כתב ובירושלמי בעו לה היה שם נקע עמוק עשרה ואין בו ד' ומתוך מה שאמרו שם משמע שהוא נמדד. ומ''מ משמע התם בהדיא בתוך בעיא זו שאם יש ברחבן ד' על ד' אין נמדדין כדברי רשב''ם ז''ל: [[שאין אדם רוצה וכו'.]] טעם זה מפורש בגמרא (דף ק''ג): [[ולוקח אלו הגאיות והסלעים וכו'.]] זה לא נתבאר בגמרא ולשון המשנה אין נמדדין עמה אבל הוא דעת המחבר וכן נראית דעת אבן מיג''ש ז''ל שהרי לגבי הקדש בפודה שדהו כתב ולוקח אותן בלא פדיון וכל שכן לגבי מקח וממכר. אבל הר''א ז''ל כתב שהן של מוכר וכופין את הלוקח ליתן אותן בדמיהן לפי שהן כדברים אבודים ביד המוכר וכפיית הלוקח דברי תימה הם שאינו דומה למה שאמרו לפנינו מחזיר לו דמים לפי ששם דבר ראוי הוא מה שהוא קונה אבל כאן איך נכריחהו לקנות נקעים וסלעים כ''כ הרשב''א ז''ל: [[היו פחות וכו'.]] במשנה: 


! ב 
[[במה דברים אמורים בשלא היה בהן אלא בית ד' קבין וכו'.]] בגמרא (דף ק''ג) אמר רבי יצחק טרשין שאמרו בית ארבעה קבין אמר רב עוקבא בר חמא והוא שמובלעין [בחמשה קבין וכו' והוא שמובלעין] ברובע של שדה בעי רבי חייא בר אבא רובן במיעוטה ומעוטן ברובה מהו תיקו. בעי רבי ירמיה כשיר מהו כשירה מהו תיקו אצטדינין מהו דרך עקלתון מהו תיקו תנא אם היה סלע יחידי אפילו כל שהוא אין נמדד עמה ואם היה סמוך למצר אפילו כל שהוא אין נמדד עתה כך הגירסא בהלכות ורב האי ז''ל גריס גבי סלע יחידי אפילו בית רובע אינו נמדד עמה בעי רב פפא עפר מופסק [עפר] בינתים מהו תיקו בעי רב אשי [עפר מלמטה וצונמא מלמעלה] עפר מלמעלה וגומא מלמטה מהו תיקו ע''כ בגמרא ויש שפירשו דהא דר''י פליגא אדמר עוקבא לומר דלא סגי במובלעין בחמשה קבין אלא כשהן נבלעין בחמשה קבין במרובה של שדה פחות מכאן כרצופין דמו ואינן נמדדין. וכן כתב אבן מיג''ש ז''ל ואמר ורב האי ז''ל לא גריס בספר מקח וממכר הא דמר עוקבא כלל. והראב''ד ז''ל פירש דרבי חייא לא פליג אדמר עוקבא בה' אלא מוסיף על דבריו הוא דהא והא בעינן והרי''ף ז''ל נראה שסובר כן שהביא הא דרב עוקבא בהלכות וזה דעת המחבר: [[היו מובלעין רובן במעוטה ומעוטן ברובה.]] כך היא הנוסחא מדוייקת בספר המחבר והיא בעיא דרבי חייא ופירושה אם היו רובן של ארבעה קבין אלו במיעוטו של בית כור והמיעוט הנשאר מארבעה קבין אלו ברובו של בית כור זה מהו כיון שכלל ארבעה קבין אלו לא נשלם אלא ברובו של בית כור זה נמדד או דילמא כיון שרובן של ארבעה קבין אלו מכונס בתוך מיעוטן של בית כור מכונס הוי ואינו נמדד תיקו ע''כ לשון אבן מיגש ז''ל וכן פירש ר''ש ז''ל: [[או שהיו מוחלקין וכו'.]] זה כתב במקום כשורה האמור בגמרא: [[או כמו עגול.]] זהו כשיר: [[או כמו משולש.]] גורס המחבר כחצובא מהו כגירסת רב האי גאון ז''ל: [[או שהיו בצדדין וכו'.]] זה נמצא בספריו. וגרסת הגמרא איצטדינין ופירש אבן מיגש ז''ל כגון שהיו טרשין אלו מכונסין אלא שיוצא מהן קרנות לכאן ולכאן והשדה נכנסת בין אותן הקרנות היוצאות מהן ואינה מפסקת ביניהם ובין העיקר מהו כמפוזרין דמי כיון שהשדה נכנסת בין אותן הקרנות היוצאות מהן ומפסקת ביניהן כגון זה x (חסר ציור) או דילמא כיון שהם מדובקין לגוף אחד ואין מפסיק ביניהם ובין הגוף כמכונסין דמי. עקלתון שנמצא שהן מדובקין זה לזה כדרך עקלתון כגון זה xx (חסר ציור) והשדה נכנסת בין העקמימות עכ''ל: [[וכן אם היה עפר וכו'.]] היא בעיא דרב אסי אבל אבן מיגש ורש''י ז''ל פירשו דקאי אסמוך למיצר שרב פפא שאל אם עפר מפסיק אם הוא נדון כסמוך למצר או לא ובא רב אשי ואמר את''ל הפסיק עפר בינתים לאו סמוך למצר הוא עפר למטה ואותה צונמא מלמעלה סמוך למיצר אי נמי איפכא עפר מלמעלה ולא גבוה שלשה בעומק המחרשה מהו אלו דבריהם ודעת המחבר דבעיא באפי נפשה הוא: 


! ג 
[[היה בה סלע וכו'.]] כגרסת רב האי ז''ל ולומר דכשאמרו נמדד עמה אפילו טרשין של ארבעה קבין ה''מ טרשין כעין צרורות אבל סלע של רובע שם בפ''ע יש לו ואינו נמדד עמה עכ''ל הרשב''א ז''ל: [[ואם היה סמוך וכו'.]] כבר נזכר זה למעלה: 


! ד 
[[אמר לו כבית כור וכו'.]] שם משנה. ופירש ר''ש כבית כור משמע בין שהוא של סלעים בין עפר דהכי משמע כבית כור עפר ולא בית כור עפר עכ''ל: 


! ה 
[[האומר לחבירו בית כור וכו'.]] משנה (דף ק''ג:) מפורשת שם ואע''פ שאמר לו בית כור עפר והוא פחות המקח קיים ומנכה מן הדמים כמ''ש פט''ו דכל שאין האונאה בערך דמים המקח קיים וכ''כ הרשב''א ז''ל ונתן טעם דכל לוקח ומוכר אפילו במקח אחד לאו דוקא מעמידין דבריהם אלא לפי משקל ולפי מניין והביא ראיה לזה וזה דעת המחבר פט''ו ויש חולקין ואומרים דהכא ינכה או יחזיר לאו דוקא אלא בשרוצין שניהם להעמיד מקחן: 


! ו 
[[אמר לו בית כור וכו'.]] זה נתבאר בגמ' (דף ק''ב וק''ג) ופירשו ז''ל דדוקא באומר בית כור עפר שיש לו במקום פלוני הא אם אמר לו בית כור מכל שדותיו נותן לו בלי שיפחת ויותיר: [[יתר ע''כ וכו'.]] במשנה ובגמ' (דף ק''ד:) לא את המותר בלבד הוא מחזיר פירש מותר על הרובעין אלא מחזיר לו את כל הרובעין כולן ואכולה מתני' קאי וכן פירשו רב האי ורשב''ם ז''ל לומר דאם מכר לו עשרין סאין והותיר עשרים ואחד רובעין מחזירין לו כולן במעות שלא כדברי אבן מיגש ז''ל שכתב שאם אין במה שהוא יתר על הרובע לכל סאה וסאה שיעור תשעה קבין שאינו מחזיר לו את המותר ולא הרובעין ואם הותיר בעשרים סאין אחד ועשרים רובעים אינו מחזיר לו אלא רובע אחד, ולשון המחבר מורה כדברי רב האי ז''ל: 


! ז 
[[ומה הוא מחזיר לו וכו'.]] במשנה (דף ק''ג:) מחזיר לו מעות ואם רצה מחזיר לו קרקע ולמה אמרו מחזיר לו מעות כדי ליפות כחו של מוכר שאם שייר בשדה בית תשעה קבין ובגינה בית חצי קב וכדברי ר''ע בית רובע מחזיר לו הקרקע ע''כ במשנה: [[ואם היתה התוספת וכו'.]] ברייתא בגמרא: [[היתה התוספת יתירה על תשעה קבין וכו' עד מחזיר לו את כל הרובעים עם היתר דמים או קרקע בשעת הזול של עת החזרה.]] זה נמצא בספרי המחבר ולפי זה נראה שפירוש המשנה שאמרה שאם שייר בשדה בית תשעה קבין ובגנה בית חצי קב יותר על הרובעין קאמר וכבר נתבאר למעלה שאפילו לא הותיר אלא כל שהוא על הרובעים הכל בכלל חזרה כדברי רב האי ז''ל. אלא שהמחבר סובר דכל שאין שם תשעה קבין יתר על הרובעין החזרה במעות אע''פ שיש בכל תשעה קבין וכשיש תשעה קבין יותר על הרובעין החזרה בקרקע. ודברי תימה הם שהרי כל שהוא דבר ראוי למוכר למה לא יתן לו קרקע ולמה נכריח הלוקח לתת לו דמים. גם מה שכתב בדין הזול והיוקר שהוא בשהותיר תשעה קבין לא נתבררו דבריו דכל היכא שיש שם דבר ראוי דינו בחזרת קרקע בין הוקר בין הוזל ואם רצה המוכר למכרו לו יתרצו שניהם מן הדמים שלא נאמרו דברים בגמ' אלא כשאין שם דבר ראוי שכיון שדינו במעות אם ירצה המוכר לקחת יקח קרקעו לפיכך אם הוזל נותן לו המעות כשעת המכר ואם נתן לו קרקע בשומא נותן לו כדהשתא ואם הוקרה אחר המכר אם ירצה המוכר לקחת קרקע ודאי כל מה שהותיר יחזיר כדמעיקרא ואם רצה מעות נותן לו כשער של עכשיו לפי שעכשיו הוא מוכרו שהרי אם רצה יטול ממנו קרקע. וכן פירש הראב''ד ז''ל. וכמה פירושין נאמרו באותה שמועה וצ''ע: 


! י 
[[מכר שדה ונעשית גינה וכו'.]] בעיא דלא איפשיטא בגמרא (דף ק''ד:) ופירושה לענין מה ששנינו שבשדה כשאין שם תשעה קבין מחזרה יד מוכר על העליונה רצה דמים רצה קרקע ואם נעשית גינה כגון שנבעו בו מים והיא ראויה לגן מהו מי אמרינן דיכול לוקח לסלקו בקרקע בע''כ דהא השתא דבר ראוי לגינה או אזלינן כדמעיקרא. וכן אם היתה גינה ויבש המעיין אי אזלינן בתר מעיקרא מסלקו בקרקע ואי כי השתא נותן לו דמים בהכרח אם רצה מוכר. וכתב המחבר הרי זה ספק ולא ביאר מה נעשה ונראה שאין כופין הלוקח ליתן דמים שהמוציא מחבירו עליו הראיה: 


! יא 
[[האומר לחבירו בית כור וכו'.]] פי' אלו הלשונות סותרים שאם אמר מדה בחבל לבד בכל שהו ינכה או יחזיר ובהן חסר הן יתר רובע לסאה היא מחילה ועכשיו שאמר שניהם איזה שיהיה מוקדם או מאוחר כתב המחבר הלך אחר פחות שבלשונות ואין לו אלא כדין הן חסר הן יתר ובגמרא (דף ק''ה) הלך אחר פחות שבלשונות. ובהשגות א''א לא ידעתי מהו זה כי הפחות שבלשונות קולא הוא לנתבע ואם נתן המעות הלוקח הוא התובע ואם לא נתן והלוקח מחזיק והמוכר תובע מעות יתרים הוא התובע. ופעמים שחסר קולא או חומרא לנתבע וכן היתר ע''כ. והרב אבן מיג''ש ז''ל פירש דס''ל יד בעל השטר על התחתונה דהא מוציא מחבירו הוא ועליו הראיה ומש''ה לא יהבינן ליה אלא בפחות שבלשונות לא שנא הוה ליה ראשון ול''ש הוה ליה אחרון ע''כ. ורשב''ם ז''ל פירש דיד המוכר שהוא מוחזק בקרקע על העליונה הלכך אם פחת להכי אמר ליה הן חסר הן יתר אם הותיר להכי אמר ליה מדה בחבל ע''כ. וזה דעת המחבר וכן נ''ל ואפילו בא מוכר ליקח מעות כופין את הלוקח ליתן בשהותיר לפי שהקרקע בחזקת בעליה עומדת וכן אמרו בענין שכירות בב' לשונות סותרים כמו שיתבאר פ''ז מהל' שכירות: 


! יב 
[[מכר לו בית כור ואמר לו בסימנים ובמצרים פחת שתות וכו'.]] במשנה (דף ק''ו) וכרב הונא דגמ' וכן בהלכות דשתות כפחות משתות. וכתבו ז''ל אם אומר לו בית כור שיש לי במקום פלוני שסימניו ומצריו כן או שהעמידו עליו ואמר לו בית כור זה אפילו פחות משתות הגיעו ע''כ: [[פחת יותר משתות כו'.]] לשון המחבר כלשון הגמ' ולא נתבאר שם שאם זה הנכוי או התוספת הם במה שהוא יותר משתות לבד או שמא כיון שהוא יותר משתות הכל בחזרה ובתשלומין דומיא דיתר מרובע בהן חסר הן יתר דלעיל וצ''ע: 


! יג 
[[המוכר לחבירו שדה שהלוקח יודע אותה ואת מצריה וכו'.]] מעשה בגמרא שם והשיעור שכתב ממאתים למאה וחמשים שהוא הרביע כן הוא בגמ' באותו מעשה מעשרים לט''ו. וכבר כתבו ז''ל דאפילו אם אינה אלא מחצית הגיעו: 


! יד 
[[האומר לחבירו וכו'.]] ברייתא בבבא מציעא ריש פרק המקבל (דף ק''ד): [[וכן האומר לחבירו וכו'.]] גם זה ברייתא כלשונה שם: [[וכן האומר לחבירו פרדס וכו'.]] גם זה ברייתא שם ופרק ח' מהלכות שכירות יתבאר דין זה: 


! טו 
[[וכל אלו הדברים וכו'.]] כבר נתבאר זה: 

~ הלכות מכירה - פרק תשעה ועשרים




! א 
[[שלשה אין מקחן מקח ואין ממכרן ממכר וכו'.]] מפורש במשנה בגיטין פרק הניזקין (דף נ''ט:) מציאת חרש שוטה וקטן יש בהן גזל מפני דרכי שלום הא מדאורייתא אין בהן גזל לפי שאין להם זכייה. ואמרו שם גבי פעוטות דממכרן ממכר משום כדי חייהן הא לאו הכי לא וזה מבואר שם. ויש אומרים דקטן זוכה לעצמו דבר תורה בשיש דעת אחרת מקנה ופשטן של שמועות כדברי המחבר ואמרו פ' האיש מקדש איש זוכה ואין קטן זוכה ובפרק מי שמת זכין לגדול ואין זכין לקטן ועיקר דבר זה בגיטין בפרק התקבל. וזה נראה שדעת רבינו דבמתנה קנה דבר תורה אבל במקח כיון שאין נתינתו בדמים נתינה אף אין מעשיו כלום מן התורה אבל במתנה אם זכו לו קנה דבר תורה כיון שיש שם דעת אחרת וכן נראה ממ''ש פ''ח מהלכות לולב ופ''ד מהל' זכייה ומתנה: [[אבל חכמים תקנו שיהיה החרש והקטן וכו' משום כדי חייו.]] ומפורש בגמרא בקטן כמו שכתבתי והוא הדין לחרש: 


! ב 
[[חרש שאינו שומע ולא מדבר וכו' אבל לא בקרקע.]] בהשגות א''א זה לא ידעתי למה ע''כ. ולא ביאר הרב ז''ל איזה פרט מן הבבא הוקשה לו. ובמשנה פ' הניזקין (דף נ''ט) שנינו חרש רומז ונרמז ובן בתירא אומר קופץ ונקפץ במטלטלין. ופירש''י ז''ל רומז ונרמז מה שהוא רומז קיים ומה שהם רומזין לו והוא מתרצה. רמיזה בידו ובראשו, קפיצה עקימת שפתים עכ''ל. והנה דברי המחבר ז''ל פשוטים בחרש שאינו שומע ואינו מדבר שהוא החרש שדברו חכמים בכ''מ ובזה אמרו שדבריו קיימים ברמיזות ובודקין אותו בדיקות רבות דלא גרע משנשתתק לגיטין כדאיתא במי שאחזו אבל יש תימה למה לא השוה מדבר ואינו שומע לשומע ואינו מדבר שהרי ברייתא בגיטין פ' מי שאחזו (דף ע''א) הקשו על רב כהנא מהברייתא שאמרה מדבר ואינו שומע זהו חרש שומע ואינו מדבר זהו אלם וזה וזה הרי הן כפקחין לכל דבריהם ע''כ. ופירש''י ז''ל חרש המדבר ואינו שומע זהו חרש ולא זהו חרש שדברו בו חכמים בכ''מ דהשווהו לשוטה וזה כפקח לכל דבריו כדאיתא בהדיא ע''כ וצ''ע: 


! ג 
[[אלם ששומע ואינו מדבר וכו'.]] זה מבואר שם פרק מי שאחזו והביאו ברייתא שם כשם שבודקין אותו לגיטין כך בודקין אותו למשאות ולמתנות, ואשאינו מדבר קאי כדאיתא התם. ובדיקת גיטין נתבארה פרק כ''ב מהלכות גירושין. [[ומה שכתב או יכתוב בכתב ידו.]] גם זה מבואר בסוגיא שם: 


! ד 
[[השוטה אין מקחו מקח וכו'.]] זה פשוט ומבואר בכמה מקומות ובפ''ק דחגיגה (דף ג') נתבאר איזהו שוטה והוא כל שעושה מעשה זר דרך שטות: [[וב''ד מעמידין אפוטרופוס לשוטים וכו'.]] זה הוציא ממה שאמרו בכתובות פרק נערה שנתפתתה (דף מ''ח) מי שנשתטה ב''ד יורדים לנכסיו וזנין ומפרנסין אשתו ובניו וכו' מימרא שם: 


! ה 
[[מי שהוא עת וכו'.]] זהו ברייתא מפורשת בר''ה בפרק ראוהו ב''ד (דף כ''ח) עתים חלים עתים שוטה כשהוא שוטה הרי הוא כשוטה לכל דבריו וכשהוא פקח הרי הוא כפקח לכל דבריו. ומבואר ג''כ בכתובות פרק האשה שנתאלמנה (דף כ') גבי עובדא דבר שטיא: 


! ו 
[[קטן עד שש שנים אין הקנייתו וכו'.]] זה פשוט שעדיין לא הגיע לעונת הפעוטות ואמרו בגמרא פרק התקבל בגיטין (דף ס''ה) אמר רבא שלש מדות בקטן צרור וזורקו אגוז ונוטלו זוכה לעצמו ואינו זוכה לאחרים וזוכה לעצמו מדבריהם ואף על פי כן אין הקנאתו הקנאה ואינו זוכה לאחרים: [[ומשש שנים עד שיגדיל וכו'. מ''ש אם יודע בטיב משא ומתן]] נתכוין למה שאמרו פרק הניזקין (דף נ''ט) הפעוטות מקחן מקח וממכרן ממכר במטלטלין ועד כמה מחוי רב יהודה לרב יצחק בריה כבר שית כבר שב רב כהנא אמר כבר שב כבר תמני במתניתא תנא כבר תשע כבר עשר ול''פ כל חד וחד לפום חורפיה וטעמא מאי וכו' אמר ר''י משום כדי חייו וזה פשוט. ודין המתנה נתבאר שם מתנתו מתנה אחת מתנת ברי ואחת מתנת שכיב מרע אחת מתנה מרובה ואחת מתנה מועטת. וג''ז פשוט: [[והכל במטלטלין.]] גם זה פשוט שם ומתבאר ג''כ פ' מי שמת (דף קנ''ה:) כמו שיתבאר בפרק זה: 

! ח 
((ז-ח)) [[בודקין את הקטן וכו'.]] פירוש במטלטלין היא וזהו מה שאמרו כל חד וחד לפום חורפיה: [[בד''א בקטן שאין לו אפוטרופוס וכו'.]] חילוק זה מימרא מפורשת בכתובות סוף מציאת האשה (דף ע') ובהלכות שם ובהנזקין: [[קטן היודע בטיב משא ומתן שאין לו אפוטרפוס וכו' פחות משתות מחילה.]] שם בפ' הניזקין (דף נ''ט) וטעותן עד כמה אמר ר' זירא עד שתות כגדול ע''כ והוא בהלכות. ופר''ח ופירוש המחבר דעד שתות הוא מחילה כגדול שתות קנה ומחזיר אונאה יתר משתות בטל מקח. וכן פירש''י ז''ל אע''פ שמצאתי במקצת פירושין וטעותן של פעוטות עד כמה הויא עד שתות בגדול עד שתות קנה הקונה ומחזיר אונאה ונראה שהוא ט''ס אלא עד שתות מחילה שתות קנה ומחזיר אונאה וזה פשוט. ובהשגות א''א אני אומר שהקטן אין לו מחילה כדאמרינן (ר''פ אלו מציאות) יתמי לאו בני מחילה נינהו ע''כ. ודברי תימה הם שא''כ היה להם בגמרא לפרש והיאך יאמרו עד שתות כגדול ויהיה בגדול מחילה ובקטן ניתן לחזרה. ומ''ש ביתמי לאו בני מחילה נינהו מ''מ חכמים שתקנו שיהיה מכרן ממכר משום כדי חייהן הם תקנו שיהיה טעותם כגדול. וגדולה מזו אמרו מתנתו מתנה אפילו מתנה מרובה ודברי המחבר עיקר: [[ואני אומר שאין מקח הקטן וכו'.]] כבר נתבאר פ''ט שהיתומים אינם מקבלים מי שפרע כדמשמע פרק הניזקין והוא ביתומים שיש להם אפוטרופוס וכן הדין לקטן עצמו ועיקר: 


! ט 
[[וכן אם קנו מיד הקטן או וכו'.]] נתן טעם המחבר לקניין הקטן למה הוא סובר שאינו מועיל לפי שסתם קניין לכתיבה עומד וכל שאינו ראוי לכתיבה אינו קניין. ודין השכירות פשוט דאינו מועיל דשכירות מכירה ליומה הוא ואין ממכרו ממכר במקרקעו ומכאן שאם השכיר הקטן בית לדור שיכול לחזור בו ואין מעשיו כלום. ובהשגות א''א וכן אני אומר שאם הקנה בקניין קנו שהקניין לא גרע מכסף והוא כסף עצמו מההוא מעשה דגיטין (דף ל''ט:) דההיא אמתא דשדא לה מרה כומתא ואמר לה קני הא וקני נפשך וכו' נמצא שהוא כסף גומר דעדיף משאר כסף וקונה לגמרי וכן אם קנה הוא בקניין קנה שהמקנה מקנה לו כל קניינו ואינו חוזר בו אבל אם השכיר הוא מקום ולא קנו מידו לא דשכירות כמכר הוא ע''כ. ואיני מבין דבריו מה ענין זה לדמיון שהקנין ככסף שאם הוא ככסף ודאי לא קנה המקבל כמ''ש המחבר שאין הכסף קונה ביתומים וכבר נתבאר גם מה שאמר שהוא כסף גומר דעדיף משאר כסף וכוונתו ז''ל לומר דהקניין בעבדים גומר להוציאן לחירות ואינן צריכין גט שחרור וכסף אינו גומר שעדיין הן צריכין גט שחרור ויליף לה מעובדא דההיא אמתא. חוץ מכבודו שאינו דבפירוש השוו שם הקניין לכסף ולא יפו כחו כלל. וכ''ש שיש שם מפרשים דלאו בתורת קניין היה עושה אותו מעשה ויתבאר בהל' עבדים. סוף דבר איני רואה בכל מה שהביא הר''א ז''ל שום דמיון בדין קנין הקטן אם הוא מועיל: 


! י 
[[וכן קטן שקנה מטלטלין וכו' ראיה לדבר שאין חצר של קטן ולא ארבע אמות שלו קונין וכו'.]] דין זה שאין חצר הקטן קונה לו מימרא מפורשת פרק קמא דמציעא (דף י':) ובהלכות וסובר המחבר דכ''ש שכירות מקום שאינו קונה דלא עדיף מחצירו ומ''מ אין מכאן ראיה להיכא שקנו מאחרים מפני מה לא זכה. ודעת ההשגות שלא אמרו אין לו חצר אלא במציאה אבל כל זמן שדעת אחרת מקנה יש לו חצר כמו שיתבאר למטה: [[אבל הקטנה שנתרבתה חצירה מידה וכו'.]] גם זה מבואר שם בגמרא הדין והטעם שחצר הקטנה היא מדין יד כמ''ש: 


! יא 
[[יראה לי שהקטן שקנה קרקע וכו'.]] מבואר בגמ' שמי שמקנה קרקע לקטן שקנה והכין משמע לכאורה פ' האיש מקדש (דף מ''ב) דאמרינן מנין שזכין לאדם שלא בפניו שנאמר נשיא אחד ממטה וגו' ופירש''י ז''ל וקטנים הרבה היו בנחלת הארץ וכשלא בפניהם דמי ואף על גב דאידחייא הך אוקימתא מכל מקום מפורש בסוף פרק יש נוחלין גבי ההוא דקלא אזל רב ביבי אקנייה לבנו קטן. וכבר כתבתי שיש סוברים דאפילו מדאורייתא יש להן זכייה כשדעת אחרת מקנה. ומה שחידש המחבר הוא שאפילו במקח שהרי אין מקחו מקח. ונראה שהקטן יכול לחזור בו ואין המוכר יכול לחזור בו. ובהשגות א''א מעתה לפי דבריו וכו'. ואמת אין מדברי המחבר תפיסה על עצמו שאף על פי שכשהשכיר לו הלוקח מקום המטלטלים יהיה השכירות קיים מ''מ לא קנה בכך המטלטלין לדעתו ז''ל לפי שחצירו מדין שליחות היא ואין קטן עושה שליח. ומ''מ מ''ש הר''א ז''ל שלא אמרו אין לו חצר אלא במציאה יש לדון בדבר ואין לי בו הכרע: 


! יב 
[[קטן שהגדיל והביא הזכר שתי שערות וכו'.]] מפורש בפ' מי שמת (דף קנ''ה:) שבן י''ג שנה ממכרו ממכר במטלטלין אע''פ שאינו יודע בטיב משא ומתן ועדותו עדות בהן כדאיתא התם: [[אבל בקרקע וכו'.]] גם זה מפורש שם אם יודע בטיב משא ומתן ממכרו ממכר וכו' כדאיתא התם בקרקע ומפורש בהלכות בארוכה: 


! יג 
[[במה דברים אמורים בקרקע שלו וכו'.]] זה מפורש שם ואמרו פ' התקבל (דף ס''ח) בשמועה דשלש מדות בקטן ולמכור בנכסיו של אביו עד שיהא בן כ' והוא אפילו ביודע בטיב משא ומתן כדאיתא בהלכות בפרק מי שמת בארוכה ופירוש אבל כשהוא בן כ' והביא שתי שערות אע''פ שאינו יודע בטיב משא ומתן ממכרו ממכר אפילו בקרקע אביו. וכ''כ ן' מיגש ז''ל והביא ראיה לזה ועיקר. [[ומ''ש המחבר או משאר מורישיו.]] הוא סברתו שמה שהזכירו בגמרא אביו לאו דוקא וכ''כ בעל העיטור ז''ל וה''ה לנכסי מורישיו ע''כ. והרשב''א ז''ל נחלק על זה ואמר שהדברים אמורים בדוקא כלומר בן ממש ובנכסי ירושת אביו הא בן בנכסי מתנת בריא מאביו או בת בנכסי ירושת אביה או בן בנכסי ירושת שאר מורישים חוץ מאב הרי ממכרן באותם נכסים כממכרן בנכסי עצמן. והטעם שהחכמים לא תקנו אלא בדבר המצוי ונכסי ירושת האב לבן מצויה ושאר ירושות אינן מצויות וכן מתנת בריא מאב לבן אינה מצויה ולא חששו אלא למצוי אלו דבריו: 


! יד 
[[מתנתו כשהוא פחות מבן עשרים וכו'.]] פי' ויותר על י''ג והביא שתי שערות דאי לא ודאי אין מתנתו מתנה בקרקע כמ''ש המחבר למעלה אבל בקרקע אינו מוכר ולא נותן עד שיגדיל וכן מתבאר בגמ'. [[ומה שכתב בין מתנת בריא בין מתנת שכיב מרע.]] אע''פ שלא נזכר בגמ' אלא מתנתו מתנה סתם מ''מ נלמוד מדין הפעולות במתנת המטלטלין כמו שנתבאר למעלה שמתנת הבריא והשכיב מרע שוות ופירש הרב אבן מיגש ז''ל אע''פ שאינו יודע בטיב משא ומתן וכן פירשו ז''ל ובין בנכסי אביו בין בנכסי עצמו מתנתו מתנה: 


! טו 
[[בד''א שמכר בקרקע אביו וכו'.]] גם זה מפורש שם דכל שלא הביא שתי שערות ולא נולדו בו סימני סריס קטן הוא וכיון שכן אין ממכרו ממכר ואפילו בקרקע שלו וזה פשוט וכ''כ אבן מיגש ז''ל ופירוש רוב שנותיו לשנת ל''ו וכבר נתבאר זה עם סימני הסריס פ''ב מהל' אישות: 


! טז 
[[מי שמכר בין בנכסיו בין בנכסי אביו וכו'.]] מפורש שם בגמ'. [[ופירוש סימנין משתנין וכו']] יש מי שפירש נושרין: 


! יז 
[[פחות מבן עשרים וכו' ואני אומר שאפילו קטן וכו'.]] אפשר שלמד הרב ז''ל זה ממה שאמרו במתקדשת למאונין כיון שגדלה שעה אחת ולא מיחתה שוב אינה יכולה למחות ואע''פ שהאי ממונא ושם איסורא מ''מ גם זה מדין שתיקה הוא ואף כאן היא בהודאה ומועילה, וזה נראה דעת המחבר אע''פ שאין בראיה זו הכרח. וכן גבי פרנסה אמרו שאם לא מיחתה שהפסידה: 


! יח 
[[השכור מקחו מקח וכו' ואם הגיע לשכרותו של לוט.]] ברייתא בעירובין פרק הדר (דף ס''ה) וזה לשונה שכור מקחו מקח וממכרו ממכר עבר עבירה שיש בה מיתה ממיתין אותו מלקות מלקין אותו כללו של דבר הרי הוא כפקח לכל דבריו אלא שפטור מן התפלה. ואתמר עלה ר' חנינא לא שאנו אלא שלא הגיע לשכרותו של לוט אבל הגיע לשכרותו של לוט פטור מכלום ע''כ שם. ומזה הוציא המחבר מ''ש כאן והוא פשוט ומבואר: 

~ הלכות מכירה - פרק שלשים




! א 
[[המוכר שמכר קרקע או מטלטלים וזכה יד הלוקח על העליונה וכו'.]] זה פשוט שהמוכר אחר שזכה לו אינו יכול לחזור וכן פשוט שהלוקח אינו מוכרח לקנות שא''כ חבין לו לאדם שלא בפניו ואפילו במתנה יכול הוא לומר אי אפשי לקבל כמו שיתבאר פ''ד מהל' זכייה ומתנה. ודין הזכייה שאין המוכר יכול לחזור אע''פ שלא קבל הכסף כבר נתבאר פ''א: [[לפיכך כותבין שטר למוכר וכו'.]] משנה מפורשת בפרק גט פשוט (דף קס''ז) וממנה דקדק הרב שאין הלוקח מחוייב לקנות לפי שא''כ היאך היו כותבין שלא מדעתו. והמפרשים ז''ל דקדקו הרבה היכא שנכתב מדעת הלוקח אם יכול לומר איני רוצה לתת המעות ולא ליקח והעלו דכל היכא דקני בשטרא זה הכלל דכ''מ שהמוכר אינו יכול לחזור אף הלוקח מחוייב לקנות אא''כ היה תנאי ביניהם וזה פשוט: [[ולעולם הלוקח נותן שכר וכו'.]] ג''ז משנה וגמ' פ' גט פשוט (דף קס''ח): 


! ב 
[[וכן העבד וכו'.]] פשוט הוא שדין זה הוא בעבד כנעני ובו אמרו מה שקנה עבד קנה רבו וכ''כ רב האי גאון ז''ל בשער חמישי של מקח וממכר ואם קנה עבד כלום כל זמן שהוא עבד יהיה רבו ידו על העליונה אם רצה יתרצה באותו מקח ולא יחזירנו ויהיה אותו מקח לרבו ואם לא רצה יחזיר את המקח והמוכר יחזיר המעות לרבו כיון שאין קנין לו בלא רבו ע''כ: 


! ג 
[[וכן האשה שמכרה או נתנה מתנה וכו'.]] דעת המחבר בדין העבד והאשה שהן כשעושין מעשה ע''י עצמן לאחרים שביד אחרים לקיים או לבטל. ומ''מ נראה שכשאמר הרב שא''צ אלא דברים בלבד לקיים מעשה העבד אינו כשנתן העבד לפי ששם צריך מעשה גמור שהרי אין מעשה העבד כלום בנכסי רבו. והכלל שהוא לא חידש אלא שמה שאמרו שיד העבד כיד רבו לזכות בעבורו ולא לחייב כלל אפילו במה שהוא בזכות ופשוט הוא ולא מצאתיו מבואר: [[אבל הבעל שמכר או נתן ביד קרקע וכו'.]] שנינו במשנה בגיטין פרק הניזקין (דף נ''ה:) לקח מן האיש וחזר ולקח מן האשה מקחו בטל ואיתמר עלה בגמ' פ' חזקת (דף מ''ט:) אמר רבה בר רב הונא [לא נצרכא אלא] באותן שלש שדות אחת שכתב לה בכתובתה ואחת שייחד לה בכתובתה ואחת שהכניסה לו שום משלה. וזה פירוש הרב אחת שכתב לה בכתובתה היא שהכניסתו בנדוניא ושמוה. ויש מי שפירש אחת שכתב לה בתוספת כתובתה ואחת שייחד לה ולא שמאוה אלא שהוא כעין אפותיקי ואחת שהכניס לה שום משלו כלומר כתב לה שדה כנגד שום שקבל עליו מנכסי נדונייתה ונתבאר בגמ' שבאלו אם לקחו מן האיש ואח''כ מן האשה מקחו בטל אבל אם קנו מן האשה תחלה קיים הוא והוא שקיים הבעל אחר כן והוא מ''ש המחבר וכן האשה וכו' בין בדברים שייחד לה בכתובתה. ודע שדעת רוב המפרשים ז''ל שבאלו מקחו בטל ואינו קיים עד שתבא לגבות כתובתה אלא בטל הוא לאלתר וזה דעת המחבר והטעם לפי שאין דרכה של אשה לחזר אחר בתי דינין וכן אמרו בירושלמי בטל לאלתר וכתבו ז''ל שאם כתבה היא אחריות מכירה זו בפירוש שאינה יכולה לטעון נחת רוח עשיתי לבעלי דכולי האי לא עבדא לקבל עליה אחריות מפני נחת רוח בלבד. ומבואר בגמ' בגיטין בהניזקין ובהלכות בפירוש וזה לשון הברייתא האמורה בגמ' על משנה זו לקח מן האשה וחזר ולקח מן האיש מקחו קיים מן האיש וחזר ולקח מן האשה מקחו בטל עד שיכתוב לו אחריות נכסים ופירשו ז''ל אחריות בפירוש שלא כדברי רב האי גאון ז''ל שאמר דכל כותב סתם ולא פירש שלא באחריות הרי הוא ככותב באחריות וחלקו ז''ל עליו בדין האשה כמ''ש. ותמה אני על המחבר איך לא ביאר זה. ובמה שאמרנו שמקחו בטל כתב הרשב''א ז''ל ומיהו אם מכרו הבעל לפירות בלבד הרשות בידו דשלו הן הפירות לגמרי אבל במכר גוף ופירות אפילו אמר לוקח הניחו לי ואוכל פירות כל ימי הבעל אין שומעין לו שהבעל לא מכר לו אלא גוף ופירות ומקח אחד הוא וכיון שמקחו בטל בגוף ואין הפירות אלא מכח הקרקע הכל בטל ואפי' פירות אינו אוכל עכ''ל. וזה יתבאר פי''ח מהל' מלוה לוה: 


! ד 
[[מכר או נתן נכסי מלוג כו'.]] מפורש פ' חזקת הבתים (דף מ''ט) שבנכסי מלוג אפילו לקח מן האיש וחזר ולקח מן האשה מקחו קיים ורבה בר רב הונא שאמר שמשנתנו בשלש שדות בא למעוטי נכסי מלוג ואם לא קיימה האשה בטל הוא אפילו לפירות כמו שהעלו בגמ' בכתובות פרק האשה שנפלו לה נכסים והלכתא בעל שמכר קרקע לפירות לא עשה ולא כלום מ''ט רבה אמר משום רווח ביתא וכבר נתבאר יותר מזה פכ''ב מהלכות אישות: 


! ה 
[[בעל שמכר מטלטלין וכו' אף על פי שאינו וכו'.]] מפורש ביבמות (דף ס''ו:) פ' אלמנה המכנסת שום לבעלה אם רצה [הבעל] למכור לא ימכור אבל [[במ''ש אם עבר ומכר או נתן קנו הלוקחין]] נחלקו עליו וכתב עליו הרשב''א ז''ל לא נראו לי דבריו ובירושלמי גרסינן שמין דעתה של אשה שהיא רוצה לכלות כליה ולפחות אותן חומש ואם איתא דבדיעבד ממכרו ממכר משום דלכתחלה לא ימכור לא תקנו חכמים לפחות חומש עכ''ל. והירושלמי הזה בכתובות פ' מציאת האשה ואיתמר עלה א''ר יוסי זאת אומרת שאין אדם רשאי למכור כלי אשתו ע''כ. ודעת המחבר ז''ל שלא אמרו אלא לכתחילה אבל דיעבד מקחו קיים ואינן דומין לקרקע שאינו יכול לכלותו ולהפסידו לגמרי ודעתה סומכת עליה וכיון שכן מקחו בטל אבל מטלטלים שהרי הוא יכול לכלותו לגמרי ודאי ממכרו ממכר וזהו שאמרו בירושלמי אין אדם רשאי ולא אמרו בעל שמכר כלי אשתו לא עשה ולא כלום וזהו דעת הגאון בשער ד' אבל אם עמד ומכר מעצמו ממכרו קיים כדגרסינן לא ניתנה כתובה לגבות מחיים וה''מ במטלטלין הוא דאמרינן ממכרו ממכר אבל מקרקעי לא וכו' עכ''ל: [[וכן יש לבעל למכור נכסיו וכו'.]] זה מוסכם מכל המפרשים ז''ל שבכל נכסיו חוץ מן השלש שדות הנזכרות מקחו קיים עד שתבא לגבות כתובתה ונתבאר בכתובות פרק מי שהיה נשוי (דף צ''ה) וזה פשוט: [[אא''כ כתבה לו תחלה וכו'.]] גם זה מוסכם שאם קנו מן האיש תחלה שיכולה לומר נחת רוח עשיתי לבעלי ונתבאר בארוכה פרק י''ז מהלכות אישות: 


! ו 
[[האשה שמכרה נכסי צאן ברזל לבעלה לא קנה.]] בפ' חזקת הבתים (דף מ''ט נ') ופכ''ב מהל' אישות נתבאר: [[ב''ד שמכרו או שלקחו וכו' וכן האפוטרפוסין וכו'.]] מבואר הוא שאין מתנתן כלום שאפי' למכור יש צדדין שאינן רשאין כדאיתא בגיטין בהניזקין (דף נ''ב) ונתבאר פי''ח מהל' נחלות: 


! ז 
[[המוכר או הנותן בשבת וכו'.]] על המשנה שאמרו פ' אחרון דיו''ט (ל''ו:) וכתוב בהל' ירושלמי וכולן שעשו בין אנוסים בין שוגגין בין מוטעין בין מזידין מה שעשה עשוי בשבת ואצ''ל ביו''ט ושמעינן מהא דמאן דעבר ואקני בשבת מקרקעי או מטלטלי הקנאתו הקנאה עד כאן בהלכות וזה מבואר: [[סליקו הלכות מכירה בס''ד]] 

# הלכות זכיה ומתנה

~ הלכות זכיה ומתנה - פרק ראשון


! א 
[[ההפקר כל המחזיק בו זכה בו וכן המדברות וכו'.]] זה פשוט ומבואר בהרבה מקומות בגמרא. ובהשגות א''א דוקא לאותו שבט ע''כ. וכוונתו בארץ ישראל. וכבר נתבארו פרק חמישי מהלכות נזקי ממון תנאי ארץ ישראל שהתנה יהושע וחילוק החורשין שם אבל כאן לא היתה הכוונה בארץ ישראל לפי שסמך רבינו על מה שכבר כתב: 


! ב 
[[הצד דגים מן הימים וכו'.]] גם זה פשוט: [[ובלבד שלא יצוד בשדה חבירו ואם צד שם קנה.]] הטעם לפי שהוא חצר שאינה משתמרת ובעינן עומד בתוך שדהו כמו שיתבאר ומכל מקום ודאי לכתחילה לא יצוד שם שאין לו רשות ליכנס בתוך של חבירו שלא מדעתו: [[ואם היו הדגים בביברין של בעלים וכו'.]] פי' הביבר הוא חצר המשתמרת וזכו בו בעלים וכיוצא בזה אמרינן גבי שילוח הקן גבי יוני שובך ויוני עלייה יש בהן משום גזל דכל היכא דבאו לחצר המשתמרת חצרו קונה לו אפי' שלא מדעתו וקל וחומר הוא מן הכלי שיתבאר שם שאם היתה המצודה כלי הלוקח משם הרי זה גזלן: 


! ג 
[[אבל הלוקח דגים מתוך מצודתו של חבירו.]] בגיטין פרק הניזקין (דף נ''ט:) במשנה מצודות חיה ועופות ודגים יש בהן גזל משום דרכי שלום ר' יוסי אומר גזל גמור ובגמ' (דף ס''א:) באוזלי ואוהרי דכ''ע ל''פ כי פליגי בליחי וקוקרי ע''כ. ופירש''י ז''ל אוזלי רשתות של חוטין [שיש להן תוך] אוהרי של גמי וכ''ע ל''פ דכיון שיש להן תוך קונה לו כליו והוי גזל גמור. לחי חכה. קוקרי שאר מצודות ומכשולים שנותנין חוט ארוך בשפת הנהר וסודרין מחטין על פני כולו ע''כ. והנה פסק המחבר כת''ק דכל שאינו כלי אין שם גזל אלא מפני דרכי שלום ואין מוציאין אותן בדיינין אבל מן הכלי גזל גמור ומוציאין אותו בדיינין וכן דעת ההלכות ומוסכם: 


! ד 
[[הפורש מצודה בשדה חבירו וכו' ואם היה עומד בעל וכו' ואין לבעל מצודה כלום.]] ובהשגות א''א ואיך לא חילק בין צבי רץ כדרכו וגוזלין מפריחין לשאינן מפריחין והלא המשנה חילקה בהן ע''כ. ודברי תימה הם איך לא חשב הרב שהמחבר כתב כאן דין המשנה שבפ' שנים אוחזין (דף י''א) ולא חילק והלא דין המשנה שהוא במציאה כבר נתבאר פי''ז מהל' גזילה ואבידה בבירור ושם חילק וכתב חילוק המשנה אבל כאן דין אחר הוא זה והענין שזה פרס מצודה ונצוד בו חיה או עוף ואחר שנצוד קודם שבא זה ונטלו אמר הלה זכתה לי שדי וכיון שהוא עומד בתוך שדהו זכה בו לפי שזה שפרס מצודה בשדה חבירו שלא ברשות לא תקנו חכמים שיהיה בהן גזל מפני דרכי שלום שלא אמרו אלא בפורס במקום הפקר שהוא רשאי לצוד שם אבל בפורס שלא ברשות ודאי לא, תדע לך שהרי אמרו שם דבמצודה שיש להן תוך הלוקח משם הוא גזלן גמור כמו שנתבאר ואי ברשות חבירו ודאי כליו של אדם ברשות חבירו לא קנה וק''ו הוא מכליו של לוקח ברשות מוכר שאע''פ שיש שם דעת אחרת מקנה דלא קנה אלא ודאי בפורס שלא ברשות אפי' יש למצודה תוך קנה בעל הקרקע אם היא חצר המשתמרת קנה לאלתר ואע''פ שהפורס המצודה גרם להיות נצודין ואם אינה משתמרת בעומד בתוך שדהו ואמר זכתה לי שדי קנה. וכבר נתבאר חילוק החצר פי''ז מהלכות גזילה ואבידה. זה נראה לדעת המחבר והענין נכון בעצמו: 


! ה 
[[דגים שקפצו לתוך הספינה.]] זה מבואר בפרק שנים אוחזין (דף ט':) בביאור: 


! ו 
[[גר שמת וכו'.]] זה פשוט בהרבה מקומות בחזקת ופ''ק דקדושין (דף י''ז י''ח) פירוש דאפילו היה לו בן שהיתה הורתו שלא בקדושה ולידתו בקדושה ה''ז אינו יורשו כדאיתא בהדיא במי שמת (דף קמ''ט) איסר גיורא הוו ליה תליסר אלפי זוזי בי רבא ורב מרי בריה דאיסר הורתו שלא בקדושה ולידתו בקדושה הוה ואמר רבא היכי ליקנינהו רב מרי להנך זוזי אי בירושה לאו בר ירושה הוא וכו' וזה פשוט וזהו שכתב המחבר ולא הוליד ובשאין הורתו בקדושה הרי לא הוליד האב משנתגייר. ודין המצר פשוט הוא דלא גרע ממתנה ודאי: 


! ז 
[[שתי שדות וכו'.]] מימרא פרק חזקת הבתים (בבא בתרא דף נ''ג) ובנכסי הגר הוא דלא קנה לפי שאין שם דעת מקנה הא במתנה ובאחין שחלקו בשהחזיק באחת מהן על דעת לקנות אותה ואת חבירתה קנה שתיהן שהרי זה כמכר לו עשר שדות בעשר מדינות שאם החזיק באחת מהן קנה כולן והוא שנתן דמיהן כמו שנתבאר פרק ראשון מהלכות מכירה וכן הדין בכל מקום שיש דעת אחרת מקנה וכ''כ ז''ל: [[החזיק באחת וכו'.]] באותה מימרא שם: [[החזיק בה לקנותה וכו'.]] בעיא דלא איפשיטא שם. וכתב [[המחבר אם בא אחד והחזיק בה לקנותה זכה האחרון]] ונ''ל שטעמו בזה לפי שחזקת זה האחרון חזקה ברורה ודאית וחזקת הראשון מסופק וכיון שכן מעמידים אותה בחזקת זה שחזקתו ברורה ולא שייך דין אם תפס בקרקע: 


! ח 
[[וכן שני בתים זה לפנים מזה וכו'.]] מימרא שם (דף נ''ג:) וגירסת המחבר כגירסת ההלכות וכך היא שני בתים זה לפנים מזה והחזיק בחיצון לקנותו קנאו לקנות אותו ואת הפנימי חיצון קנה פנימי לא קנה לקנות את הפנימי אף חיצון לא קנה החזיק בפנימי לקנות אותו ואת החיצון פנימי קנה חיצון לא קנה לקנות את החיצון אף פנימי לא קנה ע''כ וזה מבואר בדברי המחבר ורשב''ם ז''ל כתב ה''ג לקנות אותו ואת החיצון קנה שניהם והטעם שכשהוא מחזיק בפנימי על דעת לקנות אותו ואת החיצון קנה שניהם לפי שהחיצון משועבד לפנימי מדריסת רגל ומש''ה בחזקת הפנימי הוא נקנה כיון שהיה בדעתו לקנותו. וקצת נראה כגירסא הזאת שאל''כ לא היו צריכים לפרוט במימרא חיצון ופנימי אלא יאמרו הלשון שאמרו בשדות החזיק באחת מהן אחר שאין חילוק בין חיצון לפנימי: 


! ט 
[[המחזיק בשטר מנכסי הגר.]] בב''ק (דף מ''ט:) פ' שור שנגח את הפרה בעיא בעא מיניה רב ייבא סבא מר''נ ופשיט ליה הכי ופירש בשטר מנכסי הגר כגון שהיה לגר שטר ראיה מקניית קרקע או מתנה: 


! י 
[[שדה המצויינת במצריה וכו'.]] זה מחלוקת אמוראים בגמרא פ' חזקת (דף נ''ד) ופסק כרב וכן בהלכות וטעמא דר''נ סבר ליה כוותיה ועבד בה כוותיה עובדא ופי' כיון שחפר בה ודוקא בשדה שהיא עומדת לחרישה אבל לא בבית: [[ואם אינה מסויימת במצריה קונה וכו'.]] לשון הגמרא אינה מסויימת במצריה עד כמה אמר רב פפא כדאזיל תיירא דתורי והדר ע''כ. ופירשב''ם עד כמה בכמה הוא קונה אותה כולה אמר רב פפא כשיחרוש צמד בקר שורה אחת ומקצה גבול השדה ועד קצהו ובחזירתו יעשה עוד שורה אחרת דהיינו שתי שורות על פני כל השדה ממזרח למערב משפתו אל שפתו [מתוך כך קנה כל השדה גם] מצפון לדרום. אלו דבריו והקשו עליו דלא הל''ל עד כמה אלא בכמה וכן היה לו לומר בדאזיל ולא כדאזיל ומתוך כך הכריחו כפירוש המחבר. וזה לשון הרשב''א ז''ל אלא הכי פירושא עד כמה יקנה במכוש אחד כדאזיל תיירא דתורי והדר שאין דרך עובדי אדמה להאריך תלמים באורך כל השדה אלא חורשין את השדה חלקים חלקים וכשיעור שמאריכין תלם אחד וחוזר וחורש נקרא שדה אחת והילכך במכוש אחד קנה בשדה כשיעור זה עכ''ל והן דברי המחבר: [[והמצר והחצב שמתחמין בו וכו'.]] פירש חצב עשב או אילן שבו [מתחמין] והוא יורד ויונק כנגדו ואינו נוטה לא לכאן ולא לכאן והדין מימרא שם: 


! יא 
[[כל המפסיק לפאה מפסיק בנכסי הגר וכו'.]] למד הרב דין זה ממה שאמרו שם [דף נ''ה] א''ר אסי אמר רבי יוחנן המצר והחצב מפסיקין בנכסי הגר אבל לענין פאה וטומאה לא כי אתא רבין אר''י אפילו לענין פאה וטומאה וכו' אבל לשבת לא רבא אמר אפילו לענין שבת א''כ כ''ש שמה שהוא מפסיק בפאה וטומאה ושבת מפסיק בנכסי הגר שהרי מצר וחצב יש סוברין שאינן מפסיקין בפאה וטומאה ושבת אעפ''כ מפסיקין בנכסי הגר ופשוט הוא: [[וכל המפסיק רשויות שבת וכו'.]] גם זה שם בביאור. [[ומ''ש אפילו היו ביניהן רשות שחולקת לגיטין.]] נתבאר פרק ה' מהלכות גירושין בבבא המתחלת השאילה הבעל מקום בחצרו וכו': 


! יב 
[[וכל דבר המפסיק לטומאתו וכו'.]] כבר ביארתי מאין יצא לרב שהמפסיק לאלו הוא הפסק בנכסי הגר. ובהשגות א''א יש כאן ערבוב דברים שאין הגמרא הולכת על זה הדרך ואין בגמ' שיהא פיסלא חולק בנכסי הגר (אלא לענין גיטין ושבת כדברי רבא ואליבא דרבי אסי וה''ל לומר המצר והחצב מפסיקין בנכסי הגר) ובפאה ובטומאה ובשבת ובגיטין כי כן דרך הגמרא ומפרש בגמרא מה טיבן של הפסקות עכ''ל. וכבר כתבתי מאין לו לרבינו זה שכתב שקל וחומר הוא ודרש ומה מצר וחצב שלדעת ר' אסי אינן מפסיקין בשאר דברים מפסיקין בנכסי הגר מה שמפסיק בשאר דברים לא כ''ש שיפסיק בנכסי הגר ונכון הוא אע''פ שלא נזכר בגמרא בפירוש אדם דן קל וחומר מעצמו: 


! יג 
[[בקעה גדולה וכו' ולא היה שם וכו' כל הנקרא על שם הגר קונה אותו.]] ובגמרא אין שם לא מצר ולא חצב מאי פירש רבי מרינוס כל שנקראת על שמו וכבר אמרו היכי דמי אמר רב פפא דקרו לה בי גרגותא דפלניא ע''כ. ובהשגות א''א אינו כן שהרי כבר אמרו בגמ' כל הנקראת על שמו היכי דמי דקרו לה בי גרגותא דפלניא ופירש ר''ח ז''ל שדה בית השלחין ששותה מגרגותא חדא ע''כ. ועתה אבאר כוונת שניהם כתב רשב''א ז''ל וא''ת והא רב פפא הוא דאמר לעיל משמיה דרב בשדה שאינה מסויימת במצריה כדאזיל תיירא דתורי והדר וי''ל ההיא משמיה דרב וההיא משמיה דרבי מרינוס הוא ופליגי ויש מתרצים דלא פליגי ודרב בשדה לבן ור' מרינוס בשדה בית השלחין וכך פר''ח ז''ל דקרו לה בי גרגותא דפלניא אע''פ שאינה מסויימת במצריה דמיא למסויימת ע''כ. וזו היא כוונת הר''א ז''ל. ודעת המחבר נ''ל שע''כ לא אמרו כדאזיל תיירא דתורי והדר אלא בשקנה במכוש אחד ושם אינו קונה אלא זה השיעור כמו שכבר נתבאר אבל כאן הוא כשהחזיק בחזקה אחרת כגון הדברים המתבארים פ''ב וזה שכתב והחזיק במקצת הבקעה ואין מכוש אחד חזקה לקצתה וכן נראית דעת ההלכות שלא חילקו והביאו שתי המימרות: 


! יד 
[[עכו''ם שמכר מטלטלין לישראל או קנה מטלטלין מישראל קונה במשיכה ומקנה במשיכה או בדמים.]] כוונת רבינו היא שהעכו''ם קונה ומקנה בין במשיכה בין בדמים ובודאי דין המשיכה פשוט הוא ומסקנא דגמרא בפ' בתרא דע''ז (דף ע''א) משיכה דעכו''ם קונה ובדמים דעת רבינו דכי אמרינן התם משיכה קונה אף משיכה קונה קאמר והוא הדין למעות וכן מוכחת הסוגיא דאמרינן התם לדעת זו דביי''נ בהקדמת מעות סגי כדאיתא התם ולא קי''ל כי האי סוגיא דאמרינן בבכורות (דף י''ג) מה עמיתך בחדא אף עכו''ם בחדא אלא לעכו''ם בין במשיכה בין בכסף וזה דעת המחבר שפסק בהל' בכורות פ''ד ישראל שנתן מעות לעכו''ם וקנה לו בהם בהמה אע''פ שלא משך חייב בבכורה וכן אם קנה העכו''ם מישראל בדיניהם ונתן מעות אע''פ שלא משך קנה ופטורה מן הבכורה ומשם שכוונת המחבר שאף העכו''ם קונה בדמים כמ''ש והיא מימרא בבכורות ואמרינן שם בדיניהן שפסקה להם תורה וכבר נחלקו עליו ואמרו דהכי קי''ל דעכו''ם דוקא במשיכה ולא בכסף וכ''כ הרמב''ן ז''ל בהל' בכורות והדברים עתיקים: [[אבל הקרקע אינו קונה אותה מישראל ואינו מקנה אותה לישראל אלא בשטר וכו'.]] זה נתבאר שם פ' חזקת (דף ל''ה: נ''ד:) עכו''ם לא מקנה אלא בשטרא וה''ה שאינו קונה: [[לפיכך ישראל שלקח שדה מעכו''ם וכו'.]] מימרא דשמואל שם (דף נ''ד:) ז''ל נכסי עכו''ם הרי הן כמדבר וכל המחזיק בהן זכה בהם מ''ט עכו''ם מכי מטו זוזי לידיה אסתליק ליה ישראל לא קני עד דמטי שטרא לידיה הילכך הרי הן כמדבר ועוד נכפל שם (דף נ''ה) שלח רב הונא בר אבין ישראל שלקח שדה מן העכו''ם ובא ישראל אחר והחזיק בה אין מוציאין מידו ע''כ. וכתב המחבר דדוקא כשהשני החזיק קודם חזקת הראשון הא אם החזיק הראשון אע''פ שלא הגיעו השטר ואחריו החזיק השני מעמידין אותה ביד ראשון וזה דעת רשב''ם ז''ל ורבינו חננאל ז''ל והטעם דודאי אם הראשון החזיק קודם לא גרע חזקתו מפני שנתן דמים מחזקת השני שלא נתן והראב''ד ז''ל והרשב''א ז''ל חלוקין בדבר ונתנו טעם דהא ראשון שנתן מעותיו אנן סהדי דלא סמכא דעתיה למקניא עד דכתיב ליה שטרא עכו''ם משום דעכו''ם אנס הוא אבל האי דאחזיק בלא זוזי דעתיה למקניא בהאי חזקה וכו' אלו דבריהם: [[ונותן לראשון את הדמים וכו'.]] כך כתב רבינו האי ז''ל בשער י''ד של ספר מקח וממכר שחייב להחזיר דמים ללוקח ראשון וכ''כ הרמב''ן ז''ל משום דבזוזי דהאי מסליק ליה עכו''ם ומשתרשי ליה הני זוזי ללוקח שני ומיהו אחריות על העכו''ם המוכר ולא על ישראל שלקח ראשון וזהו דעת המפרשים ז''ל: 


! טו 
[[בד''א במקום שאין משפט ידוע למלך וכו'.]] חילוק זה נרמז בגמרא חזקת הבתים (דף נ''ד:) ומבואר בהלכות בביאור: 

~ הלכות זכיה ומתנה - פרק שני




! א 
[[נכסי הגר שאין לו יורשים וכו'.]] זה דבר פשוט שכולן אין דעת אחרת מקנה אותן: [[כל המחזיק בדרך מדרכי החזקה וכו'.]] נתבאר במשנה שם פרק חזקת (דף מ''ב) דנעל גדר ופרץ הויא חזקה בנכסי הגר, ודין אכילת פירות נתבאר בגמרא שאינו מועיל: 


! ב 
[[כיצד הלוקח קרקע מחבירו וכו'.]] בהשגות א''א כל זה הולך על הדרך וכו'. חילוק הרב ז''ל לומר דאכילת פירות אינה חזקה אפילו במכר וכבר הארכתי שם בזה: [[אבל בנכסי הפקר וכו'.]] זה מפורש שם במעשה דהאשה שכתב: [[ומעשה באחת וכו'.]] מעשה פשוט הוא שם (דף נ''ד): 


! ג 
[[יש דברים רבים שאם וכו' כיצד המוצא פלטרין וכו'.]] מימרא מפורשת שם (דף נ''ג:): [[ומ''ש כנגד הפתח.]] מפורש וז''ל רשב''ם ז''ל וכנגד הפתח דרך כניסת פתח הבית בכותל שכנגדו ושם נראה יותר לנוי אבל במקום אחר טפי מאמה בעי עכ''ל: 


! ד 
[[הצר צורה בנכסי הגר קנה וכו'.]] מימרא שם (דף נ''ד) כלשונה וזה לשון רשב''ם הצר צורת חיה או עוף בנכסי הגר בכותלי הבית אבל כיור וסיוד דאמר לעיל אמה כנגד הפתח לאו היינו [צורת בריה אלא ציורים בעלמא מעשה צעצועים ופרחים אבל] צורת חיה ועוף חשיבא ודי באחת ולא בעינן אמה ולא כנגד הפתח עכ''ל: [[המציע מצעות בנכסי הגר קנה וכו'.]] מימרא כלשונה שם (דף נ''ג:) ופי' הציע מצעות עליהן ושכב או ישב עליהן קנה לפי שנהנה גופו מגוף הקרקע ואינו דומה לאכילת פירות שאינה חזקה דהתם לא נהנה מגוף הקרקע אלא מפירותיו פעם אחת הציע מצעות שיפה הקרקע במצעתן וה''ז כציור וכיור וצר צורה שקונה בנכסי הגר לפי שמתקנו ומיפהו וזה עיקר ולזה הסכים אבן מיגש ז''ל: [[הנר את השדה וכו'.]] בסוגיא שם (דף נ''ז) והרי ניר דבנכסי הגר קונה וכו' וגם שם והרי אכילת פירות דבנכסי חבירו קנה ובנכסי הגר לא קנה ודעת המחבר לפרש דבנכסי חבירו אכילת פירות חזקה לאלתר ויתר המפרשים פירשוה בחזקת ג' שנים שאכילת פירות ראיה שקנה הקרקע כמ''ש פ''א מהלכות מכירה: [[המפצל זמורות וכו'.]] מימרא פסוקה שם (דף נ''ד) האי מאן דפשח דיקלא וכו' וכשנתכוון להאכיל העצים לבהמה לא קנה ואפילו נתכוון להחזיק שהרי לא עשה מעשה המועיל: 


! ה 
[[וכן המלקט עצים וכו'.]] מימרא שם מאן דזכי זיכיא וכו': 


! ו 
[[וכן המשוה פני הארץ וכו'.]] גם זה מימרא שם האי מאן דאתקיל תיקלא וכו': 


! ז 
[[וכן הפותח מים וכו'.]] ג''ז מימרא שם האי מאן דפתח מיא וכו' כל אלו מימרות פסוקות שם בלא תוספת ובלא גרעון: 


! ט 
[[הבונה פלטרין גדולים וכו'.]] מימרא שם (דף נ''ג:) הבונה פלטרין גדולים בנכסי הגר ובא אחד והעמיד להם דלתות קנה מ''ט קמא ליבני בעלמא הוא דאפיך ע''כ. וכתב הרשב''א ז''ל נראין דברי הרב יהוסף הלוי אבן מיגש ז''ל שכתב שלא חפר הראשון יסודות שחפירות הקרקע ליסודות כנר את השדה שמתקנה לזריעה ואף על פי שלא זרעה קנה ולא אמרו כאן אלא הבונה על גבי הקרקע שלא תקן כלום בגוף הקרקע וגם לא גמר הבנין שהרי עדיין פרוצין הן וזה שבא והעמיד דלתות גמר את התקון ומיהו אם הראשון עשה מהם מקום גמור ראוי להעמיד שם בהמה או תרנגולין קנה כדתנן במתני' (דף נ''ו) עשה לבהמתו מחיצה גבוהה עשרה טפחים וכן לתנור וכן לכיריים וכו' ועשה מקום לזבלו עמוק שלשה או גבוה ג' קנה ואמר עולא עלה בגמרא דבכי האי בנכסי הגר קנה עכ''ל. וכבר נתבאר זה בדברי המחבר באומרו ואין צורת אותו בנין מועלת וכו' ומ''ש לא נתבאר בדברי המחבר אם השני קונה גוף הקרקע לבד או כל מה שקנה הראשון ואיני יודע במה קנה מה שקנה ראשון אלא אם כן נאמר שכיון שבנה בנכסי הפקר בלא חזקה אף הכל הוא כהפקר כיון שלא הפקיר להחזיק וצריך לי עיון. אחר כך מצאתי לר' יהוסף אבן מיגש ז''ל שכתב היינו טעמא מכיון שבנה הראשון פלטרין אלו נעשו מכלל נכסי הגר שהרי הוא עצמו הוציאו מרשותו משעה שבנאן בנכסי הגר וממילא נעשו מכלל נכסי הגר הילכך כשבא זה האחר והעמיד בהן דלתות קנה עכ''ל. נראה מדבריו שקנה הכל מהטעם שכתבתי: 


! י 
[[המפיץ זרע לתוך תלמים לא קנה וכו'.]] מימרא שם (דף נ''ד) האי מאן דשדא ליפתא בי פילי דארעא דגר לא קנה מאי טעמא בעידנא דשדא לא הוה שבחא וכי הוי שבחא ממילא הוי ע''כ. ופרשב''ם דזרע לפת בתוך נקעים של קרקע הגר ולא כסה (כלום) בעפר ולא עשה כלום כי אם זריקת הלפת [בתוך חריץ] לא הויא חזקה שהרי לא עשה שום תקון בקרקע והשלכת הזרע בקרקע אינו מעשה אלא א''כ זרע ואח''כ מכסהו עפר ע''כ: 


! יא 
[[היתה מחיצה בנכסי הגר וכו'.]] מימרא בעירובין (דף כ''ה) פרק עושין פסין. [[ומ''ש ואפי' נבלעה מחיצה התחתונה.]] שם: 


! יב 
[[המחזיק בנכסי הגר וכו'.]] זה למד מאותה מימרא הסמוכה לה: 


! יג 
[[העודר בנכסי הגר.]] ביבמות פרק כהן גדול (דף נ''ב) א''ר יוסף וכו' עשאוהו כעודר בנכסי הגר וכסבור שלו הן דלא קני א''ל אביי מי דמי התם לא קא מכוין למקניא וכו' הא לא דמיא אלא לעודר בנכסי הגר וכסבור של גר אחר הוא דקני ע''כ: [[עדר בנכסי גר זה וכו'.]] כבר נתבאר זה: 


! יד 
[[היה משכון ישראל ביד הגר וכו'.]] מימרא פרק הפרה (דף מ''ט:) ופירשוהו אפילו שמשכנו הגר שלא בשעת הלואתו: 

! טז 
((טו-טז)) [[היה משכון הגר ביד ישראל וכו' בד''א בשלא היה משכון בחצר של ראשון וכו'.]] גם זה מימרא מפורשת שם משכונו של גוי ביד ישראל. ופירוש [[מ''ש אבל אם היה בחצירו [חצירו] קונה לו.]] בחצר המשתמרת אבל בחצר שאינה משתמרת בעינן שיהא עומד בצדה וכבר נתבאר חילוק זה פ' ט''ז מהל' גזילה ואבידה בביאור. וכתב בעל העיטור ז''ל ואם ישראל יש לו מלוה בשטר או בעדים על הגר ומת בתוך זמנו הרי הוא כמשכון של גר ביד ישראל ואם בא ישראל אחר והחזיק בנכסיו של גר אינו יכול להחזיק כשיעור החוב עכ''ל. ומ''ש ומת בתוך זמנו. אעדים קאי דאי בשטר אפילו לאחר זמנו וכ''כ הרשב''א ז''ל כדבריו דאמר דאע''ג דכשמת הגר נעשו כל נכסיו הפקר אין שעבודו של זה נפקע דלא עדיף הפקר מהקדש ובהקדש דמים קי''ל בערכין דמוסיף עוד דינר ופודה את הנכסים הללו וכנ''ל אפי' אין לו אלא מטלטלין והא דקאמר משכונו של גר ביד ישראל משום דקא בעי למימר ובא ישראל אחר והחזיק בו קנה השאר וכו' עכ''ל ועוד האריך ועיקר. עוד כתב בעל העיטור ז''ל והמחזיק בנכסי הגר הרי הוא כיורש והבא ליפרע צריך שבועה כדין הבא ליפרע מנכסי יתומים ע''כ. ויש לדקדק אם החזיקו שנים זה אחר זה אם יכול הראשון לומר לב''ח הנחתי מקום לגבות ממנו ושיגבה מן האחרון או חולקין ביניהם החוב וצ''ע. אח''כ מצאתי בתוספתא במי שהיה נשוי גר שמת ובזבזו ישראל נכסיו ויצאו עליו כתובת אשה וב''ח גובין מן האחרון אין בהן גובין משלפניו וזה מבואר: 


! יח 
[[גר שמת ובזבזו ישראל נכסיו וכו' עד כל המחזיק בשנייה קנה ובראשונה לא קנה.]] זה נמצא בספרי במדבר ובפ' מי שמת (דף קמ''ב) נחלקו אמוראים המזכה לעובר אם קנה ואמר רב ששת קנה ואמר מנא אמינא לה דתניא גר שמת ובזבזו ישראל את נכסיו ושמעו שיש לו בן או שהיתה אשתו מעוברת חייבין להחזיר הכל החזירו את הכל ואח''כ שמעו שמת בנו או הפילה אשתו המחזיק בשנייה קנה בראשונה לא קנה וכו' אלמא דעובר אית ליה זכייה ודחו שם הראיה. גם זה גירסת ספרינו וגירסת רבינו שמואל וגירסת אבן מיגש ז''ל ופירוש המחבר בברייתא כך הוא חייבין להחזיר שלא יחזיקו בנכסי הבן שהוא חי ויהיו גזלנין החזירו ואח''כ שמעו שמת בנו פי' שכבר היה מת כשהחזיקו שאם לומר שמת אחר כך מאי קמ''ל ברייתא דהמחזיק בשניה קנה ובראשונה לא קנה פשיטא שהמחזיק בנכסי גר חי אין חזקתו כלום והמחזיק בהן אחר מיתתו זכה ואם תאמר דלאשמועינן דעובר יש לו זכייה כה''ג ליתא דמרישא שמעת לה מדקתני חייבין להחזיר אלא ודאי בשכבר היה מת מקודם היא וזהו החידוש והטעם שכיון שלא החזיקו אלא מחמת שמועה ולבסוף שמעו שאין מחזקתן כלום ונסתלקו מן הנכסים והחזירו נפקעת חזקתם וזה שאמרה הברייתא אח''כ שמעו שמת ולא אמר אחר כך מת וזה שלא כדברי רשב''ם שפירש בראשונה לא קנה על אותה חזקה שהחזיקו קודם שמת בנו והפילה אשתו ע''כ, ודברי אבן מיג''ש ז''ל נוטין לדבריו שכך כתב בראשונה לא קנה מפני שכשהחזיק בה מעוברת היתה אשתו וכו' אעפ''כ דעת המחבר כך הוא לפי הנמצא בספריו ועיקר וכל הסוגיא תתפרש לפי דרך זה וגירסתו איכא בינייהו דששמעו בו שהפילה ולא הפילה ואח''כ הפילה ופירש שמחזיקים בראשונה שמעו שהפילה אשתו והיו סבורין להחזיק בודאי ונודע שבאותה שעה לא הפילה ואח''כ הפילה והחזיקו אחרים למאן דאמר יש לעובר זכייה בירושה הבאה מאליה הראשונים לא קנו למ''ד שטעם הברייתא משום דרפויי מרפיא בידייהו שכיון שלא שמעו בפירוש שהפילה אשתו מרפיא בידייהו אותה חזקה לפיכך זכו השניים ולא משום שיהיה לעובר שום זכייה אפילו בירושה הבאה מאליה כיון ששמעו שהפילה בודאי אע''פ שלא היה אמת סבורים הן להחזיק בודאי ואין לעובר זכייה למנוע חזקתה כל זמן שלא יצא לאויר העולם והילכך זכו הראשונים, כך נ''ל לדעת המחבר: 

~ הלכות זכיה ומתנה - פרק שלישי




! א 
[[הנותן מתנה לחבירו וכו' עד כל אחד יכול לחזור בו.]] דבר פשוט הוא זה בהרבה מקומות וכבר נתבאר פ''ז מהל' מכירה דבדברים לבד אע''פ שלא קנה המקבל החוזר בו יש לו משום מחוסר אמנה במתנה מועטת כמו שנזכר שם: 


! ב 
[[מחל לחבירו חוב וכו' עד כמו שביארנו.]] כבר נתבאר זה פ''ט מהל' מכירה: 


! ג 
[[וכן האומר לחבירו מנה שיש לי וכו'.]] ג''ז נתבאר ממכירה וזהו דין מעמד שלשתן הנזכר בגמ': 


! ד 
[[כדרך שאין צריכין עדים לענין מקח וממכר וכו'.]] גם זה נתבאר פ''א מהלכות מכירה דלא איברו סהדי אלא לשקרי אבל כל זמן ששניהם מודים די בכך אפילו בלא עדים: 


! ה 
[[כשם שהמוכר צריך לסיים הממכר וכו' כיצד הכותב לחבירו קרקע מנכסי נתונה לך או שכתב כל נכסי קנויין לך פחות ממקצתן וכו'.]] בהשגות א''א זה הדרך הולך וכו'. ואיני יודע איך עלה בזה תירוץ לדברי המחבר שאם נאמר דהאומר בית בביתי כיון שידוע הוא שיד הלוקח על התחתונה הרי הוא כמסויים שהוא גרוע וכאילו סיימו בפירוש א''כ אף אנו נאמר באומר קרקע מנכסי נתונה לך שיקנה המקבל הגרוע שבכל קרקעות הנותן שהדבר ידוע שיד מקבל על התחתונה וה''ז כאילו סיימו בפירוש אלא ודאי לדברים אלו אין עיקר לפי סברא זו. ונ''ל שלא חשב הר''א ז''ל אלא לתרץ מ''ש האלפסי ז''ל בפ''ק דגיטין. ועתה אבאר מאין יצא זה. הביאו בגיטין פ''ק המשנה השנויה במסכת פאה וכך היא הכותב נכסיו לעבדו יצא בן חורין שייר קרקע כל שהוא לא יצא בן חורין וקא סלקא דעתין לאוקמה דטעמא דלא יצא לחורין משום דלא פלגינן דבורא הוא. וז''ל הרב אלפסי ז''ל בהלכותיו ת''ק סבר כיון דשייר קרקע כל שהוא סתם לא יכול עבדיה לברורי לההוא כל שהוא דלקני שאר נכסים הילכך לא קני בנכסים ולא מידי וכיון דלא קנה כלום עצמו נמי לא קנה דלא פלגינן דבורא עכ''ל. ואע''ג דהך אוקימתא לא קיימא למסקנא דגמ' כמו שביאר בפ' זה דקדק ממנה הרב ר' יהוסף הלוי וכתב דכל דלא סיים לא קנה ושמיע ליה מינה כיון דהכא דינא מאן דמקני מידי לחבירו אגב ד' אמות קרקע צריך לסיומי ליה להנהו ארבע אמות דאי לא סיים ליה ארבע אמות בפירוש לא קנה ואע''ג דאמרינן חצי שדה אני מוכר לך משמנין ביניהם ונוטל חצי שדה התם משום דסיים לו השדה, אלו דבריו בגיטין וזאת היא סברת המחבר תלמידו וחכמי הדורות נחלקו עליהם ואמרו שטעם זה לחלק בין מסיים לו השדה ואינו מברר החלק לאינו מסיים כלל אינו דכי היכי דכשאינו מסיים לו כלל יכול לדחותו ולומר לו בכל הקרקע לא זהו שנתתי לך ה''נ בחלקי השדה יכול לדחותו ולומר לו בכל חלק ממנו לא זהו אלא ודאי שמעת מינה דלא בעינן סיום כלל. ועוד ראיה לזה מדגרסינן פ' שני דייני גזירות (ק''ט:) ההוא דאמר להו דיקלא לברת אזול יתמי פלוג ולא יהבו לה דיקלא סבר רב יוסף למימר היינו מתניתין א''ל אביי ומי דמי התם כל חד וחד מצי מדחי ליה הכא דיקלא גבייהו הוא, אלמא קני ליה לדיקלא ואע''ג דלא מסיים ואמרינן נמי בשלהי גט פשוט גבי שטר לך בידי פרוע הגדול פרוע א''ל רבינא לרבא אלא מעתה שדי מכורה לך גדולה מכורה לך ואהדר ליה שאני התם דיד בעל השטר על התחתונה אלמא שדה גדולה הוא דאינה מכורה הא שדה קטנה מכורה ותנן נמי בית בביתי אני מוכר לך מראהו גרוע נפל מראהו נפול עבד מעבדי אני מוכר לך מראהו קטן [מת] מראהו מת וכבר פסק המחבר עצמו דין זה פכ''א מהל' מכירה אלו דברי האחרונים והם פירשו ההיא דגיטין בדרך אחרת וראיתי לרב בעל העיטור שכתב בדין האגב כדברי אבן מיג''ש ז''ל: [[אבל אם אמר לו וכו'.]] כבר נתבאר זה ואפשר לומר שאלו המפרשים חולקים בין מתנה למכר והטעם שבמתנה המוציא מחבירו עליו הראיה וכיון שכן יכול לדחותו בכל הקרקע ולומר לו לא זהו אבל במכר נהי דיד בעל השטר על התחתונה מ''מ אין זה קרוי מוציא מחבירו כיון שדמים הוא נותן ואע''פ שכתב המחבר כשם שהמוכר וכו' לא להשוותן לגמרי אמר כן ועם זה לא נשאר עליהם תשובה רק מאותה דפ' שני דייני גזרות וי''ל בההיא דמתנת שכיב מרע שאני דאינו בא להוציא אלא מן היורשים אלא שנראה מדבריהם שאין דעתם לחלק בין מתנה למכר שאל''כ למה הוצרכו לחלק במסיים והלא ההיא דחצי שדה במכר היא ודבריהם צ''ע: 


! ו 
[[כל הנותן מתנה על תנאי וכו'.]] זה פשוט בכמה מקומות: 


! ז 
[[כבר ביארנו שכל התנאין אלו וכו'.]] זה נזכר פ''ו מהלכות אישות ושם כתבתי טעמי הסברות וכבר האריך כאן הראב''ד ז''ל להסביר פנים לסברא האחרונה אבל לא הביא ראיה לדבריהם כמ''ש בהשגות: 


! ט 
[[הנותן מתנה על מנת וכו'.]] זה פשוט מבואר בסוף יש נוחלין (בבא בתרא דף קל''ז): 


! י 
[[האומר לחבירו שור זה נתון לך במתנה ע''מ שתחזירהו והחזירהו [הקדישו והחזירו] הרי זה מוקדש וכו'.]] מימרא מפורש סוף פרק יש נוחלין דאמר ר''נ הרי זה מוקדש ומוחזר. ואמר רב אשי עלה חזינן אי אמר על מנת שתחזירהו הא אהדרינהו על מנת שתחזירהו לי הא לא חזי ליה. ופירוש אם היה מוקדש הא לא חזי ליה וכל שלא החזירו כשהיה ראוי לו נתבטלה מתנתו וה''ז הקדיש מה שאינו שלו וכן פירשו ז''ל אף על פי שיש מצריכין לו פדיון אם היה קדושת דמים דברי המחבר עיקר שאינו קדוש כלל. וכתב הרשב''ם ז''ל בנותן שור לחבירו על מנת להחזיר בתוך שלשים ומת בתוך הזמן דפטור מלשלם דלא הוה ליה שואל להתחייב באונסין ואף לא שומר להתחייב בגניבה ואבידה אלא מקבל מתנה הוא ולא יתחייב אלא בפשיעה עכ''ל. ויש לדקדק בע''מ שתחזירהו ולא אמר לי והמיתו והחזירו אם חייב לשלם או לא דילמא כי היכי דאקדשיה פטור ה''נ המיתו או דילמא מת לאו חזרה היא: 


! יא 
[[אסור לישראל ליתן מתנת חנם לעכו''ם וכו'.]] מפורש סוף פ' בתרא דע''ז (דף ס''ד) ולרב יהודה דאמר דברים ככתבן לגר בנתינה ולעכו''ם במכירה כדאיתא התם בהדיא: [[אבל לגר תושב בין במכירה בין במתנה מפני שאתה מצווה להחיותו.]] מפורש בגמרא בפירקא בתרא דעבודה זרה דגר תושב מצוה להחיותו וכבר נתבאר פרק י''ד מהלכות איסורי ביאה אי זהו גר תושב ואין מקבלין אותו אלא בזמן שהיובל נוהג כמו שיתבאר שם: 


! יב 
[[הנותן מתנה לעבד או לאשה וכו'.]] זה פשוט בכמה מקומות. [[ומה שכתב שאין לבעל אלא אכילת פירות בלבד.]] מפורש בירושלמי פרק מציאת האשה אף על גב דעבד ר''מ עבד כרבו וזכתה אשה זכתה בעלה מודה שאין לבעל אלא אכילת פירות בלבד ומוסכם הוא: 


! יג 
[[נתן מתנה לאשה ע''מ וכו' אבל הנותן מתנה לאשה.]] עיקר דברים אלו בנדרים פ' אחרון (דף פ''ח) דגרסינן התם המודר הנאה מחתנו והוא רוצה לתת לבתו מעות אומר לה הרי המעות אלו נתונין לך במתנה ובלבד שלא יהא לבעליך רשות בהן אלא מה שאת [נושאת] ונותנת לתוך פיך ע''כ במשנה. ובגמרא אמר רב לא שאנו אלא דאמר לה מה שאת [נושאת] ונותנת לתוך פיך אבל אמר (לה) מה שתרצי עשי קנה יתהון בעל ושמואל אמר אפילו אמר מה שתרצי עשי לא קנה יתהון בעל וכו'. וזה פירש המחבר דבין לרב בין לשמואל על מנת שאין לבעליך רשות בהן לחודיה קנה יתהון בעל כסתמא דמתני' ובפירושא דמתניתין פליגי דרב סבר דלישנא דמתניתין דוקא כגון שייחד לה דבר כגון מה שתאכלי ומה שתשתי או מה שתלבשי וכיוצא בהן הא בכולל לעשות בהן כל מה שתרצה קנה יתהון בעל ושמואל אמר אפי' לא ייחד לה דבר אלא שאמר לה על מנת שאין לבעליך רשות בהן אלא מה שתרצי עשי לא קנה יתהון אבל מה שתרצי עשי לחודיה ואי נמי על מנת שאין לבעליך רשות בהן לחודיה קנה יתהון בעל עכ''ל הרשב''א ז''ל לפי שיטת המחבר. ועוד כתב ז''ל ובהכי מתרצה לי שמעתין כולה ופסק המחבר כשמואל דדיני נינהו וכן פסקו רבינו סעדיה ורבינו שמואל הנגיד בשם רב עמרם ז''ל. וכיון שכן מאי דאמרינן פ' בן סורר ומורה (דף ע''א) דקני לה אחר על מנת שאין לבעלה רשות בהן. וכן בנזיר פ' מי שאמר הריני נזיר ושמע חבירו הזכירו בלשון זה לאו דוקא דבהאי לישנא בלחוד סגיא דלא ליקני בעל אלא דהתם לאו דוכתא דהאי דינא ורישא דמתני' נקטינן. זו היא שיטה מחוורת ושיטות אחרות יש: 


! טו 
[[הנותן כל נכסיו לעבדו וכו'.]] כבר הבאתי למעלה משנה זו. [[ומ''ש אפילו מטלטלין וכו'.]] מבואר בפרק מי שמת (דף ק''נ) עשו מטלטלין שיור אצל העבד. ואפילו במסיים בפירוש המטלטלין שהוא משייר וטעמא משום דלא כרות גיטין הוא כאוקימנא בתרייתא. ופי' הרב אלפסי ז''ל פרק קמא דגיטין דכיון דשייר ליה קרקע כל שהו וכתב הכי בגיטא הוה ליה לרביה זכותא בגויה דגיטא וכגון זה אינו גט כריתות דבעינן דליהוי גיטא דחירותא כוליה לעבדא וליכא עכ''ל. ומתוך לשון זה שאפילו כתב לו בפירוש עצמך ונכסי קנויין לך חוץ מקרקע כל שהוא לא יצא בן חורין. אבל יש מפרשים דלאו כרות גיטא הוא כיון שיש שם שיור בדבור שהוא משתחרר דקאמר כל נכסיו ואינו מתקיים כולו אבל אם כתב לו בפירוש עצמך ונכסי קנויין לך חוץ מקרקע פלונית כיון שאין שום שיור במלה שהוא משתחרר בה שהיא מלת עצמך יצא לחירות וקנה כל הנכסים חוץ מאותה קרקע ולשון המחבר נוטה ללשון הרי''ף ז''ל: 

~ הלכות זכיה ומתנה - פרק רביעי




! א 
[[המקבל את המתנה וזכה בה ואחר שבאת לידו וכו'.]] זו מימרא מפורשת סוף יש נוחלין (דף קל''ז:) אמר רב יהודה אמר שמואל הכותב נכסיו לאחר ואמר הלה אי אפשי בהן קנה ואפילו עומד וצווח ור' יוחנן אמר לא קנה אמר רבי אבא בר ממל ולא פליגי כאן בצווח מעיקרא כאן בשתק מעיקרא ולבסוף צווח ע''כ. ובהשגות א''א דוקא אמר הרי היא בטלה כו' עד והכי איתא בגיטין ר''פ השולח (דף ל''ב) ובכריתות (דף כ''ו) עכ''ל. ותמה אני מזה שהרי לא הוזכר בגמרא חילוק אלא בין אומר תבטל לאומר בטילה היא דמשמע מעיקרא כדאיתא התם אבל בין הרי היא בטילה לבטילה היא זו ודאי לא שמענו ולפנינו יתבאר: [[מתנה זו שאמר המקבל וכו'.]] בכריתות שם (דף כ''ד) פרק המביא אשם תלוי אמר ר''ל הנותן מתנה לחבירו ואמר הלה אי אפשי בה כל המחזיק בה זכה בה. ואקשינן מאי שנא מהא דאמר רבה בר אבוה א''ר ששת וכו' מקבל מתנה שאמר לאחר שבאת מתנה לידו מתנה זו תבטל מבוטלת אי אפשי בה (מבוטלת היא) דבריו קיימין בטילה [היא] אינה מתנה לא אמר כלום מאי לאו דבריו קיימין דהדרא למרה קמא לא הוא נמי לא קני ליה אלא כל המחזיק בה זכה בה ע''כ הנוסחא בכריתות וכמה גירסאות נאמרו בה לפי שהוקשה בה השיטה שבפרק השולח שנראית כמהפכת מימרא דרבה בר אבוה עד שמתוך כך אמרו קצת המפרשים שהיא אחת מן הסוגיות המתחלפות בגמרא ומתוך כך נראה שהמחבר לא רצה לכתוב אלא מימרא דריש לקיש שאמר אי אפשי וזהו איני רוצה שכתב ולא הכניס עצמו במחלוקת הסוגיות לבאר דין בטילה היא לגבי המחזיק בה מהו. אבל פשוט הוא שאינה חוזרת לבעלים מכיון שבאת ליד המקבל בשתיקה וזהו מ''ש למעלה המחבר לא אמר כלום כלומר לענין שתחזור לבעלים וזה מוכרח לדעת כל הסוגיות דכיון שקבלה פעם אחת שוב אינה חוזרת לבעלים בלשון מהלשונות אלו אא''כ חזר ונתנה לו אבל יש צד שהוא כמפקירה כמו שביארנו: [[אבל אם היה צווח וכו'.]] כבר נתבאר זה מזו שבפ' יש נוחלין וכמ''ש למעלה ומבואר בסוגיא שהיא חוזרת לבעלים הראשונים ואם מתו ליורשיהם בצווח המקבל מעיקרו. ויש שיטה אחרת: 


! ב 
[[המזכה במתנה ע''י אחר וכו'.]] זה פשוט ומבואר פ''ק דגיטין שהמזכה אינו יכול לחזור בו וכן יתבאר לפנינו שהמקבל ידו על העליונה מאותה דזכה לו ע''י אחר. וכתב הרמב''ן ז''ל מהא שמעינן דכי אמרינן דזכין לו לאדם דוקא בשנתרצה כששמע אבל אם לא נתרצה כששמע לאו ומכלל זה אתה למד שכל דבר שבחובה אין חבין לו לאדם שלא בפניו ואע''פ שנתרצה לו שלעולם אין חבין לו לאדם שלא מדעתו ובשליחותו. והא דאמרי' בקדושין חוששין שמא נתרצה הבן משום דלאו חוב גמור הוא דרוצה הוא לישא אשה זו וליאסר בקרובותיה מלישב בטל דמצוה קא עביד ועוד תירץ בה תירוץ אחר וכן עיקר דבמה שהוא חובה גמורה אפילו נתרצה לאו כלום הוא. וכבר רמזתי בזה פ' ל' מהל' מכירה גבי עבד: 


! ג 
[[זיכה לו ע''י אחר וכו'.]] בפ' יש נוחלין (דף קל''ח) אמר רב נחמן בר יצחק זיכה לו ע''י אחר ושתק ולבסוף צווח באנו למחלוקת רשב''ג ורבנן דתניא הכותב נכסיו לאחר והיו בהן עבדים ואמר הלה אי אפשי בהן אם היה רבן שני כהן אוכל בתרומה רשב''ג אומר כיון שאמר הלה אי אפשי בהן זכו בהן יורשי (ראשון) , פי' בשכיב מרע שמת הוא והוא הדין בבריא שחזרו לנותן. והוינן בה לת''ק אפילו עומד וצווח ואמר רבא הכל מודים בצווח מעיקרו דברי הכל לא קנה פירוש וזכו בהן יורשי ראשון שתק ולבסוף צווח דברי הכל קנה פירוש ואם היה רבן שני כהן אוכלין בתרומה כי פליגי בשזכה לו ע''י אחר ושתק ולבסוף צווח ת''ק סבר מדאישתיק קננהו והאי דצווח מהדר קא הדר ביה ורשב''ג סבר הוכיח סופו על תחלתו ומאי דלא צווח סבר כי לא אתי לידי מאי אצווח ע''כ שם. ובחולין פ' השוחט (דף ל''ט) ובכריתות (דף כ''ד) הקשו מזו דת''ק לשמואל דכיון דכי אמר אי אפשי בהן כל המחזיק בהן זכה בהן הוו להו עבדים אלו הפקר והם כזרים והיאך אוכלין בתרומה ותירצו קסבר האי תנא המפקיר עבדו יצא לחירות וצריך גט שחרור מרבו וקסבר צריך לגט שחרור אוכל בתרומה. הנה בכאן מבואר דלדעת ת''ק הרי צד זה דזכה על ידי אחר ושתק ולבסוף צווח הן כהפקר ולדעת רבן שמעון בן גמליאל יחזרו לראשון והמחבר פסק בדין ספק מכח סוגיא דהשוחט דאמרינן התם לא אמרו בה היתר משום כבודו דרשב''ג ולא איסור משום כבודו דת''ק והביאו זאת דהכותב נכסיו כדאיתא התם ואם הם נסתפקו מי יכריע ובעיטור ורבותינו הגאונים פסקו דספק הוא ע''כ: 


! ד 
[[ראובן שרצה ליתן מאה זוז לשמעון וכו'.]] זה פשוט ספ''ק דגיטין (דף י''ד:) דבזכה אינו יכול לחזור בו ובהולך לא כזכי הוא ויכול לחזור בו והכין אסיקנא ריש פ' השולח דבמתנה הולך לאו כזכי. ובהשגות א''א דוקא מתנה וכו'. וכבר כתב כן המחבר בדין החוב פי''ז מהל' מלוה ולוה והפקדון פ''א מהל' שכירות: 


! ה 
[[הלך לוי במאה זוז וכו'.]] פשוט הוא שדבריו דוקא כשאמר ראובן ללוי הולך וגם זה שם ספ''ק דגיטין: [[מת שמעון בחיי ראובן וכו'.]] גם זה שם ומפורש הכל בהלכות ופירוש ליורשיו כגון שמת ראובן אחרי מיתת שמעון בטרם שוב השליח אליו: [[מת ראובן בחיי שמעון וכו'.]] גם זה שם ומפורש הכל בהלכות ופירוש ליורשיו אם מת שמעון אחר מיתת ראובן קודם שהספיק השליח לתתם לו וכל זה בבריא אבל בשכיב מרע יתבאר דינו פ''י: 


! ו 
[[אין אדם זוכה במתנה לחבירו וכו'.]] זה פשוט דבעינן גדול כמו שיתבאר וכן ודאי עבד ושפחה בני זכייה נינהו ודאי כדמשמע ס''פ המביא בתרא אפילו בכנענים. ומיהו נ''ל שאם היה המזכה אדונם שאינם יכולין לזכות הם ודאי לא קנו לה מדאמרינן פ' חלון (דף ע''ט) גבי שתוף מזכה להם ע''י עבדו ושפחתו העברים וע''י אשתו אבל לא ע''י עבדו ושפחתו הכנעניים מפני שידן כידו זה לשון המשנה, ומשמע דה''ה בכל מילי דעבד כנעני אין יכול לזכות לאחר מיד רבו ושם בגיטין מבואר שהעבד מקבל גט שחרור לחבירו מיד רבו של חבירו אבל לא מיד רבו שלו וזה פשוט ואף באשתו העמידוה פירקא בתרא דנדרים (דף פ''ח:) ביש לה חצר באותו מבוי דמגו דזכיא לנפשה זכיא לאחריני הא לאו הכי לא וכ''כ ז''ל שאם הבעל הוא מזכה אין האשה מזכה בעד אחרים אלא אם כן יש לה זכות בדבר ומדין מגו: [[אבל העכו''ם וכו'.]] מבואר פרק אי זהו נשך שדחו אוקימתא דרבינא דאמר דנהי דאין לעכו''ם שליחות זכייה אית ליה והעלו שם דאפילו זכייה לית ליה: 


! ז 
[[קטן שנותנין לו צרור וכו'.]] מימרא פ' התקבל בגיטין (דף ס''ה) ופירוש זוכה כשיש דעת אחרת מקנה הא לאו הכי אין לו זכייה אלא מפני דרכי שלום כמו שנתבאר בהל' גזילה ושם העלו ומבואר בהלכות דלאחרים אינו זוכה עד שיביא שתי שערות וכשמואל: [[וכן השוטה וכו'.]] ג''ז פשוט וכבר נתבאר בהל' מכירה. [[וכן מ''ש כי המזכה לשוטה ע''י בן דעת זכה.]] פשוט הוא ואמרי' ביבמות פ' חרש (דף קי''ג) פקח שנשא חרשת או שוטה אע''פ שכתב לה ק' מנה כתובתה קיימת מפני שרצה ליזוק בנכסיו ע''כ. ודקדקו משם טעמא דרצה הא לא רצה לא תיקנו לה רבנן כתובה ומכאן שיש לשוטה זכייה על ידי בן דעת: 


! ח 
[[זכין לקטן וכו' ולגדול אפילו שלא בפניו.]] זה פשוט בהרבה מקומות וכבר נתבאר זה: [[וחצירו של אדם.]] חילוק זה מחצר כבר נתבאר בהלכות גזילה ואבידה פרק י''ז ושם פירשתי מהו סימטא. ובגמרא פירקא קמא דמציעא (דף י''א) יש שתי אוקימתות דרב פפא סבירא ליה דבמתנה הואיל ויש שם דעת אחרת מקנה לא בעינן עומד בצד שדהו אפילו בחצר שאינה משתמרת ויש פוסקין כזאת האוקימתא. והרמב''ן ז''ל כתב מתוך דברי הרי''ף ז''ל נראה שהוא משוה מתנה למציאה ובעינן עומד בצד החצר וכן מוכחת הסוגיא שבפירקא קמא דקדושין וזה דעת המחבר ז''ל: 


! ט 
[[וקטנה תקנה וכו' אבל הקטן.]] נתבאר שם. ובהשגות א''א אין דבר זה מחוור במתנה אלא במציאה ע''כ. פירוש דבמתנה אפילו חצר קונה לו וכבר כתבתי מחלוקתם פכ''ט מהל' מכירה: 


! י 
[[המתנה כגט שאין אדם יכול למסור דברים וכו'.]] בגמרא פ' כל הגט (דף כ''ט) פלוגתא דרב ושמואל ופסק כשמואל ומיהו באומר אמרו לפלוני ופלוני יש סוברין שאף בגט כשר וכ''ש אם חתמו הם עצמם וה''ה ודאי למתנה והמחבר פסק כשיטתו שכתב פ''ב מהלכות גירושין דבאומר אמרו קרוב הוא להיות גט בטל. ושם יתבארו עיקרי הדברים: [[וכן אם אמר לשנים כתבו וכו'.]] זה מוסכם וכשמואל ואיתא בהלכות פרק התקבל (דף ס''ו וס''ז): 


! יא 
[[הכותב בשטר נתתי שדה וכו'.]] ברייתא בגיטין פ' השולח (דף מ':) ת''ר האומר נתתי שדה פלונית לפלוני נתתיה לו הרי היא שלו הרי היא שלו אתננה לפלוני ר''מ אומר קנה וחכ''א לא קנה אמר ר''י וכולן בשטר ע''כ. ופירש''י ז''ל בשטר דהאי אומר דקתני כותב הוא שכותב לו אחד מלשונות אלו (בשטר) ומוסרו ליד המקבל וכו' דאילו בדיבורא לא מקניא ארעא ור''מ סבר דבאומר אתננו משמע בשטר זה שאני מוסר לו עכשיו וחכ''א לא קנה שאין זה אלא שמבטיח שיתננה לו לאחר זמן ובשטר אחר ועדיין לא עשה. וזה מבואר: 


! יב 
[[האומר נתתי שדה לפלוני וכו'.]] גם זה ברייתא שם ז''ל האומר נתתי שדה פלונית לפלוני והוא אומר לא נתן לי חיישינן שמא זיכה לו ע''י אחר פירוש ואין בדברי המקבל כלום וכן מפורש בתוספתא בב''ב פ''י האומר נתתי שדה פלונית לפלוני והוא אומר לא נתן [לי כלום] לא אמר כלום שמא זיכה לו על ידי אחר: [[אבל אם אמר כתבתי ונתתי לו וכו'.]] ג''ז מבואר שם וזה לשון הברייתא (דף מ':) כתבתי ונתתי לו והוא אומר לא כתב ולא נתן לי הודאת בעל דין כמאה עדים דמי מי אוכל פירות רב חסדא אמר נותן אוכל פירות ורבה אמר משלשין את הפירות ולא פליגי הא באבא הא בברא. ופירש רש''י ז''ל הודאת בעל דין [עבד וכן] מקבל מתנה כיון דא''ל לא קבלתי נאמן ויכול זה לחזור ולזכות בו אם ירצה דאמרינן טעה כסבור זה שקבלה מידו. משלשין ביד שליש נאמן עד שיבא אליהו. הא באבא הא בברא אם היה מקבל מתנה עצמו בחיים ואמר לא ניתן לי נאמן ואוכל הנותן את הפירות אבל אם מת ואמר בנו לא ניתן שדה זו לאבא משלשין דשמא יש עדים שנמסרה לאביו וזה לא ידע ע''כ. ובתוספות שאלו מפני מה אין אנו אומרין לגבי נותן הודאת בעל דין כמאה עדים ויפסיד הפירות כמו שאמרנו לגבי המקבל ששניהם בעלי דין ושניהם מודים. ותירצו שהמקבל זכור יותר מן הנותן לפי שהנותן קדמה לו מחשבה לתת קודם שיתננה ופעמים שהוא סבור שנתן מפני שעלה בדעתו שיתן והוא לא נתן אבל המקבל אם קבל אין לו במה יטעה וישכח שלא קבל ע''כ: 


! יג 
[[מקבל מתנה שטען ואמר זו שתחת ידי וכו' עד ונשבע על זה היסת ותחזור לבעליה.]] פשוט הוא שאין דין זה דומה לדין הנזכר בראש הפרק שכאן הוא אומר שמעולם לא באת לידו ופשוט הוא שהודאתו הודאה. בהשגות א''א רעיון רוח ונשבע שבועת היסת ע''כ. ובאמת לא הבנתי מה ענין שבועה בכאן. ואפשר אם תבעוהו בעלי חוב שלו ואמרו לו אתה מערים בזה כדי להפקיעו מתחת ידינו נשבע על זה היסת וצ''ע: 


! יד 
[[טען הנותן ואמר שומר אתה עליה וכו'.]] זה פשוט הוא דדוקא כגון שהמקבל החזיק בה שני חזקה אי נמי דבמתנת מטלטלין היא דלאלתר הויא חזקה: 

~ הלכות זכיה ומתנה - פרק חמישי




! א 
[[הנותן מתנה בין בריא בין שכיב מרע וכו' כדי לאבד ממון אחרים.]] בהשגות א''א פירוש הטובה שקבל ממנו ע''כ. וכמדומה לי שלא ראה הרב ז''ל סיום בבא זו בספרי המחבר וכך כתב בספרינו כדי לאבד ממון אחרים שיחזור וימכור אחר שיתן. והוא דבר מבואר שאם נאמר שמתנה בסתר מועילה יבא הדבר לידי הפסד שימכור אחר כן מה שנתן ויקנוהו ממנו לפי שלא ידעו במתנה. ולפיכך אמרו שלא תועיל להסיר קנוניא. ופירוש דברי הר''א ז''ל שהטעם שאינו נותנה בלב שלם אלא מפני שקבל טובה ממנו ואינו רוצה שתועיל. וטעם רבינו עיקר: 


! ב 
[[כל שטר מתנת קרקע שאין וכו'.]] מ''ש המחבר קרקע לאו למימרא דמתנת מטלטלין שהיא מסותרת שתועיל דהא סתמא אמרינן האי מתנתא טמירתא לא מגבינן בה וכן מוכיחין דברי המפרשים וגם המחבר הקדים הנותן מתנה סתם ולא אמר הנותן מתנת קרקע אלא ודאי מ''ש כאן קרקע אינו אלא מפני שאין שטר מועיל במטלטלין בלא קניין והוא הדין לקניין מטלטלין ודאי בשצוה להסתירו וזה הדין מבואר פ' חזקת (דף מ':) וכך כתוב שם אמר רב יהודה האי מתנה טמירתא לא מגבינן בה היכי דמי מתנתא טמירתא אמר רב יוסף (כגון) דאמר להו לסהדי זילו אטמרו וכתובו ליה איכא דאמרי אמר רב יוסף (כגון) דלא א''ל תיתבו בשוקי ובברייתא וכתבו ליה פירוש בשווקים וברחובות ואמרינן מאי בינייהו איכא בינייהו סתמא ובעינן סתמא מאי פירוש סתמא כל שאין כתוב בה אמר לנו כתבוה בשוקא וחתמוה בפרהסיא ואמרינן רבינא אמר לא חיישינן רב אשי אמר חיישינן והלכתא חיישינן ע''כ. ומתוך כך כתב המחבר חוששין שמא מתנה מסותרת היא ולא זכה המקבל וכן פיר''ש שם ור''ח ז''ל דחיישינן ופסולה וכ''נ דהאי לישנא בתרא דרב יוסף לפרושי מתנתא טמירתא דאמר רב יהודה היא ורב יהודה הא אמר לא מגבינן בה אבל קצת הגאונים ז''ל חלקו בזה ואמרו מדקאמר חיישינן ולא קאמר לא קנו אלמא חששא היא ואיכא לדקדוקי עלה דמילתא כגון דסיים מיניה חד גברא למכתב ליה מתנה וקא מדחי ליה זמנא בתר זמנא ובתר הכי אמר להו לסהדי כתובו ליה סתמא דהתם ודאי איכא למיחש דדחויי בעלמא הוא דקא מדחו ליה אבל אי חזינן דכתבה מדעתא דנפשיה ליכא למיחש להאי חששא ולא מחזקינן ליה בסתמא למתנתא טמירתא ומתנתא מעלייתא היא, כך כתוב בעיטור בשמא דרבוותא, והרב אבן מיג''ש ז''ל כתב הכי קאמר רבינו הרב ז''ל וכך הורה בתשובותינו וגאון נמי מצינו לו תשובה בענין זה וכך הורה עכ''ל. ופירוש אחר י''ל חיישינן הא מפסל לא פסלינן ונפקא מינה דהיכא דאתא נותן וערער ערעורו עירעור הא לא אתא וערער מגבינן בה ודברי המחבר עיקר דודאי סתמא הרי הוא כמתנתא טמירתא ממש וכבר כתבתי סעד לזה וכן בדין השכ''מ כתוב בהלכות כתב רבינו האי גאון ז''ל לא רגילינן בצואות וכו' ועוד כתב שכ''מ דאמר לא תגלו הא תפקדתא וכו' כדאיתא בהלכות וכתב רבינו פ''ט ובחידושי הרשב''א ז''ל וכתב ר''ח ז''ל וכן המקנה מתנה בקניין צריך להזכיר בעת הקניין כי מתנת פרהסיא אני מקנה ואם לא הזכיר אלא בשעת הקניין נתן סתמא פסולה וכן אמר גאון והא סמיכו רבנן ותקינו למיכתב מתנת פרהסיא ופרשי בה והכי אמר לן מתנתא דא כתבוה בשוקא וחתמוה בפרהסיא כי היכי דלא תהוי כמתנתא טמירתא עכ''ל רבינו חננאל ז''ל: 


! ג 
[[הכותב שתי מתנות וכו'.]] זה נתבאר שם דאמרינן גבי מתנתא טמירתא אמר רבא והוי מודעא לחבירתה ואסיקנא התם דהך מימרא דרבא לא בפירוש אתמר אלא מכללא אתמר וטעותא היא דלא הוי מודעא ופיר''ש ז''ל הויא מודעא הך מתנתא טמירתא היא מודעא לבטל חבירתה שטר מכר או מתנה גלויה וכשרה שנכתבה אח''כ על שדה זו ולאדם אחר דלכך כתב להך טמירתא דלא להחזיק בהאי שדה האי בתרא עכ''ל ואסיקנא דלא הוי מודעא וזה פשוט: 

! ה 
((ד-ה)) [[כבר ביארנו וכו'.]] פרק עשירי מהלכות מכירה. [[לפיכך מי שהיו הדברים מוכיחין וכו' מעשה באחד וכו' עד בעניינים אלו.]] בגמ' גבי האי דאמר רבא והויא מודעא לחבירתה אמרינן בגמרא והא דרבא לאו בפירוש אתמר אלא מכללא איתמר דההוא גברא דאזיל לקדושי אתתא אמר ליה אי כתבת לי כולהו נכסיך הוינא לך ואי לא לא הוינא לך אזל (איהו) כתב לה לכוליה נכסיה אתא בריה קשישא (קבל קמיה) [א''ל וההוא גברא מה תהוי עליה] אמר להו לסהדי זילו איטמרו בעבר ימינא וכתבו ליה אתא לקמיה דרבא אמר להו לא מר קנה ולא מר קנה מאן דחזא סבר משום דהויא מודעא לחבירתא, פי' שמתנת הבן הוי מודעא למתנת האשה ומהכא הוה שמע דמתנה מסותרת הויא מודעא לגלויה ולא היא התם מוכחא מילתא מחמת אונסא הוא דקא כתב לה אבל הכא פי' בעלמא מר ניחא ליה דליקני כו' ע''כ. ופירוש המחבר כך הוא ולא היא התם הוא דהויא מתנת הבן מודעא משום דעובדא גופא מוכחא דאיכא אונס ומיהו אי לאו מתנת הבן היינו אומרים שאונס זה לאו אונס גמור הוא שאם ירצה לא ישאנה ולא יתן לה נכסיו אלא גמר בלבו ונתן אבל כשכתב לבן מתנה מסותרת בטל מתנתה וכן פירשו ז''ל ועיקר. דודאי שלא במתנת הבן אין זה אונס כלל ועכשיו גם כן אינה בטילה מדין אונס אלא מדין מודעא. וזהו שהקדים המחבר כבר ביארנו שהמוסר מודעא ואף על פי שאין שם אונס וכו'. ויש שיטות אחרות וזאת נכונה: 


! ו 
[[שני שטרות שזמנם וכו' אם דרך אנשי העיר לכתוב שעות כל הקודם זכה.]] פירוש וכשנכתבו בשטרות אלו שעות ואע''פ שאין אנו יודעים למי מסר ראשון תלינן שהמוקדם נמכר לו קודם והרי קדימת המעות במקום שנהגו לכתוב כקדימת הימים בכ''מ ודין זה מתבאר פ' מי שהיה נשוי (דף צ''ד:) בעובדא דאימיה דרמי בר חמא ופירשוה בהלכות בשאין בה קניין: [[ואם אין דרכן לכתוב שעות וכו' אע''פ שידענו אי זה מהן נכתב ראשון כיון שלא ידענו שעת המסירה הרי הדבר מסור לב''ד.]] ודין זה מחלוקת דרב ושמואל שם במי שהיה נשוי דרב אמר יחלוקו ושמואל אמר שודא דדייני והלכתא כשמואל בדיני. ואמרינן התם טעמא דשמואל דס''ל כר''א דאמר עדי מסירה כרתי. פירוש ואילו באו עדים ואמרו לזה נמסר בבקר ולזה נמסר בערב זה שנמסר לו ראשון קנה דעדי מסירה כרתי הלכך שודא עדיפא דדילמא אתו סהדי ומסהדי ואמרי דהכי הוה מעשה ואע''ג דאפשר נמי דבבת אחת נמסרו שניהן וזכות שניהם חלה בבת אחת מ''מ הא מילתא לא שכיחא ודינא דשודא שכיחא טפי כך פירשו ז''ל: 


! ז 
[[בד''א בשטר שאין בו קניין וכו' אבל אם היה בכל שטר וכו'.]] זה פשוט דמשעת קניין שעבד נפשיה. ומבואר בהלכות שם דאי אית ביה קניין הוה קיימא בידא דמאן דקדים אפילו שעה אחת עכ''ל: [[וכן אם היו שם עדים וכו'.]] כבר נתבאר זה למעלה וכר' אליעזר דאמר עדי מסירה כרתי: 


! ח 
[[שני שטרות היוצאין על שדה אחת בשם וכו'.]] מימרא פ' נערה שנתפתתה בכתובות (דף מ''ד): [[אם היה השטר הראשון מתנה וכו'.]] מפורש שם: [[ואע''פ שלא היה כתוב שם אחריות.]] בשטר המכר שאחריות במכר אע''פ שלא נכתב כמו שנכתב דמי. כמו שנתבאר פ' י''ח מהל' גזילה: [[וכן אם הראשון במכר וכו'.]] גם זה שכתב ראשון במכר ושני במתנה ליפות כחו הוא דכתב ליה משום דינא דבר מצרא. וכן הן דברי המחבר. ויש מי שפירש ליפות כחו שאם יערער עליו בעל המצר יטמין שטר המכר ויאמר במתנה נתנה לי אבל אם נודע שכתב לו שטר אחר של מכר יש בו משום דינא דבר מצרא כמו שנתבאר פי''ג מהלכות שכנים. ויש מי שכתב דאע''פ שנודע שכתב לו שטר אחר של מכר כיון שכתב לו שטר מתנה אין בה משום דינא דבר מצרא וכתב הרשב''א ז''ל ושמא נאמר לפי דבריו דשטר מתנה באחריות שאני לפי שהשטר זה בעצמו נידון כמכר ואין כאן מתנה כלל אבל כתב לו שטר מתנה מוחלט לכך כתב לו שאם יערער עליו בן המצר שלא יהא המכר מכר ויזכה בו מכח מתנה זו וצ''ע עכ''ל: 


! ט 
[[היו שני השטרות במכר וכו' אם הוסיף בשני כלום וכו'.]] ג''ז שם מודה ר''נ דאי כתב לזה דיקלא לתוספת כתביה, פי' ואם הוא שטר מכר ובא לגבות מחמת האחריות גובה העיקר מזמן הראשון ותוספת מזמן שני כן כתבו רוב המפרשים: [[ואם לא הוסיף וכו'.]] זה מפורש שם והיא מימרא דרב נחמן. ואמרינן עלה מ''ט רפרם אמר אימר אודויי אודי ליה פי' שהשטר הראשון שקר. רב אחא אמר אימר אחולי אחיל גביה, פי' לשעבוד שיש מזמן ראשון לזמן שני ואמרינן דאיכא בינייהו לשלומי פירי, פי' פירות שאכל לוקח בין זמן ראשון לזמן שני לרפרם משלם לרב אחא לא משלם. ולטסקא לפרוע מס הקרקע למלך מזמן ראשון לזמן שני לרפרם על המוכר או הנותן לפרוע לרב אחא על הלוקח לפרוע, לשון ר''ש ז''ל. ופסק המחבר כרפרם מפני שקרקע בחזקת בעלים ראשונים עומדת: 

~ הלכות זכיה ומתנה - פרק ששי




! א 
[[לעולם אומדין דעת הנותן וכו' כיצד מי שהלך וכו'.]] פרק יש נוחלין (דף קל''ב) ברייתא ובפרק מי שמת (דף קמ''ז:) נפסקה הלכה כר''ש בן מנסיא דאמר הכין ובכל נכסיו בדוקא: [[לפיכך אם שייר וכו'.]] מפורש בברייתא כל נכסיו. ואל יקשה עליך מ''ש רב נחמן במי שמת (דף ק''כ:) חמשה עד שיכתבו כל נכסיהם ואינו מונה דין זה עמהם מפני שכבר מנה שכיב מרע דתנן שכ''מ שכתב כל נכסיו לאחרים ושייר קרקע כל שהוא מתנתו קיימת לא שייר קרקע כל שהוא אין מתנתו מתנה ועל אותה משנה אמרו בגמ' מאן תנא דאזיל בתר אומדנא אר''נ ר''ש ב''מ דתניא מי שהלך בנו למדינת הים וכו' אלמא דינן שוה וכי היכי דהתם הוי שיור אפילו מטלטלין ה''ה הכא וזה פשוט: 


! ב 
[[וכן הכותב נכסיו מתנה לאחד וכו'.]] בפרק יש נוחלין (דף קל''א:) אמר רב יהודה אמר שמואל הכותב כל נכסיו לאשתו לא עשאה אלא אפוטרופא פשיטא בנו גדול לא עשאו אלא אפוטרופא בנו קטן מאי וכו' אמר שמואל אפילו קטן המוטל בעריסה לא עשאו אלא אפוטרופא פשיטא בנו ואחר אחר משום מתנה ובנו משום אפוטרופא אשתו ואחר אחר למתנה ואשתו אפוטרופא ואשתו ארוסה ואשתו גרושה דברי הכל קנו. איבעיא להו אשה אצל האחין ואשה אצל בני הבעל מהו אמר רבינא בכולהו לא קנו לבד מאשתו ארוסה ואשתו גרושה ואיכא מאן דפליג. ופסק בהלכות והלכתא כרבינא. ואיבעיא להו אם היה הנותן בריא מהו ולא איפשיט. וכתב אבן מיגש ז''ל הילכך לקולא עבדינן ולא עשאן אלא כאפוטרופא עכ''ל: [[אפילו היה בן קטן וכו'.]] איכא מאן דאמר דדוקא איכא קטנים אחרים שצריכים לאפוטרופוס הא בגדולים שאין צריכין לאפוטרופוס קנה וליתא. וכן הסכימו ז''ל דבכל גוונא לא קנה: 


! ג 
[[בד''א בשכתב וכו'.]] חילוק זה מבואר בהלכות מהכרח השמועות לפי שיטת הגאונים ז''ל ושאלו מה טעם לחילוק זה ואמרו הא מילתא כהלכתא בלא טעמא היא כדאיתא במי שמת ולית בה אלא מאי דאמרו רבנן. ושם בהלכות כתוב ופרשי רבנן דוקא כותב אבל שכ''מ שאמר יירשני פלוני בני קנה הכל דקי''ל כר''י בן ברוקה וכו' כדאיתא בהלכות והר''י ן' מיגש ז''ל נחלק עליהם ואמר דלא שנא כותב ול''ש אומר אלא ההיא דר''י בן ברוקה בשברר דבריו דלהקנאה גמורה איכוון ודרב יהודה כשלא ברר והמחבר הביא מימרא כפשטה. וכן יש מי שכתב שאם קנו מידו קנו שאין קניין לאפוטרופסות: 


! ד 
[[וכן הכותב כל נכסיו לאשתו בין וכו'.]] כבר נתבאר: [[ואם שייר כל שהוא וכו'.]] במי שמת בכלל החמשה וה''ה בבנו וכמ''ש. וכן כתבו ז''ל ופשוט הוא: 


! ה 
[[בד''א באשתו וכו'.]] כבר נתבאר: 


! ו 
[[הכותב כל נכסיו וכו'.]] כבר נתבאר: 


! ז 
[[וכן אם כתב וכו'.]] כבר נתבאר: 


! ח 
[[כל אשה שקנתה כל נכסי בעלה במתנה וכו'.]] פי' במתנה גמורה ולא במינוי אפוטרופסות דבמינוי אפוטרופסות לא אבדה כתובתה וזה שאמרו שם בשרצו להוכיח בעיין דבריא דלעיל מהא דהכותב כל נכסיו לאשתו אמרו במאי אילימא בשכ''מ והא אמרת לא עשאה אלא אפוטרופא פירוש ולא קנתה ולא תקנה ולא תקרע כתובתה וכן הסכימו ז''ל: [[לפיכך אם יצא עליה חוב וכו'.]] מפורש שם הדין והטעם בהלכות: 


! ט 
[[וכן הכותב כל נכסיו לבניו וכו'.]] שם ביש נוחלין הביאו המשנה שבמס' פאה ומסקנא דמילתא דא''ל רבא לרב נחמן מר כמאן ס''ל א''ל שאני אומר כיון שעשאה שותף בין הבנים אבדה כתובתה ופי' דוקא שמעה ולא מיחה הא לאו הכי לא אבדה כתובתה אבל לא בעינן שתקבל בפירוש ולשון המחבר בפירוש המשנה פ''ג ממס' פאה כך הוא, זה הענין הוא על שני תנאין. האחד מהן שכלל אותה בחילוק נכסיו עם בניו כגון שיכתוב להם לפלוני כך לפלוני כך ולפלונית כך והיא שומעת ושותקת ולא תערער כגון שתאמר כתובתי אני גובה והראיה על זה מה שאמרו אבדה כתובתה ולא אמר איבדה ר''ל כי בשתיקותא כשחלק לה עם הבנים אבדה מה שיש לה לקבל בכתובתה. ותנאי השני שיהיה שכ''מ אבל אם יהיה בריא תקח כל מה שיש בכתובתה אלא א''כ יוציא שטר (עליה) שהיא נתנה או קבלה עכ''ל. פירש דברי רב נחמן כת''ק ובשותקת ור' יוסי חולק אפילו לא כתבו בדבר צוואה. ור''ש ז''ל והר''י ן' מג''ש ז''ל פירשו ג''כ הא דרב נחמן בשותקת וכן משמע הלשון אבל בעל המאור ובעל העיטור ור''ח ז''ל פירשוה דוקא היתה שם וקבלה בתורת השותפות שאין קושרין שותפות אלא ברצון שניהם ודברי המחבר עיקר. אבל מ''ש כאן בין בריא הוא הפך דבריו שבפירוש המשנה והדין הוא בעיא דלא איפשיטא בגמרא ביש נוחלין ובפירוש המשנה סבר הרב ז''ל לומר דהעמד שטר על חזקתו ואינו נפסל אלא בראיה ברורה וכאן הסכים לאמת דאדרבה היא המוציאה דשטר העומד לגבות לאו כגבוי דמי לדעת ב''ה כדאיתא ביבמות פרק החולץ וכן כתב ר''ש ז''ל וז''ל ובבריא אוקימנא בתיקו וכיון דמספקא לן המוציא מחבירו דהיינו אשה עליה להביא ראיה דבכל דין אמרי' מאן דתפיס תפיס ע''כ: [[אבל מנכסים שיבאו לו וכו'.]] פשוט שם דאמרינן אילו הדר קני מי לית ליה וזה פשוט שלא כדברי אבן מיג''ש שפירשה דוקא בבריא דאי בשכ''מ אפי' קנה נכסים לאחר מכאן אינה גובה ובודאי שאין זה עיקר וכן פי' ר''פ ומוכרח בסוגיא: 


! י 
[[כתב לה עמהן מטלטלין בלבד.]] מפורש שם: [[או שייר לעצמו קרקע וכו'.]] כל זה מפורש שם (דף קל''ג) בההוא דשייר דיקלא דאסיקנא מגו דנחתא אחד דיקלא נחתא לכולהו נכסי: [[ותקנת גאונים ז''ל.]] פירוש כבר נתבאר בהל' אישות פי''ו שאין האשה גובה כתובתה ממטלטלין אחר מיתת בעלה מדין הגמרא וכיון שכן כששייר מטלטלין לבד אבדה כתובתה דליכא למימר בהו מגו דלא טרפא להו. וזה נ''ל שהוא פירוש מה שאמרו פרק מי שמת בכולהו מטלטלי הוי שיור לבר מכתובת אשה במקרקעי תקינו לה רבנן במטלטלי לא תקינו לה רבנן. אבל הגאונים התקינו שתגבה אפי' מן המטלטלין כמו שנתבאר שם והילכך י''ל מגו דנחתא אמטלטלין ששייר נחתא אכולהו נכסי וזה פשוט: 


! יא 
[[הכותב כל נכסיו וכו'.]] מעשה מפורש שם (דף קל''ב) ופירוש מלטרוף מהם מן היורשין וכתב ר''ש ז''ל בדין זה דלאו דוקא בניו דה''ה שאר יורשין ואורחא דמילתא נקט וכן אין דין זה אלא דוקא בכתובתה ומקולי כתובה אבל בב''ח ודאי לא אבד זכותו בשותק וכן כתבו ז''ל: 


! יב 
[[הרוצה לינשא וכתבה כל וכו'.]] זהו דין מברחת ועיקרו בכתובות ר''פ האשה שנפלו לה נכסים (דף ע''ט) ואיתיה בפרק מי שמת (דף קנ''א) וכבר הכריח שם הרב אבן מיג''ש ז''ל דאפי' לא אמרה לעדים דבר אלא נתנה מתנה סתם ואח''כ נשאת קרויה מברחת והתם מקשינן בפרק האשה [טעמא דכתבה לה הכי הא לא כתבה לה הכי קננהו לוקח פירוש לוקח מקבל המתנה ואקשינן תו] ואי לא קננהו לוקח פירוש לוקח [מקבל מתנה] ניקנהו בעל ופריק לה. וכתב הרשב''א מדמקשינן הכי ש''מ דיכולה לחזור בה אפילו בעומדת תחת בעלה דאי לא היכי אקשינן ניקנינהו בעל והא כל שעומדת תחתיו מתנתה קיימת וקנה לוקח ומדמשנינן עשאום כנכסים שאינן ידועים לבעל דקדק ר''ת ז''ל דדוקא מברחת דסגי לה בהכי אמרינן דלא קנה לוקח שלא היתה מתנה אלא כדי להבריחן מבעלה הא במבריח נכסיו מחמת שהוא רוצה ללוות או שרוצה לישא אשה כדי שלא ישתעבדו נכסיו להן קנה לוקח שהרי א''א שלא יקנה לוקח ולא ישתעבדו לבעל חוב של נותן עכ''ל: [[לפיכך אם מתה בחיי בעלה וכו'.]] זה מוסכם ופשוט דלהכי כתבה השטר: [[ואם שיירה וכו'.]] מפורש שם ובפ' מי שמת מבואר דאפי' מטלטלין וכתב אבן מיג''ש ז''ל במי שמת דדינא דמברחת דוקא בשלא כתבה לו מתנה גמורה מתנת עלמין אבל אם כתבה לו כן קנה לגמרי אלא א''כ גלתה דעתה דמשום דבעיא לאינסובי הוא דקא כתבה להו הא לאו הכי כיון שכתבה מתנת עלמין קנה, אלו דבריו. ועכשיו הורגלו לכתוב בכל שטרי מתנה, ונראין הדברים שהכל לפי ראות הדיינין שאי אפשר לומר באשה שתדע נוסח השטרות שכותבי השטרות מורגלין לכתוב ועד שיעידו שכך אמרה להם בפירוש לא קנה ואם רואין שידעה ולא מחתה אע''פ שלא אמרה להן בפירוש אפשר לומר שתהא מתנתה קיימת עכ''ל הרשב''א ז''ל: 


! יג 
[[כל הנותנין וכו'.]] זהו פשוט כל זמן שאין המתנה בטעות שתהא בטילה מעיקרא וראיה מנותן בפירוש על מנת להחזיר ובודאי דלא עדיף סתמו מפירושו: 


! יד 
[[מי ששלח וכו'.]] במי שמת (דף קמ''ג:) ההוא דשדר פסקי דשיראי לביתיה א''ר אמי הראויין לבנים לבנים הראויין לבנות לבנות ולא אמרן אלא דלית ליה כלתא אבל אית ליה כלתא לכלתא שדר ואי בנתיה לא אינסיבן לא שביק בנתיה ומשדר לכלתיה. ירושלמי פ' שני דייני גזרות הרי שהיה נתון במדינת הים ואמר תנו אלו לבני בנותיו בכלל ואם אמר בשעת מיתה אלו לבני אין הבנות בכלל ע''כ בהלכות. ודין המיתה יתבאר פי''ח. [[ומ''ש המחבר היו ראויין לזכרים ונקבות יטלו אותן הזכרים.]] פשוט הוא שדעתו קרובה אצל בנו יותר מבתו שהרי אפילו באשת בנו דעתו קרובה יותר מבתו הנשואה והטעם מפני שעל בנו לפרנסה כ''ש בבנו ובבתו שדעתו קרובה יותר אצל הבן: [[וכן המשלח וכו'.]] כבר ביארנו זה: 

! טז 
((טו-טז)) [[המשיא בנו וכו'.]] שם במי שמת (דף קמ''ד) אר''ח המשיא אשה לבנו הגדול בבית קנאו ודוקא גדול ודוקא בתולה ודוקא אשתו ראשונה ודוקא שהשיאו ראשון פשיטא ייחד לו אביו בית ועלייה בית קנה עלייה לא קנה פי' כיון שאין העלייה משועבדת לבית בית ואכסדרה מהו מי אמרינן כיון דשייכא בהדי בית דדרך אכסדרה נכנסין לבית קנה אף האכסדרה שני בתים זה לפנים מזה מהו תיקו וכיון דמספקא לית ליה ואקשינן אדר''ח מדתני' ייחד לו אביו בית וכלי בית כלי בית קנה בית לא קנה וקשיא לרבי חנינא דאמר קנה בית ופריק רבי ירמיה כן כי אמרי' דבית לא קנה כגון שהיה אוצרו של אביו מונח שם ובה''ג קנה כלי בית לבד ולא הבית ומסקנא רב אשי אנסביה לבריה ותלא ליה אשישא דמשחא פירש פך שמן ותלהו בבית כדי שלא יקנה הבית ואמרי' התם תלת מילי שוינהו רבנן כהלכתא בלא טעמא חדא הא: [[ייחד לו בית וכו'.]] כבר נתבאר זה ומלשון אף על פי שכתב נראה שאם לא שייר בבית כלי לעצמו וייחד לו בית וכלי בית קנה הכל ועיקר: [[ייחד לו בית וכו'.]] כבר נתבאר: [[וכן אם ייחד וכו'.]] כבר נתבאר: 


! יז 
[[כבר ביארנו.]] פכ''ג מהל' אישות והדין הוא מימרא פ' הנושא בכתובות (דף ק''ב) ושם פכ''ג חילק הרב בין אם היה הבן הגדול או נשואין שניים: [[וצריכין שיהיו וכו' כמו שביארנו.]] פכ''ב מהל' מכירה: [[ודברים אלו לא ניתנו וכו'.]] הוא ז''ל מפרש לא ניתנו ליכתב האמור בהנושא אין כתיבתן עושה שטר לגבות מן המשועבדין שלא עלה על דעתם להשתעבד באמירה שלה משום הנאת איחתוני אלא אצל בני חורין ולא אצל משועבדין והילכך אפילו נכתב מהן שטר אינו טורף וכן נראית דעת הרי''ף ז''ל פירקא קמא דקידושין וכן דעת הרשב''א ז''ל ושיטה אחרת יש והוא הדעת הראשון הכתוב בהשגות וזה עיקר: 


! יח 
[[המקדש את האשה וכו'.]] מפורש בגמ' פסק הלכה וכן בהלכות ואמרי' התם טעמא דאי הדרי גזרה שמא יאמרו קדושין תופסין באחותה. וכתב הרמב''ן ז''ל בשם גאון ז''ל דבממאנת הדרי דתנן הממאנת באיש הוא מותר בקרובותיה והיא מותרת בקרוביו ומוטב שיאמרו קדושין תופסין באחותה אבל קטנה יוצאה בגט כיון דאסור בקרובותיה איתיה להאי טעמא ע''כ בחידושי הרשב''א ז''ל: 


! יט 
[[ואם וכו'.]] פירוש שהוא טועה וסבור שיהיו קדושין והוא דבר כדאי לטעות ומפורש בהא דמקדש אחותו דאמרינן אדם יודע וכו' הא לאו הכי הדרי ואמרינן בהדיא פרק המדיר אפילו למאן דאמר דלא הדרי הני מילי קדושין ודאי אבל קדושי טעות לא וזה מבואר: 


! כ 
[[והמקדש אחותו וכו'.]] זה מחלוקת דרב ושמואל בהאיש מקדש (דף מ''ו:) ובפירקא קמא דמציעא (דף ט''ו:) דרב אמר מעות פקדון ופסק כשמואל דאמר מעות מתנה דהלכתא כוותיה בדיני: 


! כא 
[[השולח סבלונות לבית חמיו וכו'.]] דעת הרב כדעת הרב רבו אבן מיגש ז''ל שפירש בהא דגרסינן במי שמת (דף קמ''ו:) יתיב רבין סבא קמיה דרב פפא ויתיב וקאמר בין שמתה היא בין שמת הוא הדר ביה הוא סבלונות הדרי מיכלא ומשתיא לא הדרי הדרא בה איהי הדרא אפילו כישא דירקא אמר רב הונא בריה דרב יהושע ושמין להם דמי בשר בזול, ופי' ז''ל דהא דרבין בין אכל ללא אכל היא ואדחיה מתני' מקמי הא דרבין והכריח הרב ז''ל לפי שיטתו שאפילו כשאכל הוא ועוד כתב דכי אמר דסבלונות הדרי דוקא היכא דלא בלו אבל בלו לא והן הן דברי המחבר ושם שיטה אחרת: 


! כד 
[[הורו וכו'.]] אין בזה ראיה. ובהשגות א''א איני משוה עם רבותיו בזה שזאת הגרמה דומה למוכר זרעוני גנה ולא צמחו שאינו משלם לו ההוצאה וכללו של דבר וכו'. ויש לתרץ שאינו דומה לזריעה ששם היה מוציא בהן הוצאות כדי להרויח בהן ולפיכך אינו בדין שישלם זה מה שהוציא כדי להרויח אבל כאן לא היתה כוונתו להשתכר בדבר אלא להתנהג כמנהג העיר וכיון שהוא נסמך עליה והיא חזרה בה בדין הוא שתשלם וכ''נ שאינו דומה למה ששנינו בתוספתא הלוקח קנקנים מחבירו ונמצאו פטסאות ונשתברו חייב להעמיד לו דמי קנקנים אבל לא דמי יין דהתם היה מתכוין ליהנות בתשמישן. זה נראה דעת המחבר וצריך עיון: 

~ הלכות זכיה ומתנה - פרק שביעי




! א 
[[מנהג פשוט וכו'. לפיכך אם נשא זה ולא החזיר לו וכו'.]] זה מפורש במשנה וגמרא בפ' מי שמת (דף קמ''ד קמ''ה): 


! ג 
[[ואין יכול וכו' כיצד ראובן שנשא.]] ברייתא פרק מי שמת שם: 


! ד 
[[עשה ראובן בפרהסיא וכו'.]] באותה ברייתא שם: 


! ה 
[[ראובן שנשא אשה ושלח וכו'.]] מימרא דרב כהנא שם. [[ומה שכתב במקום שאין דרכן לקרות וכו'.]] פירוש המימרא הוא דהכל הולך אחר המנהג: 


! ז 
[[וכמה מנכין וכו'.]] באותה מימרא ולשון הגמ' ביותר מסלע מכאן ואילך איניש איניש כי חשיבותיה ופירשב''ם שלפי מה שהוא חשוב האכילהו מעדנים ביותר והמותר ישלם עכ''ל. אבל ה''ר אבן מיגש ז''ל פירש אם היה משלח אדם חשוב שאפילו יתר מד' אצלו כפחות מד' אצל אחרים משלם ליה פלגא ומנכי פלגא כדעבדינן בפחות מד' באחרים ואם אינו אדם חשוב כיון שיותר מד' אצלו ממון חשוב בידוע שלא היה בדעתו בשעה ששגרן לו אלא לדקדק בדבר הלכך מנכה לו בכדי מה שאכל ושמח עמו והשאר מחזיר לו עכ''ל והן הן דברי המחבר ז''ל תלמידו. ובהשגות א''א לא ראיתי חשיבות עם צרות עין ע''כ. הכוונה שאין הפך החשוב צר עין אלא הפחות הוא הפכו והפך צר עין הוא נדיב ולא חשוב. ומ''מ אין זו תפיסה לפי שהחשובים מבזבזין וכבר נתבאר כוונת המחבר: 


! ט 
[[מת שמעון קודם שישא אשה וכו'.]] זה מתבאר בגמרא בפירוש: 


! י 
[[לפיכך אם שמח עמו ואח''כ מת וכו'.]] זהו בגמרא דאוקי מאי דאמרינן שמחזיר ליורשין כגון ששתה עמו ימי המשתה ולא הספיק לפרעו עד שמת ע''כ. ופירש המחבר ה''ה לא שתה ובנכוי שכיון שחל עליו החיוב אפילו מת שמעון קודם הפרעון ממון הוא ומורישו לבניו, ופשוט הוא: 


! יא 
[[מת ראובן ואחר כך נשא שמעון וכו'.]] בהשגות א''א מעולם לא ראיתי בגמ' מנהג לשושבינות אלא לסבלונות ע''כ. ובאמת שדין זה לא נזכר בפירוש בגמרא ומכל מקום נכון הוא וה''ר אבן מיגש ז''ל דקדקו מן הסוגיא ואלו דבריו בקוצר וכי אמרינן דיכול לומר תנו לי שושביני ואשמח עמו ה''מ כשמת משלח ומי שנשתלחו לו קיים שאין העיכוב מחמתו אבל כשמת מי שנשתלחו לו ומשלח קיים שאין עיכוב שמחת שניהם מחמתו אזלינן בתר מנהגא מקום שנהגו לכפות את היורשים להחזיר את השושבינות מחזירין מקום שלא נהגו פטורים והא מילתא אף על גב דליתא בגמרא ילפינן מדתניא מקום שנהגו להחזיר קדושין מחזירין מקום שנהגו שלא להחזיר אין מחזירין ואמרינן עלה בגמרא לא שנו אלא כשמתה היא אבל מת הוא אין מחזירין מאי טעמא יכולה היא שתאמר תנו לי בעלי ואשמח עמו אלמא כשמת הבעל דהויא עיכובא מחמתיה היא שאומרת כן אבל כשמתה היא והבעל קיים שהעיכוב מחמתה אין לומר כן וחייבים היורשין להחזירן במקום שנהגו ושם דימו דין זה לשושבינות. ועוד כתב ואף על גב דאיפסיק דקדושין לא הדרי אפילו מתה היא התם היינו טעמא גזירה שמא יאמרו קדושין תופסין באחותה כמו שנתבאר. עוד כתב ומנכה לו מה שהוא אוכל דלא גרע מת מחי שלא היה שם ועוד האריך: 


! יב 
[[מת ראובן אחר שנשא שמעון וכו'.]] ג''כ כתב דין זה ה''ר אבן מיגש ז''ל ומוסכם הוא דודאי כיון דחל החיוב על האב חייבין לשלם ואין חולק: 


! יג 
[[חמשה דברים וכו'.]] כולן מפורשים בברייתא (דף קמ''ה) ולשון הברייתא באחד מהן וחוזרת בעונתה. ופירש ז''ל לא מבעיא שאין כופין למי שנשתלחו לו להחזיר עד שישא המשלח כדרך שנשא הוא אלא אפילו רצה מי שנשתלחו להחזיר קודם שישא המשלח אשה יכול לומר איני רוצה לקבל שאני רוצה לשמוח עמך כדרך ששמחת עמי ודומה למלוה היא גם בזה כי פעמים שאין הלוה רשאי לפרוע שלא מדעת המלוה כגון הלוהו בישוב ובקש להחזירו במדבר כמו שנזכר פי''ג מהל' מלוה ולוה וזה כמדבר הוא לו שהוא מגרע מכבודו ע''כ. ובדין השביעית דוקא שלא עברה שביעית אחר שנשא המשלח הראשון אבל אם עברה ודאי אינו יכול לתבעו שהרי יכול לנוגשו משעה שנשא הוא וכיון שעברה שביעית א''כ השמיטתו וה''ז פשוט. ודין הראוי יתבאר במקומו פ''ג מהל' נחלות: 

! טו 
((יד-טו)) [[השולח תשורה לחבירו וכו', השולח לחבירו כדי יין וכו'.]] בהשגות א''א דבר זה אינו מחוור ע''כ. ובאמת לא ידעתי למה כתב כן והלא שנינו במשנה (דף קמ''ד:) שהשושבינות נגבית בב''ד אבל השולח לחבירו כדי יין ושמן אין מגבין בב''ד מפני שהן גמילות חסדים ע''כ במשנה. ובודאי אפילו בשעת נשואין היא דאי לא פשיטא וכן פירשו ז''ל. ואולי שהראב''ד ז''ל מפרשה בפנים אחרות ומ''מ היה לו לפרש ותימה הוא: 

~ הלכות זכיה ומתנה - פרק שמיני




! א 
[[הסומא וכו' אבל החולה שתשש כחו וכו'.]] זה פשוט אין צריך ביאור והלשון די בכך שכיב מרע ואמרו כדקציר ורמי בערסיה פירוש חולה ומוטל על המטה: 


! ב 
[[כיצד שכיב מרע שצוה וכו'.]] זה מבואר בהרבה מקומות ומסקנת השמועה כר' יהושע פרק מי שמת (דף קנ''ו:): [[ודבר זה וכו'.]] פסק כרבא אמר ר''נ דאמרי מתנת שכיב מרע מדרבנן בעלמא גזרה שמא תטרף דעתו עליו ומסקנא דמימריה אינה של תורה ועשאוה כשל תורה: 


! ג 
[[לפיכך אם אמר וקנו וכו'.]] מימרא שם (דף קנ''ו:) אמר ר' לוי קונין קנין משכ''מ ואפילו בשבת ולא לחוש לדברי ר''א אלא שמא תטרף דעתו עליו. ופירושה אם אמר קנו קונין אין הטעם שנחוש לדברי ר''א דאמר דמתנת שכ''מ אינה קונה בלא קניין אלא אע''פ שאינו צריך קניין קונין כדי שלא תטרף דעתו עליו ואפילו בשבת קונין שהרי אף בלא קניין היה מתקיים ואין צריך קניין וכן פירש ר''ש ז''ל: 


! ד 
[[ואין שכ''מ צ''ל אתם עדי וכו'.]] בסוף גט פשוט (דף קע''ה) בעי רבא שכ''מ שהודה מהו צ''ל אתם עדי או אצ''ל [אתם עדי צריך שיאמר] כתובו או [א''צ שיאמר כתובו וכו'] בתר דבעייה הדר פשטה אין אדם משטה בשעת מיתה ודברי שכ''מ ככתובין וכמסורין דמו ע''כ. וזה ברור. והרשב''א ז''ל הביא בפירוש שמועה זו דברי הראב''ד ז''ל ואומר למדנו מדבריו דצוואת שכ''מ אע''פ שכתבוה העדים אין לה דין שטר ויכולין היורשין לומר פרענו ונאמנין ועיקר: 


! ה 
[[שכיב מרע שצוה לתת מתנה וכו' כמו שביארנו.]] פרק כ''ג מהלכות מכירה ומימרא היא פרק מי שמת (דף קמ''א ע''ב): 


! ו 
[[אמר אם ילדה וכו'.]] משנה פ' מי שמת (ק''מ:) ופירשה המחבר דוקא בשכ''מ כדברי רבו ז''ל שכתב דבבריא לא משכחת לה דאי נמי קנו מידו הא קי''ל דאין מטבע נקנה בחליפין ועוד אסמכתא היא דאם ילדה קאמר ועוד דקניין דברים בעלמא הוא דהאי יטול קאמר ע''כ. ונחלקו עליו לומר דאפילו בבריא משכחת לה ובמקרקעי ושוה מנה קאמר ובקנין ויטול לא מיקרי קניין דברים ויש מן הגדולים שאמרו דאפילו באתן לך כך וכך לא מיקרי קניין דברים ועיקר עכ''ל הרשב''א ז''ל. וצ''ע באתן לך היאך יקנה שהרי נתבאר פ''ד דהכותב בשטר אתננו לא קנה כדאיתא בגיטין. ואפשר לדעתם דטפי עדיף קניין משטר: [[ילדה טומטום ואנדרוגינוס וכו'.]] זה נתבאר בגמ' ובהל' דמשנתנו שאמרה ילדה טומטום ואינו נוטל כלל אתיא כרשב''ג דאמר ילדה טומטום ואנדרוגינוס אין קדושה חלה עליהם ולית הלכתא כוותיה אלא נוטל בפחות שבשניהם וזה פשוט שם: 


! ז 
[[שכיב מרע שאמרו לו וכו'.]] ברייתא שם במי שמת (דף קמ''ז): 


! ח 
[[מתנת שכ''מ אינה קונה וכו'.]] פסק כרבא דאמר הכי סוף יש נוחלין (דף קל''ז): 


! ט 
[[לפיכך מוציאין לכתובת אשה וכו'.]] פי' כתובת אשה כתובת בנין דכרין שאינה טורפת ממשועבדים אחרים וטורפת משעבוד מתנת שכ''מ וכבר נתבאר עניינה ודין זה פי''ט מהל' אישות. ואין לומר כתובת אשה שהיא בחיים דההיא אפילו ממשועבדין גמורין טורפת וזה פשוט. וכבר השיגו הר''א ז''ל שם והודה לו במזון האלמנה ונחלקו עליו בשאר והדין הזה יצא למחבר בטעמו ממאי דאמרינן פרק יש נוחלין (דף קל''ג) השתא בירושה דאורייתא אלמנתו נזונת מנכסיו מתנת (שכ''מ) דרבנן לא כ''ש וזה דעת הרב אלפסי ז''ל בהלכות כמו שהאריך שם. ועוד למד משם אבן מיגש ז''ל דמלוה על פה כיון שגובה מן היורשין ק''ו שגובה ממתנת שכ''מ ופי''א מהל' מלוה ולוה יתבאר על אי זה צד גובה מן היורשין ולדבריו הסכים הרשב''א ז''ל וכתב דכי אמרינן בפ' הנזקין (דף נ') דמשועבדין דמתנה אפילו דשכ''מ כמשועבדים דלקוחות לא אמרו אלא במקום דליכא פסידא למלוה אלא בין בינונית לזבורית דמ''מ גובה הוא חובו אבל במקום שיפסיד בעל חוב חובו לגמרי ודאי טריף ממתנת שכ''מ במקום פסידא גמורה כמזון האשה והבנות ומלוה על פה דכירושה שויוה רבנן למתנת שכ''מ וה''ה לכתובת בנין דכרין ע''כ: 


! י 
[[מתנת שכ''מ שכתוב בה קניין וכו'.]] כשמואל דאמר הכי פרק מי שמת (דף קנ''ב) דהלכתא כוותיה בדיני. [[ומ''ש בין שהיתה במקצת הנכסים.]] הוא כמגלה דעתו שמחמת מיתה נותנן ויתבאר בפרק זה וכ''כ ז''ל: 


! יא 
[[ואם קנו מידו וכו'.]] פשוט ומבואר שם: 


! יב 
[[שכ''מ שאמר כתבו ותנו מנה לפלוני וכו'.]] סברת המחבר שאם כתבו ונתנו קודם מיתה שקנה. ובהשגות א''א אני וחבירי אומרים אפילו כתבו מחיים לפי שהעדים שלוחין הן וכו'. וכדברי רבינו פיר''ש ז''ל פ' יש נוחלין. ולזה נוטה דעת העיטור ז''ל וכן עיקר דודאי אם נכתב ונמסר מחיים ודאי זכה דלא גרעה ממתנת בריא וזהו ששנינו במימרא ומת אין כותבין ונותנין הא לא מת כותבין ונותנין. ודברי הר''א ז''ל תמוהים אא''כ נאמר דמתנה זו אינה חלה אלא לאחר מיתה ולפיכך השטר בטל וצ''ע עדיין דודאי זו שנכתבה ונמסרה מחיים דין מתנת בריא יש לה ונראה שאינו יכול לחזור בו דהויא ליה כמתנת שכ''מ במקצת ובקניין שאינו יכול לחזור בו ודברי המחבר עיקר אבל ודאי אם נכתב ולא נמסר אין נותנין לאחר מיתה ועיקר. וכ''כ ז''ל: 


! יג 
[[ואם אמר וכו'.]] מפורש שם ביש נוחלין: 


! יד 
[[שכ''מ וכו'.]] משנה פ' מי שמת (דף קמ''ו:) ולשון המשנה לא שייר קרקע כל שהוא ומבואר בגמרא דקרקע לאו דוקא: [[ואפילו קנו מידו וכו'.]] מימרא דשמואל בגמרא שם: 


! טו 
[[שייר כלום וכו'.]] מבואר במשנה ובגמ' פסק הלכה: 


! טז 
[[בד''א בשנתן סתם וכו'.]] בגמ' והלכתא מתנת שכיב מרע במקצת בעיא קניין אע''ג דמת ואם עמד אינו חוזר מצוה מחמת מיתה לא בעיא קניין והוא דמית ואם עמד חוזר אע''ג דקנו מיניה, פירוש קנו מיניה כדי ליפות כחו: 


! יח 
[[אל תטעה בשכ''מ וכו'.]] זה פשוט ששכ''מ יכול לתת נכסיו כדרך הבריאים ובכמה מקומות נזכר בגמרא הרי היא כמתנת בריא וכן יתבאר מזו הבבא הסמוכה: 


! יט 
[[הנותן מתנה כשהוא שכ''מ וכו'.]] פלוגתא דרב ושמואל (דף קנ''ב קנ''ג) ופסיק כרב דהכין איפסיקא הלכתא בגמרא. [[ומ''ש בין במקצת]] הוא במצוה מחמת מיתה אבל בסתם ודאי אם קנו ממנו הרי היא כמתנת בריא ואם לא קנו אינה כלום וכבר נתבאר זה. ולשון אבן מיגש ז''ל בסוף השמועה הלכך לעולם מתנת שכ''מ הוא עד דאמר מהיום ע''כ: 


! כ 
[[שכ''מ וכו'.]] לשון הגמרא (דף קמ''ח:) אמר ר''נ שכ''מ שכתב כל נכסיו לאחרים ועמד אינו חוזר חיישינן שמא יש לו נכסים במדינה אחרת אלא מתני' דקתני לא שייר קרקע כל שהוא אין מתנתו קיימת היכי משכחת לה מר בר רב אשי אמר במוחזק [לן דלית ליה] אמר רב חמא באומר כל נכסיי ובהלכות גורסין באומר כל נכסי אלו ע''כ. ופירוש שכתב כל נכסיו לא שאמר כל נכסי אלא שנתן כל הנכסים הידועים לו כאן וחיישינן שמא יש לו נכסים במקום אחר והילכך הויא לה מתנה במקצת ואינו חוזר. ופירשה המחבר בשקנו מידו שאם לא קנו יכול לחזור ודאי שאם תאמר יש לו נכסים אחרים הרי זו מתנת שכ''מ במקצת ובלא קניין אינו כלום. ואם תאמר שאין לו נכסים אחרים הרי זו מתנת שכ''מ בכל יום ואם עמד חוזר וזה מוכרח. ומ''מ נראה שאף בלא קנין אם מת זכו ואין היורשין יכולין להוציא מידן שיאמרו הרי זו מתנת שכ''מ במקצת וכיון שאין בה קנין אינה מתנה עד שיבררו בראיה ברורה שיש לו נכסים במקום אחר שלא אמרו חיישינן אלא לתועלת המקבלים: [[עד שיאמרו כל נכסי שהן אלו.]] כגרסת ההלכות ופירש אבן מיגש ז''ל דגלי אדעתיה דלית ליה נכסי אחריני כ''ש אם אמר כל נכסי סתם ע''כ. אבל הרשב''א ז''ל כתב ז''ל ולפי גירסא זו אדרבה יש לחוש יותר שיש לו נכסים אחרים במקום אחר דאי לא מאי אלו וגירסת ספרים שלנו באומר כל נכסי סתם וזו נראית עיקר עכ''ל: [[או שהיה מוחזק וכו'.]] מימרא פסוקה שם כמר בר רב אשי ששתי האוקימתות אמת: 


! כא 
[[שכ''מ שכתב כל נכסיו וכו'.]] מימרא פסוקה שם. ולשון הגמרא רואין אם כמחלק מת קנו כולן עמד אינו חוזר בכולן אם כנמלך מת קנו כולן עמד אינו חוזר אלא באחרון, ופיר''ש ז''ל אם כמחלק שאינו שותק בין דבור לדבור אם כנמלך ראשונה אמר זו לפלוני וחזר וחשב כמעט ואמר זו לפלוני ובין כל אחת היה ממתין ומחשב וכו' וכתב המחבר בנמלך וקנו מידו וכו' דאי לא הויא לגביה כל חד מתנת שכ''מ במקצת ובעיא קניין וכ''כ בעיטור ופשוט הוא. ובהשגות א''א האחרון צריך שיהא קניינו ליפות כחו ע''כ. והאמת כן הוא שאם קנו מידו אף באחרון צריך שיהא הקנין ביפוי כח משום דלדידיה הויא לה מתנת שכ''מ בכל שכתוב בה קניין וחוששין לה כמו שנתבאר וכבר ביאר המחבר כל זה פ''ט בבבא המתחלת נתן מקצת נכסיו. ומ''מ אני מוסיף על דבריהם דודאי לגבי האחרון לא בעינן קניין כלל דכיון שנתן לו כל נכסיו הנשארים הויא לה לגביה מתנת שכ''מ בכל נכסיו ולא בעינן קנין וזהו שאם עמד חוזר במתנת האחרון שהרי לא היו לו נכסים אחרים בשעה שנתן לזה ופשוט הוא: 


! כב 
[[הכותב כל נכסיו וכו'.]] מימרא דר''נ פ''ק דגיטין ונתן הרשב''א ז''ל טעם לדבר וכתב אינו חוזר בעבד שהרי יודע הוא שיצא עליו שם בן חורין ואין בן חורין חוזר ונעשה עבד ולפיכך גמר וזכהו לעצמו מעכשיו ע''כ: 


! כג 
[[שכיב מרע שצוה וכו'.]] מפורש בגמרא פ' מי שמת (דף קנ''א) בעובדא דאחתיה דרב דימי אמר להו לסהדי היכי הוה עובדא אמרו ליה אמרה הכי ווי דקא מיתה הך אתתא אמר להו א''כ היה מצוה מחמת מיתה: 


! כד 
[[המפרש לים והיוצא בשיירא וכו'.]] כך כתב הרב אלפסי ז''ל בגיטין ז''ל למימרא דהני ד' דתנינן במתני' כולהו בשכ''מ דמצוה מחמת מיתה נינהו וכן הלכתא ע''כ כתב גבי ההיא דרב הונא דאמר גיטו כמתנתו בפ' התקבל וכ''כ הרמב''ן ז''ל ויש חולקים במפרש ויוצא בשיירא לענין מתנה שאין דינם אלא כדין בריא שלא תיקנו אלא בשכ''מ שלא תטרף דעתו עליו וכן בהולך למות כגון יוצא בקולר דהא מאחיתופל גמרינן לה ויצו לביתו ויחנק בצואה בעלמא אבל במפרש ויוצא בשיירא שאין מיתתן סמוכה אין לנו. וזה דעת הרב רבינו יונה וכן הסכים הרשב''א ז''ל פ' מי שמת: [[והוא שקפץ עליו וכו'.]] בירושלמי (מ''ח) אי זהו מסוכן כל שקפץ עליו החולי: 


! כה 
[[שכיב מרע שניתק מחולי לחולי וכו'.]] מימרא פרק מי שאחזו ודברי המחבר כדברי ההלכות פ' מי שמת אין בהם חילוף והרמב''ן ז''ל אמר בגיטין דבהלך עם המשענת לא בעינן אומדנא אלא באומר בפירוש מחולי זה שדברי רב הונא שלשם אמהיום אם מתי מחולי זה קאי. ושיטה אחרת יש דאמהיום אם מתי קאי והיא דעת המחבר וההלכות ומפורשים בחידושי הרשב''א ז''ל: 


! כז 
[[מתנת שכיב מרע וכו'.]] זה מבואר פ' מי שמת (דף קנ''ג) במעשה ופסק כאביי ומפורש בהלכות: 

~ הלכות זכיה ומתנה - פרק תשיעי




! א 
[[שכיב מרע וכו'.]] מבואר בהלכות פ' חזקת בשם רבינו האי גאון ז''ל ודוקא שצוה לגלותה לאחר מיתה הא אם צוה להסתירה בסתם לא קנה וזהו שכתב המחבר ריש פ''ה הנותן בין בריא בין שכ''מ צריך שתהיה גלויה וכו': 


! ב 
[[מצוה מחמת מיתה וכו'.]] ג''ז בהלכות שם בשם רב האי גאון ז''ל: 


! ג 
[[שכיב מרע שצוה ואמר יטול וכו'.]] מימרא פרק מי שמת (דף קמ''ח:) ודעת המחבר כדעת רבו אבן מיג''ש ז''ל דדוקא בשכ''מ הא בבריא לא קני. וכבר נתבאר פ''ב מהלכות מכירה שדעת המחבר באומר לשון שהוא להבא שאינו קונה בדברים ושם הארכתי: [[וכן וכו'.]] גם זה שם: 


! ד 
[[אמר יהנה פלוני וכו'.]] בעיא דלא איפשיטא (דף קמ''ח) ולפיכך לא קנה שאינו מוציא אלא בראיה ברורה וכן כתבו ז''ל ופירש הר''א ז''ל דאפילו באומר נכסי לפלוני שיעמוד בהן או שישען אינו כלום: 


! ה 
[[שכיב מרע שכתב כל נכסיו וכו'.]] מימרא דרב הונא בפ' יש נוחלין (דף קל''ג) ויש מי שפי' שאפי' נתנן במתנה בפירוש למי שראוי ליורשו נוטלן משום ירושה. וי''א שאין זה אלא באומר נכסי לפלוני סתם הא באומר נכסי נותנין אפילו ראוי ליורשו נוטלן משום מתנה. ויתבאר פי''ב אי זה חילוק יש בין משום ירושה למשום מתנה. ושם כתב המחבר בלשון ראשון וכ''כ כאן הר''א ז''ל והוא דעת הגאונים ז''ל: [[בד''א כשהיה היורש הזה וכו'.]] זה פשוט וכ''כ אבן מיגש ז''ל וכבר נתבאר פ''ו: 


! ו 
[[מי שאמרו לו וכו'.]] מפורש בגמ' ביש נוחלין (דף קל''ג): 

! ח 
((ז-ח)) [[גר שיש לו בן וכו'.]] זה מבואר בגמ' בפ' מי שמת (דף קמ''ט) גבי עובדא דאיסור גיורא: [[ומ''ש שלשון ירושה וכו'. וכן לפיכך אם נתן לגר משאר גרים וכו'.]] מפרש שם בהלכות הטעם והדין בשם רב האי גאון ז''ל וכו'. ובהשגות א''א כן אמר הגאון וכו'. דעתו ז''ל כדעת האחרונים ז''ל שהקשו על הגאונים ואמרו דאם איתא דמתנת שכ''מ גר לגר אחר קנה בנו נמי כל שלא היה הורתו ולידתו בקדושה אינו נחשב לבנו ואינו ראוי לירש כנכרי הוא ולמה לא קנה במתנה. ועוד קושיות אחרות. והרמב''ן ז''ל האריך לתרצם. ובחדושי הרשב''א ז''ל והפירוש הנכון במה שאמרו גבי איסור גיורא כל היכא דליתיה בירושה ליתיה במתנה משום דמתנת שכ''מ אינו אלא לאחר גמר מיתה ובירושה הוא ככל אדם ומן הדין אינה כלום בכל אדם שאין מתנה לאחר מיתה אלא דמשום ירושה תקנוה. והילכך גר שנתן במתנת שכ''מ כיון שאינו בר ירושה אף מתנתו אינה מתנה ע''כ. וזה דעת האחרונים שאין מתנתו כלום אפי' לאחר: 


! ט 
[[שכיב מרע שהודה שיש לפלוני וכו'.]] בעיא דאיפשיטא פרק מי שמת שם: [[ומ''ש תנוהו לו]] שאל''כ אין נותנין כמו שיתבאר פרק עשירי ויפרש הרב אבן מיגש ז''ל שהודאתו כהודאת בריא ואם עמד אינו חוזר שאין זה מתנה ואצ''ל אתם עדים שאין אדם משטה בשעת מיתה כמו שנתבאר פרק ח'. וכן כתב הראב''ד ז''ל: [[ואפילו הודה הגר וכו'.]] מפורש שם בעובדא דאיסור גיורא: 


! י 
[[אבל שכ''מ שצוה לתת לעכו''ם במתנה.]] נתבאר פ' כ' שאסור לתת מתנה לעובד כוכבים וכיון שכן הוא אין שומעין לו לעבור עבירה ופשוט הוא. אבל לא מצאתיו מבואר בגמ': 


! יא 
[[אמר פלוני עבדי עשו אותו בן חורין וכו'.]] החלק הא' מפורש בירוש' פ''ק דגיטין ובתוספת' פ''ה ושני חלקים האחרונים מפורשים בגמ' בהשולח ובהלכות דכל היכא דאמר לשון שחרור כופין את היורשין לשחרר, ועשיתי והרי הוא לשונות המועילים בגט שחרור הן כדאיתא התם וכבר הקשו המפרשים ז''ל כיון דקי''ל דהמשחרר עבדו עובר בעשה ונתבאר פ''ט מהל' עבדים היאך שומעין לו לעבור על דברי תורה והרבה דברים נאמרו בזה וכתב הרשב''א ז''ל ושמא נאמר שכל שאמר הרב לשחררו אומדין אותו שעשה לו טובה שהוא חייב לו כך על גמולו דאחזוקי אינשי בעוברים בעשה לא מחזקינן וכיון שכן הרי הוא כמוכרו לו וכו' ומה שאסרה תורה לשחרר עבדים בלא גמילות טובה אלא ברצון הלב והלב יודע אם לחסד אם לגמילות כנ''ל, עכ''ל: 


! יב 
[[אמר פלונית שפחתי וכו'.]] מימרא שם. [[ומ''ש ואינה עובדת.]] כך פירשו בהלכות שם בזה הלשון מאי קורת רוח דעבדינן לה דאי אמרה האי עבידתא לא מצינא למעבדה לא כייפינן לה ע''כ. אבל רש''י ז''ל פירש עושין לה קורת רוח ואין רוחה מקררת בלא שחרורה. ע''כ לומר שהיורשין משחררין אותה בהכרח ופשוט שהעבד ושפחה שוין בדין זה: 


! יג 
[[שכיב מרע שכתב כל נכסיו לאחד וכו'.]] מפורש ביש נוחלין (דף קל''ז:) והעמידוה בהלכות בשכיב מרע דוקא וה''ה לבריא כשהגיע ליד המקבל כמו שנתבאר פ''ד: 


! טו 
[[שכיב מרע שכתב נכסיו לזה וכו'.]] מפורש בפ' מי שמת (דף קנ''ג): [[ואפילו כתב וזכה לראשון וכו'.]] פלוגתא דרב ושמואל שם בפ' מי שמת ופסק כשמואל ובהלכות כן ופירוש כתב וזכה פיר''ש שמסר לו שטר מתנה והגאונים פירשו דא''ל לך חזקי וקני: 


! טז 
[[אבל שכיב מרע וכו'.]] מפורש שם אין לאחר קניין וזכוי כלום והוא דאיכא תרתי אבל האחד בלא חבירו לא ומצוה מחמת מיתה אפילו בשניהם חוזר: 


! יז 
[[שכיב מרע וכו' כיצד נתן כל נכסיו לראשון וקנו מידו וכו'.]] פי' ואפילו קנו מידו. ומבואר הוא בגמרא במימרא דשמואל אע''פ שקנו מידו אם עמד חוזר. דין חזרת המקצת שהיא כחזרה בכל. מפורש שם בעיא דאיפשיטא: 


! יח 
[[נתן מקצת נכסיו וכו'.]] ברייתא שם ופירושו מוכרח: 


! יט 
[[שכיב מרע שהקדיש כל נכסיו וכו'.]] כולן שאלות בגמרא (דף קמ''ח) ועלו בתיקו ולפיכך כתב ואם עמד חוזר שאין מוציאין מידו אלא בראיה ברורה: 


! כ 
[[מכר כשהוא שכ''מ וכו'.]] מפורש שם (דף קמ''ט): 


! כא 
[[מכר כל נכסיו וכו'.]] בגמ' (שם) אר''י אמר רב אם עמד חוזר וזימנין אר''י אמר רב אם עמד אינו חוזר ולא פליגי הא דאיתנהו לזוזי בעינייהו הא דפרעינהו בחובו. ופירוש המחבר בה נכון וכן פירשו ר''ח ז''ל ושאר המפרשים והטעם כשהמעות הן בעין ה''ז כמי שמכר חצרו ופירש שעל דעת לקנות חטים מכרו שאע''פ שלא התנה ממש אם לא נצרך לחטים חוזר כמו שנתבאר פי''א מהלכות מכירה, והרב אבן מיגש ז''ל פירש כאן בהפך דכשהן בעין אינו יכול לחזור דהוו להו הנך זוזי שיור ופירושו מתמיה: 


! כב 
[[מתנה שהיא סתם וכו'.]] משנה ופסק כחכמים דאמרי המוציא מחבירו עליו להביא הראיה וכמ''ד ראיה בעדים דאוקי ממונא בחזקת מריה כדאיתא בגמרא: [[לא מצא ראיה וכו'.]] דין ההיסת פשוט הוא שהרי המקבל טוענו כך וכך יש לי בידך לפיכך נשבע היסת ודין המטלטלין פשוט דאמרי' מיגו. ונראה דאפילו ליכא למימר מיגו כיון שיש עדים שמחמת מתנה זו באו לידו חזר הנותן להיות מוציא מחבירו ועליו הראיה אחר שמטלטלין ביד המקבל וזה החילוק צ''ע: 


! כד 
[[מי שמת ונמצאת וכו'.]] משנה פ' יש נוחלין (דף קל''ה:) בזה הלשון מי שמת ונמצאת דייתיקי חגורה לו על ירכו ה''ז אינה כלום זכה בו לאחר בין מן היורשין בין שאינן מן היורשין דבריו קיימין ע''כ. [[ומ''ש המחבר וקנו מידו כדי ליפות כחו.]] פי' של מקבל הוא במתנה כל נכסים הא במקצתן ודאי לא אלא זכה בהן כיון שיש בהם קניין ואע''ג דלא מטא שטרא לידיה וכ''כ הר''מ ז''ל זה לשונו ודייתיקי זה אינה הקנאה מחיים כקנין כדי שנאמר שיעבד נפשיה משעת קניין עכ''ל. אלמא דבמתנת בריא בקנין לא בעינן מטא שטרא לידיה וכמ''ש פי''ח מהל' גזילה כדעת קצת המפרשים ז''ל ונראה שהמחבר פירש דבריו קיימין שאם זכה במקצת לאחר אף כל השאר קיים שהרי גילה דעתו שהוא רוצה בה ולא ראיתי כן לאחד מן המפרשים שיהיה מפרש זה בדבריו בכאן: 


! כו 
[[וכן מי שכתב וכו'.]] שם מפורש זה ג''כ: 

~ הלכות זכיה ומתנה - פרק עשירי




! א 
[[שכיב מרע שאמר תנו מנה לפלוני ומת וכו', ואין חוששין שמא על מנה קבור הוא אומר.]] מסקנא דגמ' בגיטין ספ''ק (דף י''ג) וכ''כ בהלכות וכתב הרשב''א ז''ל בשבועות דוקא בשנמצא לשכיב מרע מנה בעין נותנין אותו למקבל הא לאו הכי אין מוכרין מנכסי השכ''מ לתת לו דכי קאמר מנה דוקא קאמר ולא שוה קאמר אלא א''כ פירש ואמר שוה. ואפשר שאף דעת המחבר כן שהרי פסק פ''ג מהל' טוען ונטען שהטוען דינר כסף דוקא קאמר ולא שוה כמו שיתבאר מ''מ נ''ל שאפשר לחלק דכיון דקי''ל דלמנה קבור לא חיישינן ודאי אין אדם מוציא דבריו לבטלה ושוה קאמר משא''כ בטוען לחבירו מנה וצ''ע: 


! ב 
[[וכן אם אמר הלואה או פקדון וכו'.]] פרק מי שמת (דף קמ''ז) ובהלכות: [[וכן אם אמר תנו שטר פלוני לפלוני זכה במה שיש בשטר וכו'.]] מפורש בגמ' (דף קמ''א) בזה הלשון אימיה דרב עמרם חסידא ה''ל מלוגא דשטרי כי קא שכבה אמרה להוו לעמרם ברי אתו אחיה לקמיה דר''נ אמרו ליה והא לא משך אמר להו דברי שכ''מ ככתובין וכמסורין דמו ע''כ. ופי' מלוגא אגודה. אבל הרשב''א ז''ל כתב דה''מ בשאמר בפירוש הוא וכל שעבודו ואז קנה המקבל אע''פ שלא כתב ולא מסר שהרי אמירת שכ''מ ככתיבה ומסירה הא לאו הכי לא שאפילו כתב ומסר בבריא לא קנה כמו שנתבאר פ''ו מהל' מכירה וז''ל שכתב פ' מי שמת גבי ההוא דאמר ידור פלוני בבית זה לא אמר כלום ושמעינן מהכא דלא מתקנינן לישנא במתנת שכיב מרע אלא דיינינן ליה כדדיינין בבריא דדברי שכ''מ ככתובין וכמסורין דמי אמרו אבל להוסיף על דבריו לא אמרו דאי לא אף אנו נתקן הלשון ונאמר כיון שאמר ידור הרי גילה בדעתו שירצה שידור זה בביתו ונתקן ונאמר דבית לדירה קאמר וזה נ''ל ברור. ולפיכך שכ''מ שאמר תנו שטר חוב לפלוני לא קנה אלא הנייר בעלמא לצור על פי צלוחיתו כמו שאמרו נמי במוכר שט''ח לחבירו ועד שאמר הוא וכל מה שכתוב בו בבריא לא ומלוגא דשטרי דאימיה דרב עמרם דלקמן בשאמרה הן וכל שעבודן ובגמרא אחזו לשון קצר עכ''ל. וכבר נחלקו עליו וכ''נ דעת המחבר שלא הזכיר הוא וכל שעבודא. ונראה לי לחלק בין זה לההיא דדירה לפי ששם אם לא נוסיף מתנה אחרת בכלל דבריו והוא גוף הבית אי אפשר לתקן בשום צד שיועילו דבריו וכיון שכן ודאי אמרינן אילו רצה לתת גוף לפירותיו היה נותן אבל בשטר כשאנו אומרין שבמלת תנו שטר זה יהיה נכלל שעבוד השטר וזכותו אין זו מתנה אחרת ואדרבה השטר הוא עיקר הראיה שבו משא''כ בדירת הבית שהבית הוא עיקר ואע''פ שהמועיל בשטר הוא ראיה מ''מ אין הראיה בלא השטר ואפשר להיות הבית בלא דירה והרי גוף השטר דומה לגוף הבית וראיית השטר לדירת הבית וכשם שהדירה נקנית בגוף הבית כך ראיית השטר נקנית במלת השטר אלא שבבריא צריך לפרוט משום דמילי נינהו. זה נ''ל לדעת המחבר: [[ואין היורש יכול למחול וכו'.]] מימרא בפרק מי שמת (דף קמ''ז): [[ומפני מה המוכר וכו'.]] דברי הרב בטעם זה נכונים וכמבוארים הם בגמרא בפרק מי שמת: 


! ג 
[[שכיב מרע שאמר מנה לפלוני וכו'.]] מימרא דרב ושמואל ס''פ גט פשוט (דף קע''ד:): 


! ד 
[[לפיכך אם אמר זה דרך וכו'.]] מבואר בהלכות מהכרח השמועות: 


! ה 
[[כיוצא בו ראו את אביהם וכו'.]] ברייתא פרק זה בורר בסנהדרין (דף ל') והובאה בהלכות שם וכאן פרק גט פשוט: 


! ו 
[[וכן אם בא אחד וכו'.]] באותה ברייתא שם בסנהדרין: 


! ז 
[[הרי שהיה מצטער וכו'.]] באותה ברייתא שם (סנהדרין ל') ופי' לא מעלין ולא מורידין אלא הרי הן שלו והטעם שאע''פ שצדק הדמיון במניין ובמקום אולי לא אמת במה שדמה של פלוני הן: 


! ח 
[[שכ''מ שהודה שיש לפלוני בידו מנה וכו'.]] בגמרא בס''פ גט פשוט (דף קע''ה) אמר רבה שכ''מ שאמר מנה לפלוני בידי ואמרו יתומים פרענו נאמנין תנו מנה לפלוני ואמרו יתומים פרענו אין נאמנים והקשו בגמ' כלפי לייא נ''א אדרבא איפכא מסתברא וכו' אלא אי איתמר הכי איתמר שכ''מ שאמר מנה לפלוני בידי ואמרו יתומים חזר ואמר לנו אבא פרעתי נאמנין מאי טעמא (מדלא פסקיה אבוהון למילתיה אימר) אידכר מידכר הוא (אמר) תנו מנה לפלוני ואמרו יתומים חזר ואמר (לנו) אבא פרעתי אין נאמנין (מאי טעמא) אם איתא דפרעיה לא הוה אמר תנו ע''כ. והנה דברי הרב בבבא זו פשוטין והוא כשאמר בדרך הודאה לא היה שם חשש הערמה. וזהו שכתב הרב שכ''מ שהודה שאל''כ לא היינו צריכין שיאמרו חזר ואמר לנו אבא פרעתי כיון שלא אמר תנו כמו שנתבאר בהלכות ונזכר למעלה. ודין שבועת היסת פשוט הוא: 


! ט 
[[אמר תנו ואמרו יתומים וכו'.]] כבר נתבאר זה והוא בהלכות ונזכר למעלה: 


! י 
[[אמר מנה לפלוני (בידי) ואמרו יתומים נתננו נאמנין וכו' והוא שאמר תנו אבל לא אמר תנו אינן נאמנין וכו'.]] דברי המחבר מסכימים לדברי רבו אבן מיגש ז''ל שכך פירש כלפי לייא האמור בגמרא דכי אמר תנו ודאי נאמנין דמידע ידעי דמחייבי ליה בההוא מנה וכי לא אמר תנו כיון דאיכא למימר דשלא להשביע את בניו איכוון אע''ג דמייתי ההוא פלוני ראיה דקושטא קאמר ודרך הודאה קאמר אמאי מהימני לומר פרענו אטו מי הוו ידעי דמייתי ההוא פלוני ראיה דקושטא קאמר אבוהון ולאו שלא להשביע את בניו איכוון כי היכי דליפרעו ניהליה. עוד כתב ודמיא לההיא דאמרינן צא תן לו ואמר פרעתי נאמן חייב אתה ליתן לו ואמר פרעתי אינו נאמן וכו'. והר''א ז''ל בהשגות האריך ואמר שטעות גדולה הוא והאריך בזה ואמר דבכל גוונא נאמנין שאם הודה כמערים הרי דאין חייבין ליתן ואם כמודה איך נאמר מנין היו יודעים שהן חייבין ליתן הרי יודעים ומצווין וכשאמרו עשינו מצות אבינו נאמנין ותו לא מידי ע''כ. גם הרשב''א ז''ל הלך בשיטה זו וז''ל ק''ל כיון דאמר כלפי לייא לא הוה אלא לאפוכה ולמימר אלא אי איתמר איפכא איתמר אמר מנה לפלוני בידי ואמרו פרענו אין נאמנין אמר תנו ואמרו פרענו נאמנין וניחא לי דקים ליה דבכל גוונא נאמנין דכל שאמר מנה לפלוני בידי ומת את''ל שחייבין ליתן אף הם נאמנין שנתנו ואת''ל שאין היורשין חייבין ליתן שלא אמר אלא כדי להשביע את בניו מאי אין נאמנין דקאמר אלא ע''כ בין הכי ובין הכי נאמנין ומאי דקאמר כלפי לייא לאו בדוקא קאמר אלא למאי דקאמר קא מותיב כלומר אילו הוה לן למימר בכי הא נאמנין ואין נאמנין איפכא הוה לן למימר אלא דבין הכי ובין הכי נאמנין ולאו אלא הכי איתמר כך נ''ל עכ''ל. וזה בשיטת הר''א ז''ל. ויש לי לדחות קושיית הרשב''א ז''ל בטעם נכון לומר דאין ה''נ דהוה מצי למימר איפכא אתמר כדאקשי ז''ל דדינא הכי הוא אלא שאם אתה אומר כך היה מטעם האומר הראשון מהן ללאו ומלאו להן ואינו מצוי לטעות כך אבל כשתירץ ואמר דמימרא היא באומרים אמר אבי פרעתיה לא הטעם האומר הראשון אלא שהפרעון שתלה ליתומים היו לו לתלות באומרים שהאב האומר הראשון ובזה כל דבריו קיימין דבלא אמר תנו נאמנין ובאומר תנו אין נאמנין והוא דבר שהדעת נוטה ששמע פרעון האב וטעה ותלהו ביתומים. כך נ''ל לדעת המחבר ורבו ז''ל ואחר שנסתלקה הקושיא חוזר הדין לסברותיהם ז''ל ואני איני כדאי להכריע. עוד כתב הר''א ז''ל שיטה אחרת בהשגות ואינה עולה דאע''ג דאמר מנה לפלוני בידי נאמנים דומיא דאוקימתא בתרייתא ועוד שהיה להם לפרש אם כדבריו ז''ל הכוונה: 


! יב 
[[שכיב מרע שנתן וכו'.]] בגיטין ספ''ק (דף י''ב:) ומבואר בהלכות ומוסכם: 


! יג 
[[שכיב מרע וכו'.]] דברי המחבר ברייתא מפורשת ס''פ יש נוחלין (דף קל''ח) עם ביאור ההלכות. ויש מי שכתב דדוקא בכי האי דאין מתנות כולן שוות הוא שאין ההקדמה והאיחור מעלין ומורידין לפי שלא היה אפשר לערבן אבל אם היו מתנותיהן שוות כגון שנתן לד' לכל אחד מנה כיון שהיה יכול לומר תנו להו ד' מאות ופרט כל אחד אחר חבירו כל הקודם בשטר זה זכה וכבר הסכימו המפרשים ז''ל שאין זה מחוור אבל בכל גוונא כיון שלא אמר אחריו כולן שוין: 


! יד 
[[אבל אם אמר תנו ר' זוז לפלוני וכו'.]] באותה ברייתא שם ופירוש אין לו שלא הספיק מה שנתן לו השכ''מ לחוב. וכתב הרשב''א ז''ל דדינא דרישא דלא קאמר כל הקודם זכה הוא במקבלי מתנות כולן אבל אם נתן מתנה והניח נכסיו ליורשיו ודאי אם יצא עליו השטר חוב גובה כולו מן היורשין ואם אין להם גובין ממקבלי מתנה דיורשין ככרעא דמורישן הן ובמקומו עומדין ונכסי ירושתן כבני חורין ומקבלי מתנה כמשועבדין כדאיתא בהנזקין ואין גובין מנכסים משועבדין במקום שיש בני חורין וזה עיקר וראיה מן התוספתא. עוד כתב ומיהו מי שאמר יש לו נכסים כך וכך ביד פלוני וביד פלוני כך והיה מונה והולך את שלו ומתוך כך אמר תנו מאתים זוז לפלוני אין נותנין לו כל המאתים זוז מיד אלא לפי חשבון מה שיקבצו שהרי גילה דעתו דממה שיש לו רוצה לתת לו לפי חשבון וכן מצאתי בתוספתא אבל נאבדו מקצת נכסים לא נאבדו מהן למקבלי המתנה אא''כ נתן דבר מסויים כגון שאמר תנו חבית יין מחביותי עכ''ל. ודין האבידה יתבאר פי''א: 


! טו 
[[שכ''מ שאמר ידור פלוני בבית וכו'.]] מימרא מפורשת פרק מי שמת (דף קמ''ז:): [[ומה שכתב שלא הקנה דבר שיש בו ממש וכו'.]] הן דברי רבו ז''ל וטעם נכון הוא: [[אבל אם אמר תנו בית זה לפלוני כדי שידור בו וכו'.]] שם באותה מימרא: 

~ הלכות זכיה ומתנה - פרק אחד עשר




! א 
[[שכיב מרע שאמר נכסים וכו' היה לו בן ובת אחת או בן ובן הבן וכו'.]] מעשה פשוט בגמרא פרק מי שמת (דף קמ''ג): 


! ב 
[[שכיב מרע שאמר נכסי לטוביה וכו'.]] בכתובות בהכותב (דף פ''ה ע''ב) ההוא דאמר להו נכסי לטוביה שכיב אתא טוביה אמר ר''י הרי בא טוביה אמר לטוביה ואתא רב טוביה לטוביה אמר לרב טוביה לא אמר ואי איניש דגייס ביה הוא הא גייס ביה אתו שני טוביה שכן ותלמיד חכם תלמיד חכם קודם קרוב ותלמיד חכם תלמיד חכם קודם איבעיא להו שכן וקרוב מאי תא שמע טוב שכן קרוב וכו' [שניהם קרובים] שניהם שכנים שניהם תלמידי חכמים שודא דדייני ע''כ בגמרא. ובהלכות סתם המחבר ואמר תלמיד חכם קודם ופי' אפילו במקום קרוב או שכן כמו שנזכר בגמרא. ומה שפירש שודא דדייני כמו שיראה להם כל מי שדעתן נוטה שעל זה אמר כך פירש רש''י כדבריו והקשו עליהם ז''ל מדאמרינן שניהם קרובים שניהם שכנים וכו' משמע שהם בכל ענין שוין. ואין זה כדי קושיא אבל הם פירשו מה שירצו הדיינין יעשו וכדמוכח ס''פ דגיטין דלשון שודא דדייני הוא מה שירצו מבלי השגחה אי זה מהם ראוי ליטול לפי ששניהם שוין וכאן אין בו הוכחה וקשיא אשמעתין היכי אזלינן בתר אומדנא וקרובי דעתא והא תניא בתוספתא בפרק גט פשוט האומר עשו טבי עבדי בן חורין אם היו שם שני טבי אין דורשין לשון הדיוט לזה היה אוהב ולזה לא היה אוהב אלא שניהם בני חורין ונוטלין משניהם דמי אחד מהם וכן האומר תנו מאתים דינרין ליוסף בן שמעון והיו שם שני יוסף בן שמעון אין דורשין לשון הדיוט לומר לזה היה אוהב ולזה לא היה אוהב אלא חולקין בשוה ותירצו x דמשחרר שאני דכיון דעובר בעשה לא מחזקינן להאי גברא דמשחרר עבדיה אלא מימר אמרינן דאחרים פדאוהו ממנו בכסף א''נ הם עצמן בכסף של אחרים והילכך אין כאן מקום לתלות הדבר באהבה ובקורבת הדעת וסיפא נמי לאו דאמר תנו מתנה אלא באומר פקדון או מלוה יש לו בידי לפיכך אין דורשין בו לשון הדיוט שאדם מצוי ללוות או לקבל פקדון ממי שאינו רגיל אצלו. זה כתבו ז''ל וכתבתיו מפני שדין התוספתא אמת על הצד שכתבתי: 


! ד 
[[שכיב מרע שאמר נכסי וכו'.]] זה פשוט ומתבאר מן הנזכר למטה: 


! ה 
[[אמר נכסי לפלוני ולבני וכו'.]] פי' מפני שלא פרט הבנים בפרט אלא אמר ולבני בכלל. ומבואר הוא במי שמת (דף קמ''ג): [[ומעשה באחד וכו'.]] שם: 


! ו 
[[אמר לפלוני ופלוני ובני פלוני וכו'.]] דעת המחבר שהכלל נוטל מחצה לעולם. אבל הרמב''ן ז''ל כתב שאין נוטלין בני הכלל אלא כאחד מן הנפרטים שאם לא תאמר כן פעמים הכלל שוה לו יותר מן הפרט כגון שאמר נכסי לראובן ושמעון ולוי ולבני יהודה ואין ליהודה אלא שני בנים ואם תאמר שהכלל מחצה והפרטין מחצה נמצאו שני בני יהודה נוטלין כראובן ושמעון ולוי ונמצאו אלו שפרטן מפסידין ואלו שמיעט בהן וכללן מרויחין אלא דיו לכלל שיטול כנגד אחד מן הפרטים ע''כ בחידושי הרשב''א ז''ל. ומ''ש הר''א ז''ל בהשגות הוא חילוק דק כחוט השערה: 


! ז 
[[שכיב מרע שאמר יחלוק פלוני בנכסי וכו'.]] מבואר בגמרא ר''פ המוכר את הבית (דף ס''ג:): [[תנו חלק לפלוני מנכסי וכו'.]] בגמרא שם תנו חלק לפלוני מנכסי מאי וכו' ת''ש דתניא האומר תנו חלק לפלוני בבור סומכוס אומר אין פחות מרביע לחבית אין פחות משמינית לקדרה אין פחות מי''ב לטפיח אין פחות מי''ו ע''כ. ויש מי שמפרש דכי אמר תנו חלק סתם דיינינן פחות שבשיעורים דהיינו י''ו, אבל הגאון ז''ל אמר רביע כרישא דברייתא דאמרה תנו סתם וכתוב בהלכות ועיקר: 


! ח 
[[אמר תנו חלק לפלוני בבור יין וכו'.]] כבר נזכר זה וכתב רבינו חננאל ז''ל הא מתניתין דסומכוס דוקא במתנה אבל במקח וממכר הדמים מודיעים בענין זה וכ''כ הגאון בספר המקח דבאומר חלק בשדה שלו אני מוכר לך בכך וכך ה''ק חלק אחד בשדה ובכך וכך לפי חשבון המעות ובדקדוק ע''כ לשונו בחידושי הרשב''א ז''ל: 


! ט 
[[ואין גומרין מן השיעורין האלו לדין וכו'.]] מבואר זה בהלכות: 


! י 
[[שכיב מרע וכו'.]] בגמרא בפ' יש נוחלין (דף קכ''ח:) שלח ליה ר' אבא [לרב יוסף בר חמא] האומר תטול אשתי כאחד מן הבנים נוטלת כאחד מן הבנים אמר רבא [בנכסים של עכשיו] ובנים הבאים לאחר מכאן, ובהלכות ובבנים הבאים אפילו לאחר מכאן וכן בפירוש אבן מיגש ז''ל וכתב ז''ל האי מתנה אי במתנת בריא מוקמינן לה בדאית בה קניין וכדא''ל בלשון הקנאה אבל תטול לאו לשון הקנאה דהא קניין דברים בעלמא הוא ומסתברא דהאי מתנת שכ''מ היא מדאמר תטול עכ''ל. וזה כפי שיטתן שאומר שיטול קניין דברים הוא ויש חולקין: [[כיצד היו לו שלשה בנים וכו'.]] הוא פירוש ובבנים הבאים הנזכר בגמ' וכתב רשב''ם ז''ל כשם שמועטים ונתרבו ממעטין חלק מתנתם כך אם היו מרובין הבנים ונתמעטו בחיי האב מרבין מתנתם ונוטלת כאחד מהם בשעת חלוקה שכך אמר לו. והראב''ד ז''ל נסתפק בדינו ולדברי הכל נתמעטו אחר מיתת האב אינה זוכה בחלק המת כלום. ופשוט הוא: 


! יב 
[[שכיב מרע שאמר מטלטלין שלי וכו'.]] מפורש בפרק מי שמת (דף ק''נ) מטלטלי לפלניא כל מאני תשמישי קנה חוץ מחיטי ושערי: [[אמר כל מטלטלין שלי וכו'.]] בגמרא כל מטלטלי [לפלניא] אפילו חיטי ושערי ואפילו הרחיים העליונה קנה לבד מרחיים התחתונה. ודין העבד בעיא שם אם הוא כקרקע או כמטלטלים ולא איפשיטא אבל בהלכות פשוט שהוא כמטלטלין. ומכל מקום בשלא אמר כל מטלטלין ודאי כיון שאפילו חטים ושעורים אינן בכלל כל שכן עבדים, זה דעת המחבר ז''ל: 


! יד 
[[אמר כל המטלטלין אף רחיים התחתונה וכיוצא בה וכו'.]] שם בגמרא כל דמטלטל אפילו רחיים התחתונה: 


! טו 
[[שכיב מרע שאמר נכסי וכו'.]] מפורש שם במי שמת. ודין ס''ת בעיא דלא איפשיטא שם (דף קנ''א) ובהלכות: 

! יט 
((טז-יט)) [[שכיב מרע שאמר תנו מאתים זוז לפלוני בני בכורי וכו' הכל עד אין לו אלא חובו.]] ברייתא שם בלשונה ממש סוף פרק יש נוחלין (בבא בתרא דף קל''ח). והרשב''א ז''ל כתב ובעל חוב כשאמר בתוכו לא אמרינן ידו על העליונה וטעמא משום דהוה ליה כרבית מאוחרת אבל כשאמר בראוי לו אמרינן כראוי לו שעשה עמו נחת רוח קאמר והיכא שלא אמר כראוי לו ולא בחובו בכולן ידו על העליונה ואפילו בבעל חוב אם אמר תנו מאתים זוז לפלוני בעל חובו אין אומרים דמשום חובו קאמר ומתחזי כרבית וכן נמי אין אומרים דנוטלין ונוטל את חובו אלא נוטל חובו מתוך המתנה ונוטל את המותר משום מתנה עכ''ל. וכן כתב רבינו שמשון ז''ל דכל היכא דלא אמר כראוי לו ולא אמר בבכורתו ידו על העליונה ועיקר: 


! כ 
[[שכיב מרע שאמר תנו ארבע מאות וכו'.]] מעשה פרק יו''ט שחל (ביצה דף כ') ובהלכות מבואר פ' מי שמת הדין והטעם: 


! כא 
[[שכ''מ שאמר תנו ארבע מאות וכו'.]] מסקנא בגמ' בהמקבל (דף ק''ד:) במציעא ובהלכות לא שנא אמר לכתובתה ולא שנא אמר בכתובתה ארבע מאה דאינון מאתן עד דאמר הבו לה סתמא: 


! כב 
[[אמר תנו נדוניא לבתי כך וכך וכו'.]] מעשה מבואר בכתובות ס''פ נערה שנתפתתה (דף נ''ד) ובהלכות, והודיענו שאין אומרים נתן לה דמי המלבושים ביום הצוואה ויש מי שכתב שאם הוקרו הפסידו ג''כ היתומים וכ''נ: [[וכן אם אמר תנו ארבע מאות זוז וכו'.]] ג''ז מעשה שם ושניהם בהלכות: [[מעשה וכו'.]] מעשה זה בגמרא בגיטין פ' התקבל (דף ס''ה:) ובהלכות ופירושו בו נכון: [[ומ''ש כדי ליפות כחו.]] הוא מסקנת הגמרא באותו לשון ממש. ונחלקו המפרשים ז''ל בפירושו רש''י ז''ל פירש כדי שיהיה לו כל היין לאחריות שאם אמר תנו לו יין אם החמיץ מן היין מאה חביות היו אומרין לו שלך הוא דהחמיץ ואם אמר דמי חמרא ומכרו ממנו קצת ונאבדו המעות אומרין לו היורשין אבדו מעותיך הלכך אמר מחמרא דמשמע יין לדמיו שהכל אחריות לה והחלק הראשון הודה הר''מ ז''ל באומר תנו יין שוה ארבע מאות והחמיץ קצת האוצר מראה לו החומץ. ובתוס' חלקו ואמרו שכיון שלא סיים לו מנין חביות ואפילו אמר תנו יין שוה כך אם החמיץ אינו מפסיד אלא לפי חשבון דהמקבל והיורש שותפין בדבר ואינו דומה לאומר לחבירו בית מביתי אני מוכר לך שמראהו נפול כמו שמבואר פכ''א מהל' מכירה דהתם סיים לו בית מסויים אבל כאן לא סיים לו חביות ולזה הסכים הרשב''א ז''ל. ולדברי הכל במעשה זה כל היין אחריות לסך שהזכיר לו ומ''מ כתבו ז''ל שאינו גובה משאר נכסים: [[ושוב מעשה באחד וכו'.]] פ' שני דייני גזילות (דף ק''ט) ופירש''י ושביק תרי פלגי דקלי שהיו לו בשותפות ושאר דקלים הרבה היו לו והיתומים היו נותנין לה אותם שני חצאים שיש טורח בהם יותר. ועל כרחה ידה על התחתונה שהנכסים בחזקת היתומים וזו אינה באה עליהם אלא מכח הצוואה ע''כ. והיה אפשר לפרש שלא היה לו דקל אחר והיה הספק אם קנתה כלום אחר שאין לו דקל אחר או לא: [[ושוב מעשה באחד וכו'.]] פרק המוכר את הבית (דף ע''א) מעשה: 

! כג 
[[שכיב מרע שאמר תנו לבני שקל וכו'.]] זה הוא מסקנא דגמרא שם (דף קכ''ט) ובפ' מציאת האשה (דף ס''ט:): 

! כד 
[[שכ''מ שאמר אל תספדוהו וכו'.]] מסקנא דגמרא בסנהדרין פ' נגמר הדין (דף מ''ז:): [[אל תקברוהו מנכסיו אין וכו'.]] מבואר בכתובות בפרק נערה שנתפתתה (דף מ''ח) ובהלכות: 

~ הלכות זכיה ומתנה - פרק שנים עשר

! א 
[[שכיב מרע שאמר פלוני בני יירשני וכו'.]] פסק הלכה בגמ' פרק יש נוחלין (דף ק''ל) בפירוש ודוקא שלא במקום בכור אבל במקום בכור בעינן לשון מתנה ונתבאר פ''ו מהל' נחלות: 


! ב 
[[אבל הבריא אין דבריו קיימין וכו'.]] פירוש שהקנה נכסיו לאחד מבניו בשטר ובלשון ירושה. ובעיא דלא איפשיטא היא בגמ' (דף קל''א) וכתבו רב האי ובהלכות והרב אבן מיגש ז''ל דלא עבדינן בה עובדא ומפני זה כתב אין דבריו קיימין: 


! ג 
[[שכיב מרע שאמר נכסי לפלוני וכו'.]] פסק כרשב''ג דאמר הכי סוף יש נוחלין (דף קל''ז) וכן בהלכות: 


! ד 
[[ואם היה ראשון וכו'.]] מימרא דרב אחא שם (דף קכ''ט) ולשונה נכסי לך ואחריך לפלוני אם היה ראשון ראוי ליורשו אין לשני במקום ראשון כלום שאינו לשון מתנה אלא לשון ירושה וירושה אין לה הפסק. ופירשו הגאונים ז''ל שאע''פ שנתן למי שראוי ליורש בלשון מתנה בפירוש הרי דינו כירושה ואין לה הפסק. וזה דעתו ז''ל. ויש מן האחרונים חולקים בשאמר לשון מתנה בפירוש לומר שיש לה הפסק: [[ואף על פי שאמר ואחריך לפלוני וכו'.]] כתבו ז''ל שאפילו היה השני ראוי ליורשו ג''כ אינו כלום ולא זכה שני, מוכרח הוא בסוגיא וכן כתב הרא''ם ז''ל שאפילו לא נתן ולא הוריש כלום לראשון אלא שאמר יירש פלוני בני כל נכסי לאחר מיתת פלוני אחיו בין שאמר לשון מתנה או לשון ירושה אינו זוכה כלום השני בחלק אחיו אחר מיתתו. והרמב''ן ז''ל נסתפק בזה: 


! ה 
[[אבל הבריא שנתן מתנת בריא על דרך זה וכו'.]] נראין דברי הרב ז''ל נכונין בדין הבריא שכיון שהעלינו שאין הבריא יכול להעביר נחלה בלשון ירושה אלא בלשון מתנה ואם היה לשון ירושה אפילו בראוי ליורשו אינה כלום א''כ ודאי מתנה יש לה הפסק שלא אמרו אלא ירושה אין לה הפסק. ואפילו לדברי הגאונים ז''ל לא אמרו שהמתנה היא כירושה אלא בשכיב מרע שדבריו קיימין בירושה אבל הבריא שאין דבריו קיימין בירושה אם אתה עושה המתנה כירושה אף היא אינה כלום. וזה ברור: 


! ו 
[[שכ''מ שאמר נכסי לך ואחריך לפלוני וכו' ופירש ואמר לא משום ירושה אני נותן לך שאין לה הפסק אלא במתנה והרי הפסקתיה וכו'.]] זה כתב לתרץ הקושיא שהקשו רבים מן הברייתא שאמרה גבי האומר תנו שקל לבני בשבת והם ראויין לתת להם סלע וכו' אם אמר אם מתו יירשו אחרים תחתיהם בין שאמר תנו בין שאמר אל תתנו אין נותנין להם אלא שקל. והקשו לדעת הגאונים היאך יורשין אחרים והלא כיון שנתן נכסיו בלשון ירושה או בלשון מתנה שהיא כירושה לבניו והלא ירושה אין לה הפסק. ותירץ רבינו שאע''פ שלמי שראוי ליורשו המתנה כירושה כשאמר לא משום ירושה אלא משום מתנה בפירוש ודאי יש הפסק וה''ז כמתנת בריא על זה הצד היא הברייתא. ותירוצין אחרים נאמרו בזה: [[לפיכך אם נתן המעות ע''י שליש וכו'.]] זה נמשך אחר מה שאמור למעלה וכאן הובאה הברייתא: 


! ז 
[[נכסי לפלוני ואחריו וכו' מת שני אחר מיתת ראשון וכו'.]] ברייתא פ' יש נוחלין (דף קכ''ט:) והיא שנויה בג' מקבלים וזה לשונה נכסי לך ואחריך יירש פלוני ואחרי אחריך יירש פלוני מת ראשון קנה שני מת שני קנה שלישי ואם מת שני בחיי ראשון יחזרו נכסים ליורשי ראשון ולמדנו ממנו שאע''פ ששלישי קיים כיון שמת שני בחיי ראשון אין לו כלום שלא נתן לו אלא שיקבלם מן השני ואיננו. וכן הדין במת שלישי בחיי שני שהנכסים של יורשי שני בשמת אחר הראשון ודין שלישי עם שני כדין השני עם הראשון, ורבינו כתב הדין בשני לפי שדי ביאור בכך: 


! ח 
[[אע''פ שאין לשני אלא מה ששייר ראשון וכו'.]] מפורש בגמרא וכרשב''ג: 


! ט 
[[וכל המשיא עצה לראשון למכור וכו'.]] מימרא שם (דף קל''ז, ובגט פשוט דף קע''ד ובכתובות דף צ''ה ובסוטה דף כ''א:): [[ואפילו היו בה עבדים.]] פי' אע''פ שהמשחרר עבדו עובר בעשה ומבואר זה בגמרא מימרא שם: [[או כלים ועשאן תכריכין וכו'.]] ג''ז מימרא ואע''פ שמשים אותם אסורין בהנאה כמבואר שם: 


! י 
[[בד''א בשמכר הראשון או נתן מתנה וכו'.]] זה הוציא ממעשה דרב ביבי. שנינו ס''פ יש נוחלין (דף קל''ז:) ההיא (איתתא) דהוה לה דיקלא בארעא דרב ביבי וכו' אקניתיה ניהליה כל שני חייו אזל רב ביבי אקנייה לבנו קטן (נ''א אקנייה לבנו) א''ר הונא בריה דרב יהושע וכו' אפילו רשב''ג לא קאמר אלא באחר אבל לעצמו לא ע''כ בגמרא ופירש רבינו לא קאמר רשב''ג אין לשני אלא מה ששייר ראשון אלא שנתן ראשון לאחר אבל לעצמו כגון שנתנם למי שראוי ליורשו שהוא כעצמו לאו כל כמיניה. והטעם נראה שהוא מפני שכוונת הנותן כשאמר ואחריך לפלוני לא היה בדעתו שיוכל המקבל הראשון לתתם לבניו או ליורשיו שא''כ לא עשה ולא כלום כשיורשו שכל מה שיש לאדם הוא נותן לבניו. אבל כשאינו יכול לתתם לבניו או ליורשיו אע''פ שיוכל לתתם לאחרים אין אדם חוטא ונותן לאחרים זה דעת רבינו וכן פירש רבינו חננאל ז''ל ה''מ אם נתנו רב ביבי לאחר אבל לעצמו לא ובנו כעצמו. ונראה שאין גירסת רבינו לבנו קטן אלא לבנו סתם. וכבר כתבתי מה שנ''ל בטעמו ופירוש אחר יש באותו מעשה דאפילו רשב''ג לא קאמר דאין לשני אלא מה ששייר ראשון אלא כגון שאמר ואחריך לפלוני אבל אמר הנותן ואחריך לעצמי או ליורשי כגון כאן שלא נתנו לו אלא כל ימי חייו ודאי אין הראשון יכול למכור ולתת והראו פנים לזה. ואין דינם עולה לדעת רבינו כמו שיתבאר. ומדברי יתבארו דברי הר''א ז''ל: [[וכן אם נתנן במתנת שכ''מ לאחרים וכו'.]] זה מבואר בגמרא הדין והטעם מימרא שם (דף קל''ה וקל''ז): 


! יא 
[[היה חוב על הראשון וכו'.]] לא מצאתי זה מבואר ומ''מ נראה שפשוט הוא שאם מכר או נתן לגמרי שא''א לסלק הקונה במעות ודאי זכה שני וכיון שכן בשעבוד הרי יכול לסלק מי שנשתעבדו לו במעות דאי לא כשאמרו למכור יאמרו לשעבד דעדיפא ליה טפי שאינו מסתלק עתה לגמרי אלא ודאי כדאמרן וכ''כ ז''ל דרך פשיטות ועיקר: [[מת הראשון וכו'.]] גם זה נמשך אחר האמור למעלה: 


! יב 
[[שכ''מ שאמר וכו'.]] מימרא ס''פ מי שהיה נשוי בכתובות (דף צ''ה): [[ואם אמר לה כשהיא נשואה כו' (היתה אשת וכו') .]] ג''ז מבואר שם (דף צ''ה:) הדין והטעם ושתיהן בהלכות ביש נוחלין ולשון הגמרא בזו האחרונה הבעל מוציא מיד הלקוחות ואחריך מיד בעל ולוקח מיד אחריך ומוקמינן לכולהו בידא דלוקח. ופירש רבינו דלאו דוקא לומר שידונו ב''ד בהתחלה שהבעל מוציא מיד הלקוחות ואח''כ אחריך ויתבענו בב''ד וידונו שיתנם לו ואח''כ יוציא הלוקח מיד אחריך וידוע שהם שלו ודאי לא כך אמרו דאפוכי מטרתא וטרוחי בי דינא בכדי ודאי לא עבדינן אלא מעמידין אותן ביד לוקח. ונראה שאפילו אחריך רוצה שיהיה של בעל אין בדבריו כלום: [[מעשה באחד שאמר נכסי לאמי וכו'.]] זה המעשה ביש נוחלין (דף קכ''ה) וז''ל ההוא דאמר להו נכסי לסבתא ובתרה לירתאי הוה ליה ברתא דהוה נסיבא וכו' וזו הגירסא עולה לפי הלשון שכתבתי מן רבינו ז''ל ומתוך גירסא זו שאין הדין הנזכר למעלה בפירוש השני ממעשה דרב ביבי אמת שהרי זה אמר ואחריה ליורשיה ואעפ''כ אמרו בגמרא שהיתה הראשונה יכולה למכור וזה מפורש שם ומ''מ גירסת הגאונים ז''ל בזה המעשה כך היא ההוא דאמר נכסי לסבתא ובתרה לירתאי ה''ל ברתא וכו' ואף בספרי רבינו בקצתם ראיתי כן וכתבתי זה להוכיח הדין האמור למעלה. ודין הנזכר כאן פשוט שם והטעם מפני שאמר ואחריה ליורשי או ליורשיה כפי חילוק הגירסאות שהוא נמשך אפילו ליורשי יורשין אבל אם אמר ואחריה לבת כיון שמתה הבת בחיי הראשונה זכו בהן יורשי ראשון כמו שנתבאר למעלה. [[ומה שכתב ואפילו אמר כשתמות הזקנה הרי הן לבתי מעכשיו הרי הבעל יורש את אשתו וכו'.]] הן דברי ר''ח ורי''ף ז''ל ודקדקו כן מן הסוגיא ויש חולק. ומדברי הרי''ף ור''ח ורבינו יש ללמוד שהאומר ואחריך מעכשיו לפלוני אם ירד ראשון ומכר השני מוציא מיד הלקוחות שאל''כ לא היה הבעל יורש אותן שהרי ראויין הן כמו שנתבאר שם בגמרא שהטעם שאין הבעל יורשה כשלא אמר מעכשיו הוא מפני שהראשון יכול למכור וכיון שכן לדבריהם ז''ל כשאמר מעכשיו שהוא יורש אין הראשון יכול למכור וכ''כ בהלכות בביאור סוף יש נוחלין דבאומר מעכשיו השני מוציא מיד הלקוחות ויש חולקין: 


! יג 
[[הכותב נכסיו לבנו לאחר וכו'.]] משנה פ' יש נוחלין (דף קל''ו) ופירוש שנתן לו גוף מעכשיו ופירות לאחר מיתה: [[לפיכך האב אינו וכו'.]] לשון המשנה שם ופי' ר''ש דאב אינו יכול למכור גוף ופירות מפני שכתובין גוף מעכשיו והכל לאחר מיתה לבן והבן אינו יכול למכור לגמרי בחיי האב מפני שהן ברשות האב לאכול פירות אלא בין שניהם יכולין למכור לגמרי מעכשיו ע''כ: [[מת האב והניח פירות וכו'.]] מפורש במשנה וגמרא שם (דף קל''ח קל''ט). [[ומ''ש או שהגיעו להבצר וכו']] הוא מפני שכבר נתבאר פ''א מהל' מכירה שכל שא''צ לקרקע הרי הוא כתלוש: [[עבר האב ומכר מכורין וכו'.]] במשנה שם (דף קל''ו) ואפילו מת הבן קודם מיתת האב יורשי הבן מוציאין מיד הלוקח לכשימות האב וכן כתב ר''ש ז''ל ופשוט הוא: [[ואם היו שם פירות וכו'.]] בגמ' (דף קל''ט) הקשו על המשנה שאמרה המחוברין לבן מדתניא שמין את המחוברין ללוקח ותירצו לא קשיא כאן בבנו כאן באחר הואיל ודעתו של אדם קרובה אצל בנו ע''כ בגמרא. ובהלכות פי' ללוקח מן האב והנה הבן אינו נוטל פירות המחוברין אלא בדמיהן ותירצו בבנו הואיל ודעתו של אדם קרובה אצל בנו ולפיכך מוחל לו פירות המחוברין בשעת מיתתו ואין היורשין יורשין אבל הלוקח שהוא אחר אינו מוחל אצל בנו של מוכר ולפיכך שמין לו ע''כ בהלכות וכן פירש הרא''ם ז''ל וזה דעת רבינו. אבל רש''י ז''ל פירש והתניא שמין את המחוברין ללוקח אדם שמכר שדהו לחבירו לסוף עשר שנים ולא בתוך עשר וכשהשלימו העשר שנים היתה שם תבואתו של מוכר מחוברת לקרקע ולא נגמר בשולה שמין אותן ללוקח והוא יקנה אותן מן המוכר משום דברשותא דמוכר גדלו או אם ירצה יניחם שם עד שיתבשלו כל צרכם ויטול המוכר אבל לעקרו עכשיו אין מזקיקין אותו ה''נ גבי אב כיון דהניח פירות מחוברים ובחייו גדלו אמאי לא הוו דכולהו יורשים ופריק הואיל ודעתו של אדם קרובה אצל בנו כשכתב לו נכסיו אחר מותו מחל לו הפירות המחוברים בשעת מיתתו עכ''ל. ולפי זה הפירוש אפשר שאפילו מכר האב הפירות אין שמין לו ללוקח פירות המחוברין וכן היה נראה דלא עדיף מגברא דאתי מחמתיה או מיורשו וצריך עיון. אחר כך מצאתי לבעל המאור ז''ל שכתב ה''ג לה בתוספתא דכתובות מכר הבן בחיי האב ומת האב אם היו שם פירות המחוברין שמין לו וזו היא שהקשינו ממנה כאן וכו' והיינו דשני עלה לא קשיא כאן בבנו כאן באחר וכו' עכ''ל. אף על פי ששיטתו מוחלפת משיטת ההלכות מכל מקום למדנו ממנה ומן התוספתא שהמחילה מהאב לבן הוא בשעת מיתת האב ולא בשעת מתנה ואינו מוחל אלא האב לבנו: [[עבר הבן ומכר וכו'.]] גם זה במשנה (דף קל''ז) מכר הבן וכו' כר''ל דאמר הכין שם וכדאיפסיקא הלכה כמותו ביבמות בהחולץ (דף ל''ו): 


! יד 
[[מתנת בריא שכתב וכו'.]] ברייתא ביש נוחלין (דף קל''ה:) ובפ''ק דמציעא (דף י''ט) ופירשוה רש''י ור''ש והרמב''ן ז''ל כדברי רבינו לומר שאינה כמתנת שכ''מ שיכול לחזור בו עד שעת מיתה אלא שדימה לה שאינה זוכה בפירות מעתה ויש מי שפירשה שהוא כמתנת שכיב מרע ממש שיכול לחזור בו עד שעת מיתה. ומכל מקום ודאי אין בכלל לשון מהיום ולאחר מיתה שיוכל לחזור בו אלא כשביאר כן בפירוש מהיום אם לא אחזור בי עד לאחר מיתה. ולענין הדין אין בין הפירושין הללו כלום ודעת רבינו כפירוש רש''י ז''ל: 


! טו 
[[שטר מתנה וכו'.]] פסק כר' יוסי כדאיתא בגמרא וכן בהלכות ומה שכתב בין שלא היה בו קניין מבואר שם (דף קל''ז): 


! טז 
[[בריא שנתן מתנה וכו'.]] פירוש עד כאן לא נחלקו רב ושמואל במי שמת במחיים ובמות אלא כשנתן שכיב מרע כמו שנתבאר פרק ח' אבל בבריא כולי עלמא מודו דקנה מעכשיו שהרי הטעם הנזכר בדברי רב במלת מחיים שהיה סימן ליישב דעתו שיחיה מחולי זה ונזכר פרק שמיני אינה אלא בשכיב מרע אבל בבריא אפילו רב מודה וכן פירשה רשב''ם ז''ל ההיא בשכיב מרע ועיקר: 


! יז 
[[הצדיקים גמורים וכו'.]] בהרבה מקומות ובקדושין בריש פרק האומר (דף צ''ט) והטעם שראוי לכל משכיל להסתפק במה שהוא הכרחי לו ולא יבקש מותרות ותהיה נפשו חשובה על קניינו וכבר אמרו ז''ל סוף מסכת פאה וכבר הביא הרב ז''ל הלכה זו בסוף פרק עשירי מהלכות מתנות עניים כל מי שהוא צריך ליטול ואינו נוטל אינו מת מן הזקנה עד שיפרנס לאחרים משלו ועל זה נאמר ברוך הגבר אשר יבטח בה' והיה ה' מבטחו כלל ברדיפת ההון ויבין כי כולו הבל ויראת ה' הוא אוצר קיים ולכן אמר דוד אשרי כל ירא ה' ההולך בדרכיו וסמך ענין לו יגיע כפיך כי תאכל אשריך וטוב לך לפי שהסתפקות בהכרחי מצליח האדם בעוה''ז ובעוה''ב. בעוה''ז לפי שהקנאה והתאוה והכבוד מוציאין את האדם מן העולם והשמח בחלקו ניצול משלשתן ומיישר האדם להצלחת העולם הבא שיעבוד את יוצרו עבודה תמה ולא יתעסק בזולתו וע''כ אמרו ז''ל אשריך בעולם הזה וטוב לך בעולם הבא: [[סליקו הלכות זכיה ומתנה בס''ד]] 


# הלכות שכנים

~ הלכות שכנים - פרק ראשון


! א 
[[אחד הקונה מחבירו חצי שדהו וכו'.]] זה פשוט ומבואר במשנה פירקא קמא דבבא בתרא (דף ב') ואף על פי שלא נזכר שם קנייה והפקר ומתנה בפירוש כל שהן שותפין בקרקע מאי זו טענה שיהיה הדין כן וזה פשוט: [[וכן הדין במטלטלין.]] גם זה באותה משנה: [[במה דברים אמורים בשאין אחד וכו' כופה כל אחד מהם את חבירו להבדיל חלקו מחלק חבירו וכו'.]] והבדל זה הוא לפי מה שהוא מקום פירוש שאם המקום ההוא מקום שיש בו היזק ראייה הרי אלו בונין את הכותל כמו שנתבאר פרק ראשון בסוגיא בראש המסכתא ומבואר בהלכות על זאת המשנה: 


! ב 
[[אחד מן השותפין וכו'.]] דין זה מחלוקת בגמרא (דף י''ב) וכך נפסקה הלכה שיש דין גוד או איגוד במה שאין בו דין חלוקה ויש שהיו סוברין לומר שאין אומרים כן אלא בשומת ב''ד אבל לא ביתר מכן והעיקר כדברי רבינו שכל אחד יכול לקצוב הדמים לרצונו ולומר לחבירו או קנה כשיעור זה או מכור הן חסר הן יתר משומת ב''ד: [[וכופין את הנתבע כו' אבל אם אין התובע וכו'.]] נתבאר בהלכות שהכל תלוי בתובע ואפילו היה חבירו עני ואין ידו משגת וכן הסכימו האחרונים ז''ל: [[לפיכך שני אחין אחד עני ואחד עשיר שהניח להם אביהם וכו'.]] ברייתא שם בזה הלשון אם עשאן לשכר השכר לאמצע ופירש המחבר כל זמן שירצו לעמוד בשותפות אבל אם רצה אחד מהן לומר גוד או איגוד שומעין לו אע''פ שהדבר עומד לשכר וכן דעת הרשב''א ז''ל וכן כתב הרב אבן מיגש אלא שאמר והדבר צ''ע. ופירוש עשאן לשכר שהן גדולים וראויין להשכירן עשאן לעצמו קטנים וראויין לעצמו ואורחא דמילתא נקט לא שתהא כוונת האב מעלה ומוריד בזה כך פירשו ז''ל. ועוד כתבו שלא אמרו השכר לאמצע ואם הם ראויין לחמשה אין העשיר יכול לומר לעני השכירם לעשרה ואני אשתמש בחציו אלא במרחץ ובית הבד שאין אדם מוצא מי שישכור אותן לחצאין אבל בטרקלין אע''פ שהיה האב משכירן יכול לומר העשיר עכשיו אני צריך לדור ואם אתה רוצה להשכיר השכר למי שידור עמי ע''כ לשון הרשב''א ז''ל בשם הרב ר' יונה ז''ל: [[ואין העני כופה את העשיר וכו'.]] נתבאר שם בגמרא: [[אמר כל אחד מהם איני קונה וכו'.]] זה פשוט וכ''כ רבו ז''ל: [[אמר כל אחד מהם איני מוכר אלא וכו' אם היה המקום עשוי לשכר כו'.]] כבר נתבאר זה למעלה דכל שהן שותפין משכירין אותו מקום והשכר לאמצע: [[ואם אינו עשוי לשכר וכו'.]] בגמרא מאן דלית ליה דינא דגוד או איגוד יש לו דין חלוקה בזמנים. וכתב הרב אבן מיגש ז''ל אע''פ שהלכה כדברי האומר דין גוד או איגוד בזמן שאין אחד מן השותפין אומרין כן יש לנו דין חלוקה בזמנים. ומ''מ הכל לפי מה שהוא דבר שאם היה בית וכיוצא בו אין חולקין אלא משנה לשנה שאין לטרוח בפחות מכאן וכ''כ הרשב''א ז''ל שאין חלוקת הדירה בפחות משנה לשנה: [[ואם מרחץ היא וכו' שהרי אומר לו בכל יום אני רוצה להשתמש בה.]] אף זה כתב רבו ז''ל והוא האריך בטעם זה וראיה מן הברייתא דמרחץ הנזכרת למעלה בעני ועשיר שאין שם חלוקת ימים כיון שיכולין להשתמש בו כאחד. ומ''מ כתב הרב אבן מיגש ז''ל שאם הוא דבר שאין יכולין להשתמש בו כאחד חולקין אותו בימים ולא נזכר זה בדברי המחבר. ובהשגות בדין החצר שחולקין משנה לשנה כתוב שם א''א כמה זה הדין רחוק מדעתי ולמה יכריח את חבירו לפנות שנה בשנה ויאמר לו מאחר שאין אתה רוצה למכור וגם אני איני רוצה למכור או תסבול היזק ראיה או וכו'. והן הן דברי טעם בלא ראיה. ואיני יודע מה יאמר הרב ז''ל אם היה בית אחד ואין בו דין חלוקה כיצד ישתמשו שניהם בו והלא הבית עשוי לדירת איש ואשתו ועוד אם אין הבית מכילה אותם מה תהא עליהם. וא''ת יאמר האחד נחלוק והלא המשנה אמרה אין חולקין עד שיהא בו דין חלוקה הא למדת שבזמן שאין אחד מהם אומר גוד או איגוד והוא דבר שאין יכולין להשתמש בו שניהן ביחד ואין שניהם מסכימין למכור או לחלוק שאין להם דרך אחר אלא חלוקת הזמנים וכופין זה את זה בכך כדברי המפרשים המחבר ורבו ז''ל: 


! ג 
[[אחד השוכר וכו'.]] בהשגות א''א וג''ז הדין נפשו אותה ויעש וכו'. ואף לזה אין ראיה אלא דברי טעם ומ''מ כתב הרשב''א ז''ל בתשובה להעמיד דברי המחבר שיכול לומר כששכרתי הייתי יכול לקבל להיות שותף עמך ועכשיו איני יכול לקבל וכיון שהם סתם קנו או שכרו יכול לומר כן ונכון הוא אלו דבריו ז''ל. ועוד אני מוסיף טעם ואומר שהאחד יכול לומר על דעת כן נשתתפנו בקנייה או בשכירות כדי שלא להרבות בדמים שאם אני הייתי רוצה בה ואתה גם כן היינו מעלין בדמים לפיכך נשתתפנו שנינו ועכשיו אם אחר ירבה בדמים לא יהיה נזק אלא במחצית ועוד שהוא יכול לקצוב דמים כרצונו לקנות או למכור ועל הכלל יכול לומר סמוך הייתי על דין גוד או איגוד ונשתתפתי עמך: 


! ד 
[[אי זהו דין וכו' כל שאילו יחלק וכו'.]] ברייתא שם (דף י''ג:): [[כיצד כל חצר וכו' לפיכך אין חולקין וכו'.]] שיעורי החצר והגינה והשדה נתבארו במשנה (דף י''א.). ושיעור הפרדס מימרא בגמרא ופירש רש''י ז''ל כרם פרדס ומוכרח הוא בגמ' והמחבר שכתב למטה בפרדס אילנות י''ל שכוונתו שהוא הדין לשדה אילן שהדין כן שהרי לא מצינו שם פרדס על כרם לבד ונכון הוא: [[בד''א בא''י אבל בבבל וכו'.]] אף זה בגמרא שם וכן העלה רבו ז''ל. ומכאן אתה למד שהכל לפי המקומות ולפיכך בהלכות לא כתבו אלא מה שאמרו ולא פליגי מר כי אתריה ומר כי אתריה: 


! ה 
[[אין חולקים את הטלית וכו'.]] במשנה שם (דף י''א) ולא נזכר באלו שיעור ידוע ופי' טרקלין ומורן מיני פלטין הן: [[אין בהן כדי לזה ולזה וכו'.]] וזהו דין גוד או איגוד האמור בגמרא וכבר נתבאר למעלה לשון גוד מלשון משכו המתורגם נגידו והכוונה משוך או אמשוך: [[אמר אחד מהם וכו' ותטול את היתר.]] פי' ויש באותו יתר כשיעור. מחלוקת תנאים בברייתא שם ופסק כרשב''ג וכדעת ההלכות ויש מי שכתב שהלכה כת''ק ששומעים לזה שרוצה לתת שיעור לחבירו ואם אמר לו טול אתה כשיעור בדמים אלו ואני פחות או אטול אני כשיעור באותן דמים ואתה פחות הסכימו ז''ל שאינו יכול לכפותו לפי שיכול לומר לו איני רוצה לקנות שאין לי מעות ואם אמכור לך כשיעור נמצא חלקי הנשאר נפסד לגמרי אבל כתבו ז''ל שיכול האחד לומר לחבירו או קנה כשיעור או אקנה כשיעור או הכל אי זה מהן שתרצה אקנה ואין חבירו יכול לומר לו אקנה אני הכל דמה לו לזה למכור את הכל כל זמן שהוא מתקן את חבירו שיכול לקנות לו כשיעור ואם אינו רוצה ימכור כל חלקו בשווי או כשיעור ודין גוד או איגוד אפילו בדבר שכולו אינו ראוי לאחד הוא וזה דעת הרמב''ן ז''ל בזה: 

~ הלכות שכנים - פרק שני




! א 
[[חצרות הכפרים וכו'.]] לשון הגמרא גבי חצר אמר ר''י ארבע אמות שאמרו חוץ משל פתחים ובברייתא פתחים שבחצר יש להן ארבע אמות לכל אחד וכו' ופירש הרב אבן מיגש ז''ל כגון חצרות הכפרים על הדרך שכתב המחבר וזה לשונו כגון שבא ראובן ובנה בקרקע עולם בית אחד ובא שמעון ובנה כנגדו שני בתים ואח''כ הסכימו שניהם והקיפו על בתים אלו. עוד כתב אבל חצרות שבמדינות שהן בין שותפין ויש לו לאחד מהן בה חלק ידוע כשבאין לחלוק הדבר ידוע שאין כל אחד נוטל אלא כפי מה שמביא ראיה שיש לו בין הרבה בין מועט הילכך אם מגיע לכל אחד מהן בחלקו בחצר זו בית שיש בו ארבע על ארבע ולפניו אויר שיש בו ארבע על שמונה נמצא שיש בה דין חלוקה וכופין זה את זה לחלוק בין מגיע לו בזה האויר פתחים הרבה בין שאין מגיע לו אלא אחד ע''כ: [[כיצד היו שני שותפין וכו'.]] מימרא דרב חסדא וברייתא כוותיה ורחב ארבע אמות שיש לכל פתח ברחבו של פתח אם מעט ואם הרבה כמ''ש ז''ל וכן פירש''י ז''ל והוא פירשה במי שיש לו שני בתים ולהן שלשה פתחים וחלק נכסיו ונתן האחד לראובן והשני לשמעון אם באו לחלוק את החצר כל אחד נוטל ארבע אמות לכל פתח ופתח להלן מן הפתח כנגדו והרחב כדי רחב הפתח והשאר חולקין בשוה וכן פירש גאון ז''ל וכתבו ז''ל מן הפירושין האלו נלמוד שאם ירשו או לקחו שניהם בשתוף בתים וחצר ואח''כ חלקו בתים כל אחד נוטל בחצר בשוה זה כזה אע''פ שיש לאחד פתחים יתירים על חבירו וכתב הרשב''א ז''ל ומיהו נ''ל דאפילו שותפין שחלקו בתים בחצר אם העלו סתם את שיש לו שני פתחים על שאין לו אלא פתח אחד בכי האי את שיש לו שני פתחים נוטל לכל פתח ופתח שאני אומר שאף זכות פירוק הפתחים נכלל בתוך העילוי ועל הכל העלו מן הסתם והביא ראיות לזה וכתב בסוף דבריו וכנ''ל מדברי רבינו חננאל ז''ל: 


! ב 
[[בית שיש לו פתחים הרבה מכל רוחותיו וכו'.]] בגמרא אמר אמימר האי חפירה דסופלי יש לו ארבע אמות לכל רוח ורוח ולא אמרן אלא דלא מייחד ליה פתחא אבל מייחד ליה פתחא אין לו אלא ארבע אמות לפתחו ע''כ. ופירש אבן מיגש ז''ל חפירה דסופלי מקום שמעבדין בו העורות וקסבר אמימר דהאי חפירה דסופלי כבית היא חשובה וזכיא בארבע אמות כנגד פתחה וכיון דאית ליה ארבעה פתחים מארבע צדדיה זכתה בארבע אמות מכל צד וצד ואין חבירו יכול לומר לו אין זה בית ע''כ ועל דרך זה כתב המחבר בית שייחד לו פתח שאין לו אלא ארבע אמות לאותו פתח ובהשגות א''א לא אמרו בגמרא יחוד מפקיע וכו' והמחבר אינו מפרש יחוד תקון כניסה ויציאה שא''כ היה לו לומר בגמרא אבל עבד ליה ולא עבד ליה ולא אבל ייחד ליה אלא כבר יש לחפירה ארבע אמות לכל רוח וכשייחד אחד מהם להכניס ולהוציא נסתלק זכות האחרים וכן הדין לבית: 


! ג 
[[אכסדרה אם אפשר לו וכו'.]] נתבאר חילוק האכסדרה ודינה שם ופי' אם אפשר לו וכו' לפי פירוש רש''י ז''ל הוא כשהיתה בנויה על דרך שאין מניחין בה כלום והיא פנויה לפרק משא: [[שלא אמרו שיש לכל פתח כו'.]] וזה הטעם נתבאר בגמרא שם בדין האכסדרה ויש שהיו סבורין לומר שאחר שלפרק משאו נתנו אינן קנויות קנין גמור אלא שהן מיוחדות לכל אחד לפירוק משאו וחבירו ג''כ משתמש בהן לעתים וכן מצאו בירושלמי וכבר הכריע הרשב''א ז''ל שהן קנויות לגמרי: 


! ד 
[[בית שער או מרפסת וכו'.]] פירש''י בית שער בית קטן שלפני פתח טרקלין. מרפסת הרבה פתחי עליות פתוחין לו ע''כ. ואבן מיגש ז''ל כתב מרפסת שהיא בית שעולין ממנו לשתי עליות או שנכנסין ממנו לשתי חצרות או לשני בתים עכ''ל והדין ברייתא שם: [[היו חמשה בתים וכו'.]] באותה ברייתא שם והטעם שהרי כולן נכנסים דרך המרפסת: 


! ה 
[[לול של תרנגולין וכו'.]] פירש''י בית קטן מגדלין בו התרנגולים ויש לו פתח לחצר ובעיא דאיפשיטא היא שם וכבר נתבאר שם למה אין לו ארבע אמות: 


! ו 
[[בית חציו וכו'.]] בעיא דאיפשיטא שם וכתב הרשב''א ז''ל מסתברא לי דוקא בשיש ארבע אמות על ארבע במה שאינו מקורה דכל פחות מד' אמות אינו ראוי לפירוק משא והילכך אם אין שם ארבע על ארבע במה שאינו מקורה יש לו ארבע אמות: 


! ז 
[[בית סתום יש לו ארבע אמות וכו'.]] ברייתא שם ופירש''י ז''ל שהיה לו פתח לחצר וסתמו ויש לו ארבע אמות בחלוקת החצר אם באו לחלוק כאילו הוא פתוח: [[פרץ את פצימיו וכו'.]] באותה ברייתא ופירוש שסלק המזוזות והמשקוף כשסתמו והטעם דכל שפרץ פצימיו מחשבתו ניכרת מתוך מעשיו שהוא מסלק עצמו ומפקיר זכותו בחצר לשכניו שאלמלא כן היה סותם בלא פריצת פצימין: 


! ח 
[[בית שאין בו ארבע אמות על ארבע אמות וכו'.]] בסוכה פ''ק (דף ג') ברייתא בית שאין בו ארבע על ארבע וכו' אין האחין והשותפין חולקין ופירשוה שם בגמרא אין בו דין חלוקה בחצר דאמר רב הונא וכו' ורב חסדא אמר נותן ארבע אמות לכל פתח ופתח והשאר חולקין בשוה בית דלמיהוי קאי יהבינן ליה חצר האי דלמיסתר קאי לא יהבינן ליה חצר. ובהשגות א''א נראה מדבריו שאין לו חלק בחצר כלל וכו' ואין להם שותף עוד בחצר (ומה נעשה וצריך מתרגם לתרגמו) ע''כ. ולי נראה דודאי אף דעת המחבר היא שיש לו כניסה ויציאה בחצר שאל''כ לא היה אומר אין לו ארבע אמות בחצר אלא ודאי לא מיעטו מדין כניסה ויציאה ונראה שלא מיעטו אלא מארבע אמות שכנגד הפתח כדברי הר''א ז''ל אבל הארבע אמות האחרות שיש לכל בית זולת אלו שכנגד הפתח אף לזה יש לו ודקדוק לשון המחבר כך ארבע אמות לזה פירוש מלבד ארבע אמות שיש לו כנגד פתחו אם היה ביתו ארבע על ארבע וארבע אמות לזה פירוש שיש לו הבית הקטן עד פתח הבית הזה חולקין ולא הוצרך המחבר להזכיר ארבע אמות שכנגד הפתח לזה שיש לו בית רחב ארבע על ארבע דפשוט הוא ואם היה דעת המחבר לומר שאין לו לזה כלל היה לו לומר אם יש כשיעור לשאר השותפין חולקין ונמצא שלענין הדין שניהם נתכוונו לדבר אחד: [[והזבל של חצר חולקין וכו'.]] בברייתא פ''ק דב''ב ופירש אבן מיגש ז''ל מפני שעיקרן מן הבתים הוא וכפי רוב הבתים ירבה הזבל ורש''י פירש מתחלקת לפי פתחים לזבל שדות לפי שדרך הפתחים השליכוהו עד שנעשית אשפה עכ''ל: [[אבל האכסניא של מלך לפי בני אדם.]] בברייתא שם ופירש המחבר כפירוש השני שבא בהלכות ולשון רש''י ז''ל חיל של מלך המוטל על בני העיר לתת להם אכסניא בבתיהם: 


! ט 
[[השותפין שרצו לחלוק דבר שאין בו וכו'.]] משנה שם (דף י''א) ופירש''י ז''ל משום דבעי למיתני ובכתבי הקדש אע''פ ששניהם רוצים לא יחלוקו וכו' לפי שגנאי הדבר לחתכן תנא רישא יחלוקו: [[בד''א בכרך וכו'.]] שם (דף י''ג ע''ב) מימרא ופירוש בכרך אחד אע''פ שיגיע לזה תורה ולזה נביאים אין חולקין שאין כבודן של ספרי הקדש שיחלקו בב''ד אחר שנתחברו בכרך אחד עכ''ל הרשב''א ז''ל. וכתבו המפרשים ז''ל דבארבע אמות של חצרות דפירוק משא אין בהן דין גוד או איגוד שאם אין חצר לפרק משאו אין בית: 


! י 
[[מקום שאין בו דין חלוקה וכו'.]] ראש פ''א. [[ומ''ש כמו שביארנו.]] פ''ה מהלכות מכירה: [[אבל אם קנו וכו'.]] בגמרא שם: [[וכן אם הלך זה בעצמו וכו'.]] לשון הגמרא שם ויש מי שפירש שאפילו החזיק שלא בפני חבירו ולא אמר לו לך חזק וקני קנה שאין זה כמכר שצריך או אמירה או חזקה בפניו כמו שנתבאר פ''א מהלכות מכירה שאין זה אלא בירור חלקים לבד וזהו שאמרו והלך זה בעצמו והחזיק ויש מי שפירש שאפילו לא החזיק אלא אחד זכה הלה בחלק האחר ואו או קאמר שהרי אפי' חליפין גמורין שנו בתוספתא החליף מטלטלין במטלטלין קרקע בקרקע מטלטלין בקרקע קרקע במטלטלין כיון שזכה זה נתחייב זה בחליפיו ע''כ: 


! יא 
[[האחין שחלקו ועשו ביניהן גורל וכו'.]] ברייתא פרק בית כור (דף כ''ה ע''ב) ולשונה האחין שחלקו כיון שעלה הגורל לאחד מהן קנו כולן ויש שפירשו כגון שהסכימו שיחלקו לפי סדר תולדותן שמעון אחר ראובן ולוי אחר שמעון וכיון שעלה גורל לראובן קנה שמעון בחלק הסמוך וכן לוי אחר שמעון ורש''י ז''ל פירש בין ממקרקעי בין ממטלטלי דסתמא אמרו קנו ולא חילקו בין זה לזה ואחין דנקט לאו דוקא דהוא הדין לשותפין אלו דבריו ז''ל ויש מי שפירש בשלא חלקו לפי סדר אלא כל אחד יזכה בחלק שיעלה מהקלפי ופי' הברייתא אם הם שנים כיון שזכה הלה בחלק זה זכה שני בחלקו ואם הם שלשה או יותר קנו כולן זה שעלה לו הגורל זכה בחלקו והאחרים קנו כולן לענין לחלוק באותן חלקים שיעשו ע''פ הגורל ואין אחד מהם יכול לחזור ולומר לא בגורל אני חפץ אלא בעילוי אלא כיון שעלה הגורל לאחד מהם יחלקו גם כולם בגורל ויש מי שפירש קנו לגבי ראשון שעלה לו הגורל שהוא אינו יכול לעכב עליהן ולא הן עליו אבל מ''מ אם רצה אחד מן הנשארים לעכב ולחלוק בינו ובין שאר האחרים בעילוי שומעין לו והראשון נראה עיקר עכ''ל הרשב''א ז''ל. [[ומ''ש המחבר בהנאה שנעשית וכו'.]] מבואר בגמרא בההיא הנאה דקא צייתי אהדדי וכו'. ובהשגות א''א לא נתחוורו דבריו ע''כ. ולא אבין לו אלא א''כ רצה לומר שהיה לו לברר דבריו: 


! יב 
[[האחין שחלקו הרי הם כלקוחות וכו'.]] פסק כשמואל דפ''ק (דף ז') וזה לשון המימרא האחין שחלקו אין להם לא דרך זה על זה ולא אמת המים זע''ז וכו'. [[ומ''ש המחבר הרי הן כלקוחות.]] לומר שהוא הדין למי שמכר חצי שדהו וכיוצא בזה נתבאר פרק המוכר את הבית ששמואל סובר שהרי האחין כלקוחות זה מזה: [[וכן סותם את החלון המשקיף על חלקו וכו'.]] זהו פירוש ולא את החלונות האמור בגמרא אבל רש''י ז''ל פירש ולא חלונות לערער על סתימת האורה וכן כתב הרשב''א ז''ל כלומר ולא דין חלונות זה על זה שאם בא לבנות כנגדה בונה אע''פ שמאפיל אבל אינו מחייבו לסתמן משום שהוא לא נתחייב לו בנין וכן כתב הרמב''ן ז''ל שאינו מחייבו לסתום אע''פ שמזיקו בהיזק ראייה עכ''ל עוד כתב ומהא שמעינן למי שיש לו בתים וחצר וחלונותיו פתוחות לחצר ומכר החצר שאין הלוקח בעל החצר נמנע מלבנות בחצרו כותל בד' אמות לחלונות ואף על פי שמאפיל: [[והוא הדין בשנים שקנו שדה מאחד וכו'.]] זה פשוט דאחין לאו דוקא וכן כתב ן' מיגש ז''ל: 


! יג 
[[אבל שנים שקנו שדה משני אחים או משני אנשים.]] פירוש ובשל מוכרים היה נודע חלק כל אחד והיו מחזיקין בנזקין אלו שאם המוכרים היו משותפין ואלו חלקו ודאי אין להם זה על זה כלום דמה לי באין מכח אחד מה לי באין מכח שנים המשותפין וכן כתב אבן מיגש ז''ל זה לשונו קי''ל הלכה כשמואל בדיני וה''ה לתרי דאתו מכח תרי והנך קמאי לא פלגי ברוחות דכיון דלא פלוג ברוחות ליכא הכא חזקה כלל דהא לא מברר חולקא דחד מינייהו כי היכי דתיהוי עלה חזקה ע''כ ומכאן שדברי המחבר תלמידו הן בשהראשונים היו חלוקין ברוחות, זה נראה: 


! יד 
[[חצר השותפין שיש בה דין וכו'.]] ראש פ''ק (דף ב') משנה בביאור: [[ואין לו חזקה בחצר וכו'.]] דעת המחבר כדעת רבו דבחצר בדוקא שאין לו חזקה משום דממילא הן מזיקין זה את זה בלא עשיית שום מעשה ולפיכך אין להם חזקה בעמידתן כך ואפילו עמדו כן שלש שנים או יותר אבל אם עשו מעשה כגון פותח חלונות על חצר חבירו יש לו חזקה לדעתם ז''ל ויתבארו דינין אלו פ''ז: 


! טו 
[[רוחב מקום הכותל משניהם וכו'.]] במשנה בונין את הכותל באמצע: [[הכל כמנהג המדינה וכו'.]] במשנה ופירשו ז''ל לפי מנהג המדינה מה שנוהגין השותפין לבנות כשחולקין ביניהם ואינו ר''ל לפי מנהג שאר בנייני המדינה אלא לפי מנהג שאר בנייני השותפין: [[ואפילו נהגו לעשות מחיצה וכו'.]] מבואר בגמרא (דף ד'): 


! טז 
[[וכמה גובה הכותל וכו'.]] נתבאר בסוגיא (דף ה') ובמשנה דכותל חצר שנפל: [[וכן בגינה כופהו וכו'.]] דעת המחבר שאין היזק ראייה בגינה ולפיכך די בעשרה טפחים כדי שיתפס כגנב ולשמירה בעלמא ומה שאמרו אסור לאדם שיעמוד על שדה חבירו בשעה שעומדת בקמתה אינו אלא מדת חסידות ולא נכריח לגדור ארבע אמות בשביל כך ודברי טעם הן אלא שהסוגיא של תחלת הפרק קשה עליו וכבר שאלו ממנו חכמי לוניל למה לא כתב ארבע אמות מדין היזק ראיה והשיב להם בחייו, ודעת הרמב''ן ז''ל שארבע אמות גודרין וכ''כ בהשגות: [[אבל בבקעה וכו'.]] נתבאר במשנה ובגמרא ושם נתבאר שאפילו בגינה במקום שנהגו שלא לגדור אין מחייבין אותו לגדור ואין בין גינה לבקעה אלא בסתם וכ''כ אבן מיגש ז''ל: [[רצה להבדיל בקעתו וכו'.]] במשנה ופי' מבחוץ לצד חבירו. [[ומ''ש כמו אמה בסיד.]] כר''י שפירש כן חזית האמור במשנה: [[לפיכך אם נפל הכותל המקום והאבנים וכו'.]] שם. [[ואם עשו מדעת שניהם וכו'.]] במשנה שם: [[לפיכך אם נפל הכותל וכו'.]] גם זה במשנה שם פירוש והוא הדין בכותל חצר שנפל שהמקום והאבנים של שניהם וכן מבואר במשנה שם ואיתמר עלה בגמרא פשיטא ואמרינן לא צריכא דנפל לרשותא דחד מינייהו א''נ דפנינהו חד לרשותיה מהו דתימא ליהוי אידך המוציא מחבירו עליו הראיה קמ''ל ופירשו אפילו אין האבנים יוצאות מתחת ידי זה ואין אנו רואין אותן ברשותו וחבירו תובעו במחצית האבנים והלה טוען לא כי הכותל היה כולו שלי אינו נאמן ואע''פ שהיה יכול להכחיש ולומר אינן בידי וכגון שיש זמן רב מן הנפילה שאפילו שותפין מקפידין זה על זה בזמן מרובה ה''ז מגו במקום עדים דאנן סהדי דבחצר הכותל של שניהם וכן בבקעה כשעשו שניהם חזית ומיגו במקום עדים לא אמרינן ושיטה אחרת יש בהלכות כתבה המחבר בסמוך: 


! יז 
[[המוכר גינה לחבירו וכו'.]] לא ידעתי מאין זה למחבר ובהשגות השוה דינן למי שהיו להם שתי גנות סמוכות זו לזו וכך כתוב שם א''א וכן המוכר: [[ואפילו במקום שנהגו שלא וכו'.]] א''א זה שיבוש ע''כ. דעת הר''א ז''ל שלוקח ומוכר ומי שהיו גנותיהן סמוכות דינן שוה ואפשר שדעת רבינו ז''ל לומר שכל מי שמוכר לאחר דעתו שהקונה יסלק לו כל נזק הבא מחמתו כגון זה שגנותיו סתומות מכל צדדיהן אלא לצדי זו שמכר והרי זה דומה למה שאמרו ונתבאר פכ''א מהלכות מכירה שהמוכר חצי שדה לוקח מקבל עליו מקום הגדר חריץ ובן חריץ ומשם למד רבינו דין זה ואפשר שזהו שכתב ואפילו במקום שנהגו שלא לגדור כך נ''ל לדעת רבינו ז''ל: 


! יח 
[[מקום שנהגו לבנות הכותלים וכו'.]] כאן ביאר המחבר שפירוש כמנהג המדינה כמנהג שותפי המדינה בבניינים כמו שכתב למעלה ושיעורין אלו מפורשים במשנה ופירוש כפיסין אריחין והאריח חצי לבנה שהוא טפח ומחצה ועביו של כותל אריח מכאן ואריח מכאן וטפח באמצע שנותן שם טיט כדי לחברן ופירוש שיעורי רחב הכותלים אינו לפי מנהג שאם נהגו לבנות גזית בארבעה טפחים אינו כלום אלא כופהו בחמשה וכן בשאר וכתבו ז''ל דבעיר חדשה אין אחד מהם יכול לכפות חבירו אלא בפחות שבכותלים הנזכרים במשנה והוא לבנים: [[והואיל ומקום הכותל משל שניהם וכו'.]] כבר נתבאר זה למעלה וכתוב בהלכות שמעינן מיהא דמילתא דידיע לתרי שותפי אע''ג דאיתא השתא ברשותא דחד מינייהו לא נפקא מחזקה דאידך מ''ט השותפין לא קפדי אהדדי הילכך לית ליה חזקה אלא בראיה א''נ לאחר חלוקה ע''כ וכבר כתבתי שיטה אחרת למעלה ונראית שדעת ההלכות בשאנו רואים האבנים תחת ידו ויש עדים שמכירין אותם וכ''כ הרשב''א ז''ל וכ''כ אבן מיגש ז''ל דאי ליכא סהדי דמסהדי בהכי הוא מהימן מדין מגו דאי בעי אמר אהדרינהו: 

~ הלכות שכנים - פרק שלישי




! א 
[[כותל חצר המבדיל בין שני שותפין וכו'.]] משנה פ''ק דב''ב (דף ה'): [[רצה האחד והגביה הכותל יתר על ד' וכו'.]] במשנה שם. [[ומ''ש ומחייבין אותו ליתן חלקו בשתי אמות שהוסיף.]] הוא פירוש דברי ר''נ דגמרא דאמר למאי דסמך סמך למאי דלא סמך לא סמך ויש שפירשו במשך שאם היה משך הכותל שביניהם עשר אמות וזה בנה כנגדו ובגבהו במשך ה' אין מחייבין אותו ביתר מכאן וגם זה אמת: [[וכן אם חקק וכו'.]] זה כתב בפירוש אקבועי כשורי האמור בגמרא (דף ז'). ודע שבפריעת חצי ההוצאה אפילו בעל כרחו של חבירו זוכה בחצי הכותל לפי שהמקום של שניהם וזכתה לו חצירו וכיון שהוא בנוי על חלקו מיד כשגילה דעתו דניחא ליה מחייבין אותו כן כתבו ז''ל: 


! ב 
[[אחד מן השותפין וכו'.]] במשנה שם (דף ה'): [[ומה שכתב ונשבע היסת.]] פשוט הוא שבכל כפירה יש שבועת היסת: [[אבל אם בא לתבוע אותו וכו'.]] מפורש במשנה. [[ומ''ש נשבע בנקיטת חפץ.]] הוא כדין הנשבעין ונוטלין ואפילו במלוה בשטר אי אמר ליה אשתבע דלא פרעתיך משתבע ליה וכמו שיתבאר פי''ד מהלכות מלוה ולוה: 


! ג 
[[מי שהיה לו חורבה בין חורבות חבירו וכו'.]] לשון המשנה (דף ד' ע''ב) המקיף את חבירו משלש רוחותיו וגדר וכו' וראיתי למפרשים ז''ל שפירשו בשדות ובמקום שלא נהגו לגדור וכ''נ קצת מהמעשה האמור בגמרא (דף ה') מרוניא ורבינא והקשו ז''ל א''כ כשגדרו מארבע רוחותיו למה מחייבין אותו וא''כ מה הועילו חכמים בתקנתן נמצא האחד מקדים ובונה ומחייב בגדרים ותירצו שאם עמד ניקף ומחה במקיף שלא ישלם לו מדמי הגדרים כלום פטור והמחבר כתב הדין בחורבה ודבריו נראין: [[לפיכך אם גדר לו רוח וכו'.]] מסקנא דגמרא ובהלכות: 


! ד 
[[אבל אם היה הכותל של זה שבנהו ובחלקו בנה יראה לי שאין מגלגלין עליו אלא דבר מועט כמו שיראו הדיינין שהרי אינו יכול להשתמש בכתלים.]] בהשגות א''א זה המשפט מעוקל וכו'. ודעת המחבר שאין מחייבין אותו בחצי ההוצאה אלא מפני שזוכה בחצי הכותל לפי שנבנה במקומו וכמ''ש למעלה בחצר לפיכך כל שלא נבנה במקומו ואם ירצה הלה אפילו בפריעת חצי ההוצאה אינו זוכה בחצי הכותל עכשיו אם המקיף רוצה אינו זוכה בחצי הכותל ואינו פורעה אלא מה שההנהו זה נראה לדעתו ז''ל: [[וכן אם הניקף עצמו וכו'.]] ג''ז שם ומוסכם בהלכות ויש מי שכתב שאם גדר המקיף בגזית והניקף בלבנים שאין מחייבים אותו אלא בלבנים שאין אתה מחייבו אלא מחמת גילוי דעתו והרי גילה דעתו שדי לו בגדר לבנים ולא כ''כ הראשונים ז''ל: 


! ה 
[[וכן שני בתים זה בצד זה וכו'.]] פירוש שאינן משופעין והדין מימרא פ''ק (דף ו' ע''ב) אמר אביי שני בתים בשני צדי ר''ה זה עושה מעקה לחצי גגו וכו' וחילוק זה שכתב המחבר בין עשויין לדירה לאינן עשויין הרבה מהמפרשים כתבוהו לחלק בין זו דאביי לאותה דר''נ שנזכיר בסמוך אבל יש שכתבו בהן חילוק אחר ואמרו דהא דאביי דבעי מעקה ד' אמות הוא כשהגגין רחוקים זה מזה וכמו שאמר בשני צדי ר''ה וכל שהן רחוקין כל שזה משתמש אינו מרגיש בביאת השני וסבור שלא יבא ולפיכך צריך מעקה גבוה ארבע אמות וההיא דר''נ דאמר מחיצה י' בגגין הסמוכין זה לזה דכל שחבירו בא להשתמש בגגו ירגיש ויצניע עצמו ודי במחיצה י' כדי שיתפס עליו כגנב ולזה הסכים הרשב''א ז''ל: [[ואע''פ שבני ר''ה וכו'.]] מפורש בגמרא וכתבו ז''ל מהא שמעינן דשתי חצירות הסמוכות זו לזו ואע''ג דעליונה גבוה ארבע אמות התחתון זקוק לו להיזק ראיה דגגין אלו ודאי בשגבוהין ארבע אמות הן דאי לא שפיר קא''ל הא בעית איצטנועי מבני ר''ה איצטנע מינאי וכדתנן בפרק חזקת פותח פתח וכו' ואמרינן מאי טעמא דאמר סוף סוף הא בעית איצטנועי מבני ר''ה ותו שמעינן מינה דהיזק ראיה אין לו שיעור ואפי' בית רחוקה מבית וגג מגג וגג מחצר רחוקים כמה זקוקים הם לארבע אמות כל שזה יכול לראות בתשמיש חבירו עכ''ל הרשב''א ז''ל: 


! ו 
[[גג הסמוך לחצר חבירו עושה לו וכו'.]] מימרא דשמואל שם וכתב הרשב''א ז''ל נ''ל שבעל החצר מסייע עמו עד עשרה טפחים למעלה מחצרו שאף הוא זקוק לו לי' ליתפס כגנב עכ''ל: [[אבל בין גג לגג וכו'.]] בהשגות א''א פירוש שאינן ראויין לתשמיש ע''כ ופשוט שזו כוונת המחבר: [[אבל צריך לעשות מחיצה וכו'.]] מימרא דר''נ שם והלכתא כוותיה בדיני: 


! ז 
[[שתי חצירות זו למעלה מזו וכו'.]] פלוגתא דרב הונא ורב חסדא שם בזה הלשון אמר רב הונא תחתון בונה מכנגדו ועולה ועליון בונה מכנגדו ועולה ורב חסדא אמר עליון מסייע למטה ובונה תניא כוותיה דרב חסדא שתי חצירות זו למעלה מזו לא יאמר העליון הריני בונה מכנגדי ועולה אלא מסייע מלמטה ובונה ע''כ ורש''י ואבן מיגש ז''ל פירשו ר''ה אמר התחתון בונה את הכותל מלמטה עד שמגיע לעליון כדי שלא יהא עליון נפסד בשפלותו של חתתון ורב חסדא אמר עליון מסייע לתחתון אבל עיקר הפירוש כך הוא שתי חצירות זו למעלה מזו אפילו גבוה האחת כמה התחתון ניזק מעליון בהיזק ראיה והכל לפי אורך התחתונה וקיצורה וסברת רב הונא שלא יהא עליון נפסד בשפלות התחתון ומ''מ מקצוע התחתון מקרקעית העליון מחצית רחב הכותל וכו' רב חסדא סבר עליון מסייע מלמטה ועולה שאם אין יסוד אין בנין ובונין שתיהן בשיתוף עד סלוק היזק ראיית התחתון שלא יוכל לראותו אפילו כשהעליון עומד ומכאן ואילך בונה העליון לבדו עד תשלום ארבע אמות מכנגד חצירו וקי''ל כרב חסדא דתניא כוותיה ובהשגות א''א אין דבריו ברורים ע''כ ולשון המחבר כלשון הגמרא אבל היה לו לפרש: [[ואם היתה חצירו למעלה וכו'.]] זה נמצא בספרי המחבר ולשון הברייתא היתה חצירו למעלה מגגו של חבירו אין זקוק לו והקשו ממנה לר''נ דאמר בין גג לגג זקוק למחיצה י' ואמרו מאי לאו אין זקוק לו כלל לא אין זקוק לארבע אמות אבל זקוק למחיצה י' עכ''ל הגמרא ופירש אבן מיגש ז''ל שכך היתה הקושיא לר''נ אמאי בעל החצר זקוק לבעל הגג למחיצה י' והרי יש לחוש ליתפס כגנב כמו בין גג לגג והאריך בזה ותירצו בגמרא מאי אין זקוק לו לארבע אמות אבל זקוק לו למחיצה י' ואמר שהמחבר פסק למעלה כר''נ תימה הוא איך כתב אין העליון זקוק לתחתון כלל וצ''ע: 


! ח 
[[מי שהיה כותלו וכו'.]] בב''מ (דף קי''ז קי''ח) פרק הבית והעלייה משנה שם ואם רצה בהן בעל הגינה ואמר לו הן אם פינה אותן קנה החילוק הזה בין פנאן ללא פנאן מפורש בגמרא שם. והקשו למה לי פנאן והא א''ר יוסי בר חנינא חצירו של אדם קונה לו שלא מדעתו ותירצו היכא דמכוין לאקנויי ליה אבל הכא אישתמוטי בעלמא הוא דקא משתמיט ליה והן הן דברי המחבר אבל יש שכתבו דוקא דפנינהו קמיה דבעל הכותל דכי פנינהו ה''ל למימר ומדלא א''ל ש''מ לאו לדחויי איכוין עכ''ל הרשב''א ז''ל: 


! ט 
[[חמש גנות המספקות מים וכו'.]] ברייתא במציעא פרק המקבל (דף ק''ח) והטעם שאין האחת שותה עד שתשתה את שלמעלה ממנה לפיכך כולן מתקנות עם העליונה: [[וכן חמש חצירות השופכות מים וכו'.]] באותה ברייתא שם ופירוש מים אלו מי תשמיש או מי מטר הם וכל זמן שלא ירדו מים עליונים למטה טוב להם לתחתונים ואם לא תהא מתוקנת למטה יהא נזק לעליונים לפיכך מסייעין עמהם: 


! י 
[[בני הנהר משקין על הסדר וכו' רצה אחד מהם לסכור וכו'.]] בגיטין פרק הניזקין (דף נ''ט ע''ב) במשנה בור הקרוב לאמה מתמלא ראשון מפני דרכי שלום ובגמרא (דף ס' ע''ב) בני נהרא כיצד שותין אמרו שאם הנהר הולך כדרכו על הסדר הם שותין ונחלקו רב ושמואל במסכר ואשקויי דרב אמר נהרא כפשטא ליזיל ושמואל אמר עילאי שתו מיא ברישא דאמרי דאנן קדמינן טפי והקשו לרב מהמשנה שהקרוב מתמלא ראשון ותירצו באמה המהלכת ע''פ בורו [שנינו] פירוש שהבור חפור שם מתחלה קודם שהעבירו שם האמה ואמרו בגמרא כיון דלא איתמר הלכתא כרב או כשמואל כל דאלים גבר וכן פסקו הגאונים ז''ל: [[בור הקרוב לאמה וכו'.]] בהשגות א''א בגמרא הוא מעמיד אותה וכו'. וכבר נתבאר דאליבא דרב העמידוה בדוקא במהלכת על פני בורו אבל לא לשמואל ולפיכך תפסו הרב אלפסי ז''ל והמחבר הביא משנה כפשטה כמה שכתב הר''א ז''ל בהשגות שטוב הוא לחוש לדרכי שלום: 

~ הלכות שכנים - פרק רביעי




! א 
[[מי שהיתה לו עלייה וכו'.]] במציעא פרק הבית והעלייה (דף קי''ו) נתבאר שעל התחתון להעמיד ביתו: [[אבל אין בעה''ב וכו'.]] ג''ז שם ולמה יכריחנו והלא הבית שוה יותר כשאין עלייה על גביו וכו': [[ותקרה של בית וכו'.]] זה מוסכם במשנה: [[והמעזיבה שעל התקרה וכו'.]] פסק כרבי יוסי דמתניתין (דף קי''ז) ותמה אני שהרי פסק פרק י''ו מהלכות שכירות כרבנן וכמ''ש שם ונ''ל שדעת המחבר שלא נחלקו רבי יוסי וחכמים אלא בשוכר ומשכיר אבל בשותפין אפילו חכמים מודים שהמעזיבה לעליון ובודאי שאותה משנה שנחלקו בשוכר ומשכיר הוא ואיני יכול להלום דבריו בדרך אחרת ויש מי שהשוה דינו ופסקו כרבנן וכן כתב הרשב''א ז''ל פירקא קמא דבתרא גבי מאי דאמרינן התם אבל מטו כשורי למטה מעשרה רשותא דתתאי הוא: 


! ב 
[[נפלו שניהן הבית והעלייה הרי שניהם חולקין וכו'.]] משנה שם (דף קט''ז ע''ב) ופירש רש''י ז''ל אף על פי שהאחד גבוה מחבירו ואבניו ועפרו מרובה משל חבירו לפי שאין ניכר אי אלו אבנים של עליון ואי אלו אבנים של תחתון והרשב''א ז''ל כתב שהוא תמה ויש להם לחלוק לפי חשבון והכי איתא בתוספתא דתניא התם במה דברים אמורים בזמן שהיו שניהם שוים אבל אם היה אחד מהם גדול ואחד מהם קטן זה נוטל לפי שלו וזה נוטל לפי שלו ע''כ: [[אם נשתברו וכו'.]] במשנה: [[ודבר ידוע וכו'.]] בגמרא אי בחבסא נפל או בחבטא נפל ופירש רש''י ז''ל אם נחבט הבית מיסוד ונפלה החומה תחתיה במקומה יש לדעת שהתחתונות נשברו ולכך נפלה הבית ואם נחבס הכותל להלן במקל שהיה עומד זקוף ונפל שעליונות של כותל נפלו להלן ממנו הרבה אז העליונות נשברו שנפלו מגובה רב והתחתונות שלימות שנפלו ממקום נמוך ע''כ: [[ואם אינן יודעין וכו'.]] מפורש במשנה ובגמרא שם: 


! ג 
[[אמר בעל העלייה וכו'.]] משנה שם (דף קי''ז) פסק כתנא קמא והקשה הרשב''א ז''ל למה לא יכוף בעל העלייה את בעל הבית לבנותו וכתב שבירושלמי העמידוה כשהלך לו בעל הבית למדינת הים ואין בית דין יורדין לנכסיו וכתב הרמב''ן ז''ל כן וזה נראה שהוא דעת המחבר שאם אפשר לכפותו כופין אותו כמ''ש בתחלת הפרק ומשנתנו היא או בשאי אפשר לכפותו או כשאין בעל העלייה רוצה לכפותו והרשב''א ז''ל כתב שלא נשתעבדו לבעל העלייה נכסי בעל הבית אלא גוף הבית נשתעבד לו ולעולם אין כופין אותו אלא שבונה הבית ודר בתוכו: 


! ד 
[[ואם אין אחד מהם וכו'.]] ברייתא שם (דף ע''ב) ופסק כר' נתן וכרבא דאמר הכין והטעם לפי שהעלייה מפסדת בבית שליש לפיכך הוא נוטל שליש כדאיתא התם: 


! ה 
[[רצה בעל הבית לבנות ביתו וכו'.]] שם מימרא: [[וכן בעל העלייה וכו'.]] הכל מבואר באותה מימרא שם והענין שהעליון שבא להקל משאו שומעין לו ולא להכביד והתחתון שבא למעט חוזק הכותלים אין שומעין לו ופשוט הוא: 


! ו 
[[נתדלדלו קורות הבית וכו' וירדו לאויר הבית וכו'.]] מעשה פירקא קמא דבבא בתרא (דף ו' ז') ולשון הגמרא איתבר תתאי ורש''י פירש נטבעו כותלים התחתונים בארץ עד ששפלה תקרת העלייה והמחבר כתב נתדלדלו וכו'. [[ומה שכתב סותר ובונה]] רצה לומר בעל הבית בונה התקרה והעליון המעזיבה לפי מ''ש למעלה ולשיטה אחרת אף המעזיבה משל תחתון ופירוש מעזיבה טיח טיט שנותנין על התקרה: [[ואפילו אמר לו בעל הבית וכו'.]] באותה מעשה שם: 


! ז 
[[התנו ביניהם על דבר זה וכו'.]] שם ופי' בשהתנו סתם וחבילה בינונית כתב המחבר בפירושו איסורייתא דמחוזא האמור בגמרא: 


! ח 
[[בית הבד שהוא בנוי וכו'.]] פירש''י כגון שחקק אדם בסלע תחתיו כמין כיפה והיתה גינתו מלמעלה ובית בדו מלמטה וכשמת נטלו בניו זה גינה וזה בית הבד ומשנה היא פרק הבית והעלייה. [[ומה שכתב המחבר בארבעה טפחים.]] כשמואל דהלכתא כוותיה בדיני וכן בהלכות: 


! ט 
[[שתי גנות זו על גב זו והירק בינתיים וכו'.]] משנה שם (דף קי''ח) וכר''ש כדאיתא בגמרא ופירוש זו על גב זו סמוכות זו לזו האחת קרקעיתה גבוה וזו שאצלה קרקעיתה נמוך והירק בינתיים בזקיפת גובה שזו גבוהה מזו: [[ובלבד שלא יאנוס וכו'.]] מימרא בגמרא (דף קי''ט) שם ופירוש שלא יאנוס עצמו לפשוט את ידיו וכו': [[היה מגיע לנופו וכו'.]] בעיא דלא איפשיטא שם ויש גורסין מגיע לעיקרו ואין מגיע לנופו מהו: [[אבל אילן העומד על המצר וכו'.]] מחלוקת רב ושמואל פרק המקבל (דף ק''ז) ופסק כשמואל וכן בהלכות: 


! י 
[[שטף נהר זיתיו וכו'.]] משנה וברייתא פרק השואל (דף ק''ה) ומשום יישוב א''י כדאיתא התם: [[ואם עקרן הנהר בגושיהן.]] מימרא דריש לקיש שם (דף ק''א) ופירש''י ז''ל שנעקרו שם הקרקע שסביבותם שיכולין לחיות על ידו ופטורין מן הערלה כדתנן אילן שנעקר הסלע עמו אם יכול לחיות פטור ואם לאו חייב והרשב''א ז''ל פירש כן ואע''פ שיכולין לחיות בהן ומצילין אותם מן הערלה מ''מ אינן יכולין לגדל פירות מחמת הגושין לבד: [[ואם לא נעקרו בגושיהן הכל לבעל הקרקע מיד.]] אם רבינו מפרש כרש''י ז''ל שהגושים הן מצילין אותו מן הערלה זה שנעקר בלא גושין יש לתמוה למה הוא זוכה בעל הקרקע תוך שלש הלא חייב הוא בערלה אלא א''כ נאמר שיזכה בעצים ולשון הגמרא לא שנו פירוש שחולקין אלא כשנעקרו בגושיהן ובתוך שלש אבל לאחר ג' הכל לבעל הקרקע. ובהשגות א''א אומר אני בעל הזיתים נוטל ממנו דמי זיתיו ליטע כלומר אומדין כמה אדם קונה זיתים כאלו ליטע אותם בתוך שדהו ע''כ. ואני אומר כשנעקרו בלא גושין ה''ז אבידה המותרת כזוטו של ים וכשלוליתו של נהר דודאי בעלים מתייאשי ממנו כמ''ש פ''ו מהלכות גזילה ואבידה ולפיכך הכל לבעל הקרקע מיד ואינו נותן לו דמים כלל וכפשט הגמרא אבל כשנעקרו עם הגושין הרי גדלו עם סיוע הגושין ולפיכך נוטל חלקו א''נ שכל שנעקרו עם גושין שיכול לחיות בהן אין דרך הנהר להוליכן למקום רחוק ולפיכך אינו מתייאש מהן ובדין היה שיטלם אלא שחשו ליישוב הארץ כך נ''ל: 


! יא 
[[המוכר זיתיו לעצים אם פסק וכו'.]] משנה שם (דף ק' ע''ב) בזה הלשון המוכר זיתיו לעצים ועשו פחות מרביעית לסאה הרי אלו לבעל הזיתים עשו רביעית לסאה זה אומר זיתי גדלו וזה אומר ארצי גדלה יחלוקו ואמרו בגמרא היכי דמי אי דא''ל קוץ לאלתר אפילו פחות מרביעית נמי דבעל הקרקע [בעי למיהוי] אי דא''ל כל אימת דבעית קוץ אפילו רביעית נמי דבעל הזיתים [בעי למיהוי] לא צריכא דא''ל סתמא פחות מרביעית לא קפדי אינשי ארביעית קפדי א''ר שמעון בן פזי ורביעית שאמרו חוץ מן ההוצאה ופירוש פחות מרביעית לסאה פירש''י ז''ל זיתים רעים שאין בסאה שלהם רביעית שמן ודברי רבינו פשוטין הן אבל הרשב''א ז''ל כתב היכי דמי אי דא''ל קוץ לאלתר אפילו פחות מרביעית נמי דבעל הקרקע נ''ל דלאו הכל לבעל הקרקע קאמר דהא א''ל לוקח זיתי גדלו אלא לבעל הקרקע מחציתן קאמר כדינא דמתני' ביתר מרביעית והיינו דקאמר פחות מרביעית נמי לבעל הקרקע ומאי נמי דקאמר אלא פחות מרביעית נמי כיותר מרביעית עכ''ל והביא לשון המחבר וכתב ואינו מחוור בעיני וקשה לן אם כדבריו ז''ל לימא אפילו פחות מרביעית נמי ולישתוק וכיון דאמתני' קאי אנא ידענא דחולקין קאמר אלא ה''פ לא מיבעיא רביעית דהוי כולו דבעל הקרקע כיון שהתנה עמו לקוץ מיד אלא אפילו פחות מרביעית נמי הרי הוא לבעל הקרקע וקשיא מתני' בתרתי זה דעת רבינו ויש לתרץ לדעת הרשב''א ז''ל דאיידי דאמר באידך דבעל זיתים אמר בהא דבעל קרקע ואין זה מספיק שהיה לו לומר אפילו פחות מרביעית יחלוקו ודברי רבינו ז''ל עיקר וכן נראה מדברי הגאון ז''ל בספר המקח בשער חמשים: 

~ הלכות שכנים - פרק חמישי




! א 
[[חצר השותפין כל אחד מהן כופה וכו'.]] במשנה פירקא קמא דבבא בתרא (דף ז') פסק כתנא קמא וכ''פ ז''ל: [[אבל שאר הדברים כגון ציור וכיור וכו'.]] זה פשוט: [[עשה אחד מהן וכו'.]] אולי הוציא זה המחבר מדין בונין הכותל למעלה מארבע אמות שאם גילה אחד דעתו שהוא רוצה בו שפורע חלקו בהוצאה כמבואר ראש פרק ג': 


! ב 
[[מי שיש לו בית בחצר וכו'.]] תוספתא כלשונה הובאה בהלכות: 


! ג 
[[אחד מן השותפין בחצר שביקש וכו'.]] ס''פ חזקת (דף ס') נתבאר: [[וכן שאר הדברים וכו' חוץ מן הכביסה וכו'.]] מימרא שם (דף נ''ז ע''ב) אמר ר''י וכו' בכל שותפין מעכבין זה את זה חוץ מן הכביסה: 


! ד 
[[אחד חצר השותפין ואחד מבוי וכו'.]] נתבאר בתוספתא (סוף ב''מ) שבני מבוי כופין זה את זה שלא להושיב ביניהן לא חייט וכו' כמו שנתבאר שם כ''ש לעשות במבוי דברים שאין דרך לעשותן ופשוט הוא אחר שהרשות משותפת ביניהם: 


! ה 
[[אחד מן השותפין בחצר וכו'.]] משנה פ' חזקת העמידוה בגמרא בחצר השותפין: [[ואם העמיד בפני בהמה זו וכיוצא בה מחיצה וכו'.]] שם במשנה: [[בד''א בחצר השותפין וכו'.]] זו סברת הרב אבן מיגש ז''ל וכ''כ פרק חזקת והא דאמרינן בחצר השותפין עסקינן לאו למימרא דבחצר חבירו דקפיד אפילו אהעמדה כדי הויא לה חזקה דא''כ אין לך משאיל מקום לחבירו בחצרו להעמיד שם בהמתו אלא למימרא דבחצר שאינה של שותפין אפילו עשה מחיצה נמי לא הויא לה חזקה דבודאי בדרך שאלה היא. עוד כתב ז''ל ודוקא היכא דלא החזיק שלש שנים הוא דאיכא לאיפלוגי בין חצר חבירו לחצר השותפין א''נ החזיק ג' שנים וליכא טענה אלא מחמת שתיקה אבל החזיק שלש שנים חזקה שיש עמה טענה בחצר חבירו אפילו לא עשה מחיצה והיתה עומדת שם ביום ובלילה ה''ז חזקה דהיינו כל חזקה שבעולם ובחצר השותפין אם לא עשה מחיצה אפילו החזיק שלש שנים לא הויא חזקה נמצא שבחצר חבירו הכל תלוי בשני חזקה והוא שטוען שמכר או נתן ובחצר השותפין הכל תלוי בעשיית מחיצה ואין משגיחין על השנים אלו דבריו ז''ל ודברי המחבר בדין חצר חבירו בלא חזקת שלש שנים הם אבל בחזקת שלש שנים בטענה ודאי החזיק וכ''כ פי''ב מהלכות טוען ונטען. ובהשגות כתוב א''א הירושלמי חולק עליו וכו'. סובר הר''א ז''ל שדברי הירושלמי אפילו בלא חזקת שלש הוא וכ''נ דעת בעל העיטור ז''ל ומפרשים הרי זו חזקה מחמת מחילה ודברים מתמיהים הם שבהעמדת בהמה לשעה או בגידול תרנגולין תהיה חזקה ואין לומר ל' יום שהרי לא ביארו ואם כדבריהם אין לך אדם משאיל מקום לחבירו וכמ''ש רבינו ונ''ל שפירוש הירושלמי לפי דבריו הוא בחזקת שלש שנים ובטענה ואמרו גדל סתם לסמוך על הידוע שרוב החזקות בשלש שנים ורבי יוסי הכריח כן ואמר אם יש לו לגדל שהוא כדברי המחזיק שנמכר או שנתן מקום זה לו להשתמש בכך הרי גדל פירוש הרי גדולו מוכיח עליו ואם כדברי הלה שלא נתן לו רשות לגדל הרי החזיק ואיך יחזיק שלש שנים בלא טענה זה נ''ל לפרש לדעת רבינו ורבו ז''ל: 


! ו 
[[אחד מן השותפין שביקש לפתוח וכו'.]] משנה וגמרא סוף חזקת (דף נ''ט ודף ס'): [[וכן לא יפתחו השותפין בחצר פתח כנגד פתח וכו'.]] משנה שם ופירש ר''ש ז''ל אלא ירחיק משהו זה מכנגד זה וטעמא משום צניעותא וכתב הרשב''א ז''ל שהטעם לפי דבריו דדי בהרחקת משהו דסוף סוף אי בעי קאי בחצר וחזי ליה והאריך בזה ובסוף דבריו כתב ולולי שאמרה הר''ש היה נראה שצריך להרחיק עד שלא יוכל לראות מפתחו דרך פתח חבירו כלל: [[אבל פותח אדם לר''ה וכו'.]] במשנה שם ובגמרא דא''ל סוף סוף הא בעית איצטנועי מבני ר''ה ופירש ז''ל דסוף סוף רוכבי סוסים וגמלים רואין אותך בחלונותיך, דעתו ז''ל שאפלו בחלון שהוא גבוה ואין אנשים הולכים על רגליהם יכולין לראות דרך החלון פותחין כנגדו והקשו עליו מאותה דאביי הנזכרת פ''א מדין שני בתים בשני צידי ר''ה שאמרו זה עושה מעקה לחצי גגו וכו' כנזכר למעלה בפ''ג אלא הכא בחלונות נמוכים בדוקא הוא מתני' וכל פתח שאין אדם יכול ליכנס ולצאת נקרא חלון וכן עיקר ע''כ לשון הרשב''א ז''ל: 


! ז 
[[ואעפ''כ לא יפתח אדם חנות וכו'.]] תוספתא הובאה בהלכות ודקדקו המפרשים ז''ל במבוי שאינו מפולש אם פותחין לו פתח כנגד פתח והעלה הרשב''א ז''ל דאפילו במבוי כל שיש למטה ממנו שלשה בתים הרי הוא כרה''ר דא''ל סוף סוף הא בעית איצטנועי מן הרבים ורה''ר דקתני לאו דוקא אלא שרבים בוקעין בו עכ''ל: 

! ט 
((ח-ט)) [[אחד מן השותפין שלקח בית וכו'.]] משנה שם: [[אבל פותח הוא פתח עלייה לתוך ביתו וכו'.]] דעת המחבר ז''ל בפירוש הסוגיא כדעת הרב אלפסי ז''ל שיכול לבנות העלייה לתוך ביתו והטעם שכל שהיא פתוחה בתוך ביתו אינו עשוי להכניס שם דיורין כיון שאין שם דרך אלא עליו וכ''כ הרמב''ן ז''ל ואפילו בית שלקח בחצר אחרת אם סתם פתח החצר ההוא ופתחו לתוך ביתו רשאי שלא כדברי קצת המפרשים ז''ל שסוברין שאינו יכול לבנות עלייה על גבי הכותלים כלל ואע''פ שהוא פותח לתוך ביתו וכן אינו רשאי לפתוח בית מחצר אחרת לתוך ביתו בשום צד וכבר פירשו הרמב''ן והרשב''א ז''ל והסוגיא לדעת הרב אלפסי ז''ל ומבואר בתוספתא כדבריו: [[מכאן אתה למד שאחד מן השותפין שהביא אצלו לביתו וכו'.]] זה סברת המחבר וראייתה בצדה ומבואר בגמרא שהטעם מה שנזכר למעלה מפני שמרבה עליהם הדרך. ובהשגות א''א חיי ראשי נ''ל דבריו סותרין זה את זה וכו'. ואני אומר שאין דברי המחבר בסמוכין על שולחנו ונטפלין עמו דכל כי הא יהא ביתו פתוח לרוחה ותבא עליו ברכה אבל כשאין סמוכין על שולחנו ואין נטפלין עמו ודרין שם יכולין לעכב עליו. [[ומה שכתב שהוא פותח עלייה לתוך ביתו.]] לאו למימרא שידורו בה אחרים אדרבה הטעם הוא מפני שאינו עשוי להכניס דיורין שיעברו דרך ביתו כמ''ש למעלה ולפתוח העלייה לחצר מוחין בידו אף על פי שאינו מכניס בה דיורין דלאו כל כמיניה לרבות פתחים בחצר או שמא יכניס בה דיורין ולא בעי למיקם בהדיה בדינא זה נראה בדעת המחבר ז''ל ודעת הר''א ז''ל הוא שכל שאינו מרבה בפתחים או בבתים יכול להרבות דיורין ואפילו חלוקין: [[וכן השוכר וכו'.]] זה נראה שאפילו הר''א ז''ל יודה בו והטעם לפי שגוף הבית למשכיר ומכל מקום נראה דברוצה לסמוך על שולחנו אדם אחד שהרשות בידו ואין משכיר יכול לעכב עליו דסתם שוכר בית לו ולנטפלין עמו הוא שוכר זה נ''ל: 


! י 
[[היה פתח של אחד מהן קטן לא יעשהו גדול וכו'.]] משנה וגמרא שם (דף ס'): [[וכן אם הפתח גדול לא יעשנו שנים וכו'.]] משנה וגמרא שם: 


! יא 
[[אבל מי שהיה לו פתח קטן לרשות הרבים וכו'.]] משנה שם: 


! יב 
[[כופין בני מבוי זה את זה וכו'.]] תוספתא הובאה בהלכות פ''ק. [בש''ס דעירובין דף פ']: 


! יג 
[[מי שיש לו פתח במבוי וכו'.]] שם בתוספתא וכתב אבן מיגש ז''ל וכיון שיכול לומר רצוני שאכנס בחבילתי עד פתחי אפילו לעכב נמי יש לו לעכב ולמנוע אותן מעשיית הדלת וכ''כ הרשב''א ז''ל: [[ומבוי המפולש לר''ה וכו'.]] מימרא דשמואל פ''ק (דף י''ב) ופירש הרשב''א ז''ל דמפולשין לאו למימרא דוקא מפולשין משני צדדין אלא אפילו מצד אחד וכן מוכחת הסוגיא ויש מי שפירש דוקא במפולשין משני צדדין: 


! יד 
[[מי שביקש לפתוח לו פתח במבוי וכו'.]] נתבאר בפירוש פ''ק (דף י''א) בסוגיא שאינו רשאי לפתוח לכתחלה: [[ואם היה מבוי מפולש וכו'.]] כך כתוב בהלכות וכך כתבו ז''ל ובמפולש לר''ה: 


! טו 
[[היה לו פתח סתום במבוי שאינו מפולש וכו'.]] ברייתא פ''ק: [[ואם פרץ את פצימיו וכו'.]] מימרא שם ופירוש שסלק מזוזתו ומשקופו שגילה דעתו שאינו רוצה לפתחו עוד: [[וכן אחד מבני מבוי שביקש לסתום פתחו וכו'.]] גירסת המחבר כגירסת ההלכות אחד מבני מבוי שביקש להחזיר פתחו למבוי אחר בני מבוי מעכבין עליו או לא אכסניא לפי בני אדם מתחלקת או לפי פתחים מתחלקת ופשטו בני מבוי מעכבין עליו כלומר שבני המבוי הישן יכולין לעכב לפי שהאכסניא היא מתחלקת לפי בני אדם ופירוש אכסניא מתחלקת הוצאת חיל המלך ומשרתיו וזה מ''ש המחבר: 


! טז 
[[חמש חצרות הפתוחות למבוי שאינו מפולש וכו'.]] מחלוקת דרבי ורשב''א (שם דף י''א) פסק כרבי ודלא כרב הונא וכן בהלכות: [[וכן בעל השנייה שפתח לחצרו וכו'.]] ג''ז מוכרח שם וכו' וכן מוכחת הברייתא: 

~ הלכות שכנים - פרק ששי




! א 
[[כופין בני העיר זה את זה וכו'.]] משנה פ''ק (דף ז' ע''ב) דלא כרשב''ג. [[ומ''ש ולבנות בהן בית הכנסת וכו'.]] היא בתוספתא (סוף ב''מ) והיא בהלכות: 


! ב 
[[מי שלקח עיר בארץ ישראל וכו'.]] מימרא ב''ק פ' מרובה (דף פ' ע''ב): [[וכופין בני בקעה וכו'.]] תוספתא בהלכות פ''ק דב''ב ופירוש חריץ ובן חריץ שניהם סביב הבקעה וכבר נזכר עניינן ואיכותן פכ''א מהלכות מכירה: 


! ג 
[[מי שיש לו חצר בעיר אחרת וכו'.]] תוספתא כלשונה באה בהלכות פ''ק דב''ב: 


! ד 
[[כשהן גובין מאנשי העיר וכו'.]] בגמרא שם (דף ז' ע''ב) בעא מיניה ר''א מר''י כשהן גובין לפי נפשות גובין או דילמא לפי שבח ממון גובין א''ל לפי [שבח] ממון גובין וכו' איכא דאמרי בעא מיניה רבי אלעזר מר''י כשהן גובין לפי קירוב בתים הם גובין או דילמא לפי ממון הן גובין א''ל לפי קירוב בתים הם גובים וכו' ע''כ ובהלכות כתבו לשון אחרון לבד כדברי המחבר אבל הרב אבן מיגש ז''ל פירש שהלשון האחרון להוסיף בא ולומר ששבח ממון זה לפי קירוב בתים הן גובין אותו שאילו עשיר שביתו קרוב ועשיר כמותו רחוק גובין מן הרחוק פחות מן הקרוב אבל לעולם לפי שבח הממון ג''כ שאילו עשיר רחוק ועני קרוב מה יגבו מן העני ואין לו אלא מן העשיר הרחוק גובין יותר ממה שגובין מן העני הקרוב ושבח ממון שאמרנו שבח ממון המטלטל קאמר שאין אלו באין אלא לשלול שלל ואין שוללין את הקרקעות. ומ''מ הכל לפי מה שהוא ענין שאם באו גייסות בשעת מלחמת מלכים ללכוד את העיר להרסה או לשורפה גובין לפי הכל זה לשון הרשב''א בשם הרב רבינו יהוסף הלוי אבן מיגש ז''ל. ולא נראה כן מדברי המחבר שלא הזכיר כלל שבח ממון. ולענין חצר כתב רבינו חננאל שגובין לפי שבח ממון לעולם ולא איכפת לן בקירוב בתים לעולם וכתב הרב אבן מיגש ז''ל ומסתברא כוותיה ומתוך כך לא הזכיר המחבר קרוב ורחוק לעולם בחצר: 


! ה 
[[וכל הדר בעיר י''ב חדש וכו'.]] משנה וגמרא שם. ויש דברים שהן לצדקה שכופין אותן בפחות מכאן וכבר נתבאר זה בהלכות מתנות עניים: 


! ו 
[[כל הדברים הצריכין לשמירת וכו'.]] מימרא שם (דף ח'): [[אבל לתקן הדרכים והרחובות וכו'.]] שם מימרא דרב יהודה: 


! ז 
[[היו חופרין נהר וכו'.]] ברייתא מעשה דרב פפא שם: 


! ח 
[[כופין בני המבוי וכו'.]] ברייתא פרק לא יחפור (דף כ''א ע''ב) כופין בני המבוי זה את זה שלא להושיב ביניהן לא חייט ולא בורסי וכו' ולא אחד מבני בעלי אומנות ולשכנו אינו כופהו רשב''ג אומר אף לשכנו כופהו ופסק המחבר כת''ק וכן בהלכות ופירוש ולשכנו אינו כופהו שאם יש בידו אחד מכל בני אומנות האלו ורצה שכנו ליכנס באותה אומנות אין יכול לעכב. וזה הפירוש מסכים לפירוש אחרון של אבן מיגש ז''ל: [[ואפילו היה מבני מבוי אחר וכו'.]] בעיא דלא איפשיטא וכתב בהלכות הילכך אין מעכבין: [[אבל גר וכו'.]] מימרא דרב הונא בריה דרב יהושע שם ויש בדברים הללו שיטה אחרת לקצת מן המפרשים ז''ל והיא שאין יכולים לעכב מפני רבוי הדרך ואפילו יש ביניהם מאותה אומנות אלא דוקא בני מבוי בשיש ביניהם מאותה אומנות מעכבין על אחרים מפני שפוסקין חיותן כן פירש רש''י ז''ל שלא להושיב ביניהן חייט ובורסקי ממקום אחר להשכיר לו בית במבוי זה ויש כאן בני אותה אומנות. ולשכנו הדר במבוי כמותו אינו כופהו מלירד לאותה אומנות עכ''ל וגר ממדינה אחרת שיתן מנת המלך אין בני העיר יכולים לעכב אבל בני מבוי אם יש ביניהם מאותה אומנות מעכבין אלו דבריהם ז''ל: 


! ט 
[[רוכלין המחזירין בעיירות וכו'.]] מימרא דרב נחמן בר יצחק שם (דף כ''ב): 


! י 
[[הסוחרים שמביאין סחורתם וכו'.]] מעשה שם וכתב הרב אבן מיגש ז''ל דדוקא כשיש מאותה סחורה לבני העיר והיא טובה כמות אותה שמביאין שם אבל אם היתה גרועה ממנה או שחשובה כמותה אבל הסוחרים מוזילין ומפחיתים את השער אם לוקחי העיר ההיא הם עכו''ם יכולין לעכב עליהם אבל אם הלוקחין ישראלים אין יכולין לעכב עליהם שאין עושין תקנה למוכרים בהפסד הלקוחות והרמב''ן ז''ל נחלק עליו כשהסחורות שוות ואמר שאע''פ שהסוחרים מוזילין יכולין לעכב והביא ראיות לזה אבל אם אין הסחורות שוות הודה הוא ז''ל שאין יכולין לעכב כיון שסחורתן גרועה וזו של סוחרים יפה והרי זה כסחורה אחרת: [[ואם מכרו ביום השוק וכו'.]] באותו מעשה: [[ואם יש להן מלוה בעיר וכו'.]] מעשה שם ולשון הגמרא זילו וזבינו שיעור חיותייכו עד דעקריתו אשראי דידכו ואזליתו ור''ת ז''ל פירש דלאו שיעור חיותן קאמר בלבד שא''כ למחר הם מתים ברעב אלא שיעור כדי שירויחו כדי מזונתן ועל פי בית דין ואין מדקדקין בדבר להחמיר עליהן יותר מדאי ע''כ: 


! יא 
[[אחד מבני מבוי שאינו מפולש וכו'.]] ברייתא שם (דף כ''א) וגירסת המחבר אחד מבני מבוי וגם זה לפי שיטתו של מעלה שכתב שמעכבין אפילו כשאין ביניהם מאותה אומנות אבל המפרשים האחרים גורסין אחד מבני חצר ודוקא חצר אבל מבוי אם אין ביניהן מאותה אומנות אין מעכבין וכשיש ביניהם מעכבין על הדרך שנזכר למעלה וכן פירש הרב אבן מיגש ז''ל כפירוש הראשון: [[וכן מי שיש לו בית בחצר השותפין וכו'.]] ברייתא שם והטעם מפני רבוי הנכנסין והיוצאין: 


! יב 
[[חנות שבחצר יכולין שכנים למחות וכו' עד שהרי החזיק לעשות כן.]] שם (דף כ' ע''ב) משנה זה לשונה חנות שבחצר יכול למחות בידו ולומר לו איני יכול לישן מקול הנכנסין והיוצאין ועושה כלים ויוצא ומוכרן בשוק ואינו יכול למחות בידו ולומר לו איני יכול לישן מקול הפטיש ולא מקול הרחיים וכו' ע''כ. ומתוך מ''ש המחבר שהרי החזיק לעשות כן נ''ל שהוא סובר דדוקא החזיק אבל אם בהתחלה בא לעכב עליו יכול לעכב וסובר זה המחבר לפי שהוקשה לו מה טעם אין טענתו טענה בקול הפטיש והלא יותר מונע השינה מקול הנכנסין והיוצאין ועוד למה אמרו חנות שבחצר שנראה שכבר היא בחצר יאמרו מי שביקש לעשות חנוני או לא יעשה אדם חנות בחצר השותפין אלא כוונת המשנה בשהחזיק לעשות כן במלאכתו ובחנותו והודיעו שאפילו החזיק אין חזקתו חזקה אצל הנכנסים והיוצאין שהן אחרים וכן כתב פרק י''א בשם הגאונים ז''ל אבל חזקתו חזקה במלאכתו עצמו אבל אם לא החזיק יכולין לעכב זה נ''ל מדבריו והרשב''א ז''ל חלוק בזה וכתב לאו מקול הנכנסים והיוצאים ממש קאמר דהא אינו יכול לעכב מחמת הפטיש והרחיים אלא מפני רבוי הדרך כלומר אינו יכול לעמוד ולישן מפני רגל הרבים שמרבים עליו הדרך מ''מ כתב ז''ל שאצל הנכנסין והיוצאים אפילו עשה ברשות יכולין לומר לו סבורין היינו לקבלו עכשיו אינן יכולין לקבל וזהו שאמרו חנות ולא אמרו יפתח חנות וכמ''ש למעלה: [[וכן יש לו ללמוד וכו'.]] משנה ואוקימתא דרבא שם: 


! יג 
[[מי שיש לו בור לפנים מביתו של חבירו וכו'.]] משנה פ' המוכר פירות (דף צ''ט): 


! יד 
[[מי שיש לו גינה וכו'.]] עד סוף הפרק משנה שם ופרשב''ם כשהדרך באמצע השדה אנן סהדי שלא מחל הדרך מכל וכל שלא יוכל לזרוע לשם אבל מן הצד אינו נפסד כל כך וכיון דמדעת שניהם הוא אנן סהדי דמן הסתם מחל לו כל הדרך לגמרי להיות מיוחד להליכה ולא לזריעה עכ''ל: 

~ הלכות שכנים - פרק שביעי




! א 
[[מי שהיתה לו חלון בכותלו וכו'.]] זה פשוט ומפורש פרק לא יחפור (דף כ''ב) ובהרבה מקומות: [[ואם בא חבירו וכו'.]] במשנה שם החלונות בין מלמעלן בין מלמטן בין כנגדן ארבע אמות. ובגמרא תני עלה מלמעלה שלא יציץ ויראה מלמטן שלא יעמוד ויראה מכנגדן שלא יאפיל ע''כ ויש מי שכתב שכשאמרו במשנה שצריך להגביה הבנין ארבע אמות ודי בכך דוקא בשלא הרחיק הכותל אלא כדינו ויותר מכאן מעט אבל אם הרחיק ריחוק גדול אם מגביה כותלו ארבע אמות מחלונו של זה כ''ש שיראה שם להדיא ולפיכך פירש שם תנא דברייתא שצריך להגביה כדי שלא יציץ ויראה: 


! ג 
[[היתה חלון למעלה בכותל וכו'.]] מ''ש המחבר שכשהבנין נמוך מן החלון ארבע אמות שאינו צריך להרחיקו כלל ואף על פי שלא נזכר בפירוש בגמרא פשוט הוא שהרי ההרחקה אינו אלא כדי שלא יאפיל וכדאיתא בברייתא ובכיוצא בזה הרי אינו מאפיל וכמ''ש הוא ז''ל: 


! ד 
[[בנה כותל אחד בצד החלון כו' ומגביה הכותל ארבע אמות על החלון או כונס ראש הכותל וכו'.]] פירוש בצד החלון כגון שהכותל שהחלון בו משוך ממזרח למערב וזה מושך מצפון לדרום ובגמרא אמרו במן הצד כמה [מרחיק] אמר רב ייבא וכו' כמלוא רוחב החלון והקשו והלא מציץ א''ר זביד במדיר כותלו ע''כ. ודעת המחבר שכשהקשו והלא מציץ הוא בשאינו מגביה הכותל ארבע אמות על החלון שאם במגביה אפילו בשהכותל נגד החלון די בכך ויותר הוא יכול להציץ כשהכותל נגד החלון משיכול כשהוא מן הצד אלא הקושיא בשאינו מגביה היא דאי במגביה ודאי לא בעינן מידי אחרינא וכן נראה דעת הרב אבן מיגש ז''ל. אבל רש''י ז''ל כתב והלא מציץ כיון דסמוך הוא אע''פ שהוא מגביהו יכול להציץ. במדיר עושה ראש הכותל משופע לצד החלונות עד שאינו ראוי לא לעמוד עליו ולא לישען עליו עכ''ל. נראה מדבריו שאפילו במגביה ד' אמות צריך שיכנוס ראש כותלו ודברי תימה הם דאדרבה כיון שגבוה הוא והוא סמוך לא יוכל להציץ כמו שיציץ ברחוק וזה דבר מורגש לחוש אלא ודאי דברי המחבר עיקר. [[ומה שכתב רבינו טפח.]] כך הוא בקצת נוסחאות ובהלכות: 


! ה 
[[בנה שני כותלים מב' צדי החלון וכו'.]] מפורש שם בגמרא ובהלכות. והרבה פירושין נאמרו בה והעיקר כדברי המחבר ומ''מ יש שכתבו שאע''פ שיש בין ב' הכותלים ד' אמות צריך שלא יהא אחד מהם סמוך לחלון בפחות מטפח שהרי מן הצד האחד מרחיק טפח אע''פ שהצד השני פנוי לגמרי וזה פשוט: [[ולא יסכך על גביהן וכו'.]] אע''פ שאין זה מבואר בגמרא פשוט הוא שהרי הסכוך הוא נגד החלון וכבר נתבאר שכנגד החלון צריך להרחיק ד' אמות: [[לפיכך מי שבא וכו'.]] ס''פ חזקת (דף נ''ט) וכר' אלעאי וכן בהלכות ומוסכם הוא: 


! ו 
[[הרי שפתח חלון לחצר חבירו וכו'.]] כבר כתבתי פ''ב שדעת המחבר ורבו ז''ל שיש להיזק ראייה חזקה כשהניזק רואה שעושין מעשה כנגדו ושותק ולפי שיטה זו תהיה הסוגיא והמשנה שבפרק חזקת כפשטן בחלון שיש בו היזק ראיה ומחלוקת ר' זירא ור' אלעא הוא בחלון המצרי שאין ראשו של אדם יכול ליכנס בו אבל בחלון הצורי שראשו של אדם יכול ליכנס לתוכו אפילו למעלה מארבע אמות יש לו חזקה להיזק ראייה וזו שיטת הרב אבן מיגש ז''ל ויש שיטה אחרת לרי''ף ז''ל שאין חזקה להיזק ראייה בשום צד ובשיטתו הלכו האחרונים ופירשו המשנה והסוגיא בחלון שאין בו היזק ראייה והוא פתוח למקום שאינו מזיק בראייה אלא שהוא עשוי ליזון בו את עיניו ולדבר עם שכיניו וכן ג''כ פירשו מחלוקת ר' זירא ור' אלעא בהיפך דדוקא בחלון הצורי שראשו של אדם יכול ליכנס בתוכו והוא למטה מד' אמות יש חזקה אבל אם לא היו לו שני דברים אלו אין לו חזקה ויכול לבנות כנגדו בלא הרחקה וזה דעת ההשגות ואעפ''י שאין מזיקו בראייה למטה מארבע אמות יכול למחות ולומר איני רוצה שתחזיק בי שלא אוכל לבנות כנגדך או שאצטרך למחות בך אלו דבריהם ז''ל ולבאר הסוגיות לפי דעות אלו יאריכו הדברים: 


! ז 
[[במה דברים אמורים בשפתחה לתשמיש וכו'.]] דין האורה מימרא דשמואל שם והרבה פירושין נאמרו שם בה ושיטת רבינו כלשון רבו ז''ל: [[וכן מי שהיתה לו חלון מוחזקת וכו'.]] בגמ' (דף ס') אר''נ ולסתום לאלתר הויא חזקה שאין אדם עשוי שסותמין אורו בפניו ושותק ע''כ. ובהשגות א''א לפי דעתי וכו'. ושיעור הל' יום יתבאר לפנינו אבל דעת המחבר הוא דבכלל לסתום הוא לבנות כנגדו וכן פר''ש ז''ל: 


! ח 
[[מי שהיו לו וכו'.]] מעשה פ''א (דף ז') ובהלכות: [[לפיכך אם לא היה שם טורח כלל וכו'.]] אע''פ שלא נזכר זה פשוט הוא ומוכח ג''כ שם אחר שהצריכו להזכיר טענה נראה שבלא טענה כופין אותו: 


! ט 
[[אבל בעל החלון וכו'.]] זה אינו מבואר בגמרא ודעת קצת הגאונים שכל שסותם את זו ומגביה ועושה אחרת כנגד זו ממש רשאי שהרי ממעט הנזק אבל דעת המחבר כדעת רב משה גאון ז''ל שכתב שאפילו לשנותן למעלה אינו יכול וקצת ראיה יש מאותה דההיא אחד לא יעשנו וכו' ס''פ חזקת הבתים ב''ב (דף ס'): 


! י 
[[שני אחין שחלקו.]] פ''ק מעשה שם ויש מי שפירש דדוקא כשהעלו בפירוש הבנין והעצים כלומר שאמרו כמה בנוי שוה יותר מן הפנוי אבל אם העלו סתם כמה שוה חלק זה על חלק זה הכל בכלל העילוי ואפילו האויר ע''כ ואפשר לזה נתכוון המחבר באמרו בזה ושמו הבנין והעצים ויתר דברי רבינו מבוארים עד סוף הפרק: 

~ הלכות שכנים - פרק שמיני




! א 
[[המבקש להוציא זיז מכותלו וכו'.]] סוף פרק חזקת (דף נ''ט ע''ב) ופסק כרב הונא וכן בהלכות: [[הוציא הזיז ולא מיחה וכו'.]] דעת המחבר ורבו שמחילת השיעבודין היא לאלתר ושלא בטענת מכר או מתנה אלא בטענת סבלונות ומחילה ויתבאר דעתם ודעת החולקים עליהם פרק י''א: 


! ב 
[[היה הזיז טפח וכו'.]] משנה שם (דף נ''ט) ונתבאר בגמרא: 


! ג 
[[היה הזיז שהוציא רחב טפח ומשוך וכו'.]] מימרא דרבי מני שם (ע''ב) וכן פירשוה רבו ור''ש ז''ל וכתב הר''ש ז''ל דכיון שהניח לו אורך של מקום חשוב נתרצה לו נמי ברחבו דאין מקום חשוב בפחות מד' על ד' והוא הדין אם החזיק ברחב טפח במשך י' לא החזיק כי אם ברחב ד' אבל אם החזיק ברחב טפח במשך שלשה לא החזיק ברחב ג' אלא מה שהחזיק החזיק ולא יותר עכ''ל. ובהשגות א''א איני מודה לו בזה וכו'. נראה שדעתו ז''ל לפי שזה מקום חשוב ואינו נקנה במחילה אלא דוקא בטענת מכר או מתנה ואינו נראה כן מדברי רש''י ז''ל אלא כדברי המחבר וכן מוכחת מימרא דרבי מני שעל חזקה האמורה במשנה הוא מדבר והיא במחילה: [[ואין בעל החצר יכול לבנות באויר חצרו וכו' עד גובה אויר י' טפחים.]] שיעור י' טפחים לא נזכר בגמ' בפירוש ומ''מ נראה שדי בכך שהרי דירת בית הוא דירה בי' טפחים כ''ש תשמיש הזיז: 


! ד 
[[המעמיד סולם קטן שאין לו ארבע חוזקין בצד וכו'.]] משנה שם (נ''ח נ''ט): [[לפיכך כשיבא בעל הגג להעמיד סולם גדול וכו'.]] זה פשוט: [[אבל אם העמיד קטן וכו'.]] זה לא נזכר בגמ' בביאור אבל נזכר בגמ' בהרבה דינין שכל שזה נהנה וזה אינו חסר כופין אותו על מדת סדום ורב הונא שאמר למעלה בזיז שבעל החצר יכול למחות אפילו בזיז כל שהוא דוקא בזיז אמר כן לפי שיש בתשמישו היזק ראייה וכמו שנזכר בגמרא אבל בסולם שאין יכול להשתמש בו אלא דרך רשות חבירו וחבירו יכול לבטלו כל זמן שירצה ודאי אינו יכול למחות בידו על ההנאה והכל מודים בזה וזה פשוט: 


! ה 
[[הרוצה להוציא וכו'.]] פ' חזקת (דף נ''ח:) מבואר בגמרא: [[רצה אח''כ בעל הגג לסתום וכו'.]] מימרא שם: [[רצה בעל הגג לעקור הצנור מצד זה וכו'.]] בהשגות א''א זה הדרך אינו מחוור וכו'. ודבריו סתומין כמנהגו ועתה אפרש שנינו במשנה פ' חזקת (דף נ''ח ע''ב) המרזב אין לו חזקה ויש למקומו חזקה המזחילה יש לה חזקה ואמרינן בפירוש המשנה ג' אוקימתות אמר שמואל המרזב אין לו חזקה מרוח אחת ויש למקומו חזקה משתי רוחות רבי חנינא אמר אין לו חזקה שאם היה ארוך מקצרו ויש למקומו חזקה שאם בא לעקרו אינו עוקרו רב ירמיה בר אבא אמר המרזב אין לו [חזקה] שאם רוצה לבנות תחתיו בונה ויש למקומו חזקה שאם בא לעקרו אינו עוקרו תנן המזחילה יש לה חזקה בשלמא למ''ד הנך תרתי שפיר אלא למ''ד שאם רצה לבנות תחתיו [בונה] מאי נפקא ליה מינה ותירצו הכא במזחילה של בנין עסקינן דא''ל לא ניחא לי דתתרע אשיתאי ע''כ. והנה סבר הר''א ז''ל שדעת המחבר היה לפרש דברי שמואל ורבי חנינא במחאת בעל החצר על בעל הגג ולפיכך תפס עליו שאין זה במשמע הסוגיא בשום פנים שאיך יהיה בזה חילוק בין מזחילה לצינור כמ''ש הוא ז''ל והדין עמו לתפסו אם היה דעת המחבר לפרש כן אבל אני סובר שלא היתה כוונתו לפרש כך אלא כל אוקימתות הם בדרך אחת בחזקת בעל הגג וכך פירושו שמואל אמר שלא החזיק בעל הגג שלא יוכל לשנות בעל חצר המרזב ממקום למקום ברוח אחת אבל [יוכל] להחזיק שלא יוכל לשנות מרוח אחת לרוח אחרת ובא רבי חנינא והוסיף בחזקה שאפילו ברוח אחת אינו יכול לשנות אבל יכול לקצרו ובא ר' ירמיה והוסיף שאפילו לקצרו אינו יכול אבל יכול לבנות תחתיו והמחבר דעתו לפסוק כבתרא שהוא מקיים החזקה יותר מכולן וזהו שכתב וכן אם רצה בעל החצר לבנות ולא הזכיר שיוכל לקצרו או לשנותו וכן פסק הר''מ ז''ל בפירושו ובדין זה אין חילוק בין צינור למזחילה אלא במזחילה של בנין ולפיכך לא כתבו ודין זה שכתב רצה בעל הגג לא שיהיה בפירוש האוקימתות אבל מתוכן נלמד שלא נחלקו אלא אם בעל החצר יכול לקצר או לשנות אבל בעל הגג נראה שהכל מודים דמה לו לבעל חצר בכך ואם היתה כוונתו שהסוגיא במחאת בעל החצר היה לו לכתוב חילוק המחזילה אבל לא היתה הכוונה אלא כמ''ש: [[וכן אם רצה וכו'.]] כבר נתבאר זה ודע שחזקות אלו דעת המחבר שהם לאלתר ויש חולקין עליו ויתבאר פי''א: 


! ו 
[[מי שהוריד מי גגו על חצר חבירו וכו'.]] מימרא פ''ק (דף ו' ע''ב) וכתב הרמב''ן ז''ל והרשב''א ז''ל הטעם הוא לפי שאינו מתרבה היזק על בעל החצר בכך אבל להוסיף היזק של כלום אין שומעין לו ולפיכך מי שבא להגביה שופכין כדי שיהיו יורדין ממקום גבוה שזה ודאי מוסיף בהיזק אין שומעין לו וכן כל כיוצא בזה שיראה לבית דין שזה מוסיף בהיזקו אין שומעין לו ומה ששנינו בתוספתא העשוי לכביסה [אחת] אין ממחין בידו לכביסה חמש לכביסה אין ממחין בידו לגשמים לגשמים אין ממחין בידו לכביסה התוספתא לענין דיוטות המקלחות מים לביב שנויה אבל למי שהחזיק אצל חבירו לכביסה אחת ממחין בידו לחמש והחזיק לגשמים ממחין בידו לכביסה אלו דבריהם ז''ל: 


! ז 
[[כותל שבין ראובן ושמעון וכו'.]] זה פשוט פ''ק (דף ה'): [[היה הכותל של וכו'.]] ג''ז פשוט שם: [[חפר שמעון בכותל זה וכו' ושתק ראובן ולא מיחה בו וכו'.]] מימרא שם (דף ו') ופסק כרב יוסף אי נמי כלישנא בתרא דר''נ דאמר דהחזיק להורדי אחזיק לכשורי פי' הורדי עצים דקים כשורי קורות עבות ופירושו בזו ובאותן הסמוכין לה כדעת הגאונים ז''ל שכל אלו וכיוצא בהן שהן מחילת השעבודין בשתיקה לבד די וא''צ טענה ולא חזקת שלש שנים ודעת רבותינו הצרפתים שצריך טענת מכר או מתנה וחזקת שלש שנים ובלא כן אין חזקתם חזקה כלל ולזה הסכימו קצת מן האחרונים ז''ל: [[היתה הקורה סוכת עראי וכו'.]] מימרא שם (דף ע''ב): 


! ח 
[[מי שהחזיק בכותל זה בקורה אחת וכו'.]] זה לא מצאתי מבואר אבל נראה פשוט מתוך המימרא של מעלה שאם היתה חזקת קורה אחת מועילה לקורות הרבה לא היו חולקים בין קורה גדולה לקטנה ומי שאמר שהמחזיק לקטנה החזיק לגדולה אם בחזקת קורה אחת היה יכול להחזיק בהרבה היה לו לומר רבותא יותר: [[בד''א בשהודה וכו'.]] זה לא מצאתי ג''כ מבואר וצריך לעיין. וראיתי המפרשים ז''ל חולקים בדין חזקת הקורה אם מועילה לכל הכותל ואין בהם מי שסובר שתועיל נעיצת הקורה אלא אם כן החזיק בכך שלש שנים ובבא בטענת מכר או מתנה ואף בזה נחלק ז''ל ויראה לי שאין דברי המחבר אלא בשטוען לעולם היינו שותפין בכותל ועד עכשיו לא הייתי צריך לנעוץ בה וזהו שכשנעצתי לא מיחה בי חבירי ואין כאן עדים הכותל של מי והדין אמת אלא שאני תמה למה צריך נעיצה כל זמן שאין לאחד ראיה כלל: 


! ט 
[[היו קורותיו של ראובן וכו'.]] מימרא שם: 

~ הלכות שכנים - פרק תשיעי




! א 
[[לא יחפור אדם בור ולא שיח ולא מערה וכו'.]] משנה פ' לא יחפור (דף י''ז) ובגמרא מתבאר. [[ומ''ש וסד בסיד.]] לומר דתרתי בעינן הרחקה וסיד והוא בעיא בגמ' (דף י''ט) ואמרו פשיטא דתרתי בעינן דאי ס''ד וכו' ונדחה זה שם אבל כתבו המפרשים ז''ל דכיון דכך אמרו דפשיטא דתרתי בעינן הכי קי''ל וזה דעת המחבר: 


! ב 
[[מרחיקין את הגפת ואת הזפת וכו'.]] משנה (דף י''ז) ופירוש גפת פסולת של זיתים שנתעצרו בבית הבד. ופירוש סלעים אבנים שהאש יוצאה מהן שכל אלו קשין לחומה שמוציאין הבל (מן הכותל) ע''כ לשון רש''י ז''ל: [[מרחיקין את הזרעים וכו'.]] משנה שם. [[ומ''ש ואת הגומא שמתקבצין בה מימי רגלים.]] לשון המשנה מי רגלים ופירשו בגמרא שופכין ופירשו רש''י ז''ל ואבן מיגש ז''ל מי רגלים שמתקבצין בכלי לא יהא שופך אותן בבת אחת וכוונת המחבר היא דוקא שיש שם גומא שנשפכין שם וכתבו ז''ל מהא שמעינן דשופכין דמיא בעלמא שרי שלא אסרו אלא כעין נברכת הכובסין דקוו וקיימי א''נ כחול לח לפי שהלחלוחית אינו מתייבש במהרה אבל שופכין דעלמא עוברין הן לשעה ומתייבשין ואין חוששין להם ע''כ ולפי דברי המחבר שפירש גומא שמתקבצין בה צ''ע למה אמרו דוקא מי רגלים שהרי בגומא קוו וקיימי ומסתברא דאפילו בכל מים יש להרחיק ויש לומר דאע''ג דקוו וקיימי כיון שאינו תדיר כמו כובסין אין צריך להרחיק כשאר מים: 


! ג 
[[מרחיקין את הרחיים מן הכותל וכו'.]] משנה (דף י''ז) והטעמים הם בגמרא (דף כ' ע''ב) יש רחיים שיש בהם משום נדנוד ויש שיש בהם משום קול לבד: 


! ד 
[[מרחיקין את התנור מן הכותל ג' טפחים וכו'.]] משנה שם. ופירוש שהן ארבעה משפתו לפי שהתנורין שלהן היו רחבין מלמטה ומתקצרין מלמעלה ובחידושי הרשב''א ז''ל ירושלמי רבי יהודה בן פזי אומר מן השפה החיצונה ולפנים ורבנן אמרין מן השפה הפנימית ולפנים ומסתברא דהלכתא כרבנן דרבים נינהו ועובי כותלי התנור מכלל שיעור השלשה טפחים עכ''ל וכל אלו ההרחקות הנזכרות כאן מן הכותל אם אין שם כותל א''צ להרחיק ואפילו בנה שם אחר מכאן כותל וכן כתב ר''ח ז''ל. ואע''פ שהלכה כרבא דבשדה העשויה לבורות צריך להרחיק כמו שיתבאר ולדידיה כל אלו ההרחקות ה''ה אם אין שם כותל כדאיתא בגמרא אין הלכה כמותו אלא בבור בלבד וזה נראה דעת המחבר ויש חולקין: 


! ה 
[[אבן שהכובס מכה הבגדים עליה וכו'.]] ברייתא ומימרא שם ולשון הגמרא מהנדיין ופירושו כפירוש רבו ז''ל: 


! ו 
[[לא ישתין אדם וכו'.]] ברייתא שם ובהלכות וכתבו ז''ל שאין חילוק בין כותל לבנים לכותל אבנים אלא בהשתנת מים אבל בשאר כל ההרחקות הכל שוה וזה דעת המחבר ז''ל: 


! ז 
[[מרחיקין את הסולם מן השובך וכו'.]] משנה שם (דף כ''ב:): 


! ח 
[[ומרחיקין את הכותל מן וכו'. עד הואיל והחזיק בה.]] שם משנה. וממ''ש המחבר הואיל והחזיק בה נראה שכיון שהחזיק במזחילה נקנה לו מקום חבירו שצריך להרחיק ארבע אמות כדי שיוכל לזקוף הסולם ויש לי להקשות מן הסוגיא שהבאתי למעלה פ''ח שאומרת שיכול לבנות תחתיה חוץ ממזחילה של בנין מפני רעת הכותל. ויש לתרץ דבנין שתחתיה אינו מעכב על הסולם אבל סמוך לה מעכב אלא א''כ הרחיק. ומ''מ חלקו עליו ואמרו דדוקא בשהחזיק שלש שנים לתקן המזחילה שלו דרך חצרו של חבירו אי נמי במתנה בפירוש ומתוך כך צריך להרחיק כותלו משם ארבע אמות אבל במחזיק במזחילה אפילו כמה אינו מוחזק לתקנה מצד חצרו של זה שלא הוחזק אלא לשפיכת מימיו אבל לתקנה ולזקוף מצד חצרו של זה את הסולם לא אלו דבריהם ז''ל והרשב''א כתב בסוף ימיו שהדין כדברי רבינו דמזחילה חזקה לעצמה לכל תיקונה דאי לא מתקן לה גם היא אינה מקלחת וחזקת מים אין כאן הא למה''ד לחלון העשוי לאורה שהיא ראייה להרחקת כותל ארבע אמות בחצר חבירו ומזחילה גם כן להרחקת ד' אמות ע''כ: 


! ט 
[[ראובן שהיה כותלו סמוך לכותל שמעון וכו'.]] משנה וגמרא שם (דף כ''ב) ודבריו כדברי רבו ז''ל וביאורן שהכותלים הם כגון (הצורה שבדף למטה) וכ''כ רבו ז''ל בפירושיו. וראיתי מי שכותב בשמו של אבן מיגש ז''ל שהוא מצריך להרחיק כותל שני של ראובן מכותל ראשון שלו ארבע אמות ואינו מספיק בהרחקתו מכותל שמעון לבד ולא נראית כן כוונת המחבר ולא מצאתי כן בפירושי הרב ז''ל. ובהשגות א''א לא מחוור לענין הגמרא וכו'. ואין זו קושיא דמעיקרא כי אקשינן וקמא היכי סמך הוה ס''ד דכותל ראובן לא היה כמין גם לכותל שמעון אלא כנגדו ממש ועל זה היו מקשים היאך סמכו בקרוב ד''א. ותירצו שלא היה אלא כמין גם דהיינו מן הצד ולפיכך הותר לסמכו וזה פשוט לפי שיטה זו. ומ''מ שיטות אחרות נאמרו בפירוש המשנה והגמרא. ויש מקשים במה נשתעבד ראובן לשמעון בהרחקה זו ופירשו שהמשנה היא דוקא בלוקח מן המלך דבסתמא נשתעבדו לו ארבע אמות קרקע חוץ לכותלו לדוושא וחבירו הלוקח מן המלך צריך להרחיק ארבע אמות שכבר נשתעבדו לו ע''כ: [[במה דברים אמורים בכותל גינה וכו'.]] מפורש שם. ופירוש בכותל גינה אפילו בעיר ישנה מרחיק ופירש''י ז''ל כותל גינה מפני שאין דשין אותה מבפנים צריכה דישה מבחוץ: [[וכן אם לא היה באורך כותל שמעון וכו'.]] זה לא מצאתי מבואר ובהשגות א''א סברא יפה היא ע''כ: 


! י 
[[מי שבא לחפור בור וכו'.]] מחל' אביי ורבא שם (י''ז:) ופסק כרבא וכלשנא בתרא. [[ומ''ש המחבר ואם ימלך חבירו וכו' צריך להרחיק ו'.]] לא נתבאר בגמ' אבל כך היא סברת רבו וקצת מן המפרשים ז''ל. ויש חולקים ואומרים דאינו מרחיק אלא ג' כדינו ואומר לו לראשון לא דייך שלא הרחקת מן המצר שלי אלא שתזקיקני להרחיק ולכנוס בתוך שלי יותר מדיני ע''כ דבריהם: 


! יא 
[[הבית והעלייה וכו'.]] שם (דף כ' ע''ב) משנה. ויש מי שכתב שלא אמרו אלא בתנורים שלהן שפתחן למעלה ומפני השלהבת העולה אבל בשלנו שפתחן מן הצד למעלן כלמטן שלשה טפחים ודנחתומין ארבעה ע''כ דבריהם ודין למטה יתבאר בסמוך: [[וכן לא יעמיד בעל העלייה תנור עד שיהיה תחתיו ד' טפחים.]] לפי המשנה והגמרא בתנור שלנו ג' טפחים ושל נחתומין ארבעה וכן ראוי להיות בספרי המחבר ובפירוש אמרו שם בגמרא דתנור שלנו ככירת נחתומין: [[ואע''פ שהרחיק וכו'.]] במשנה כת''ק דלא כרבי שמעון וכן פסקו בהלכות: 


! יב 
[[מי שהיתה לו וכו'.]] משנה וגמרא שם: [[לפיכך אם היה [אוצר] יין בא''י וכו'.]] משנה שם ובגמרא העמידוה דוקא בא''י: [[ואם הוחזקה וכו'.]] ברייתא שם: 


! יג 
[[כיבד בעל הבית וכו' עד סוף הפרק.]] בעיא דלא איפשיטא. וכתב הרב ז''ל דמספק אין לו להזיק חבירו ואם עבר ועשה המוציא מחבירו עליו הראיה ופירושו בכולן כפירוש רבו בשם רי''ף ז''ל. [[ומה שכתב או שעשה בעל החנות מחילה.]] הוא פירוש למה שאמרו בגמרא בנה עלייה על גבי ביתו וכן פירשה ר''ח ורבו ז''ל. ורש''י פירש לענין קדימת האוצר. ופירוש שדרכן היה לעשות עליות עליונות לאוצר וזה בנה עליות לאוצר קודם החנות אבל לא אצר בה עדיין וזו היא השאלה אם יש לו דין קדימה ולזה הפירוש הסכימו קצת מן האחרונים ז''ל: 

~ הלכות שכנים - פרק עשירי




! א 
[[מרחיקין את האילן וכו'.]] משנה פרק לא יחפור (דף כ''ד ע''ב) וטעם החרוב והשקמה פירש''י ז''ל שענפיהן מרובין: [[וכל אילן הנמצא וכו'.]] מפורש במשנה ובגמרא שם. ודין זה והרחקה זו אינן אלא בארץ ישראל לפי שאין אנו חוששין לנויי העיר ואפילו רובה ישראל אלא בארץ ישראל וכ''כ הרשב''א ז''ל וכ''נ מפירש''י ז''ל וכן מוכח בגמרא: 


! ב 
[[מרחיקין את הגורן הקבוע וכו'.]] משנה וגמרא שם. ופירוש גורן קבוע פירשו בגמרא כל שצריך לזרות ברחת ואינו יכול לזרוע בידיו: 


! ג 
[[מרחיקין את הנבילות ואת הקברות וכו'.]] שם (דף כ''ה) משנה כלשונה וכת''ק: 


! ה 
[[מי שבא לעשות וכו'.]] משנה שם (דף כ''ה) ופסק כר' יוסי וכסוגיא שבראש הפרק וכדאיתא בהלכות: [[בד''א שאינו וכו'.]] מימרא שם מודה רבי יוסי בגירי דיליה: [[לפיכך צריך שירחיק משרה וכו'.]] מבואר בהלכות ומכח המימרא שהזכרתי: 


! ו 
[[בעל העלייה שהיה שופך מים וכו'.]] מעשה בפרק הבית והעלייה (דף קי''ז) וכן מבואר בהלכות: 


! ז 
[[מי שהיה לו אילן בתוך שדהו וכו'.]] משנה פרק לא יחפור (דף כ''ה ע''ב) וכרבי יוסי וכדאיפסיקא הלכתא בגמרא: [[וכן ראובן שחפר וכו'.]] משנה (דף כ''ו) וחילוק השש עשרה אמות בגמרא ובהלכות: [[ואם אין צריך וכו'.]] במשנה שם: 


! ח 
[[מי שהיתה שדה חבירו נטועה וכו'.]] משנה שם: [[בד''א בארץ ישראל וכו'.]] (עיין בפנים) זה נמצא בספר המחבר ובהשגות על הדין הראשון א''א בגמרא אינו כן ואמרו בין גפנים לאילנות בעינן טפי ע''כ. ועל מ''ש בין אילנות לאילנות כתוב בהשגות א''א מנין לו שאף בבבל לא יספיק בשתי אמות שהמחרישות וכלי הבקר שלהם קצרים ע''כ. ובמשנה (דף כ''ו) שנינו לא יטע אדם אילן סמוך לשדה חבירו אא''כ הרחיק ממנה ארבע אמות אחד גפנים ואחד כל אילן ובגמרא אמר שמואל לא שאנו אלא בארץ ישראל אבל בבבל שתי אמות תניא נמי הכי לא יטע אדם אילן סמוך לשדה חבירו אא''כ הרחיק ממנו שתי אמות והא אנן תנן ארבע אלא לאו שמע מינה כדשמואל שמע מינה. [עוד שם] רבא בר רב חנן הוו ליה הנהו דיקלי אמצרא דפרדיסא דרב יוסף אתו ציפורי יהבי בדיקלי ונחתי בפרדיסא ומפסדי ליה א''ל [רב יוסף] זיל קוץ א''ל והא רחיקי לי וכו' א''ל ה''מ אילנות לאילנות וגפנים לגפנים אבל אילנות לגפנים בעינן טפי ופירש הרב אבן מיגש ז''ל בשם רבו האלפסי ז''ל דרבא לא הרחיק אלא שתי אמות כדינו בבבל ואמר לו רב יוסף דאילנות לגפנים בעינן ד' אמות כמו בארץ ישראל והן הן דברי המחבר בבבא ראשונה וכבר העמיד הרמב''ן ז''ל שיטה זו דהאי טפי אינו יותר מארבע אמות. אבל מה שנמצא בספרי המחבר שבין אילנות לאילנות צריך ארבע אמות בכ''מ הוא ט''ס לפי דעתי שהרי אמרו בגמרא בפירוש דאילנות לאילנות ובגפנים לגפנים שוים ומוכרח הוא מן הברייתא שאמרה לא יטע אדם אילן אא''כ הרחיק שתי אמות ואי אפשר להעמידה אלא באילנות לאילנות שאם באילנות לגפנים הא בעינן טפי וכמו שנתבאר. והמחבר לא הזכיר דין אם באו לסמוך בבת אחת ודעת הרב אבן מיגש ז''ל הוא דבארץ ישראל זה נותן שתי אמות וזה נותן שתי אמות ובבבל זה נותן אמה וזה נותן אמה ולזה הסכימו קצת המפרשים ז''ל ויש מי שכתב שכל אחד מרחיק כשיעור והראשון עיקר: [[היה גדר בינתיים וכו'.]] במשנה שם: [[מי שהיה אילן חבירו נוטה לתוך שדהו וכו'.]] משנה שם (דף כ''ז ע''ב) ופירש''י ז''ל החרוב והשקמה צלן מרובה וקשה לשדה: [[וכן אם היה נוטה על בית השלחין וכו'.]] משנה שם ובגמרא מפני שהצל רע לבית השלחין מתוך זה למד המחבר לבית האילן ובמשנה אמר אבא שאול שאם היה זה אילן הנוטה אילן סרק אפי' שלא בבית השלחין קוצץ כנגד המשקולת וכן פסק אבן מיגש ז''ל ורבינו חננאל ז''ל פסק כת''ק. וזהו דעת המחבר בזה: 

~ הלכות שכנים - פרק אחד עשר




! א 
[[מי שעשה גורן קבוע וכו' אפילו היתה הרוח הוא וכו'.]] מעשה שם (דף נ''ג) ופסק כהלכות: 


! ב 
[[אף על פי שהוא חייב להרחיק וכו'.]] מפורש בהלכות ומכח אוקימתא דרב אשי בפרק הכונס דגרמא בנזקין פטור: 


! ג 
[[הכותש את הריפות וכו'.]] מעשה שם (דף כ''ה כ''ו) ולשון הגמרא כמה כדנייד נכתמא אפומא דחצבא פירש''י ז''ל שאם יניח כד על החומה וכסויה עליה ינוע הכסוי מחמת הרעדה וכן פירש אבן מיגש ז''ל וכתב ואם הכסוי אינו מתנדנד אע''פ שהחצר מתנדנד אין זה נזק ואין משגיחין בו וזה דעת המחבר. ובחידושי הרשב''א ז''ל ואינו מחוור שאפילו פחות מכאן הוי נזק שזה מפיל ממש הוא. ורבינו יצחק ז''ל פירש ניידא אפדנא מעט אפילו משהו כמו שנדה נכתמא אפומא דחצבא ה''ז נזק וחייבין להתרחק וזה נכון עכ''ל: 


! ד 
[[כל ההרחקות האמורות וכו'.]] דעת המחבר בזה כדעת הגאונים שכתבו שהשיעבודין נקנין בשתיקה ומדין סבלנות ותיכף שראה היזקו ונודע לו ושתק הויא חזקה ולא אמרו חזקת שלש שנים וטענת מכר או מחילה אלא בגוף הקרקע ולזה נראה שהסכים הרמב''ן ז''ל אבל רבותינו הצרפתים כתבו שאין שום חזקה מועילה אלא בחזקת שלש ובטענת מכר או מחילה וזה דעת הרב רבינו יונה ז''ל וכן דעת הרשב''א ז''ל ואפשר שזו היא דעת הר''א ז''ל שכתב בהשגות א''א תמה אני ראה ושתק וכו'. ומ''ש ממושיט לו צרורות. הוא בירושלמי גבי פותח חלון בחצר חבירו במעמד חבירו ולדעת המחבר ורבו שכתבו שיש להיזק ראייה חזקה בפותח חלון וכמו שנתבאר הירושלמי אינו מסכים לגמרא שלנו שלא אמרו בגמרא לך יגע וסתום אלא כשמיחה קודם שנתבאר היזקו וכן פירש אבן מיגש ז''ל אבל בדברי הרי''ף ז''ל שכתב שאין להיזק ראייה חזקה בשום צד הירושלמי הוא אמת ומ''מ אין ממנו ראיה לשאר הנזקים שחזקה מועילה בהן: [[במה דברים אמורים בשהחזיק בשאר נזקין וכו' שהן העשן וריח בית הכסא וכו'.]] פירשו המפרשים עשן דוקא בעשן תדיר כעשן הכבשן וכיוצא בו אבל בעשן שאינו תדיר אינו יכול למחות וכן אמרו בירושלמי ובית הכסא פירש רש''י ז''ל דוקא בית הכסא מגולה ונראה לעינים שכך היו בתי כסאות שלהם וכן כתב ר''ח ז''ל במגולה ומפני שריחו רע ביותר ע''כ ודין החזקה שאינה מועילה בעשן ובית הכסא מפורשים בגמרא ובנדנוד הקרקע פשוט הוא שהרי היזקו מרובה וכן כתבו שאר המפרשים והאבק אף הוא דומה לעשן ולפיכך אין לו חזקה ודין היזק ראייה במקום שצריך מחיצה כבר כתבתי דעתו ודעת רבו שאמרו דוקא בחצר פרק שני ופרק שביעי ודברי ההשגות בזאת הבבא לא נתבררו אצלי: [[ואם קנו מידו שמחל בניזקין אלו אינו יכול לחזור בו וכו'.]] בגמרא (דף כ''ג) לא אמרו אלא שאין חזקה לנזקין אלו ודעת המפרשים ז''ל חלוקים בזה יש מי שכתב שמכר או מחילה או מתנה מפורשת מועילין בהם אפילו בלא קניין והמחבר מצריך להו קניין וכן דעת ר''י בעל התוספות והרא''ש ז''ל ויש מי כתב שאפילו מכר וקנו מידו יכול לחזור בו ולומר סבור הייתי לקבל ואיני יכול לקבל והרי זה כקניין במעות וחוזר וכן דעת ר''ת ז''ל: 


! ה 
[[מי שהחזיק לעשות מלאכת דם וכו'.]] זה למד ממעשה דרב יוסף (דף כ''ב כ''ג). [[ומ''ש אם היה חבירו קפדן.]] כלומר שאע''פ ששאר בני אדם אינן מקפידין זה דעתו קצרה והוא מקפיד בזה ומתבאר שם שיכול למחות ואין חזקה מועילה כנגדו וכתבו המפרשים והוא שמוחזק ונודע שאין דעתו סובלת: [[וכן בני מבוי או בני חצר שנעשה וכו'.]] כבר ביארתי זה פרק ששי: 


! ו 
[[מי שהחזיק בנזק שיש לו חזקה וכו'.]] דין זה אע''פ שלא נזכר בגמרא בפירוש פשוט הוא לפי שיטת הגאונים ז''ל שאמרו שנזקין אלו נקנין לאלתר ובשתיקה וכיון שכן זה שמוחזק בדבר חזקתו ראיה עליו והרי חזקה זו בכאן כחזקת שלש שנים בקרקע בטענת מכר או מתנה וכיון שכנגדו בא למחות ה''ז מוציא ממנו ועליו הראיה ואם לא הביא ישבע המזיק היסת לפי שבכל תביעת ממון שטוען בה התובע ברי יש בה היסת מדבריהם וזה פשוט: 


! ז 
[[החזיק בנזק שאין לו חזקה וכו'.]] גם זה פשוט שכיון שאין חזקה מועילה בהן אי זו ראיה יש לזה המחזיק ואין חזקתו כלום ולפיכך הרי זה מוציא מן הניזק בכל שעה ועליו הראיה ופירוש דוקא בשידוע שהניזק קדם אבל אם נחלקו אי זה מהן קדם המוציא מחבירו עליו הראיה: 

~ הלכות שכנים - פרק שנים עשר




! א 
[[האחין או השותפין שבאו לחלוק וכו'.]] פרק השותפין (דף י''ב) תרוייהו אחד ניגרא א''ר יוסף כגון זה כופין על מדת סדום. ומלשון הגמרא נראה שאפילו בשתי שדות שוות הדין כן: [[אבל אם היה חלק אחד ממנה וכו'.]] ג''ז שם וכרב יוסף. ודע שיש שיטות אחרות למפרשים ז''ל בזה ויש מי שפירש שאם היתה שדה אחת אע''פ שכולה שוה יכול האחד להעלות ולומר זה החלק שהוא למצר שלך שוה יותר ולפיכך נחלוק ע''פ הגורל שמא יגיע לחלקי חלק הסמוך למצר שלך ולא אמרו כופין על מדת סדום אלא בשתי שדות ואין אחד מהם בן המצר לפי שאם יחלקו בכל אחת שמא יהיה כל אחד מן החלקים מפוזר ולפיכך חולקין שדה כנגד שדה ושיטת המחבר כשיטת רבו ז''ל: [[אמר להם תנו לי חצי מדתה וכו'.]] כן כתב רבו ז''ל וכן הסכימו האחרונים: 


! ב 
[[הבכור שחלק נוטל שני חלקים שלו כאחד וכו'.]] לדעת המחבר ז''ל הכוונה שאפילו אין השדה כולה שוה וכגון שהיו בה שני חלקים בינונית והחלק האמצעי עידית שאי אפשר לו לבכור שיטול כל חלקו כאחד אא''כ כל העידית שלו ה''ז נוטלו ובשומת דמים וכן פירש רבו ז''ל ולדעת שאר המפרשים דוקא כשהכל שוה הא לאו הכי חולקין כל אחד בעידית וכל אחד בבינונית והבכור נוטל בכל אחד שני חלקיו ביחד וכן פירשו ז''ל: [[אבל היבם שחלק וכו'.]] מפורש שם ולדעת המחבר אם היה הכל שוה אפילו ביבם נוטל חלקו כאחד לפי שיטתו וכ''כ רבו ז''ל ולדעת שאר המפרשים אפילו בשוה לא אלא עושין גורל אחד שחולקין השדה לשלשה חלקים ושמא יגיע לו שני החלקים בפזור. וכתב הרב אבן מיגש ז''ל ששנים שלקחו שדה בשותפות זה שני שלישים וזה שליש ה''ז כבכור ופשוט והוא שבאו לזה השני חלקים בבת אחת דומיא דבכור אבל אם באו לו זה אחר זה כגון שלשה שלקחו שדה בשותפות וקנה האחד חלק אחד מן השותפין כשהן חולקים ה''ז כיבם ואחיו. וכ''כ המפרשים ז''ל: 


! ג 
[[ארץ מרובעת וכו'.]] שם בגמרא (דף י''ג) חד גיסא נהרא וכו' ופירושו לא כפירוש רבינו חננאל ורבו ז''ל אלא כצורה זו x (חסר ציור): [[ואם אמר תנו לי החצי וכו'.]] זהו נמשך לפי שיטתו ושיטת רבו ז''ל וכמ''ש: 


! ד 
[[אחד מן השותפין או מן האחין וכו'.]] זהו מימרא בבבא מציעא פרק המקבל (דף ק''ח) האי מאן דאחזיק ביני אחי ביני שותפי וכו' ויש בה פירושים אחרים ולדברי הכל דין המחבר אמת: 


! ה 
[[ולא עוד אלא (כל) המוכר וכו'.]] גם זה שם וכנהרדעי ומוסכם. [[ומה שכתב אפילו מכרו בית דין.]] כך נראה שם. ובהשגות א''א חוץ ממה שמכרו בית דין למזונות ע''כ. ונראה שלא היה דעת המחבר ליפות דין בן המצר כשמכרו בית דין יותר משאם מכר בעל הקרקע וזה פשוט מלשונו וכיון שכן אחר שנתבאר בדבריו שאם מכר למזונות האשה והבנות אין בעל המצר יכול לסלק הלוקח כמו שיבא בפרק זה פשוט הוא דהוא הדין אם מכרו בית דין למזונות שאין בו דין המצר ולא היה צריך המחבר לבאר זה: [[אפילו היה הלוקח תלמיד חכם וכו'.]] זה פשוט בהלכות וכן כתב רש''י ז''ל וכן הסכימו האחרונים ז''ל: [[היו בני המצר רבים וכו'.]] לשון הגמרא (דף ק''ח ע''ב) הני ארבעה בני מצרני דקדים חד מינייהו וזבין זביניה זביני ואי אתו כולהו בהדי הדדי פלגי לה בקרנזול ומתוך דבריו נראה שהוא מפרשה בקדם אחר שאינו בן המצר ולקח ובא אחד מבני המצר והוציאה מתחת ידו אבל שאר המפרשים ז''ל פירשו שבן המצר הוא הלוקח הראשון ומכל מקום כתב בעל העיטור ז''ל דהוא הדין בשקנאה אחד שאינו בן המצר והוציא האחד מבני המצר מתחת ידו וכדברי המחבר וחלוקת בני המצר כשהן רבים כזו x (חסר ציור) ובעיטור x (חסר ציור) היכא דאיכא תרי בני מצרני בחד רוחא איכא למ''ד דפלגי לחמשה חלקים ואיכא למ''ד דלית להו לתרווייהו אלא חלק אחד מן הארבעה ע''כ. וכלשון ראשון נראה מדברי המחבר: [[וכן אם באו מקצתן וכו'.]] זה פשוט לפי שיטתו ז''ל: [[וכן המוכר כו' לאחד מן השותפין וכו'.]] בגמרא לשותפין לית בה משום דינא דבר מצרא ופירושו כפירוש הגאונים ז''ל ועיקר ויש פירוש אחר: 


! ו 
[[המוכר כל נכסיו לאחד וכו'.]] מפורש שם וכתב הרמב''ן ז''ל ואפי' אמר מצרן אנא זביננא לכולהו נכסי וכ''כ בעיטור. וכן דעת הרב רבינו אשר ז''ל: [[וכן המוכר לבעלים הראשונים וכו'.]] מפורש שם והטעם שמן הראוי הוא שתשוב השדה לאשר קנהו מאתו יותר משיבא לאיש נכרי וכן המוכר הראשון אינו קרוי בעלים הראשונים כך כתוב בעיטור: [[או הלוקח מן העכו''ם וכו'.]] שם והטעם בגמ' דא''ל אריא אברחי לך מן מצרך: 


! ז 
[[המוכר לעכו''ם וכו'.]] בגמרא שם ומדקאמר משמתינן ליה עד דמקבל כל אונסא דאתי מחמתיה דקדק הראב''ד ז''ל דכל היכא דלא קביל עליה אע''ג דאתיא ליה אונסא מיניה לא מחייבינן ליה לשלם וכן הסכימו הרמב''ן והרשב''א: 


! ח 
[[השכירות אין בו דין המצר וכו'.]] זה לא מצאתי מבואר אבל נ''ל דק''ו הוא ממשכונא וכמו שיתבאר: 


! ט 
[[הממשכן מקום ואח''כ וכו'.]] שם משכנתא לית בה משום דינא דבר מצרא ופירשו ז''ל כדברי המחבר שאם מכרה למי שהיא ממושכנת בידו שאין בן המצר יכול לסלקו ומ''מ כשהוא ממשכנה יש מי שכתב שבן המצר יכול לעכב ולומר אתה מערים להפקיע ממני ולפיכך אני אמלוך ויש מי שכתב שאינו יכול לעכב ואומר לו בעל השדה זה נוח לי ואתה קשה ממנו ולזה מסכים הראב''ד ז''ל ועוד הוסיף הרמב''ן ז''ל שאפילו טען בן המצר זו הערמה היא אין מזקיקין אותו לחרם ולשבועה עוד כתב ומכאן אני אומר שהמוכר שדהו באלף זוז וזקפן עליו במלוה שאין בו משום דין בן המצר אלא א''כ רצה מצרן לפרוע אותן מיד וכן הסכים הרשב''א ז''ל עוד כתב בדין משכונא דכשם שאין בעל המצר יכול לעכב על המלוה כך אין המלוה יכול לעכב על בעל השדה אם רצה למכור שדהו לבן המצר או לאחר ולזה הסכים הרשב''א ז''ל עוד כתב הרשב''א ז''ל שאם אחד מבני המצר מכר שדהו למלוה שאין שאר בני המצר שלו יכולין לעכב עליו שזה המלוה על השדה אע''פ שאינו שלו כבעל השדה הוא חשוב לענין זה ויש מי שחולק: [[וכן המוכר מקום רחוק כדי וכו'.]] כל אלו מפורשין בגמרא שם: 

! י
[י] [[ולמה אין בהן דין המצר וכו'.]] זו טענה כתבוה כל המפרשים ז''ל: 


! יא 
[[הרי שטען הלוקח ואמר מפני המס וכו'.]] זה נראה לפי ששדה בן המצר אינו אלא מדבריהם ולפיכך הוא נקרא מוציא ועליו הראיה וכ''נ מהעיטור: 


! יב 
[[אפילו היה שם בדבר ספק וכו':]] 


! יג 
[[המוכר ליתומים קטנים וכו'.]] מפורש שם ליתמי לית בהו משום דינא דבר מצרא. [[ומ''ש קטנים.]] לפי שגדולים ודאי הרי הן ככל אדם ומכאן שאפילו לקטנים אם אינן יתומים דין בן המצר יש בהן: 


! יד 
[[וכן המוכר לאשה אין בו דין בעל המצר וכו'.]] מפורש שם וכתב בעל העיטור ופירש רבינו אלפסי ז''ל בכל אשה קאמר שאינה אשת איש עכ''ל והרשב''א ז''ל כתב ומסתברא לאשה שאינה ידועה תחת בעל אי נמי לנשואה וכשיש לה נכסים ידועים הא לאו הכי לא דהערמה היא וכל שיש לחוש להערמה כעין זו יש בו משום דינא דבר מצרא עכ''ל: 


! טו 
[[מכר לטומטום ולאנדרוגינוס.]] זה נמשך אחר האמור למעלה דבן המצר הוא המוציא מחבירו: 


! טז 
[[היתה הקרקע וכו'.]] גם זה שם וכפי ביאור ההלכות במה שנזכר שם: 


! יז 
[[היה מפסיק בינו וכו'.]] מפורש שם וכתב הרשב''א ז''ל ושמעתי משם ר''ת ז''ל שמכאן למדנו שאין בבתים משום דין בן המצר שהרי מפסיק הכותל ביניהם וכן אמר גם הרב ר' מאיר אבולעפיאה ז''ל. ונראה שאין הנדון דומה לראיה דשן סלע אין עשויה להסתלק וכן רכב דקלים דבר חשוב ואין הבעלים עשויין לעקרן ולאבדן ושדות חלוקין הן לעולם אבל בתים דרכן לחברן בפתחים ולכך הן עשויין ואף בעל החצר עשוי לחלק חצירו לבתים ומחברן בפתחים עכ''ל הרשב''א ז''ל בחידושיו: 

~ הלכות שכנים - פרק שלשה עשר




! א 
[[הנותן מתנה וכו'.]] מפורש שם: [[היה כתוב בשטר מתנה זו אחריות וכו'.]] ג''ז שם: 


! ב 
[[אמר הלוקח כן הוא וכו'.]] זה מבואר בהלכות: [[ויראה לי שצריך לטעון וכו'.]] טעם הרב ז''ל שאל''כ היו יכולין להערים ולמכור ויטעון דמים הרבה וא''ת שאין אדם חשוד על השבועה ומתוך כך נאמינהו א''כ אם היה טוען שהיא מתנה אע''פ שיש בה אחריות נאמינהו בשבועה אלא מאי אית לך למימר חזקה שאין אדם מקבל אחריות על המתנה הכא נמי חזקה אין אדם קונה שוה מנה במאתים, זה נראה: 


! ג 
[[היה כתוב בשטר מתנה וכו'.]] מפורש בהל' הדין והטעם. וכ' הרשב''א ז''ל ואם קיבל עליו אחריות סתם ולא פירש לו סך ישבע הלה בכמה לקחה ויטול ואם זה עומד בטענתו ואומר לא כי אלא מתנה היא סלוקי ודאי [לא] מסלקינן ליה ונ''ל ששמין כמה שוה ונותן עכ''ל: 


! ד 
[[החליף חצר בחצר וכו'.]] מכאן שדעתו ז''ל כדעת מי שאמר שאפילו בבתים יש דין בן המצר וכ''כ בעיטור ונקטינן בכל מילי אית בהו דינא דבר מצרא לבר ממטלטלי ומקומות ביהכ''נ כקרקע דמו דהא אית להו חזקה וכל דאית להו חזקה אית להו משום דינא דבר מצרא עכ''ל ודין החליפים שכתב המחבר פשוט הוא שהרי אין בן המצר יכול לתת לו אותה חצר שהמוכר רוצה ובחצר שייכא קפידא: [[בבהמה או במטלטלין וכו':]] 


! ה 
[[מכר לו קרקע מעט באמצע שדהו וכו'.]] מבואר שם ובגמרא ובהלכות: 


! ו 
[[המוכר על תנאי בין שהתנה מוכר וכו'.]] זה נראה פשוט: 


! ז 
[[הלוקח שבנה והשביח וכו'.]] זה נמשך אחר מ''ש שלוקח הרי הוא כשליח בן המצר והודו לו האחרונים ז''ל. ולשון הגמרא מוכיח שאמרו א''ל לתקוני שדרתיך ולא לעוותי והוא לשון נזכר להם בשליח: [[וכן אם לוה הלוקח וכו'.]] גם זה נמשך אחר מה שאמר שדינו כשליח: [[זהו העיקר בכל אלו הדינין וכו'.]] כבר כתבתי זה: [[לפיכך אם השביח וכו': בד''א שמחשבין וכו'.]] פירוש אע''פ שהוא כשליח זהו דוקא כשסלקו או בא לסלקו אבל קודם לכן ה''ז כלוקח עד אותו זמן ואין מחשבין לו פירות שאכל זהו דעתו ז''ל: 


! ח 
[[אחד שלקח שדה א' מב' וכו':]] 


! ט 
[[בן המצר וכו':]] 


! י 
[[שליח שמכר וכו'.]] לא מצאתי אלו ג' הדינין מהיכן יצאו לרב ז''ל: 


! יא 
[[בעל חוב של מוכר וכו'.]] דעת הרב ז''ל שאחריות בן המצר על הלוקח וזהו כוונת הרב ז''ל כגון שראובן ושמעון מצרנין ומכר ראובן שדהו ליהודה אם יבא בעל חוב של ראובן ויטול השדה משמעון שסלק את יהודה הרי שמעון חוזר על יהודה ויהודה על ראובן ונראה טעמו של דבר שאע''פ שלוקח הוא כשליח בן המצר ודאי אם לא רצה בן המצר לקנות אין הלוקח כופהו לקנות ולפיכך אם תשאר בידו ויטרפוה ממנו הרי הוא חוזר אצל ראובן ואם אין לו לשלם מפסיד וכיון שכן אף כשסלקו בן המצר אם יטרפוה ממנו הוא בעל אחריות שהרי הוא כחוזר ומוכרה זה נ''ל לדעת הרב ז''ל. ובהשגות א''א לזה לא ידעתי טעמו ואולי מפני שפשע שקנה מאיש שיש עליו שט''ח ע''כ. ואין דברים הללו ברורים ומ''מ הרמב''ן ז''ל והרשב''א ז''ל חלקו על המחבר ואמרו שאין אחריות בן המצר כלל על הלוקח אלא על המוכר: 


! יב 
[[כל בעל חוב שטרף וכו'.]] זה נראה פשוט: 


! יג 
[[קטן שהיה וכו'.]] גם זה פשוט: 


! יד 
[[בעל שהיתה אשתו וכו'.]] זה נראה פשוט ולא מצאתי דינים אלו בגמרא אבל הם פשוטים בעצמן: [[עמדה האשה מדעתה וסלקה את וכו'.]] כבר כתבתי בכיוצא בזה פ''ל מהל' מכירה: 

~ הלכות שכנים - פרק ארבעה עשר




! א 
[[הרוצה למכור שדהו והביא בן המצר שלו וכו'.]] זה פשוט ומתבאר מהדינים הבאים שהרי אפילו באומר אקנה אם אינו מביא מעות לאלתר או אינו אומר אלך ואביא והוא אמוד בהם בטל זכותו כ''ש כאן שאם אינו קונה שהורע כחו וזה פשוט: [[אמר אטרח ואביא אין וכו'.]] זה מבואר שם: [[הוציא בן המצר מעות וכו'.]] שם מבואר ועוד שם בגמרא (דף ק''ח) הני ציירי והני שרו ליכא משום דינא דבר מצרא ופירשו המפרשים ז''ל שאם הוציא בן המצר מעות צרורות ואומר למוכר שלא יתירם לשעה והלוקח נותן אותם מותרים בטל זכות בן המצר וכל זה בכלל דברי המחבר שאמר שאין קובעין זמן לבן המצר: [[היה רוצה הלוקח לקנותה וכו'.]] בגמרא ארעא לבתי וארעא לזרעה יישוב עדיף ופירש המחבר אעפ''י שהרוצה אותה לזרעה הוא בן המצר וכן כתוב בעיטור ובהלכות ונראה שנוסח שלהם בגמרא ולית בה משום דינא דבר מצרא וכן פירש''י ז''ל ויש מי שפירש שאין אחד מהן בן המצר והראשון נכון: 


! ב 
[[בא לוקח ונמלך בבן המצר ואמר לו וכו'.]] מבואר שם: [[בד''א שצריך קניין וכו'.]] חילוק זה אינו מבואר בגמרא אבל כן הוא דעת כל הגאונים ז''ל וכתב בעיטור זה לשונו וכתב רבינו האי ורבינו אלפסי ז''ל בתשובה שאם שהה בר מצרן משידע כדי תביעת ב''ד ושיביא מעותיו בטל דין מצרנות וגם הרמב''ן ז''ל הסכים לדבריהם ולדברי המחבר: 


! ג 
[[היה בן המצר וכו'.]] זו סברת הגאונים פשוטה בטעמה: 


! ד 
[[המוכר שוה ר' בק' וכו'.]] פשוט בגמ' שם: [[לקח שוה ק' בר' וכו'.]] מפורש שם: [[טען בן המצר וכו'.]] זה שכתב בנקיטת חפץ נראה שהוא מדמה אותה לטוען על המשכון שנשבע בנקיטת חפץ לפי שאינו טוען בגוף המשכון כמו שיתבאר פי''ג מהל' מלוה ולוה: [[ואם היו שם עדים וכו' והרי הוא אינו יודע בודאי שלא לקח ממנו וכו'.]] נראה דעת הרב שאע''פ שאין נשבעין שבועת היסת על טענת שמא כמ''ש פרק ראשון מהלכות טוען ונטען כאן שהלוקח נטל ממנו יכול להשביעו על הספק וכ''ש שרגלים לדבר שאין אדם לוקח שוה ק' בר' ואפשר שעיקר הנוסחא והרי הוא אומר איני יודע בודאי ויש לעיין בספרים המדוייקים ואין מכל זה בגמרא כלום: 


! ה 
[[כל הרוצה למכור קרקע וכו'.]] מבואר בגמרא שם ופירשו בהלכות שאין אחד בן המצר וכן פירש''י ז''ל וכן הסכימו האחרונים: [[קדם אחד וקנה וכו'.]] מבואר בהלכות וכ''כ ז''ל ועניין דין בן המצר הוא שתורתנו התמימה נתנה בתקון מדות האדם ובהנהגתו בעולם כללים באמירת קדושים תהיו והכוונה כמו שאמרו ז''ל קדש עצמך במותר לך שלא יהא שטוף אחר התאוות וכן אמרה ועשית הישר והטוב והכוונה שיתנהג בהנהגה טובה וישרה עם בני אדם ולא היה מן הראוי בכל זה לצוות פרטים לפי שמצות התורה הם בכל עת ובכל זמן ובכל ענין ובהכרח חייב לעשות כן ומדות האדם והנהגתו מתחלפת לפי הזמן והאישים והחכמים ז''ל כתבו קצת פרטים מועילים נופלים תחת כללים אלו ומהם שעשו אותם בדין גמור ומהם לכתחילה ודרך חסידות והכל מדבריהם ז''ל ולזה אמרו חביבין דברי דודים יותר מיינה של תורה שנאמר כי טובים דודיך מיין: [[סליקו להו הלכות שכנים]] 
