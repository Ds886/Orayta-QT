&HiddenFromIndex=1&TextSource=ר' פנחס ראובן שליט''א&UniqueId=2018
$ השגות הראבד - נשים




# הלכות אישות

~ הלכות אישות - פרק ראשון

! ד 
* [[ קודם מ''ת וכו'.]] כתב הראב''ד ז''ל אין קדשה אלא מזומנת והיא המופקרת לכל אדם אבל המייחדת עצמה לאיש אחד אין בה לא מלקות ולא איסור לאו והיא הפילגש הכתובה בפסוק ובעלי הלשון דורשין פילגש מלה הפוכה ומורכבת פי שגל עומדת לפרקים למשגל ולשמש את הבית ופעמים למשכב. וי''ס שכתוב בהם פילגשים בלי קידושין עכ''ל: 

~ הלכות אישות - פרק שני

! ד 
* [[ היתה בת כ' שנה וכו'.]] כתב הראב''ד ז''ל זה השיעור איני יודע מהו והיה לו לומר היתה בת עשרים שנה שנכנסו בה שלשים יום עכ''ל: 

! ח 
* [[ הרי היא ספק וכו'.]] א''א ואם הביאה שתי שערות עדיין היא ספק בין נערות לבוגרת עכ''ל: 

! יא 
* [[ בן כ' וכו'.]] כתב הראב''ד ז''ל שנכנס שלשים יום בשנת כ' עכ''ל: * [[ ולא הביא שתי שערות בזקן.]] א''א אנו אין לנו אלא שזה שלא הביא ב' שערות בזקן הוא סימן סירוס וקי''ל כר''י דאפילו באחד מהם ואין אנו צריכים עוד לסימן אחר עכ''ל: 

! יב 
* [[ עד שיהיה בן ל''ה וכו'.]] כתב הראב''ד ז''ל ולא אפילו נולדו בו השאר שהרי חסר סימן זה שהוא גדול מכולם עכ''ל: 

! טו 
* [[ בן י''ג שנה ויום אחד.]] כתב הראב''ד ז''ל נ''ל שזה היה שטף רוח ולא עיין בדבריו וטעה במה שסידר בבת כי הבת יש לה סימני בגרות והם סימן עליון אבל הבן אין לו סימן העליון וסימנין האמורים סימני סירוס הם ולא סימני בגרות ועד שיהא בן עשרים קטן הוא אע''פ שיש בו כל סימני סריס עכ''ל: 

! כה 
* [[ וטומטום ואנדרוגינוס וכו'.]] כתב הראב''ד ז''ל ולמה בחזקת גדולים אלא יבדקו אם יש להם סימנין אם לאו דלענין הבאת סימנין הרי הם ככל אדם עכ''ל: 

~ הלכות אישות - פרק שלישי

! י 
* [[ אמר לה חצייך וכו'.]] כתב הראב''ד אם שתי חצייך בפרוטה מקודשת בספק מפני שאין האשה מתקדשת לחצאין אותן של מעלה למה הן מתקדשות ודאי אלא בספק עכ''ל: 

! טו 
* [[ כל העושה שליח וכו'.]] כתב הראב''ד אין הנדון דומה לראיה דלענין שליח הגט גטו מוכיח עליו ולענין תרומה אין צריך עדים כלל. אבל בקידושין דאפילו שניהם מודים אינו כלום כי מודו השליח והשולח נמי לאו כלום הוא עכ''ל: 

! כ 
* [[ לקוחין אלו וכו'.]] א''א אין פרצה גדולה מזו ופי' משובש ששמע בתינח דקדש בכספא הוא שהטעהו בזה ועם כל זה לא היה לו לטעות ולא היה לו לכתוב עכ''ל: 

! כג 
* [[ כל המקדש אשה וכו'.]] כתב הראב''ד אין אנו נוהגין כן אלא מקדש ואח''כ מברך והטעם מפני שהדבר תלוי בדעת אחרים שאם תמאן האשה ולא תרצה הרי הברכה לבטלה. וזה הטעם לברכת האב שמברך להכניסו בבריתו של אברהם אבינו עכ''ל: 

~ הלכות אישות - פרק רביעי

! א 
* [[ אבל האיש שאנסוהו וכו'.]] כתב הראב''ד ז''ל והוא שיאמר רוצה אני עכ''ל: 

! ז 
* [[ אבל גדול שקידש את הקטנה וכו'.]] כתב הראב''ד ז''ל זה השיעור לא מצאתי אותו מפורש ואם יאמר מפני שאמרו קטן בן שש יוצא בעירוב אמו והוא נקרא קטני קטנים במסכת כתובות וא''כ אפילו בן שש. וגם מה שאמר מבת עשר ולמעלה אף על פי שהיא סכלה ביותר o (מקודשת למיאון. בת עשר) למד מפעוטות במסכת גיטין o (ומה שאמר ואפילו היתה סכלה ביותר) והלא אמרו קטנה שאינה יודעת לשמור קידושיה אינה צריכה למאן ואם יודעת לשמור קידושיה אע''פ שאינה יודעת להבחין ולהכיר בעסקי נישואין וקידושין צריכה מיאון. ואי קשיא לך אם כן שיעור הפעוטות למה נאמר אימא לך כדי להתקדש ע''י עצמה אבל אם קדשה אמה או אחיה לדעתה אפילו פחותה מפעוטות אלא שתדע לשמור קידושיה והכי איתא התם עכ''ל: 

! ח 
* [[ כיצד מקודשת למיאון וכו'.]] כתב הראב''ד זה אינו אלא מדרבנן והיא אינה יכולה למאן עכ''ל: 

! ט 
* [[ חרש שנשא פקחת וכו' מותרת לבעלה החרש.]] כתב הראב''ד טעה בזה שאינה מותרת לבעלה החרש שמא יאמרו גירש זה ונשא זה ונמצא מחזיר גרושתו מן הנישואין עכ''ל: 

! יא 
* [[ טומטום ואנדרוגינוס וכו'.]] כתב הראב''ד ז''ל ולמה הם צריכים גט מספק והלא אינם ראוים להנשא כלל עכ''ל: 

! יג 
* [[ אשת איש שפשטה וכו'.]] כתב הראב''ד ז''ל אומר אני שאינה נאמנת אלא שתופסין בה קידושין אבל לא להנשא וליטול (בה) כתובה: 

! טז 
* [[ המקדש אשה שחציה שפחה וכו'.]] כתב הראב''ד ז''ל דבר זה יש לו ב' פנים לא נודע מדבריו אם קטנה שגדלה גומרין קידושיה מן התורה אם לא אבל ממה שכתב למעלה נודע שהוא סבור שגומרין מן התורה ואמר שגם זו כמו כן קידושין גמורין מן התורה ואם הם קידושין גמורין מן התורה כי בא אחד וקידש אחר שנשתחררה למה אסרה על הראשון אלא אפילו לא בא אחר וקדשה קידושי הראשון אינם קידושין גמורין וצריך לחזור ולקדש כדי שתהיה לו לאשה גמורה עכ''ל: 

~ הלכות אישות - פרק חמישי

! ג 
* [[ המקדש בפירות וכו'.]] כתב הראב''ד ז''ל דוקא בשכר הבאת האפר והמים או מילוי המים עכ''ל: 

! טו 
* [[ המקדש בהנאת מלוה כו'.]] כתב הראב''ד ז''ל הראשונים פירשו כגון שהגיע זמן המלוה ליפרע ומעותיו בידה מזומנים לפרוע והיא היתה נותנת מיד ברצון דינר למי שמאריך לה הזמן חדש אחד והאריך לה בשכר הקידושין מתקדשת וזהו דארוח לה זימנא וכ''ש מה שכתב הוא עכ''ל: 

~ הלכות אישות - פרק ששי

! ד 
* [[ הרי התנאי בטל מפני שהקדים המעשה ונתן בידה ואחר כך התנה.]] כתב הראב''ד ז''ל לא זו הדרך אלא אפילו אמר הכל קודם המעשה ואח''כ נתן הדינר הרי התנאי בטל משום דלא דמי לתנאי בני גד ובני ראובן שאמרו אם יעברו דהיינו תנאי והדר ונתתם דהיינו מעשה וזה לא אמר כן אלא אמר הרי את מקודשת דהיינו מעשה והדר אם תתני דהיינו התנאי עכ''ל: 

! יד 
* [[ יש מקצת גאונים וכו'.]] כתב הראב''ד ז''ל כבר כתבנו הטעם בספר משפטים o בדברי האחרונים עכ''ל: oצ''ל בס' קנין עיין מ''מ 

~ הלכות אישות - פרק שביעי

! א 
* [[ על מנת שירצה אבי וכו'.]] כתב הראב''ד ז''ל לא הסכים יפה לשמועה זו שהוא ר''ל דעל מנת שירצה אבי עד דאמר אין משמע ושמעתא לא אזלא הכי o (אלא עד דאמר בפירוש מסתמא) עד שישתוק משמע הילכך שתק כששמע מקודשת ולתירוצא בתרא דשמעתא ע''מ שירצה אבא שלא ימחה משמע עכ''ל: * [[ על מנת שלא ימחה וכו'.]] כתב הראב''ד אם לא מיחה היינו שתק א''כ מה בין שישתוק לשלא ימחה עכ''ל: * [[ מת הבן וכו'.]] כתב הראב''ד ואפילו שמע קודם שמת הבן ולא מיחה שאין לו זמן למחאה אא''כ נתן לו זמן שלא ימחה בתוך כך וכך: 

! טז 
* [[ והוכר העובר וכו'.]] כתב הראב''ד ז''ל לפי ההלכה לא נאמר הוכר עוברה מקודשת אלא לדעת ראב''י דאמר אדם מקנה דבר שלא בא לעולם ולית הלכתא כותיה: 

! יז 
* [[ וכן אם נמצא מנה חסר וכו' נמצא בהם דינר רע כו' לא יחליפנו.]] כתב הראב''ד ז''ל אינו כן דהכי איתא בגמרא כו' עכ''ל: 

! כג 
* [[ המקדש על תנאי וכו'.]] כתב הראב''ד ז''ל אינו כן אלא א''כ כנסה סתם בעדים דהו''ל כמו שביטל תנאו בעדים עכ''ל: 

~ הלכות אישות - פרק תשיעי

! יח 
* [[ העושה שליח וכו'.]] כתב הראב''ד ז''ל אין בלשון התוספתא אם לא עשה כו' אלא אם לא הוחזק ולעולם שעשאו שליח בעדים אלא שלא הוחזק אצלה שעשאו שליח בעדים שלא היה שליחות מפורסם במקום האשה אבל הוא שאמר לה פלוני עשאני שליח בעדים לקדש אותך ולאחר שעה קידשה סתם והוא אומר לעצמי נתכוונתי והיא אומרת למשלח נתכוונתי כיון שלא היה השליחות מפורסם הראשון מותר בקרובותיה כמי שאומר לא קדשתיה שהשליח מוחה על ידו אבל כשהוחזק בעדים אף הראשון אסור בקרובותיה שאין מחאת השליח מחאה אצלו לבטל שליחותו. לשון התוספתא לא הוחזק השליח בעדים הוא אומר לעצמי קידשתיה והיא אומרת לראשון השני נעשה כאומר לאשה קידשתיך והיא אומרת לא קידשתני והיא כאומרת לראשון קידשתני והוא אומר לא קידשתיך. אמרה איני יודעת חזקה לשני. הוחזק השליח בעדים הוא אומר לעצמי קידשתי והיא אומרת לראשון חזקה לראשון אמרה איני יודעת שניהם נותנין גט ואם רצו אחד נותן גט ואחד כונס עכ''ל: 

! כא 
* [[ המקדש אחת מחמש וכו'.]] כתב הראב''ד מפני שהסכימו בגמרא ארוסה אין לה כתובה אלא אם כן כתב לה לפיכך הוצרך לכל זה ולא היה צריך לא לכתובה ולא לאבדה שאם התנה לה סתם אע''פ שלא כתב חייב ואלו הנשים כל אחת אומרת אותי קידש והתנה לי כתובה עכ''ל: 

! לא 
* [[ אמר עד א' וכו'.]] כתב הראב''ד זה המחבר נראה שבא לפרש ואינו אלא סותם. מתחלה אמר כשהיא מכחשת את העד שאמרה מקודשת היא מותרת ולבסוף אמר אפילו כשיש עד אחד שמסייע אותה לא תנשא אבל בוא וקבל דבר אמת שאם היתה היא מכחישתו מותרת היא וכל שכן הוא אלא בשאינה מכחשת כגון דאמר עד אחד אביה קידשה ועד אחד אמר לא קידשה אי נמי פלוני זרק לה קידושין והיו קרוב לה ועד אחד אומר קרוב לו היו והיא אינה מכחשת כלל בזה אמרו תרוייהו בפנויה קא מסהדי וכו' לכתחילה לא תנשא עכ''ל: 

~ הלכות אישות - פרק שנים עשר

! ג 
* [[ ואם מתה בחייו וכו'.]] כתב הראב''ד א''א ירושת הבעל דבר תורה: 

! ט 
* [[ וכל תנאי שבירושה בטל אע''פ שהוא ממון שנא' לחוקת משפט.]] כתב הראב''ד ז''ל חסרון דעת אני רואה בכאן ומה צורך לחוקת משפט והיאך אדם יכול להתנות על דבר שלא בא לעולם ואיך יאמר לאביו או לאחד ממורישיו דין ודברים אין לי בנכסיך אחר מיתתך ואין אדם מקנה מה שאין לו בו שום זכות עכ''ל: 

~ הלכות אישות - פרק שלשה עשר

! יד 
* [[ וכן היא שאמרה וכו'.]] כתב הראב''ד ז''ל אימתי בזמן שהן באות בגבולה אבל אם באה היא בגבולן אין מוציאין אותם בשבילה ממקומן אע''פ שהמדור שלו ואין להן בו זכות הואיל והוא רוצה בעמידתם אבל מבקשים מהן לסדר להן ענין שלא יצערו אותה בדירתן: 

~ הלכות אישות - פרק ארבעה עשר

! טז 
* [[ איש ואשתו וכו'.]] כתב הראב''ד ז''ל אין אני רואה בכאן פשרה לדיין ומשנתנו היא השמים ביני לבינך ואמרו בירושלמי כמה דשמיא רחיקין מן ארעא כן תהא האי אתתא רחיקא מן ההוא גברא כלומר שהוא פרוש ממנה וכן אמרו בהגדה שרה אמנו אמרה לאברהם אבינו השמים בינו לבינה שהרחיקה בשביל הגר ואם כמשנה ראשונה [הרי האמינוה מפני שיכולה לומר אינו יורה כחץ ואם כמשנה אחרונה] הרי אמרו יעשו סעודה והן מתרגלין זה עם זה ואין כאן מקום לחרמות מפני שהוא גנאי להן עכ''ל: 

~ הלכות אישות - פרק חמשה עשר

! ח 
* [[ שהתה עשר שנים וכו'.]] כתב הראב''ד אין לי חלק בדבריו שאין אומרין כן אלא בבעל שלישי אבל בבעל ראשון ושני יש לה כתובה שמא לא זכתה ליבנות מהם. ואומר אני שיש לה עיקר כתובה אבל לא תוספת שיאמר על דעת כן לא הוספתי לה עכ''ל: 

! ט 
* [[ הוא אומר ממנה וכו'.]] כתב הראב''ד ז''ל בבעל ראשון ושני אף על פי שלא אמרה כן עכ''ל: 

! יג 
* [[ ובכל זה משביעה שבועת היסת שלא הפילה.]] כתב הראב''ד ז''ל אני איני רואה מקום לחרמות אלו שהרי חכמים האמינוה משום דלא מחזקה נפשה בעקרה ועוד כי הגירושין הוא שמחייבתו והכתובה מחלוקת אין בה עכ''ל: 

~ הלכות אישות - פרק ששה עשר

! ו 
* [[ וכן מקולי וכו'.]] כתב הראב''ד ז''ל והוא שכתב לה ממטבע היוצא אבל אם כתב לה מאתים דינרים סתם הדבר ידוע שהוא אחד משמנה בכסף צורי עכ''ל: 

! כ 
* [[ התנית עמו וכו' אבל כו'.]] כתב הראב''ד ז''ל איני מודה בזה שאם קדם הנאמנות למקח לוקח איהו דאפסיד אנפשיה עכ''ל: 

! כה 
* [[ ואם היה הבעל קיים וכו'.]] א''א שבועת התורה אין כאן שהרי כפירת שיעבוד קרקעות היא עכ''ל: 

! כו 
* [[ האשה שאמרה לבעלה וכו'.]] כתב הראב''ד ז''ל דברים הללו במות טלואות הם ואין להם טעם אם אינה מעיזה פניה וכאילו גט יוצא מתחת ידה היא מה בין עיקר לתוספת והרי כתובתה יוצאה מתחת ידה שהכל כתוב בכתובה ועוד במשנתנו לא חילק והוא מחלק. וכבר כתבתי כל הצורך לאחד מן החברים לבטל כל אלו הדברים. ואני אומר שלא אמרו נאמנת להנשא לכתחלה ולא לגבות כתובתה אלא שתופסין בה קידושין או שמא אם נשאת לא תצא וא''ת תינשא לכתחלה לא הנחת בת לאברהם אבינו יושבת תחת בעלה עכ''ל: 

~ הלכות אישות - פרק שבעה עשר

! ח 
* [[ מי שמת או גירש וכו'.]] כתב הראב''ד ז''ל זהו ע''ד הרב ז''ל ואינו מחוור כלל עכ''ל: 

! ט 
* [[ הערב לאשה וכו'.]] כתב הראב''ד ז''ל מה שאמר אע''פ שקנו מידו אינו חייב לשלם לאו כלום הוא עכ''ל: 

~ הלכות אישות - פרק שמונה עשר

! ד 
* [[ ומותר מזונות וכו'.]] כתב הראב''ד ז''ל אף אני כך הייתי סבור עד שראיתי בירושלמי פרק אלמנה ניזונת רב יהודה בשם שמואל ר' אבהו בשם רבי יוחנן אשת איש שמציאתה שלו הותירה מזונותיה שלו אלמנה שמציאתה שלה הותירה מזונותיה שלה עכ''ל: 

! ו 
* [[ מתה האלמנה וכו'.]] כתב הראב''ד ז''ל דעתא קלישתא קא חזינא הכא וכי מפני שלא נשבעה קרא ליורשי הבעל יורשי כתובתה והלא הם אומרים שכבר נפרעה מכתובתה ונטלה צררי והורישוה אלא ודאי יורשי נדוניתה ונכסי מלוג שלה קוברין אותה ואף על פי שלא ירשו כלום עכ''ל: 

! יד 
* [[ הניח נשים רבות אף על פי שנשאן זו אחר זו נזונות בשוה שאין דין קדימה במטלטלין.]] כתב הראב''ד ז''ל ואפילו ניזונת מן הקרקע לפי שאין חיוב המזונות אלא לאחר מותו וכבר הגיע שעת החיוב לכולן בבת אחת והוה ליה כלוה ולוה וחזר וקנה שכולן שוים בו עכ''ל: 

! יט 
* [[ אלמנה שבאה לב''ד וכו'.]] כתב הראב''ד ז''ל והלא מה שאמרו תשבע לבסוף ולא תשבע בתחלה העמידוה בששמעה בו שמת והיינו אלמנה עכ''ל: 

! כח 
* [[ דין תוספת וכו'.]] כתב הראב''ד ז''ל לא כך כתב הרב אלפס ז''ל בהלכותיו ותמהנו עליו עכ''ל: 

~ הלכות אישות - פרק תשעה עשר

! יב 
* [[ אין הבנים יורשין וכו'.]] כתב הראב''ד ז''ל הפלא ופלא וכי מזון הבנות תלוי בפרעון כתובתה והמחילה אינה אלא כפרעון ואם פרע הבעל כתובת אשתו לא יטלו בנותיו מזונותיהן עכ''ל: 

! יג 
* [[ מי שצוה וכו'.]] כתב הראב''ד ז''ל רואה אני דעת המחבר הזה דמתנת ש''מ אינה כמשועבדין כלל ואינו כן מכמה ראיות המפורשות בגמרא שאין פנאי לכותבן אבל למזונות אלמנתו כיון דמחיים תפסה לה לא פקע שיעבודא אבל לגבי מזון הבנות וכ''ש לכתובת בנין דכרין כמשועבדין נינהו ופקע שיעבודן ומי שיש לו לב יבין ואל יטעה כלל באסיפותיו עכ''ל: 

! יד 
* [[ בת הממאנת וכו'.]] כתב הראב''ד ז''ל מה שאינו כתב כי הממאנת אין לה לא בת ולא בן ולא שאלו עליה אלא על עצמה אם תחזור לבית אביה אם יש לה מזונות מן האחים או לא ופשטו שיש לה עכ''ל: 

~ הלכות אישות - פרק אחד ועשרים

! ט 
* [[ האשה ששברה כלים וכו'.]] כתב הראב''ד ז''ל לא מן השם הוא זה אלא מפני שהיא פשיעה o בבעלים שהוא שכור לה בכל שעה עכ''ל: 

! י 
* [[ כל אשה שתמנע וכו'.]] כתב הראב''ד ז''ל מעולם לא שמעתי יסור שוטים לנשים אלא שממעט לה צרכיה ומזונותיה עד שתכנע עכ''ל: 

! יא 
* [[ האשה כל זמן וכו'.]] כתב הראב''ד ז''ל דברים שאינן כתב שלא דברו בגמרא אלא בשנתנו בן אחד להניק ופסקו לה מזונות אם צריכה יותר כדי צורך הולד חייבת לאכול משל בעלה כדי צורך הולד עכ''ל: 

! יז 
* [[ שלמו חדשיו וכו'.]] כתב הראב''ד ז''ל אין הדעת סובלת שנכוף את האב להפריש בנו ממנו עד שיהא בן שש והלא הוא חייב לחנכו בתורה בן ארבע ובן חמש ואיך יחנכנו והוא גדל בין הנשים עכ''ל: 

~ הלכות אישות - פרק שנים ועשרים

! ב 
* [[ וכן אם הלך וכו'.]] כתב הראב''ד ז''ל אם חצר דידיה אפילו בסתם עכ''ל: * [[ אבל אם עדיין וכו'.]] ואם חצר דידה אפילו בסתם עכ''ל: 

! ד 
* [[ אבל הפקח וכו'.]] כתב הראב''ד ז''ל המחבר הזה למד ירושה מן הכתובה דכיון דפקח שנשא חרשת אם מתה תחתיו לא תקנו לה כתובה מן הסתם אף כאן אינו יורשה ואם כן אף חרש שנשא פקחת כן היא ואי משום שהיא בת דעת ונשאת לו מה שבידה זכתה לו מה שלאחר מיתה לא זכתה לו עכ''ל: 

! י 
* [[ שומרת יבם וכו'.]] כתב הראב''ד ז''ל טעה בכל אלה דכיון דנפלו לה כשהיא תחתיו דבעל וזכה בהן הבעל ידו עדיפא מידה וגבי יבם ידו כידה וחולק עמה בפירות נכסי מלוג ונכסי צאן ברזל הכל שלו ואם מתה הוא יורש אותם כעיקר כתובתה דבמקום יבם כל מה שכתב לה בכתובה הרי הוא בחזקתה כעיקר כתובה. וכמדומה לי שטעה במשנה או משום משנת מי שמת שגורסים בה וכתובתה בחזקת יורשי הבעל ופירשו הגאונים שהמחלוקת שאמרו ב''ה נכסים בחזקתן שיחלקו בנכסי צאן ברזל היא שנויה ודמה לו שמשנה זו דומה לו ואינו כן דבמקום יבם כל מה שכתב בכתובה כעיקר כתובה הוא עכ''ל: 

! טו 
* [[ וכן בעל שמכר וכו'.]] כתב הראב''ד ז''ל לא מצאתי מנכסי צאן ברזל שלא יהא מכרו קיים עד שיבא לעת הגבוי אלא רבן שמעון בן גמליאל ורבנן פליגי עליה בירושלמי פרק אלמנה לכהן גדול עכ''ל: 

! יח 
* [[ ואף על פי שקנו מיד האשה ברצונה חוזרת וכו'.]] כתב הראב''ד ז''ל ולמה חוזרת ואם יכולה לומר נחת רוח עשיתי לבעלי ותגבה ממנו בטול מקח למה ואיזה נחת רוח יהיה לו כשתחזור ותבטל מקחו ואי קשיא לך הא נמי קשיא לי מה בין נותנת לבעלה למוחלת כתובתה לבעלה מי לא עסקינן כשתמחול כתובתה לבעלה שיהו שלשה שדות בכללה והלא אמרו תוספת כתובה ככתובה למוכרת ולמוחלת, ולא היא מוחלת עיקר שעבודה מחלה ומעיקרו מעקרת אבל מוכרת ונותנת לא עקרה לעיקר שיעבודה וכדקיימא קיימא ומציא למימר נחת רוח עשיתי לבעלי עכ''ל: 

! יט 
* [[ שאינה יכולה לומר וכו' שהרי אין הבעל וכו'.]] כתב הראב''ד ז''ל יצא וילמד לנערים ואילו מחלה כל כתובת' לבעלה היינו אומרים נחת רוח עשתה לבעלה מעתה אפי' בלא קנין עכ''ל: 

~ הלכות אישות - פרק שלשה ועשרים

! ב 
* [[ התנה עמה קודם וכו'.]] כתב הראב''ד ז''ל כל מ''ש בכאן הכל הבל ורעות רוח עכ''ל: 

! ז 
* [[ התנה עמה אחר נישואין וכו'.]] כתב הראב''ד ז''ל נ''ל שחסר בכאן וקנו מידו ואע''פ שקנו מידו לסלוק הירושה אינו מועיל לפי שסלוק הירושה לאחר מותה היא ואינה הקנאה לשום אדם והוה ליה כקנין דברים והנישואין כבר חלין על הכל אבל תנאי דקודם נישואין לא חלו הנישואין אלא ע''מ שלא יירשנה ותנאי ממון הוא וקיים עכ''ל: 

~ הלכות אישות - פרק ארבעה ועשרים

! ב 
* [[ וכן הנושא שנייה וכו'.]] כתב הראב''ד הרב ז''ל כתב כן ותמהנו עליו אילונית שלא הכיר בה למה יש לה תוספת עכ''ל: 

# הלכות גרושין

~ הלכות גרושין - פרק ראשון

! יד 
* [[ אבל אם כתב וכו'.]] א''א מכלל דכתב סופר ועד אחד אינו פוסל לכהונה וזה אינו כלום. אפשר דלשמואל אם נשאת הולד כשר ולדעת רב אפי' ריח גט אין בו אין השכל מורה כן, עכ''ל: 

! יח 
* [[ הרחיק את העדים וכו'.]] כתב הראב''ד ז''ל חוכך אני בזה להחמיר שמא תתן תנאי בגט באותן שני שטין ותוציא גט בעדי חתימה ונמצא זה כמזוייף מתוכו דאתי למסמך על עדי חתימה עכ''ל: 

! כה 
* [[ גט שיש עליו עדים וכו'.]] כתב הראב''ד ז''ל טעה במאוחר דכשר להנשא בו ולא תימא לזמן הגט אלא מדקיימא בבית דין בגיטה או שנתנו לה בעדים ולא הזכיר לה איחור זמן מותרת להנשא מיד לפי שאינו יכול לקלקלה. ואומר אני שאוכל את פירותיה עד אותו זמן ואינה גובה כתובתה עד אותו זמן שלכך איחרו וכמי שהתנה עמה הוא. וכל הפוסל גט מאוחר מפריז ומפסיד ותועה דאי היה פסול עד שהשיב רבי את ר' חנינא ב''ג משטר מאוחר ומתרץ קסבר אין כותבין שובר ישיב עליו מגט שאינו יכול לתרץ אלא ש''מ לדברי הכל כשר. ואני הוא המזכה ומזכה אני במקומי שאם היה פסול לא לשתמיט תנא וליתנייה ולימא ובגיטין בין מוקדם בין מאוחר פסול כדקא מפליג בפרוזבול, עכ''ל: 

! כו 
* [[ חתך ממנו הזמן כו'.]] כתב הראב''ד ז''ל חתך ממנו הזמן ונתנו לה לכתחלה לא תנשא שהרי משלשה גיטין פסולין הוא זה, עכ''ל: 

~ הלכות גרושין - פרק שני

! ה 
* [[ וצריך שיאמר הבעל וכו'.]] כתב הראב''ד ז''ל בגמרא שלנו הרי הגט בטל עד שיאמר לסופר וכו' פרק קורדיקוס, עכ''ל: 

! יג 
* [[ ספק הפיל עצמו וכו'.]] כתב הראב''ד ז''ל זה הספק בירושלמי מצא אותו ושם אמרו אם על אתר נפל ה''ז גט אם לאחר שעה אין זה גט, עכ''ל: 

~ הלכות גרושין - פרק שלישי

! ו 
* [[ אמר לסופר כתוב וכו' לארוסתי.]] כתב הראב''ד ז''ל דוקא שזמן הגט אחר הנישואין אבל אם כתב זמן גט מן האירוסין אינו גט משום דהוי גיטה קודם לבנה עכ''ל: 

! י 
* [[ הואיל ועבר אדם שם וכו'.]] כתב הראב''ד ז''ל בלבול אני רואה כאן, למעלה אמר שאם לא שהה אדם שם זהו מיד וכאן הוא אומר שאם עבר אע''פ שלא שהה חוששים ואם יאמר מפני שהוחזקו שני יוסף בן שמעון לא מצינו בגמרא הפרש כשמצאו לאלתר בין שיירות מצויות לשאינן מצויות ובין הוחזקו לשלא הוחזקו שהכל כשר ולא חלקו בהן אלא כשמצאו לאחר זמן והוחזקו שני יוסף בן שמעון בעיר אחת ר''ל באותה העיר הכתובה בגט יוסף בן שמעון דממתא פלונית וכמדומה לי שלא כיון לזה הפירוש, עכ''ל: 

! יא 
* [[ היה לעדים וכו'.]] כתב הראב''ד ז''ל ואפילו לשליח עכ''ל: 

! יג 
* [[ ואם כתב כו'.]] כתב הראב''ד ז''ל נראה לי והוא שיהא רגיל באותה חניכה יותר, עכ''ל: 

~ הלכות גרושין - פרק רביעי

! ח 
* [[ אחד מן העדים וכו'.]] כתב הראב''ד ז''ל דבר זה מצאו בתוספתא ולא כמ''ש אלא כך אמרו גט שכתבו בה' לשונות וחתמו עליו ה' עדים בה' לשונות פסול אבל אם חתמו עליו באחת מן הלשונות לא שמענו ואפשר שהחתימה מצרפן, עכ''ל: 

~ הלכות גרושין - וזה הוא נוסח הגט

! יד 
* [[ הרי שכתב וכו'.]] כתב הראב''ד ז''ל כתב גאון כל אלו הדקדוקים כשהבעל עומד ומערער, עכ''ל: 

! טו 
* [[ וכן גט שנמצא קרוע וכו'.]] כתב הראב''ד ז''ל אם גט מקוים הוא למה יפסל מהיותה מגורשת שלא אמרו פסול אלא שלא תגבה בו אומרין שכבר גבתה בו וקרעוהו ב''ד, ודומה לי שלא הסכים יפה להלכה עכ''ל: 

~ הלכות גרושין - פרק חמישי

! ז 
* [[ כיצד ב' קופות וכו'.]] כתב הראב''ד ז''ל זה אינו כלום דגמרא על שולים דחיצונה קא קפיד ומוטה על צדה אין לה עסק בכאן, עכ''ל: 

! יא 
* [[ שאף על פי שדיורין כו'.]] כתב הראב''ד ז''ל לא ידעתי מהו זה ואנו לענין השאלת מקום הגט אנו מפרשים שאע''פ שאמרו חד מקום מושלי אינשי אבל תרי לא אע''פ שהללו שני גגין הם של שני דיורין לגבי גט כגג אחד דמו, עכ''ל: 

! יד 
* [[ כיצד הוא קרוב לו וכו'.]] כתב הראב''ד ז''ל תמה אני אחר שהסכימו בסוף שאין מתירין אותה לינשא ואם מת צריכה חליצה מכולן עד שיגיע גט לידה למה הוצרך לאלו החקירות ואולי לדעת את שאינה מגורשת כלל, עכ''ל: 

~ הלכות גרושין - פרק ששי

! ז 
* [[ אבל הנשים וכו'.]] כתב הראב''ד ז''ל ואם נתקיים בחותמיו ולא הוצרך לומר בפני נכתב בפני נחתם למה אם הביאו פסול. ועוד כשסמכו עליו למה אינו גט אלא שלא תנשא עליו ע''כ. עוד השיג עליו וכתב לא ידעתי מאין הוציא זה ועבד ועכו''ם הוא דקא פסיל בגמרא לפי שאינו בתורת גיטין וקדושין. אבל מי שחלל שבת או בא על אשת איש למה יהיה פסול להביא את הגט והלא הוא ישראל גמור לכל דבריו עכ''ל: 

! טל 
* [[ וקטנה אינה עושה שליח וכו'.]] כתב הראב''ד ז''ל זה הטעם אין לו לא טעם ולא ריח אלא אתם גם אתם לרבות שלוחכם ומה אתם בני דעת אף שלוחכם בני דעת נמצא שהשליח והשולח צריכין להיות בני דעת, עכ''ל: 

! יד 
* [[ לפיכך אם נתנו השליח וכו'.]] כתב הראב''ד ז''ל דברים בגו שאם הביאו השליח ממקום שצ''ל בפני נכתב ובפני נחתם הרי אותן השנים כב''ד של קיום שאינן צריכין לקרותו והשליח כב' עדים שמעידים על החתימות ועל עיקר הגט, עכ''ל: 

! יח 
* [[ שלח הגט ביד שנים וכו'.]] כתב הראב''ד ז''ל הא (לא) מיחוורא שהרי קי''ל כרבי דאמר עדות שבטלה מקצתה לא בטלה כולה ואימור שליחות נמי להאי הוא דבטיל לאחריני לא בטיל, עכ''ל: 

~ הלכות גרושין - פרק שביעי

! יא 
* [[ צריך שיאמר בפני נכתב וכו'.]] כתב הראב''ד ז''ל (בירושלמי) ואפי' נתנו בארץ, עכ''ל: 

~ הלכות גרושין - פרק שמיני

! יג 
* [[ הרי זה גיטך וכו'.]] כתב הראב''ד ז''ל ולמה בטל הגט והלא יכול להתקיים התנאי יגרש אותה וישא אותה בעל התנאי ויתקיים הגט למפרע ואין הולד ממזר והכי איתא בירושלמי. מכל מקום אסורה לחזור לאותה שנשאה ראשון מפני שמחזיר גרושתו מן הנשואין, עכ''ל: 

! כא 
* [[ חזר ואמר וכו'.]] כתב הראב''ד ז''ל לא ידעתי מאין לו זה אלא מסברא דנפשיה כיון שאמר מחולין לך ומת תו לא אמרי' לצעורה קא מכוין, עכ''ל: 

! כד 
* [[ צריכה גט משני וכו'.]] כתב הראב''ד ז''ל כמדומה לי שהוא מדמה זה הענין לאשה שהלך בעלה למדינת הים ואמרו לה מת בעלך שאם נתקדשה לאחר מותרת לחזור לו ואם נשאת אסורה לחזור לו ואין הנדון דומה לראיה כלל דלעולם אסורה לראשון דמאן מוכח שלא נתקיים התנאי שהרי בידה לקיימו והיא מגורשת גמורה ואסורה לראשון, על כן אני אומר כל מקום שתמצא כן שהתנאי בידה לקיימו אם נתקדשה לאחר צריכה גט ואסורה לראשון אבל אינו גט ליורשה וליטמא לה ולאסרה לזר בלא חליצה ולהתחייב עליה מיתת ב''ד בהתראה, עכ''ל: 

~ הלכות גרושין - פרק תשיעי

! ט 
* [[ ומחלה לו וכו'.]] כתב הראב''ד ז''ל חיי ראשי איני יודע מחילה זו מה היא ומה יש בידה למחול בתנאים והפיוס אינו אלא שנתפייס עמה שלא לגרשה ובטל הגט שבידה ואע''פ שאמרו משהגיע הגט לידה אינו יכול לבטלו ה''מ בלא תנאי אבל בתנאי כל זמן שלא נתקיים התנאי יכול לבטלו, עכ''ל: 

! יא 
* [[ הרי זה גיטך מעכשיו וכו'.]] כתב הראב''ד ז''ל זה אינו כלום דהכי נמי בעינן שתהא נאמנת עליו לומר שלא בא עכ''ל: 

! יב 
* [[ בריא שהתנה וכו'.]] כתב הראב''ד ז''ל גם זה אינו כלום דק''ל כרבי יוסי דאמר חולצת ולא מתייבמת אף בלאחר מיתה, עכ''ל: 

! כז 
* [[ כלכם חתומו וכו'.]] כתב הראב''ד ז''ל נ''ל שיש כאן שבוש ואולי יאמר שאר שטרות אם יאמר לעדים רבים כלכם חתומו אפילו אחד מהם פסול הכל בטל שאין אומר בשאר עדיות שהשאר משום תנאי שאין זה דומה למילאהו בקרובין הואיל וזימן את כולם לעדות ויש לזה פנים, עכ''ל: 

~ הלכות גרושין - פרק עשירי

! א 
* [[ וזהו ריח הגט וכו'.]] כתב הראב''ד ז''ל לא הכל שוין בדבר זה שיש מקומות הרבה שאין מוכיח לפסלות הגט ויאמרו גרושה הותרה לכהן וכן אם קדשה אחר באותו הגט צריכה גט משני ואסורה לשניהם, עכ''ל: 

! יט 
* [[ עד שיודע בודאי וכו'.]] כתב הראב''ד ז''ל בכותית ודאי הוא כדבריו שהרי אין בידו לגיירה אבל בשפחתו שיש בידו לשחררה דבריהם קרובים ולא שביק היתרא ואכיל איסורא אלא א''כ הוחזק בפריצות עריות, העמד בני ישראל ובנות ישראל על חזקתן ובחזקת כשרות הן שלא יתפרצו בפני עדים לזנות ודברי הגאונים ז''ל קיימים הם עכ''ל: 

! כ 
* [[ הקול אסרה והקול התירה וכו'.]] כתב הראב''ד ז''ל לא נראה כן בגמרא אלא כשבאו ב' קולות יחד מפני שהוא קול ושוברו עמו: 

! כג 
* [[ ואינו חייב לרפאותה וכו'.]] כתב הראב''ד ז''ל ואם בת רפואה היא למה לא יהא חייב לרפאותה וכמה יש שמשתטות מחמת חולי וחוזרות ומתרפאות, עכ''ל: * [[ הרי זו מגורשת וכו'.]] כתב הראב''ד ז''ל והוא שיודעת לשמור גיטה, עכ''ל: 

~ הלכות גרושין - פרק אחד עשר

! ז 
* [[ ויתירה על בת עשר וכו'.]] כתב הראב''ד ז''ל כבר כתבתי בהלכות קדושין מה שאני סובר בזה ולעולם סכלה שאינה יודעת לשמור גיטה וקדושיה אינה יכולה להתגרש אפילו היא בת י' וי''א ולא נתנו שיעור לפעוטות אלא במתקדשת ע''י עצמה והיא יודעת לשמור את קידושיה ואם אינה בת י' אינה מתקדשת אלא ע''י אמה ואחיה ומדעתה ואע''פ שיודעת לשמור קדושיה, עכ''ל: 

~ הלכות גרושין - גט מאון

! טו 
* [[ מותרת לחזור לבעלה הפקח.]] כתב הראב''ד ז''ל לא מצאתי כן בירושלמי אלא שאמר שאני קורא בה לא יוכל בעלה הראשון אשר שלחה לשוב לקחתה וכ''נ לפי מה שאמרו בחרש שגירש, עכ''ל: 

! כד 
* [[ אירס וברח וכו'.]] כתב הראב''ד ז''ל מנדין אותו עד שיגרש שאם אתה אומר עד שיפרוש למה ליה למימר ערוקיה מסתייה וכי לא עריק ופריש ה''נ מסתייה אלא ש''מ צריך לפרוש ואי עריק לא כייפינן ליה לגרש ודוקא קידש אבל כנס לא סגי בלא גירושין. ונ''ל שמפרישין אותם אחר תשעים כימים שעמד עמה בתוך תשעים דאל''כ מה הפסיד כשבעל באיסור ומתני' בבא על יבמתו בתוך שלשה חדשים אם אין הולד של קיימא יקיים ולא קתני יוציא התם מפני שהיא יבמה ואם יתן לה גט נאסרה עליו, עכ''ל: 

~ הלכות גרושין - פרק שנים עשר

! ב 
* [[ הוציאה גט מתחת ידה וכו'.]] כתב הראב''ד ז''ל אומר אני שיתקיים בחותמיו אע''פ שלא יצא עליו ערער, עכ''ל: 

! ט 
* [[ ואם נשאת תצא.]] כתב הראב''ד ז''ל ובקידושין כה''ג אם נשאת לא תצא, עכ''ל: 

~ הלכות גרושין - פרק שלשה עשר

! כד 
* [[ אחר הוא וכו'.]] כתב הראב''ד ז''ל והוא שלא הוחזקו שנים, עכ''ל: 

! כט 
* [[ בנות ישראל עגונות.]] כתב הראב''ד ז''ל א''נ דאיהי דייקא ומינסבא, עכ''ל: 

# הלכות יבום וחליצה

~ הלכות יבום וחליצה - פרק שני

! יב 
* [[ הרי כולן שוין.]] כתב הראב''ד ז''ל ואיך יאמר שכולן שוין ואני רואה בגמרא דתני אביי קשישא מצוה בגדול ליבם לא רצה הולכין אחר גדול אלמא כל הגדול מחבירו הוא קודם למצוה עכ''ל: 

! טו 
* [[ ותצא בלא כתובה.]] כתב הראב''ד ז''ל אין הדעת מודה בזה שכיון שאמרו או כופין או מבקשין לחלוץ נראה שאינה מורדת שהמורדת אין חוששין להתירה אלא לאחר כמה שנים אבל כאן כופין אותו מיד או מבקשין מיד לפי שאין זו מורדת (להדיא) לכתחלה עכ''ל: 

~ הלכות יבום וחליצה - פרק שלישי

! ה 
* [[ או שניתן וכו'.]] כתב הראב''ד ז''ל זה הדמיון אינו מחוור אם אמרו בעדות מיתה דמהימן עד אחד אפילו בדבר שהיא אינה נאמנת משום דמילתא דעבידא לאיגלויי היא ולא משקר יאמרו בניתן לבעלה בן דאפשר דמשקר אפילו בעל עצמו שאמר יש לי בנים והוא מוחזק באחים ובלא בנים אינו נאמן להתירה בלא חליצה עכ''ל: 

~ הלכות יבום וחליצה - פרק רביעי

! ח 
* [[ והסומא אינו חולץ וכו'.]] כתב הראב''ד ז''ל והוא שיש שם אחר שיחלוץ עכ''ל: 

! יז 
* [[ צריך לנעוץ וכו'.]] כתב הראב''ד ז''ל לא שמענו שהדריסה מעכבת לפסול החליצה עכ''ל: 

~ הלכות יבום וחליצה - וזהו נוסח גט חליצה שנהגו בו העם

~ הלכות יבום וחליצה - וזהו נוסח כתובת יבמין שנהגו העם

~ הלכות יבום וחליצה - פרק חמישי

! ד 
* [[ אסורה היא לו.]] כתב הראב''ד ז''ל ובגמרא בלישנא בתרא אמרינן הותרה אפילו היא: 

! כד 
* [[ ותותר לזר.]] כתב הראב''ד ז''ל זה המחבר גמ' הוא עושה מדעתו כי בגמרא אמרו תמתין עד שתגדיל ותחלוץ ולא התירו למאן ביבם ולא אפילו בבעל אלא כדי לקיים מצות יבום של תורה עכ''ל: 

! כז 
* [[ יקיים הקטנה וכו'.]] כתב הראב''ד ז''ל טעות הוא זה שהרי נאסרו שתיהן עליו דילמא קדים ובעיל חרשת תחלה עכ''ל: 

! כח 
* [[ והחרשת יוצאת בגט.]] כתב הראב''ד ז''ל לא אמרו זה אלא כדי שתתקיים מצות יבום שהוא מן התורה ולעולם יתרחק אדם מן המיאונין ועוד דהא איתא מ''ד ממאנת למאמרו ואינה ממאנת לזיקתו עכ''ל: 

~ הלכות יבום וחליצה - פרק ששי

! כז 
* [[ שלשה אחין וכו'.]] כתב הראב''ד ז''ל כל זה מן ההלכות ואינו מחוור עכ''ל: 

# הלכות נערה בתולה

~ הלכות נערה בתולה - פרק ראשון

! ב 
* [[ אהרוג אותך.]] כתב הראב''ד ז''ל חיי ראשי חזקה זו איני יודע מה תועלת יש בה אם יש שם עדים יבואו ויעידו ואם אין שם עדים קנס אין שם. ואם לענין ג' דברים אם יש טענה ביניהם זה כלל גדול בדין המוציא מחבירו עליו הראיה והעיר והשדה שוות הם עכ''ל: 

! ח 
* [[ אין האונס או המפתה חייב בקנס עד שיבוא עליה כדרכה.]] א''א טעות היא זו ומפורש בגמרא דאפילו שלא כדרכה משלם קנס: 

! ט 
* [[ והאילונית.]] כתב הראב''ד ז''ל גם זה טעות שהאילונית לדברי חכמים יש לה קנס עד שתהיה בת עשרים שמקטנותה יצאה לבגרות עכ''ל: * [[ והשוטה והחרשת.]] כתב הראב''ד ז''ל אף זו טעות דלהדיא לרבנן יש לה קנס ופיתוי עכ''ל: 

~ הלכות נערה בתולה - פרק שני

! יג 
* [[ אמרה לו אנסת וכו'.]] כתב הראב''ד ז''ל אין כאן שבועה לפי שאין כאן תובע שהתשלומין אינן שלה וכמו מנה לאבי בידך הוא ואם טען אביה אפשר שיהיה זה הדין ובדרישה איך תדע שיהיה זה אונס עכ''ל: 

! טו 
* [[ שלא תבעה וכו'.]] כתב הראב''ד ז''ל הג' במפותה אם מת האב למה שלה וכי יורשת אביה היא עכ''ל: 

! יז 
* [[ לא תהיה קדשה וכו'.]] כתב הראב''ד ז''ל אין דעתי מסכמת לזה שאין קדשה אלא שעומדת בקובה של זונות וכן אמרו בספרי לא תהיה קדשה אזהרה למזנה כענין שנאמר לא היתה בזה קדשה ושם נאמר איה הקדשה היא בעינים על הדרך עכ''ל: * [[ ואין קונסין אותו.]] כתב הראב''ד ז''ל ועוד שגם הוא מפותה ומדעתו עושה עכ''ל: 

# הלכות סוטה

~ הלכות סוטה - פרק שני

! ד 
* [[ לא נאסרה עליו.]] כתב הראב''ד ז''ל והלא אמרו פיתוי קטנה אונס הוא ועוד התראה לקטנה אינה התראה ואין לחלק בקטנה לענין פיתוי לומר קטנה בת מיאון אין לה רצון ויתן את הצער כמו אנוסה אלא כולן שוות להתפתות בקלות הדעת עכ''ל: 

! ח 
* [[ אפילו בא על ארוסתו וכו'.]] כתב הראב''ד ז''ל האי דלא כהלכתא משמעתא דריש ארוסה ושומרת יבם ועכ''ל: 

! י 
* [[ תלד זכרים.]] כתב הראב''ד ז''ל פירוש לא הקפידה תורה שתהא האשה הזאת ראויה לילד עכ''ל: 

~ הלכות סוטה - פרק רביעי

! יז 
* [[ ויש לו לגלגל וכו'.]] כתב הראב''ד כל זה לדעת ר''מ ואפשר שהלכה כמותו דסוגיין כוותיה עכ''ל:
