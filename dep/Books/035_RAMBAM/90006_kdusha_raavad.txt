&HiddenFromIndex=1&TextSource=ר' פנחס ראובן שליט''א&UniqueId=2010
$ השגות הראבד - קדושה




# הלכות איסורי ביאה

~ הלכות איסורי ביאה - פרק ראשון

! ט 
* [[ שאין קשוי אלא לדעת.]] כתב הראב''ד ז''ל יש אונס שהוא פטור כגון שהוא מתכוון לאשתו ותקפתו אחת מן העריות והביאתו עליה או שדבקוהו עכו''ם עליה עכ''ל: 

! יב 
* [[ כמתעסק וכו'.]] א''א חייבי לאוין לא ידעתי למה קרבן אין כאן: 

! כב 
* [[ המקנא לאשתו וכו'.]] כתב הראב''ד ז''ל אינו כן דאינו לוקה משום זונה אלא משום טומאה דכל אונס בעד אחד לא קרינן ביה זונה אלא משום טומאה והכי איתא ביבמות בלישנא בתרא דרבה עכ''ל: 

~ הלכות איסורי ביאה - פרק שני

! ו 
* [[ הבא על אשה וכו'.]] כתב הראב''ד ז''ל אלו השתים אינן אלא לקוברו בין רשעים חמורים עכ''ל: 

! י 
* [[ עבר ונאף וכו'.]] כתב הראב''ד ז''ל יש בכאן שבוש גדול וטעה בדברי עצמו כי הוא כתב במי שהלכה ארוסתו למ''ה ואמרו לו מתה ונשא אחותה ואח''כ באה ארוסתו אסורה לחזור לו מפני שאחותה צריכה ממנו גט שמא יאמרו תנאי היה בקידושי ארוסה ובהיתר נשא אחותה ועתה הביא אותו הדבר ראיה לכאן שביאת אחות ארוסתו אוסרת ארוסתו ודבר זה שבוש גדול אם אמרו בנישואין שלא נתכוון לעבירה ויאמרו בהיתר נשאה נאמר כן בזנות שיאמרו בהיתר בה עליה. ועוד מה יאמרו שהיה תנאי בקידושיה שלא היה שם איסור ביאת אחותה ולמה תיאסר זו בביאה של זו וכי צריכה [זו] גט לביאתה שתיאסר זו בשבילה. ועל זה היה ראוי לגנוז זה השער עכ''ל: 

! יב 
* [[ מי שנטען וכו'.]] כתב הראב''ד ז''ל זה המחבר ממשל משלים הוא והם רחוקים מאד אם אמרו בחמותו דגייסא ביה מחמת בתה יאמרו באשה אחרת לאוסרו לדור ולראות בכל השכונה עכ''ל: 

~ הלכות איסורי ביאה - פרק שלישי

! ב 
* [[ ונאסרה על בעלה.]] כתב הראב''ד ז''ל לא ידעתי למה נאסרת על בעלה ישראל שהרי אמרו פיתוי קטנה אונס הוא עכ''ל: 

! ח 
* [[ דין חדש וכו'.]] כתב הראב''ד ז''ל בודאי זה חידוש שלא שמענו אותו מעולם וכי מפני שהבעל הביא עדים יוציאו לזו בסקילה והלא משנה שלימה שנינו כיון שנכנסה לחופה אע''פ שלא נבעלה ה''ז בחנק. והטעה אותו מה שראה בכמה מקומות דהא נכנסה לחופה ולא נבעלה וזינתה בעלמא בחנק והכא בסקילה. ויס''ג ואילו מש''ר בסקילה ואינו מתפרש כמו שהוא סובר וקלישת הדעת הוא זה עכ''ל: 

! י 
* [[ נסקלת בבית הסקילה.]] כתב הראב''ד ז''ל זה שבוש דהלכה כראב''י שלא נאמרו דברי מוציא שם רע אלא כשבעל קודם שיוציא שם רע ואחר כל זאת פתח בית אביה וחכמים גם כן מודים לראב''י דאף בשבעל היה הדין כן ורבי אליעזר לא היה מודה לחכמים עכ''ל: 

! יד 
* [[ מביא אשם אחד.]] כתב הראב''ד ז''ל גרסינן בכריתות שאם בא על שפחות הרבה אפילו בהעלם אחד חייב אשמות הרבה משום דגופים מוחלקים עכ''ל: 

! יז 
* [[ בן ט' שנים וכו'.]] כתב הראב''ד ז''ל זה שבוש שלא מצינו קטן בר עונשין וקרבן זה מן העונשין הוא והיא כמו כן פטורה דהא מקשו אהדדי והכי איתא בכריתות עכ''ל: 

~ הלכות איסורי ביאה - פרק רביעי

! טז 
* [[ אבל אחר תשמיש וכו'.]] כתב הראב''ד ז''ל כמה יגיעות יגע בחנם שאף רב יהודה שהיה צדיק שאין כמותו מנע את רבי זירא שלא לבדוק אחר תשמיש שלא יהא לבו נוקפו ופורש שלא אמרו בדיקות הללו אלא באשה העסוקה בטהרות עכ''ל: 

~ הלכות איסורי ביאה - פרק חמישי

! יב 
* [[ ואם נסתפק וכו'.]] כתב הראב''ד ז''ל כל מה שכתב בזה אין בו הלכה למעשה שאין לנו עכשיו דם טוהר אלא כל מראה אדמומית טמא עכ''ל: 

! יג 
* [[ המפלת חתיכה וכו'.]] כתב הראב''ד ז''ל הא דלא כהלכתא דהא אסיקנא דאפשר לפתיחת הקבר בלא דם פליגי ורבנן סברי א''א לפתיחת הקבר בלא דם עכ''ל: 

! יד 
* [[ הפילה חתיכה וכו'.]] כתב הראב''ד ז''ל הא נמי דלא כהלכתא עכ''ל: 

! יט 
* [[ ואם ראתה דם בבית אביה וכו'.]] כתב הראב''ד ז''ל כב''ש היא עכ''ל: 

! כד 
* [[ בעת תשמיש וכו' ה''ז דם בתולים.]] כתב הראב''ד ז''ל כל זה אינו למעשה ולעולם אינו בועל אלא בעילת מצוה ופורש עכ''ל: 

~ הלכות איסורי ביאה - פרק ששי

! יז 
* [[ מפני שאין יום וכו'.]] כתב הראב''ד ז''ל וקראוהו גרגרן וצריך שימור לאותו יום ואפי' לאחר [כמה] ימי נדה ואם עבר עליה יום אחד נקי מתוך שבעת ימי נדה עולה לה לשמור אותו יום י''א שראתה בו עכ''ל: 

~ הלכות איסורי ביאה - פרק שביעי

! י 
* [[ זבה שפסק וכו'.]] כתב הראב''ד ז''ל זה שבוש שדם הקושי אינו סותר ואינו עולה עכ''ל: 

~ הלכות איסורי ביאה - פרק שמיני

! ה 
* [[ וכבר נקבע וכו'.]] כתב הראב''ד ז''ל בלבולים יש כאן ואינו על פי הגמרא עכ''ל: 

! י 
* [[ הרי זו זבה.]] כתב הראב''ד ז''ל זה הלשון חושך ולא אור עכ''ל: 

~ הלכות איסורי ביאה - פרק תשיעי

! ו 
* [[ מה בין כתם וכו'.]] כתב הראב''ד ז''ל אין זה מחוור שהרי שאל רבי ירמיה על כתם שבבשרה טפין טפין מהו ואם אין לו שיעור מה שאל ועוד כי בדרך אחר נשנו במשנה חלוק למטה מן הצואר ובשרה כנגד בית התורפה ועל כולן אמרו תולה בכל דבר ועוד שקראוהו כתם ואם כדבריו שאינה צריכה שיעור אף היא טמאה ומונה לה מאותה שעה ואינו כן עכ''ל: 

! טו 
* [[ אבל הרואה כתם אחר כתם כו'.]] כתב הראב''ד ז''ל כל מה שאסף ודיבר בכאן על מה שאמרו בגמרא בעא מיניה רבי זירא מרבי אמי כתמים צריכין הפסק טהרה או לא אישתיק זימנין אשכחיה דיתיב וקאמר תולה כתמה בראייתה כל מעל''ע אמר ר''ל והוא שבדקה רבי יוחנן אמר אע''פ שלא בדקה אמר ליה מכלל דכתמים צריכין הפסק טהרה אמר ליה אין. ועל זאת השמועה שם יסודותיו ובנה בניניו ובחיי ראשי אין צורת השמועה הולכת על פי דרכו ולא מתנהגת על סברתו כלל ואיך יתפרש כתמים צריכין הפסק טהרה על זה הדרך שכתב ואם שאל בין כתם לכתם ויהיה צורך הבדיקה כדי לתלות כתם בכתם ולא תהיה זבה כמו שכתב הוא פשיטא דצריך שהרי אמרנו למעלה שהכתמים שלשה מביאין לזיבה ולקרבן אם לא הפסיקה טהרה ועוד איך הביא ראיה מבין כתם לראיה לבין כתם לכתם ואיך ידע רבי זירא מה יאמר רבי יוחנן בין כתם לכתם ואם שאל רבי זירא בין כתם לראיה אם בתוך מעת לעת מה למדנו רבי יוחנן מה יאמר על זה אם יעקר אותו אפילו בהפסק טהרה או לא ואולי יודה לר''ל שלא יועיל אך לא זו הדרך ולא זו העיר אלא כל הכתמים שאל אף על המביאים לידי זיבה כשתספור שבעה אם צריכה בדיקה כל שבעה ימים לנקיים או בדיקה שנייה אחת באחרונה להפסק כנדה הואיל ולא הוחזקה טומאה מגופה ופשט ליה מתרווייהו דצריכה בדיקה דאפילו כתם שהיא תולה בראיה בעיא בדיקה דנהי דראיה מצלא לה דלא מיקלקלא למפרע טובא אבל מ''מ נקיים בעינן כשאר כתמים ובבדיקה ורבי יוחנן ע''כ לא פליג אלא בהאי שהרי תולין אותו ואינו מטמא למפרע יותר מראיה אבל שאר כתמים המביאים לזיבה או שמקלקלים למפרע מודה דצריך בדיקה. זאת הוא תורת אמת ואין תולין כתם בכתם שכתב לא נאמר מעולם על זה הענין ואין ראוי לו אלא במשאלת חלוקה ליושבת על הכתם שאינה תולה בחבירתה ושתיהן מקולקלות והוא האמת וכל מ''ש בזה הענין אינו כי אם להג הרבה ויגיעת בשר עכ''ל: 

! כא 
* [[ אפילו מחגור ולמעלה וכו'.]] כתב הראב''ד ז''ל זה אינו אלא בנזדקרה והכי איתא בגמרא עכ''ל: 

! לו 
* [[ אינו מטמא וכו'.]] כתב הראב''ד ז''ל זה אינו אלא אף הבגד מטמא עד שיודע שהוא צבע ע''י הבדיקה עכ''ל: * [[ ואם נסתפק וכו' וטהורה.]] כתב הראב''ד ז''ל טעה בזה שאין זה הבדיקה לטהר את האשה אלא לטהר את הבגד שאע''פ שיהיה דם מאחר שאינו יכול לצאת אינו מטמא מפני שהוא בלוע שאינו יכול לצאת והוא טהור אבל האשה לעולם טמאה עכ''ל: 

~ הלכות איסורי ביאה - פרק עשירי

! י 
* [[ המפלת דמות נחש וכו'.]] כתב הראב''ד ז''ל ולפי מה שכתב דבעינן צורת פנים כולה כשל אדם כי הוי גלגל עיניו כשל אדם מה יועיל ובודאי ר' יהושע דאמר הכי לא סבירא ליה דנבעי אפילו חצי הצורה שלמה אלא אפילו בצורה אחת עכ''ל: 

~ הלכות איסורי ביאה - פרק אחד עשר

! ט 
* [[ כל בת שתבעוה להנשא וכו'.]] כתב הראב''ד ז''ל כל ראתה שהוא מוזכר בכאן טעות גדולה מן הסופר שאפילו בלא הרגשה היא טמאה ודאי והאי ראתה רצתה היא עכ''ל: 

! י 
* [[ ואם נשאת לת''ח וכו'.]] כתב הראב''ד ז''ל מה שחילק זה בין ת''ח לשאר בני אדם הוציא אותו ממה שאמרו כי מיקלע רב נחמן לשכנציב הוה אמר מאן הויא ליומא ואקשו עליה מדרבא תבעוה לינשא ונתפייסה ושני דמודע לה מעיקרא והדר אקשי ליה מדראב''י כל הנושא אשה במקומות הרבה על זה נאמר ומלאה הארץ זמה ושני ליה רבנן קלא אית להו ואבע''א רבנן יחודי בעלמא הוא דמייחדי להו והוא סובר שמתייחדין היו עמהן אחר נישואין ולא בועלין. ואני איני אומר כן אלא כיון שהנשים היו מיוחדות להם ולכשירצו ישאום פת בסלו הוא ואתרתי קושייתא קא מתרץ לה והא מעשה דבריה דרבינא בי רב חביבא צורבא מרבנן הוה וחש ליה לדרבנן ועוד חופה דאיסורא היכי הוו עבדי וכלה שפירסה נדה אסור להתייחד עמה עכ''ל: 

! יא 
* [[ דין הכתמים וכו'.]] כתב הראב''ד ז''ל זה שבוש גדול וזהו שאמרנו כתמים צריכין הפסק טהרה ונקיים בעינן ואחר יום מציאה היא מונה עכ''ל: 

! יב 
* [[ כל מה שאמרנו ביולדת וכו'.]] כתב הראב''ד ז''ל אין אני אומר כן שהרי בצורת הפנים אמו טמאה לידה ומי יכיר בצורות ויטהר עכ''ל: * [[ הרי היא טהורה וכו'.]] כתב הראב''ד ז''ל גם זה טעות שהרי אמרו אין פתיחת הקבר בלא דם הילכך טמאה עכ''ל: 

! יח 
* [[ ואסור לאדם שידבק וכו'.]] כתב הראב''ד ז''ל אנו נוהגים אפילו על שלחן אחד וכן כתב רב אחא ז''ל: 

~ הלכות איסורי ביאה - פרק שנים עשר

! ד 
* [[ כל הבועל עכו''ם וכו'.]] כתב הראב''ד ז''ל בד''א שהתרו בו ולא פירש אבל לא התרו בו לא אמרינן הרי אלו משובחין עכ''ל: 

~ הלכות איסורי ביאה - פרק שלשה עשר

! י 
* [[ אבל מי שבא וכו'.]] א''א שלא על דרך הלכה היא זו דלדעת רבי יהודה בא''י צריך להביא ראיה אבל לא בח''ל ולדעת חכמים בכל מקום צריך להביא ראיה עכ''ל: 

~ הלכות איסורי ביאה - פרק ארבעה עשר

! ח 
* [[ אלא בזמן שהיובל נוהג וכו'.]] כתב הראב''ד ז''ל דעת זה המחבר סתום וחתום ולא פירש מהו אין מקבלין גר תושב אלא בזמן שהיובל נוהג ומה הן מצות גר תושב והוא שאין מושיבין אותו בתוך העיר דדרשינן בספרי עמך ישב ולא בעיר עצמה ומצוה להחיותו דכתיב וחי אחיך עמך וקונה עבד עברי כעכו''ם ואלה הדינים שאינם נוהגים בו אלא בזמן שהיובל נוהג יש מהן שהוא להקל עליו ויש מהן להחמיר עליו שבזמן שאין היובל נוהג יושב אפילו בעיר עצמה שאין קדושת הארץ עליה כשהיתה וקונה ע''ע עד זמן שירצה שאין זמן מיוחד ואלו להקל עליו אבל אין אנו מצווים להחיותו זהו להחמיר עליו וקרוב הדבר להיות מן הטעם כי בזמן היובל היו שומטין והיה יכול להתפרנס שלא בטורח צבור ועכשיו אינו יכול מעתה מקיימין מי שהתנה שלא למול ושלא לטבול כמה שירצה בכל זמן עכ''ל: 

! יג 
* [[ אבל אינו נושא וכו'.]] כתב הראב''ד ז''ל מכדי רב ששת אמרה לשמעתיה דפליג ביבמות בבני יודן אמתא דאשתחרור ואסר להו למינסב נשי דהדדי ואיהו מוקים לברייתא דקתני ומותר באשת אחיו דנסבה כשהוא עכו''ם ולא דנסבה כשהוא גר מעתה באשת אחי אביו ובאשת אביו דקתני להו כי הדדי חד אורחא אית להו ובדנסבה כשהוא עכו''ם הוא דשרו ליה אבל נסבה כשהוא גר אסור עכ''ל: 

! יח 
* [[ שאם בא העבד וכו'.]] כתב הראב''ד ז''ל זה לא צריך אפילו לתינוקות וכי משום קורבה נאסרו אלו שיהיו אלו מרוחקים וכל עונשים שבתורה הרי הן מוזהרות כישראל הנקבות עכ''ל: 

~ הלכות איסורי ביאה - פרק חמשה עשר

! ב 
* [[ אחד ממזר שנשא ישראלית וכו'.]] כתב הראב''ד ז''ל על הבבא ראשונה אין זה מחוור וקשיא ליה ממזרת דאלו נערות וכו' דפריך התם אי רבי יצחק קשיא ממזרת והמבין יבין עכ''ל: * [[ אלא כהן גדול באלמנה וכו'.]] כתב הראב''ד ז''ל לא נתבאר ולא יתבאר והאומרה לא יתפאר כי טעות גדול היא השתא איסור כהונה דכתיב ביה לא יקח אמרי' בעל ולא קידש לוקה הנך פסולין דלא כתיב בהו אלא ביאה לחודה לא כל שכן והדין נותן שהביאה תאסר כדי שלא ירבה ממזרות בישראל ופצוע דכא כדי שלא תזנה אשתו תחתיו והממזרות רבה עכ''ל: 

! כה 
* [[ קידש אשה וכו'.]] כתב הראב''ד ז''ל אם רוב עכו''ם ונתגייר קרוב אני להכשיר עכו''ם הוא ונתגייר עכ''ל: 

! כז 
* [[ יראה לי וכו'.]] כתב הראב''ד ז''ל מצאנו במס' סנהדרין שהולכין בדיני נפשות אחר הרוב ובמס' מכשירין ר' יהודה היא שאמר כן שאם היתה שם שפחה או עכו''ם היא חשודה להשליך עכ''ל: 

~ הלכות איסורי ביאה - פרק ששה עשר

! ב 
* [[ בממזרת ודאית וכו'.]] כתב הראב''ד ז''ל וברייתא זו הביאהו לומר כך פצוע דכא מותר בנתינה ולא אמר בממזרת אלמא אסור בממזרת והאי סברא לא נהירא חדא דמתני' קתני ואינן אסורים אלא מלבא בקהל וממזרת לאו קהל הוא ועוד פצוע דכא כהן שמותר בגיורת דרב ששת הכי פשט להו והלא גיורת לכהן אסורה מדאורייתא היא ושריא ליה דלאו בקדושתיה קאי וה''ה לישראל פסול בממזרת ואי אמרת אמאי קאמר בנתינה ליתני בממזרת אימא לך רבותא קמ''ל דאפילו לרבי יהודה דאמר קהל גרים אקרי קהל גר כשר אבל הני דפסולים לא וכ''ש ממזרת דלאו קהל הוא כלל עכ''ל: 

~ הלכות איסורי ביאה - פרק שבעה עשר

! ב 
* [[ ובעל לוקה וכו'.]] כתב הראב''ד ז''ל אין השכל מודה בזה שהרי למדו כהן הדיוט מכהן גדול לחלול הזרע בג''ש זונה זונה הלכך כי הדדי נינהו באסורייהו וטעות הוא בידו והטעהו מה שראה בגמרא כהן גדול באלמנה לוקה שתים אחד משום לא יקח ואחד משום לא יחלל והוא סבר דוקא כהן גדול ולא היא אלא משום דלא מיתני ליה בכהן הדיוט חלול דאשה בשלא גמר ביאתו קמיירי דליכא חילול זרע עכ''ל: 

! יג 
* [[ ואינו נושא ב' נשים וכו'.]] כתב הראב''ד ז''ל לא מתחורא זאת הסברא שלא אמרו במס' יומא אלא ביתו אמר רחמנא ולא ב' בתים ואפשר שלא נאסר בב' נשים אלא ביו''כ שמא ימשוך לבו אחריהן ויבא לידי טומאה. אבל הדעת נותנת כן כדי שלא יצטרך לגרש ערב י''כ אלא שאני מוצא וישא לו יהוידע o נשים שתים ויולד בנים ובנות עכ''ל: oכבר תמהו גדולים שכוונת הכ' הוא שיהוידע השיא ליואש ב' נשים. 

! כ 
* [[ יצא שמה בעיר שנתקדשה וכו'.]] כתב הראב''ד ז''ל איני יודע מהו אבל אין הפרש בקולות בין גרושה לחלוצה ולא בין שאר הקולות חוץ משם מזנה דתלינן בפריצותא ואינשי קרו לה מזנה משום פריצותא ושאר הקולות אם הוחזקו בבית דין שאמרו פלוני מהיכן שמע מפלוני עד שהגיעו קרוב לדברים ברורים חוששין להם עכ''ל: * [[ כמו שביארנו וכו'.]] כתב הראב''ד ז''ל והוא בהלכות גירושין לא כתב אלא כמו שהוא בגמרא שאם יצא קול שנתקדשה ונתגרשה מותרת לכל אדם קול ושוברו עמו ולא דברו שם על כהונה. מ''מ אמת הוא שאם הוחזק קול בבית דין אסורה לכהן וכן כל קול שהוחזק בבית דין שלא יהא קול הברה חוששין לה ובלבד שלא תהא בתר אירוסין עכ''ל: 

~ הלכות איסורי ביאה - פרק שמונה עשר

! א 
* [[ שהזונה האמורה וכו'.]] כתב הראב''ד ז''ל ליתנהו להני כללי שאין זונה אלא מחייבי כריתות או מעכו''ם ועבד שאין בהן קידושין מיהו כל הפסולים לבא בקהל אם באו עליה פסלוה מן הכהונה ומן התרומה ואפילו חלל משום דכתיב ולא יחלל זרעו מה הוא מחלל אף זרעו מחלל אבל ללקות עליה משום זונה לא עכ''ל: 

! ג 
* [[ וכן הגיורת וכו'.]] כתב הראב''ד ז''ל אינה משום זונה אלא משום דכתיב בתולות מזרע בית ישראל והכי איתא בקידושין עכ''ל: 

! ט 
* [[ נאנסתי וכו'.]] כתב הראב''ד ז''ל אע''פ שאמר דבר חכמה אין שמועתו מתכוונת שאם אמרה לאחר מיתת בעלה לא אמרתי אלא כדי שיגרשני בעלי למה אינה נאמנת והלא לא הודת על עצמו הודאה לאסור ולא נתקבלו דבריה כלל והרי אשה שאמרה א''א אני ואחר כך אמרה פנויה אני ונתנה אמתלא לדבריה נאמנת אף בזו אם היתה קטטה ביניהם אמתלא גדולה היא זו ונאמנת עכ''ל: 

~ הלכות איסורי ביאה - פרק תשעה עשר

! יח 
* [[ ואם משפחת כהנים וכו'.]] תימא דהוה ליה לכתוב כהן לא ישא אותה אבל בישראל לא גזרו שיהא צריך לבדוק כ''כ עד ד' אמהות וצ''ע לדבריו שאינו מצריך לכהנים בדיקה יותר מישראל לא ידעתי לפרש נאמן להאכילו בתרומה ואינו נאמן להשיאו אשה דהא לא הוזהרו כשרות לינשא לפסולים עכ''ל: 

! כב 
* [[ כל שקורין לו ממזר וכו'.]] כתב הראב''ד ז''ל כל אלו שאמרו על שתיקתן שהם פסולים לא אמרו אלא בדורות הראשונים שהיו ב''ד נזקקין לחרפות שאדם מחרף את חבירו כגון הקורא לחבירו עבד יהא בנדוי ממזר סופג את הארבעים וזה ששתק ולא צווח לב''ד כבר הודה אבל עכשיו השותק על המריבה הרי הוא משובח אא''כ קורין לו שלא בשעת מריבה עכ''ל: 

~ הלכות איסורי ביאה - פרק עשרים

! ג 
* [[ הכהנים שבזמנינו וכו'.]] כתב הראב''ד ז''ל אף בזמנינו אין כהן אוכל תרומה אלא תרומת ח''ל וכהן קטן אבל תרומת הארץ לא דסבירא לן כרבי יוחנן אליבא דרבי יוסי דאמר ירושה שלישית אין להם עכ''ל: 

~ הלכות איסורי ביאה - פרק אחד ועשרים

! ג 
* [[ אתבונן על בתולה.]] כתב הראב''ד ז''ל חכמים אמרו האי צורבא מרבנן דאזיל לקדושי איתתא לידבר עם הארץ בהדיה דילמא מחלפא ליה מיניה אלמא אין דרך ת''ח בכך עכ''ל: 

! ד 
* [[ לדבר מכשול וכו'.]] כתב הראב''ד ז''ל אבל לא במקום הסתר שלה והכי איתא בנדרים עכ''ל: 

! טו 
* [[ שידור בבית חמיו וכו'.]] כתב הראב''ד ז''ל אם ייחד לו בית למשכב מותר וכן אכסנאי ובלבד שיישן בטלית של עצמו עכ''ל: 

~ הלכות איסורי ביאה - פרק שנים ועשרים

! טז 
* [[ אסור לת''ח לשכון וכו'.]] כתב הראב''ד ז''ל הפריז על מדותיו שלא אמרו חכמים אלא שלא יתאכסן עמה עכ''ל: 

# הלכות מאכלות אסורות

~ הלכות מאכלות אסורות - פרק ראשון

! ב 
* [[ בלחי העליון.]] כתב הראב''ד ז''ל זה אינו צודק והוא שקר שהרי יש שפן וארנבת. עכ''ל: * [[ היא מפרסת פרסה.]] כתב הראב''ד ז''ל אף זה שקר מפורש בתורה. עכ''ל: 

! ד 
* [[ כמין בהמה טמאה וכו'.]] כתב הראב''ד ז''ל והוא שיהיה הטמא בעדרו. עכ''ל: 

! י 
* [[ וסימני חיה מפי השמועה וכו'.]] כתב הראב''ד ז''ל זה הלשון כמה הוא משובש והיה ראוי לומר אם אינן מפוצלות אם היו קרניו כרוכות אף על פי שדומים לקרני השור וחרוקות אף על פי שדומות לקרני העז אם יהיה החרק מובלע בהן והדורות כקרני הצבי הרי זו חיה טהורה כשיהיו בקרנים סימנים הללו כרוכות חרוקות והדורות לפי שאין לך חיה שאין לה שלשה סימנים הללו. עכ''ל: 

! יב 
* [[ והקרש וכו'.]] כתב הראב''ד ז''ל ולמה כתב בקרש ספק ובגמרא אסיק דמין חיה הוא עכ''ל: 

~ הלכות מאכלות אסורות - פרק שני

! יז 
* [[ אבל דג מליח וכו'.]] כתב הראב''ד ז''ל שבוש הוא זה שאף בשר מליח תולעתו מותרת אבל מה שאמרו מורנא דבשרא אסירי דכוורי שריין תולעים שהיו בו מחיים קאמר ודכוורי שרי דחיי הדגים כמיתתן דמו עכ''ל: 

! כג 
* [[ לוקה חמש וכו'.]] כתב הראב''ד ז''ל המאסף הזה אסף דברים שאינם בעולם שלא שמענו מימינו נמלה גדלה במים ולא שרץ העוף גדל במים. ואם בשביל ששולין דגים ואוכלין טעות הוא בידו ואילו מצאו חכמים מין זה לא היו משנים מפוטיתא לנמלה ומנמלה לצרעה. עכ''ל: 

~ הלכות מאכלות אסורות - פרק שלישי

! ד 
* [[ מכת מרדות.]] כתב הראב''ד ז''ל הא למדת שאין בבשר האדם אפילו איסור עשה. ומה שאמר כיונק שקץ (לפי שאינו עומד לאכילה שאינו בר שחיטה לפיכך לא אמרו שהוא יונק שקץ אלא כיונק שקץ) בין תבין עכ''ל: 

! יא 
* [[ אפרוח שנולד וכו'.]] כתב הראב''ד ז''ל מה ראה לשנות הטעמים שפירשו בו חכמים שהם מתוקנין יותר מכולם כי ביצת טרפה אינה ממין טמא ואסורה והטעם שפירשו בו לאימת קא גביל לכי קא מסרחא וכי מסרח עפרא בעלמא הוא. עכ''ל: 

! יח 
* [[ אינו סומך עליו.]] כתב הראב''ד ז''ל דבריו אינם אלא בישראל שאינו מוחזק בנאמנות אבל מוחזק בנאמנות שאינו מכניס עצמו על הספק לוקחין ממנו בסתם. עכ''ל: 

! כב 
* [[ צירן אסור וכו'.]] כתב הראב''ד ז''ל ציר חגבים טהור בירושלמי שאינו מכשיר. עכ''ל: 

~ הלכות מאכלות אסורות - פרק רביעי

! יז 
* [[ כל הנבלות וכו'.]] כתב הראב''ד ז''ל פלוגתא היא במעילה ורב ורב אסי הוא דאמרי הכי ולוי פליג עלייהו וברייתא מסייעא ללוי דמצטרפי. עכ''ל: 

! כ 
* [[ עור הבא כנגד פניו.]] כתב הראב''ד ז''ל רב ששת פשט להו לאיסורא במסכת בכורות ממתני'. עכ''ל: 

~ הלכות מאכלות אסורות - פרק חמישי

! ב 
* [[ בשר גידים ועצמות וכו'.]] כתב הראב''ד ז''ל תימא הוא זה ומאי שנא זה מן הבשר החי שאין בו אלא משום טריפה. עכ''ל: 

! ג 
* [[ ואין העצמות וכו'.]] כתב הראב''ד ז''ל ולמה ליה למכתב הכי ואפילו חלקו לאבר כמות שהוא לשנים מבחוץ פטור אם אין עליו כזית בשר. עכ''ל: 

! יא 
* [[ האוכלו אינו לוקה.]] כתב הראב''ד ז''ל זה שבוש שהרי אמר למעלה אפילו החזירה וחתכה אחר שחיטה לוקה משום ובשר בשדה טרפה ובמשנה אמרו שחט את אמו ואח''כ חתכו חכמים אומרים מגע טריפה שחוטה אלמא אית ביה איסור טריפה והל''ל אינו לוקה משום אבר מן החי דאין שחיטה עושה ניפול ועם כל זה מה צורך הואיל ויש בו לאו דטריפה. עכ''ל: 

! יג 
* [[ ומצא בה שליל וכו'.]] כתב הראב''ד ז''ל מכדי קי''ל דשליא אינו אוכל דפרשא בעלמא היא וכי יש עמה ולד קשור דליכא בה חשש ולד נימוח אמאי אסורה לא כולה ולא מקצתה. עכ''ל: 

~ הלכות מאכלות אסורות - פרק ששי

! א 
* [[ דגים וחגבים וכו'.]] כתב הראב''ד ז''ל אלא שאסרוהו במכונס מפני מראית העין אא''כ יש בו קשקשים עכ''ל: 

! ו 
* [[ הלב בין לצלי וכו'.]] כתב הראב''ד ז''ל לא נאמר אלא בצלי דכבולעו כך פולטו. עכ''ל: 

! י 
* [[ כדי שיתלבן וכו'.]] כתב הראב''ד ז''ל (זה) לא שמענו ולא ראינו מימינו וכל האדמימות שיצא אחר מליחה ממנו אינו אלא חמר בשר והמחמיר יותר מכן עליו להביא ראיה עכ''ל: 

! יב 
* [[ והרוצה לאכול בשר חי וכו'.]] כתב הראב''ד ז''ל לבשר חי אינו צריך מליחה דדם האברים דלא פירש מותר וכן כתב רב אחאי ז''ל. עכ''ל: 

! יז 
* [[ עופות שהניחם שלמים וכו'.]] כתב הראב''ד ז''ל זה אין לו טעם אם הוא מלוח כל צרכו והבשר שבתוכו צלוי איזה דם יאסור אותו. עכ''ל: 

~ הלכות מאכלות אסורות - פרק שביעי

! ג 
* [[ ומצא בה שליל וכו'.]] כתב הראב''ד ז''ל אין זה כדברי הרב ז''ל אלא כדברי הרב רבינו אפרים ז''ל. עכ''ל: 

! ט 
* [[ ויש מן הגאונים וכו'.]] כתב הראב''ד ז''ל וזה עיקר. עכ''ל: 

~ הלכות מאכלות אסורות - פרק תשיעי

! י 
* [[ לתוך המרק וכו'.]] כתב הראב''ד ז''ל אנו אומרים שלא שמענו כל החתיכה נעשית נבלה אלא לדעת ר' יהודה דמחמיר מין במינו אבל לרבנן לא ולדברי הכל אם לא ניער כלל אין שאר החתיכות נאסרות ומתניתין הכי משמע טיפת חלב שנפלה ע''ג חתיכה ויש בה בנ''ט באותה חתיכה אסור ניער את הקדרה אם יש בנ''ט בכל הקדרה כל הקדרה אסורה למה לי ניער את הקדרה והלא החתיכה קבלה טעם חלב ונעשית נבלה בלא ניעור הרי יוצאת מאותה חתיכה רוטב לשאר חתיכות והוא רוטב נבילה אלא ש''מ דבעינן שיצא מן החלב האסור לחתיכות והוא חלב נבילה שקיבל טעם הבשר ואם יש באותו חלב כדי ליתן טעם בכל החתיכות אסורות לרבנן ולר''י נמי אע''ג דאמר חתיכה עצמה נעשית נבלה הא אמרינן בגמרא נראין דברי ר''י בשלא ניער והוינן בה מאי לא ניער אי לימא לא ניער כלל מיבלע בלע ולא פליט אלמא אע''ג דאמרינן חתיכה עצמה נעשית נבלה ואוסרת כל שאר החתיכות במשהו לא אמרו אלא בשניער והוא תימה שהרי יוצא מן החתיכה רוטב בלא שום ניעור ואם היא נבלה מה צורך לניעור שיצא משם חלב. עכ''ל: 

! טז 
* [[ ומפני חשש זה אסרו גבינת עכו''ם כמו שביארנו.]] א''א דברי רבינו אבן מגש ז''ל הם אבל אנו אין צריכין לכך שאין הקושיא צריכה תירוץ: 

! יח 
* [[ ואם נאכל כמות שהוא כמו הכותח אינו כרותח.]] א''א לא כיון יפה שלא נאמר בגמרא נאכל מחמת מלחו על הכותח אלא בר יונה שנפל לתוך הכותח ואף לא ירד לפרש אינו נאכל מחמת מלחו. וכך אנו מפרשים הבשר מליח כל כך שאינו נאכל בעינו מחמת מלחו אלא עם לפתן והרי לפירושו אין כותח נאכל בעינו כדאיתא בפסחים: 

! כה 
* [[ אבל מניח כד החומץ בצד כד הכמך.]] א''א גירסא אחרת יש אצלנו: 

~ הלכות מאכלות אסורות - פרק עשירי

! ה 
* [[ תבואה שהשרישה אחר העומר.]] א''א זה שיבוש ומי יתירם לאלו אלא שהשרישו קודם לעומר וחזר וזרע היתה השאלה אם התירן העומר שעבר אם לאו. עכ''ל: 

! יד 
* [[ נכרי וישראל שהיו שותפין וכו'.]] א''א אנו מפרשים באותו מעשה שלא היו צריכין להתנות בתחלה לפי שאין בשני ערלה אכילת איסור אלא שזמר העצים וזרע תחתיהן ירק ואכל שהיו האילנות קטנים והיה השדה ראוי לזרוע שם ולפיכך ישראל שאכל אחריו שני היתרא לא אכל דמי איסורא: 

! יז 
* [[ ואומר הרי כל הפירות וכו'.]] א''א זהו תימה דהא ילפינן קדש קדש ממעשר שני ומה להלן כסף אף כאן כסף: 

! כ 
* [[ ואפילו לא נשאר בו אלא מעשר עני וכו' עד ואין בו מיתה.]] א''א סברא היא זו והיא יפה בעיני משום דכתיב בהנך קראי קדש: 

~ הלכות מאכלות אסורות - פרק אחד עשר

! יח 
* [[ וכן כוס של חרס וכו'.]] א''א אין זאת הגירסא אצלנו ולא בהלכות הרב ז''ל אלא על השתיה ולא על ההדחה. ומה שאמר בסוף אבל של חרס צריך הדחה שבוש גדול הוא זה אטו מעיקרא לא בהדחה קאמר. עכ''ל: 

! כא 
* [[ גת של אבן מזופפת וכו' ואם ישנה י''ב חדש וכו'.]] א''א אומר אני לשלשה ימים צריך קליפה לפי שאין המים נכנסין שם אלא לאחר כמה ונמצאו לשלשה ימים חוזרין ויש אומר אף לשנים עשר חדש מידי דהוה אקיטרי דאמרינן אי אית בהו קיטרי שרי להו: 

! כב 
* [[ גת של חרס אע''פ שקלף את הזפת אסור לדרוך בה מיד עד שירפה את הזפת.]] א''א זה שבוש אלא עד שיכניס בו גחלים ויתלבן כדי שיתרפה הזפת אם היה שם: 

! כה 
* [[ וכן הבשר והגבינה וכו'.]] א''א זו אינה משנה שאין עמי הארץ חשודים להחליף ולא למכור דבר האסור אא''כ נחשד: 

~ הלכות מאכלות אסורות - פרק שנים עשר

! א 
* [[ כיצד יהיה הנגיעה וכו' אבל אם פשט ידו לחבית ותפשו את ידו.]] א''א זה המחבר לא בא לפרש אלא לסתום וכשפשט ידו לחבית ותפשו את ידו מי לא נגע ביין אלא כך אמרו תפשו את ידו שלא ישכשך שאינו אוסר בהנאה אלא אם כן ישכשך: * [[ אע''פ שלא הגביה הכלי ולא נגע ביין נאסר היין.]] א''א והוא שנתז מן היין: 

! ז 
* [[ נכנס העכו''ם לבית וכו'.]] א''א זה המעשה של עכו''ם שנכנס לחנות ואמר איכא חמרא לזבוני וכו' ושדא ידיה לכובא ושכשך ביה ואמר האי לאו חמרא הוא ואסרוהו בהנאה מפני השכשוך: 

! ט 
* [[ או שנטל חבית וזרקה בחמתו לבור.]] א''א זה שבוש שהרי אם זרקה בחמתו אפילו אזיל מיניה מותר בשתיה ואם זרקה ממש אפילו שלא בחמתו מותר בשתיה מיד: 

! י 
* [[ ושתחת הנקב וכו'.]] א''א אין בעלי הוראה מודין לו שיהא מותר בשתייה לא יהא אלא מערב ותניא בתוספתא דדמאי קרא שם לשולי חבית לא ישתה מפיה לפיה לא ישתה משוליה מפני שהמשקים מעורבים: 

! יב 
* [[ המערה יין לתוך כלי שיש בו יין עכו''ם נאסר כל היין שבכלי.]] א''א אני אומר בשתיה: 

! יד 
* [[ ויאסור כל מה שישאר בו שהרי בא היין מכחו.]] א''א אני אומר והוא שהתחיל למשוך: 

! כג 
* [[ ותינוק הנמצא בין החביות וכו'.]] א''א זה כתב בשביל שראה ההיא רביתא דאשתכחא ביני דני והוה נקיטא אופיא בידה נדמה לו אף על פי שלא היתה נתפסת כגנב התירו את היין מפני שהיתה תינוקת. ולא היא נתפסת כגנב היתה ואף על פי שהיתה אופיא בידה התירוהו: 

~ הלכות מאכלות אסורות - פרק שלשה עשר

! ב 
* [[ ואם אמר לו אחוז לי מפתח זה עד שאביא היין מותר.]] א''א זה שבוש שלא אמרו כך אלא כשהיין והבית של ישראל אבל כשהבית של עכו''ם וישראל דר בחצר אחרת אפי' לא הפקיד לו את המפתח אלא שהניחה בדלת היין אסור משום שיש לו שייכות בבית: 

! ג 
* [[ דר באותה חצר וכו'.]] א''א זה שבוש שאין הבית צריך לכך: * [[ ואף על פי שהמפתח והחותם ביד ישראל.]] א''א עד שיהיה שם שומר נכנס ויוצא: 

! ט 
* [[ והוא שייחד לו קרן זוית.]] א''א זה שבוש אלא או שייחד לו קרן זוית והמפתח בידו: 

! יח 
* [[ ונמצא אחת מהן יין שכרו כולו אסור.]] א''א ומאחר דקי''ל כר' אליעזר דאמר יין ביין בסתם יינם יוליך הנאה לים המלח והשאר מותר בהנאה אמאי כולן אסורות א''ו יוליך אחד מהם לים המלח והשאר מותר עכ''ל: 

! כד 
* [[ ואם מדד ולא לקח דמים וכו'.]] א''א הא נמי דלאו כהלכתא שהלכה כרבי אליעזר וכרשב''ג: 

! כז 
* [[ מלך שהיה מחלק יינו לעם.]] א''א דבריו מבולבלים וסתומים אלא מלך שיש לו מס על העם לתת לו יין כל אחד לפי מה שהוא ויש על זה הישראל בור אחד יין ששוה מאה דינרים ופרעהו לעכו''ם לא יאמר אליו טול מאה דינרים ועול תחתי לאוצר המלך שהוא כאילו אמר לו קנה לי בור יין ופרעהו למלך בשבילי אבל אמר לו מלטני מן האוצר דמשמע סלקני במעות האלו כלומר קבל אתה עליך חוב המלך ויהיו אלו המעות שלך: 

~ הלכות מאכלות אסורות - פרק ארבעה עשר

! ו 
* [[ יראה לי שכל החייב בתרומה ובמעשרות וכו'.]] א''א בעינן טעמן שוה כדאמרינן בעלמא ג' שמות והם מין אחד שלשה מינין והם שם אחד אסור ומצטרפין ובירושלמי ניחא ג' שמות והן מין אחד שלשה מינין והם שם אחד אמר חזקיה במיני מתיקה אלמא אפילו באיסור אחד דהיינו שם אחד בעינן טעם אחד והני שבעה מיני טבל לאו חד טעמא נינהו: 

~ הלכות מאכלות אסורות - פרק חמשה עשר

! ח 
* [[ אלא חייב לאכול התערובת וכו'.]] א''א ויש ביעור אחר בפירות שביעית שהוא לשריפה או לקבורה והוא שיכלה המין האחרון שבאותה הארץ משלש ארצות החלוקות לביעור ואותו זמן בין במינו בין שלא במינו בנותן טעם: 

! יב 
* [[ יראה לי שאפילו דבר שיש לו מתירין וכו'.]] א''א משנה שלימה היא: 

! יד 
* [[ נפלה לפחות ממאתים הכל אסור בהנייה.]] א''א אינו כן שאין לך דבר שאוסר עירובו בהנאה אלא אם כן הוא דבר שבמנין חוץ מאיסורי עכו''ם ויי''נ דוק ותשכח: 

! יח 
* [[ וכחל מן המנין הואיל והכחל מדבריהם.]] א''א ויש נותן טעם טוב מזה מפני שהוא היתר כשהוא בעצמו: 

~ הלכות מאכלות אסורות - פרק ששה עשר

! ז 
* [[ או פטר חמור באלף חמורים כולן אסורין בהנייה.]] א''א כיון דקי''ל כר' אליעזר וכר' שמעון בן גמליאל יוליך הנאה לים המלח והשאר מותר בהנאה שהרי הלך חשיבותו: 

! טו 
* [[ אע''פ שכל אחד מהם וכו'.]] א''א זה אינו כלום שהרי כל אלה שם אחד הוא שהרי חמירא דחיטי וחמירא דשערי וחלא דחמרא וחלא דשכרא חד שמא חשיב להו בע''ז ועוד השמות הללו איסורין הן: 

! יט 
* [[ שכיון שבטל האיסור שנפל תחלה נעשה הכל כחולין המותרין.]] א''א כמה אוהב זה המחבר חשבונות גדולות עד שהניח חשבון המשנה שלשה קבין ערלה שנפלו למאה סאה של חולין ואח''כ נפלו שם סאה ועוד של תרומה הרי הערלה מעלה את התרומה פי' שאותו ועוד אחד באותן שלשה קבין של ערלה שנפלו שם והם עצמם מבטלין אותן: 

! כח 
* [[ אבל אם עירה יין נסך מצלצול קטן לתוך וכו'.]] א''א הא דלא כהלכתא ממתניתא דאגרדמין: 

! לד 
* [[ ולמה אין בודקין החטים וכו'.]] א''א משום דאית בהו ציריא כמבוקעות דמיין: 

# הלכות שחיטה

~ הלכות שחיטה - פרק ראשון

! כד 
* [[ וצריך לבדוק כן אחר השחיטה וכו'.]] א''א כבר הסכימו חכמינו שאינו צריך אא''כ רוצה לשחוט אחריה שלא אמרו בגמרא צריך לבדוק אלא השוחט ונמצאת פגומה ואילו היה צריך היו אומרים כן כמו שאמרו השוחט צריך שיבדוק בסימנין אחר ששחט: 

~ הלכות שחיטה - פרק שלישי

! ד 
* [[ וכן אם שהה כדי שיגביהנה וירביצנה וכו'.]] א''א זו הסברא לא טובה היא ולא נכונה ומפירוש משובש הביאה והלא אמרו במשנה אם שהה כדי שחיטה אחרת ומיעוט שחיטה לא נכנסה בזה הספק ועוד היה לו לומר כדי מיעוט שחיטה ועוד שאין זה הפירוש מתנהג בהחליד במיעוט סימנים אבל הפירוש השוה לשניהם ששחט הרוב ושהה וגמר מי אמרינן כיון דגמר שהייה בשחיטה היא מאן מוכח או דילמא לא חיישינן להכי ובחצי קנה דעוף ליכא למיחש כלל וכל שכן לרוב ונראה לי באותן שתי הבעיות תיקו ולקולא: 

! כד 
* [[ ניקבה הגרגרת נקב מפולש משני צדדיה.]] א''א זה פירוש משובש ופירש אותו על נפחתה: 

~ הלכות שחיטה - פרק ששי

! ח 
* [[ קני הכבד והן המזרקין שבו שבהן הדם.]] א''א כמדומה לי שהוא סובר על הנקבים [ס''א הקנים] דכבדא כריאה שאפילו על מה שיש מהם בתוך הכבד נאמר שאם ניקב במשהו טריפה ואינו כן ואין חכם שיסבור כן אלא מה שנתפשט ממנו לריאה והוא חוץ לכבד ועל כן אינו חשש נקב בכבד בשביל נקב עצמו אלא שמא דרך הושט בא לו לכבד: * [[ והיה הקצה החד שלה בפנים בידוע שניקבה.]] א''א אין בכאן תבלין ולא מלח והמבין יבין ואין כאן ודאי נקובה: 

! יב 
* [[ מחט שנמצאת בעובי בית הכוסות כשרה ואם ניקבה נקב מפולש.]] א''א אין זה מיושר: * [[ ונמצאת טיפת דם במקום הנקב.]] כתב הראב''ד ז''ל הטיפה צריכה שתמצא מבחוץ: 

! יג 
* [[ ואם היה ספק נוקב ספק לא נוקב.]] א''א קשה בדיקת הדקין: 

~ הלכות שחיטה - פרק שביעי

! ד 
* [[ במה דברים אמורים כשסתם מקום הנקב שבאונות בשר.]] א''א הנה הוא סובר דוקא סריך אבל לא סריך לאו ודוקא בבשרא אבל בגרמא לחודיה לא ויש מן הגאונים שאמרו בין סריך בין לא סריך בין בבשרא בין בגרמא ואני אומר בשניקבה ודאי בעינן סריך דוקא ובבשרא דוקא שאין סירכא סותמת ואין עצם סותם ועל שמעתיה דרב נחמן הוא דאתמר דקאמר ניקבה אבל כל סירכא מאונא לדופן כשרה מפני דוחק רביצתה עליו נעשו הסרכות ולא משום נקב וכן עיקר. עכ''ל: 

! ה 
* [[ אם נמצאת נקובה ונמצאת בדופן מכה במקום הנקב תולין.]] א''א זה העיקר טעות גדולה שאם נמצאת נקובה אין להכשיר במכת הדופן באומד אלא כך אמרו שאם יש מכה בדופן ונפחו את הריאה ועלתה בנפיחה תולין את הדיבוק במכת הדופן ואם אין שם מכה אע''פ שעלתה בנפיחה לא כלום הוא שאני אומר שהדבוק מחמת נקב היה וקרום עלה עליו: 

! ח 
* [[ זה עיקר גדול יהיה בידך וכו'.]] א''א זה המחבר שונה רב נחמיה דבדיק לה בפושרין לקולא ורוב המפרשים אומרים לחומרא דאע''ג דאיכא מכה בדופן בדיק לה. עכ''ל: 

! יד 
* [[ מחט שנמצאת בריאה נופחין אותה.]] א''א וכיון שנמצא המחט הרי נחתכה הריאה ואין נופחין אותה עוד אלא שאם נפחו אותה קודם שנחתכה הריאה ועלתה בנפיחה כשרה: 

! טז 
* [[ נשתנה למראה האסור אפילו כל שהוא טרפה.]] א''א אומר אני כל מקום שהזכירו פסול בריאה ולא הזכירו בה מקצתה עד דהויא בכולה שכיון שהזכירו במקצת דוקא הוא והרי האדימה שהיו מחולקין בה בפירוש ולבסוף הכשירוהו כולה הילכך חזותא שהכשירו אפילו היו בה מראות הרעות כשרה. עכ''ל: 

! כא 
* [[ כל עוף שנמצאת הכבד שלו כמראה בני מעים.]] א''א זה כתב במקום הוריקה כנגד בני מעים וטעה בפירושו אלא כך שאל הוריקו סמוך לבני מעים מהו תלינן ליה דבצד בני מעים אתיא לה ירקות או לא ופשט לה דאפילו לבני מעיים גופייהו איכא למיחש אלא שאינו ניכר בהם. עכ''ל: 

~ הלכות שחיטה - פרק שמיני

! יד 
* [[ ומנין גידים אלו בעוף ששה עשר גידין תחלתן מן העצם של מטה.]] א''א זה חדוש גדול שלא שמעתי כמותו ומעולם לא בדקתי צומת הגידים אלא מן הארכובה ולמעלה כנגד צומות הגידין של בהמה ואמת הוא שהם יורדים עד למטה עד שהם מתקשרים ומתחזקים בארכובה משם הם חיים ומפרנסים את הגוף: 

! יז 
* [[ וכבר ביארנו שהבהמה וכו'.]] א''א זאת האומנות לא עלתה לו כהוגן בכאן שיחשב חתוכת הגידים כנטולה ומה בין חתוכה לפסוקה והוא סבור שניטל צומת הגידין הוא שנחתכו ולפיכך מנה אותן בנטולה ולא דקדק יפה אלא אם רצה למנותה בנטולין יאמר שאם לא נחתכו אלא שנעקרו מן הארכובה ונקפלו מעל העצם עד למעלה טריפה ולפיכך אמר וכן שניטל צומת הגידין ולא אמר שנחתך. שמעה עמי בינה זאת. עכ''ל: 

~ הלכות שחיטה - פרק תשיעי

! ח 
* [[ באי זה איברים אמרו באיברים שבחלל הגוף.]] א''א אומר אני בכל אבר שאם נשבר תהיה בו טרפה אפילו נתרסק אבר מן האיברים שאם ניטלו כשרין. עכ''ל: 

! יז 
* [[ כגון טחול וכליות.]] א''א זה ספק: 

~ הלכות שחיטה - פרק עשירי

! ג 
* [[ בהמה שנשמט הירך שלה וכו'.]] א''א דומה שהוא סובר היינו בוקא דאטמא דשף מדוכתיה ולא כלום הוא אלא שבעצם נאמרו שניהם והוא הכף עצמו שנשמט ראשו העליון מן השדרה וזהו שמוטת ירך אבל בוקא דאטמא הוא הראש התחתון שנשמט מן הקולית הוא כעין בוקא ונכנס למכתשת שבכף וזהו בוקא דאטמא דשף מדוכתיה והוא דאיעכול ניביה אבל השמוטה שאמרנו אין צורך עכול עכ''ל: 

! יא 
* [[ ואלו הן עוף שנשתנו מראה בני מעיו.]] א''א אין זה מחוור שי''ל לא מנו אותה בבהמה משום דלא שכיחא שכשיגיע החום לבני מעיה לחמם אותם כבר היא מתה מפני שחמימותה מרובה משל עוף ויש מקצת ראיה בגמרא: 

~ הלכות שחיטה - פרק אחד עשר

! ה 
* [[ וכן אם נמצא בה אבעבוע כו'.]] א''א ברוב דברים לא יחדל פשע ואם ניקב סימפון שתחתיו מה בכך והלא לא אמרו אלא סמפון שניקב לחבירו טרפה: 

! ז 
* [[ ואע''פ שאלו הן הדברים וכו'.]] א''א אינן נראין והרי הוא חוזר ממה שאמר למעלה: 

! ט 
* [[ אפילו במקום רביצתה או על הסדר שלא במקום רביצתה אוסרין אותה.]] א''א זהו אומא לאונא ואין שומעין לו שהגדולים מהגאונים התירוה: 

! י 
* [[ ומיעוט מקומות מתירין אותה וכו'.]] א''א אני מתיר וכבר כתבתי למעלה מה שראוי לסמוך עליו: 

! יג 
* [[ ואין אומרים שמא נקובה היתה או שמא דבוקה.]] א''א יש שחולקין על הריאה: 

~ הלכות שחיטה - פרק שנים עשר

! טו 
* [[ אבל אם היה ריוח ביום אינו צריך להודיעו.]] א''א מעולם לא הפליג בריוח אותו היום אלא בערב הערב o יש מי שמקדים שני ימים ושוחט ובא רבי יהודה לומר אף על פי שיש מקדימין אינו צריך להודיעו וכן מוכח בתוספתא: 

~ הלכות שחיטה - פרק ארבעה עשר

! ח 
* [[ דם הניתז ושעל גבי הסכין וכו'.]] א''א אלו דברי הרב ז''ל שעושה דברי רבי יהודה מפרש משום דאמר אימתי אבל אין אחרים מודים לו משום דגמרא מפרש להו דפליגי בקראי:
