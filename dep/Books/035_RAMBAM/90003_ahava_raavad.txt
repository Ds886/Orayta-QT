&HiddenFromIndex=1&UniqueId=2000&TextSource=ר' פנחס ראובן שליט''א
$ השגות הראבד - אהבה



# הלכות קריאת שמע

~ הלכות קריאת שמע - פרק שני

! ב 
* [[ ואסור לקרות קריאת שמע עד וקורא.]] כתב הראב''ד ז''ל יותר טוב אם ישכב וצריך לעשות כן אם יוכל עכ''ל: 


! ו 
* [[ היה עוסק באכילה.]] כתב הראב''ד ז''ל לא כי אלא מפסיק וקורא ואע''פ שיש שהות לקרות מפני שהיא מן התורה ואם אין שהות אפילו לתפלה דרבנן מפסיק ואיתא להא מילתא במסכת סוכה פרק לולב הגזול ורמיזא נמי במסכת ברכות: 



! ט 
* [[ כיצד ידקדק יזהר כו' עד ולא יניד הנח ולא יניח הנד' לפיכך צריך ליתן ריוח כו' עד הכנף פתיל.]] כתב הראב''ד ז''ל לא ידעתי נוד הנח מה הפסד יש בו אם יאמר לבבך בנוד הבי''ת השנית כדי להטעימה שלא תראה וא''ו וכן אם יטעים יו''ד של ישראל שלא תראה אל''ף וכן כל כיוצא באלה יניד הנחים ותבא עליו ברכה, וכן נשבע צריך להפרידה כדי שלא תבלע הא' בע':  * [[ וצריך להאריך בדל''ת כו' עד וצריך שלא יחטוף בחי''ת כו'.]] כתב הראב''ד ז''ל ויש מוסיפין שלא יאריך באל''ף שלא יראה כאומר אי חד: 



! י 
* [[ קורא אדם את שמע בכל לשון כו' עד ומדקדק באותו הלשון כמו שהוא מדקדק אם קראה בלשון הקדש.]] כתב הראב''ד ז''ל אין זה מקובל על הדעת לפי שכל הלשונות פירוש הן ומי ידקדק אחר פירושו: 



~ הלכות קריאת שמע - פרק שלישי

! ב 
* [[ וכל מי שקרא במקום שאין קורין בו חוזר וקורא.]] כתב הראב''ד ז''ל א''א אם אמר על מי שקרא בצד המת שיחזור ויקרא לא אמר כלום עכ''ל: 



! ג 
* [[ בית הכסא חדש שהוכן ועדיין לא נשתמש בו מותר לקרות ק''ש כנגדו אבל לא בתוכו.]] כתב הראב''ד ז''ל א''א הרב כתב והזמנה בבית הכסא לצלויי בגויה בעיא ולא אפשיטא ולא כתב לחומרא כדכתב לענין צואה דבוקה בסנדלו ואיכא למימר בהא דלקולא דהא קיימ''ל דהזמנה לאו מילתא היא ומשום גזירה או משום בזיון הוא דאיבעיא לן הילכך ספיקא לקולא עכ''ל: 



! ה 
* [[ דברים של חול וכו' עד וכן הכנויין כגון רחום חנון ונאמן וכיוצא בהן מותר לאמרן בבית הכסא.]] כתב הראב''ד ז''ל לא מצאנו שם רחום כי אם על הבורא ואסור לאמרו בבית הכסא עכ''ל: 



! ו 
* [[ צואת האדם וצואת כלבים כו' עד קורין כנגדן.]] כתב הראב''ד ז''ל זה הרב דרכו להיות סומך על הירושלמי וכאן לא סמך כי שם אמר מי רגלים של חמור שבא מן הדרך אסור לקרות כנגדן וכן צואת התרנגולים האדומה עכ''ל: 



! יא 
* [[ היתה צואה בגומא כו' עד נוגע בה.]] כתב הראב''ד ז''ל דומה שהוא מפרש דוקא בסנדלו שבגומא נוגעת ואינו מחוור כי יש הפרש בין דבוקה לנוגעת ומשמע שבגומא אפילו נוגעת מותר אבל אם דרס על גוף הצואה ועלתה בסנדלו היתה הבעיא ועלתה בתיקו ולחומרא עכ''ל:  * [[ היתה כנגדו כו' עד רוק עבה עד שתתכסה וקורא.]] כתב הראב''ד ז''ל בירושלמי דוקא לאלתר שהרוק עומד בעביו אבל לאחר שעה שהרוק נימוק הצואה מתגלית עכ''ל: 



! יב 
* [[ ריח רע שיש לו עיקר וכו' עד מרחיק עד מקום שפסק הריח וקורא.]] כתב הראב''ד ז''ל אינו כן אלא מרחיק ארבע אמות ממקום שפסק הריח וקורא דהא תניא כוותיה דרב חסדא דס''ל הכי והא דאמר רבא לית הלכתא כי הא מתניתא לאו אהא אמרה אלא אצואת כלבים וחזירים דבעיא נתינת עורות והכי כתב רב האי גאון ז''ל בעיקר עכ''ל: 



~ הלכות קריאת שמע - פרק רביעי

! ו 
* [[ קברו את המת וחזרו וכו'.]] כתב הראב''ד ז''ל דוקא באותן הצריכים לראות פני האבל שהם קרויים פנימיים והם הקרובים אליו עכ''ל: 



! ז 
* [[ עד שתתיישב דעתו עליו.]] כתב הראב''ד ז''ל ומה בכך יקרא ויהא כקורא בתורה ולא יהיה כפורק שם שמים מעליו ואין זה דומה לתפלה ואין חוששין עתה ליוהרא שהדבר ידוע לרוב הקוראים והמתפללים שאינה אלא מצות אנשים מלומדה גם בחכמי הגמרא היו אומרין כן מחזיקנא טיבותא לרישאי כי מטינא למודים כרע מנפשיה ואידך אמר דהוה מני דיומסין בגו צלותא ואידך אמר דחשיב מאן ממטי אסא לבי מלכא עכ''ל: 



# הלכות תפילה וברכת כהנים

~ הלכות תפילה וברכת כהנים - פרק ראשון

! ט 
* [[ תפלות אלו וכו'.]] כתב הראב''ד ז''ל אע''פ שלא יחדש עכ''ל: 



! י 
* [[ אין הצבור מתפללין.]] וכתב הראב''ד ז''ל מצינו קרבן נדבה בצבור והיא עולה הבאה מן המותר שהיא קיץ למזבח אלא שלא היתה מצויה ומה שאמרו שלא יתפלל יחיד תפלת המוספים נדבה וכן מה שאמר הגאון שאסור להתפלל נדבה בשבתות ויו''ט לפי שאין מקריבין בהן נדבות אלא חובת היום בלבד אני דעת אחרת יש עמי בכל אלה דרבי יוחנן לא אמר הלואי שיתפלל אדם כל היום אלא י''ח שהיא תפלת רחמים ובקשה ושוהה ביניהן כדי שתתחולל דעתו עליו ויתכוין דעתו לבקש רחמים אבל תפלת שבת וי''ט שאינו אלא הודאות לא אמר ר' יוחנן ואם יודה ויחזור ויודה ברכה לבטלה היא וכן ברכות יוצר וברכות דערבית וברכת המצות וברכת הפירות והדומה להן עכ''ל: 



~ הלכות תפילה וברכת כהנים - פרק שלישי

! ז 
* [[ ויש לו להתפלל וכו'.]] כתב הראב''ד ז''ל אין ראוי לעשות כן אלא לצורך שעה והלא צריך לסמוך גאולה לתפלה: 



! י 
* [[ טעה ולא התפלל לא תפלה זו כו'.]] כתב הראב''ד ראיתי בדעתו שאינו משלם טעות אלא בסמוך לו ולפיכך אמר שחרית אין לה תשלומין שכבר עבר זמנה ודעת יחידית היא זו מפני שראה הענין בסמוכין משחרית למנחה וממנחה לערבית ומערבית לשחרית ואני אין לי להורות בה לא איסור ולא היתר ואם רצה להשלים ישלים, אבל אני אומר אם נזכר בסמוכה לה ולא השלים טעותו ורוצה להשלים במופלגות אינו משלים מפני שהוא ביטול במזיד. עוד נ''ל שכל אלו התשלומים שאמרו אינם אלא עם התפלה האחרת שבאה בזמנה הואיל ושעת תפלה היא: 



~ הלכות תפילה וברכת כהנים - פרק רביעי

! ג 
* [[ אבל שחרית רוחץ פניו ידיו ורגליו כו'.]] כתב הראב''ד ז''ל לא ידעתי רגליו למה עכ''ל: 



~ הלכות תפילה וברכת כהנים - פרק חמישי

! ז 
* [[ לא יעמוד במקום גבוה כו' עד שהרי חלק רשות לעצמו.]] כתב הראב''ד ז''ל, א''א ובכלל זה אם יכול לירד למטה ולהתפלל ירד למטה ויתפלל: 



! יד 
* [[ ואין אדם חשוב רשאי ליפול על פניו אלא אם כן יודע בעצמו שהוא צדיק כיהושע.]] א''א בירושלמי ובלבד יחיד על הציבור ואית דגרסי ובלבד יחיד בציבור עכ''ל: 



~ הלכות תפילה וברכת כהנים - פרק שמיני

! ה 
* [[ וכן לא יהיה אחד מברך ברכת כו'.]] כתב הראב''ד ז''ל אינו אומר אלא יוצר בשביל קדושה שבה וזהו פורס כמו בפרוס הפסח מאי פרוס פלגא פלגא דהלכות הפסח וכן פורס על שמע והיא אחת מהשתים שלפניה עכ''ל: 



~ הלכות תפילה וברכת כהנים - פרק עשירי

! ה 
* [[ אף בלבנים לא יעבור.]] א''א אנו אומרים מפני חשש מינות ולא באותה תפלה ולא בתפלה אחרת: 



! ו 
* [[ מי שהיה עומד בתפלה וכו'.]] כתב הראב''ד ז''ל אין כאן נחת רוח עכ''ל: 



! יג 
* [[ עשרה ימים וכו'.]] כתב הראב''ד ז''ל יש מי שאומר שאינו חוזר לראש ומ''ש בגמרא לא יצא לומר שלא יצא ידי חובת ברכה כתקנה ומצאנו בענין ק''ש שאמרו הקורא עם אנשי משמר ועם אנשי מעמד לא יצא מפני שאנשי משמר מקדימין והדבר ידוע שהיו קורין אחר עמוד השחר ובשעת הדחק אדם יוצא בה ומאי לא יצא דקאמרינן אלא שלא יצא כתקנה וגם זה כמו זה עכ''ל: 



~ הלכות תפילה וברכת כהנים - פרק שנים עשר

! טו 
* [[ המפטיר בנביא כו' עד שנייה חותם בונה ירושלים כו' עד בתפלה.]] כתב הראב''ד ז''ל אנו אומרים משמח ציון בבניה עכ''ל: 



~ הלכות תפילה וברכת כהנים - פרק שלשה עשר

! ו 
* [[ שמנה פסוקים שבסוף התורה כו' עד מותר ליחיד לקרותן.]] כתב הראב''ד ז''ל לא שמענו דבר זה מעולם ומה שאמרו יחיד קורא אותן לומר שאינו מפסיק בהן והכי איתא בירושלמי במגלה, ובמקומות הללו נהגו שהעולים לקרות בתורה הוא לבדו קורא ואין החזן קורא עמו, ומה שכתב הוא ענין זרות הוא מאד והצבור היכן הלכו עכ''ל: 



# הלכות תפילין ומזוזה וספר תורה

~ הלכות תפילין ומזוזה וספר תורה - פרק שלישי

! ה 
* [[ כיצד סדור הפרשיות כו' עד אם החליף סדור זה פסולות.]] כתב הראב''ד ז''ל רבינו האי ז''ל אינו אומר כן אלא הויות באמצע קדש מימין המניח והיה כי יבאך סמוך לה שמע משמאלו והיה אם שמע סמוך לה באמצע והוא בהיפך לקורא שכנגדו והקורא קורא כסדרן על שמע והיה אם שמע נאמר שהוא כסדר הקורא בתורה מימין לשמאל והמחבר הזה שם הברייתא השנויה בגמרא מימין הקורא והברייתא שהביאו בקושיא ואמרו והא תניא איפכא שם אותה לימין המניח והוא תימה שהגמרא הניחה סדר המניח שעושה המצוה ופירשה סדר הקורא שאין לנו צורך בקריאתו ועוד כי שמע והיה אם שמע לפי פשוטה מן הראש הוא מתחיל ולא מן האמצע ולדברי זה המחבר לעולם שמע מן האמצע ולפיכך תפס הגאון ז''ל דרך פשיטות הגמרא ושם הויות באמצע עכ''ל: 



~ הלכות תפילין ומזוזה וספר תורה - פרק רביעי

! יח 
* [[ במה דברים אמורים בבית הכסא הקבוע כו'.]] כתב הראב''ד ז''ל נראה בגמרא דבית הכסא עראי משתין בהן ותפילין בראשו אבל לא יטלם בידו משום קינוח הניצוצות והכי כתב רב אחא ז''ל עכ''ל: 



~ הלכות תפילין ומזוזה וספר תורה - פרק ששי

! א 
* [[ עשרה תנאים כו' עד ויהיו לו דלתות.]] כתב הראב''ד ז''ל שיהיו לו דלתות לא נאמר אלא משום היכר ציר ובשער שבין שני בתים שיש לשניהם יציאה מכאן ומכאן ואין ניכרת ביאתה לשער האמצעי אלא בהיכר ציר שבו ולפיכך אמר לו קבע דשי ברישא עכ''ל: 



! ז 
* [[ מפני שאינן עשויין לדירה.]] כתב הראב''ד ז''ל תמיה אני על שער הגינה שפטר שאם יש בו בית הרי הוא חייב ואם אין שם בית הרי הוא פטור מה צורך לומר והלא אף בית שאינו מקורה אמר שהוא פטור, ואולי אע''פ שיש בה שומירה לגנה אמר שהיא פטורה לפי שאינה קבועה כדי שיתחייב לא בית שער שלה ולא שער הגינה עכ''ל: 



! ט 
* [[ שתי סוכות של יוצרים כו' עד לפי שאין לה קבע.]] כתב הראב''ד ז''ל אף הפנימית אין לה קבע: 



~ הלכות תפילין ומזוזה וספר תורה - פרק עשירי

! ד 
* [[ אבל הבימות שעומד עליהם שליח ציבור ואוחז הספר והלוחות שכותבין בהן לתינוק להתלמד אין בהן משום קדושה.]] כתב הראב''ד ז''ל אין דעתי נוחה מזה הפירוש, ושמעתי הלוחות שהמפטיר והמתרגם עומדין עליהם בשעת שימוש, ומה שאמרו שאין בהם קדושה כלומר שאין בהם קדושת תשמיש ספר תורה אבל יש להן קדושת בית הכנסת והכי איתא בירושלמי עכ''ל: 



! ו 
* [[ ולא יאחוז כו' עד עליה.]] כתב הראב''ד ז''ל ואם היה מקום גבוה טפח וס''ת מונח עליו מותר והכי איתא בירושלמי עכ''ל: 



# הלכות ציצית

~ הלכות ציצית - פרק ראשון

! ו 
* [[ ויהיה אחד משמונה החוטין חוט תכלת והשבעה לבנים.]] כתב הראב''ד ז''ל טעות הוא זה אלא השנים של תכלת והששה לבנים עכ''ל: 



! ז 
* [[ ולוקח חוט אחד מן הלבן וכו' עד בארבע הכנפות.]] כתב הראב''ד ז''ל זה הסדר אין לו שרש ולא ענף ולמה יותר בתכלת מבלבן שהוא מין כנף וממנו מתחיל ובו מסיים ובכריכותיו הוא ממעט אין זה כי אם שגיון גדול, והגאון רב נטרונאי ז''ל סידר אותו יפה סידור נאה מאד על דרך שאמרה ההלכה. וכמה שיעור חוליא כדי שיכרוך וישנה וישלש אתכלת קאי. ותנא דתנא הפוחת לא יפחות משבעה על הכריכות קאי שהן שלש מן התכלת וארבע מן הלבן מפני שמתחיל בלבן ומסיים בלבן. קושר תחלה סמוך לכנף קשר אחד בחוט לבן ובחוט של תכלת והוא שנקרא קשר העליון ואחר כך כורך שני חוטין אחד של לבן ואחד של תכלת עד שש כריכות והשביעית לבן לבדו וזהו שבע שאמרנו והן חוליא אחת ואלו הכריכות כולן על ששה החוטין המשלשלים והמשולשלים בכנף ובענין זה עושה ה' קשרים ובין כל קשר וקשר חוליא של שבע כריכות כאשר אמרנו, ונהגו לעשות חוליא אחת בשני קשרים סמוך לכנף ושתי חוליות בסוף הגדיל עם שלשה קשרים ובאמצע כורך בלא דקדוק בין מכונס בין מפוזר בתכלת ולבן עכ''ל: 



! י 
* [[ אחד חוטי לבן כו' עד אלא חוט אחד כו'.]] כתב הראב''ד ז''ל זה טעות אלא צריך להיות שזורין דיליף בספרי תכלת תכלת ממשכן מה להלן שזורין אף כאן שזורין. ובעירובין נמי אמרינן המוצא תכלת בשוק לשונות פסולה וחוטין כשרה ואוקימנא בשזורין ומופסקין כעין שצריך לציצית: 



! טו 
* [[ הטיל ציצית כו' עד פסולה היתה.]] כתב הראב''ד ז''ל עיינתי בדבריו ולא מצאתי בגמרא כן שהרי אמרו הטיל למוטלת כשירה, ופירש רבא הטעם בבל תוסיף קאי מעשה לא הוי הילכך הכא חתך את הראשונות והניח השניה מעשה קרינן ביה ורב פפא שהקשה עליו ממאי דהאי גברא לאוסופי אתי דילמא לבטולי אתי ובל תוסיף ליכא מעשה איכא לאו למימרא דאי לאוסופי אתי הוי מיפסלו חדא מינייהו אלא למיפטר גברא מבל תוסיף היכא דאתא לבטולי קמייתא והטיל למוטלת כשירה סתמא הוא דאיתמר. והא דמסיק בסנהדרין בענין זקן ממרא דאי איכא ארבעה חוטין ואייתי הוא חמישי אי קשר העליון דאורייתא גרוע ועומד הוא אלמא משום תוספת מיפסלא מצוה התם משום חציצה דהיינו החוט היתר שחוצץ בין החוטין העיקרים והקשר שהרי למאן דאמר קשר העליון לאו דאורייתא אמרינן האי לחודיה קאי והאי לחודיה קאי וליכא גרוע והכא נמי אם היה שם קשירה כתקנה והטיל בה אחרת וקשרה כמו כן האי לחודיה קיימי והאי לחודיה קיימי וכשרה בין שנתכוון להוסיף בין שנתכוון לבטל וכן עיקר דהאי לחודיה קיימי והאי לחודיה כו' עכ''ל: 



~ הלכות ציצית - פרק שני

! ז 
* [[ המוצא תכלת בשוק אפילו מצא חוטין פסוקין משוזרין פסולה.]] כתב הראב''ד ז''ל אם תדקדק יפה בגירסא של עירובין תמצא באמת דהכי מסקנא דשזורין מופסקין כשרה דכולי האי לא טרחי. והא דתנן בהמוצא תפילין ישנות מכניסן זוג זוג אבל לא חדשות כרבי יהודה לאו משום דחיישינן שמא קמיעים הם דכולי האי לא טרחי לעשות קמיע כעין תפילין אלא מאי הן חדשות שאין מקושרות ומשום דלא אפשר למקטרינהו בשבתא ואפי' בעניבה דר' יהודה לטעמיה דאמר עניבה קשירה היא עכ''ל: 



! ח 
* [[ טלית שהיא כולה אדומה כו' עד שאינן צבועין.]] כתב הראב''ד ז''ל ראיתי מי שהקשה עליו ועל זאת הברייתא שהקפידה על הצבע שיהא הציצית מצבע הטלית כדי שיהא ממין הכנף והוקשה עליו מה שאמר רבא בריש התכלת מידי ציבעא גרים להיותו מין כנף. ולאו קושיא היא דהתם לענין אקדומי תכלת ללבן קא פריך דאין ראוי שיקדים תכלת ללבן בשביל הצבע אע''פ שהטלית כולו תכלת אלא ודאי מצוה להקדים לבן לתכלת אע''פ שהיא מינה והתורה אמרה על ציצית הכנף פתיל תכלת לעולם התכלת יבא על ציצית הכנף כלומר שיהא התכלת אחרון בו ומ''מ צריך שיהא בו ממין צבע הטלית כדי שיהיה בו ממין הכנף עכ''ל: 



~ הלכות ציצית - פרק שלישי

! א 
* [[ כסות שחייב אדם כו' עד ולילך עמו.]] כתב הראב''ד ז''ל יפה אמר שלא בכל קטן משערין אלא בזה שיכול לילך לבדו בשוק שהרי אמרו והגדול יוצא בו עראי אלמא דלא בכל קטן משערין עכ''ל: 



! ב 
* [[ אבל טלית של שאר מינים כו' עד במצות ציצית.]] כתב הראב''ד ז''ל כמדומה אני שזה הוא כלך ולא מחוור עכ''ל: 



! ט 
* [[ נשים ועבדים שרצו להתעטף בציצית מתעטפין בלא ברכה.]] כתב הראב''ד ז''ל דוקא בציצית שאין בה כלאים ויש שחילק ואומר אף בברכה ואומר שגם הברכה רשות ומביא סעד לדבריו מפ''ק דקידושין מדרב יוסף דאמר מריש הוה אמינא מאן דאמר לי הלכה כר' יהודה דאמר סומא פטור מן המצות עבידנא יומא טבא לרבנן דלא מיפקדנא ועבידנא ואם איתא דמאן דלא מיחייב לא חזי לברוכי א''כ איסורא קא עביד דאיהו בברכה קא עביד להו דאי בלא ברכה מאי יומא טבא איכא עכ''ל: 



# הלכות ברכות

~ הלכות ברכות - פרק ראשון

! יב 
* [[ רבים שנתוועדו כו' עד להסב כאחד.]] כ' הראב''ד ז''ל תמיה אני למה הניח איכא דאמרי דמשמע לרבי יוחנן פת ויין מהניא לה הסיבה אבל שאר מילי לא מהניא להו הסיבה וכל חד מברך לנפשיה והוא חומרא עכ''ל: 



! יח 
* [[ ולמה לא יענה אמן אחר ברכת הפירות כו' עד ולפיכך עונה אמן.]] כתב הראב''ד ז''ל לא ידעתי מהו זה וכבר אמרו הטעם לברכת המצות ומה בין ברכת הפירות לברכת המצות ואם אמר על ברכה אחרונה של ז' המינים גם זה הבל כי בודאי על אותה ברכה עונין אמן אחריה ואין חוששין לדבריו עכ''ל: 



! יט 
* [[ כל האוכל דבר האסור כו' עד לא בתחלה ולא בסוף עד סוף הפרק.]] כתב הראב''ד ז''ל טעה בזה טעות גדולה שלא אמרו שאין מברכין אלא שאין מזמנין עליהם לומר שאין להם חשיבות קביעות הואיל ואוכלין דבר האסור והוא כעין אכילת פירות שאין להם קבע לזימון אבל ברכה תחלה וסוף למה לא יברכו הואיל ונהנו עכ''ל: 



~ הלכות ברכות - פרק שני

! יב 
* [[ שכח ולא הזכיר בשבת או בי''ט כו' עד אינו חוזר.]] כתב הראב''ד ז''ל טעה בזה דלא גריעא ברכה רביעית ממי שרגיל לומר תחנונים אחר תפלתו שאם טעה ולא הזכיר של ר''ח בעבודה אע''פ שסיים שים שלום חוזר לעבודה ואינו חוזר לראש הלכך הכא נמי פוסק וחוזר לתחלת בונה ירושלים עכ''ל: 



~ הלכות ברכות - פרק רביעי

! ג 
* [[ היה אוכל בבית זה כו' עד יגמור סעודתו.]] כתב הראב''ד ז''ל הפליג בזה דכל לפתח ביתו לאו עקירה היא וכל שכן אם רואה מקומו שאינה עקירה כלל עכ''ל: 



! ה 
* [[ במזרחה של תאנה ובא לאכול במערבה צריך לחזור ולברך.]] כתב הראב''ד ז''ל והוא שלא היה דעתו מתחלה לכך עכ''ל: 



! ז 
* [[ גמר בלבו מלאכול או מלשתות כו' עד לברך שנית.]] כתב הראב''ד ז''ל לא אמרו לענין אכילה אלא לענין שתיה בלבד, אבל לענין אכילה לא הויא הפסקה אלא במים אחרונים או בשינה או בנמנום עכ''ל: 



! ח 
* [[ היו שותין וכו' עד אבל אם אמרו בואו ונבדיל אינן צריכין לחזור ולברך.]] כתב הראב''ד ז''ל עירבובי דברים יש כאן שהפסקת הקידוש אף ע''פ שלא אמרו בואו ונקדש כיון שקדש היום חייב להפסיק מה שאין כן בהבדלה שאע''פ שחשיכה אינו מפסיק מ''מ אם אמר בואו ונבדיל הא סליק נפשיה משתיה ואסור למישתי בלא ברכה: 



~ הלכות ברכות - פרק חמישי

! יא 
* [[ ג' בנ''א כו' עדשכבר זימנו עליהם.]] כתב הראב''ד ז''ל לא זימן ממש אלא אפילו זימנו עליו בני חבורה על כרחו פרח זימון מינייהו ואפילו אכלו שלשתן אחר מכאן לפי שאלו השלשה לא נועדו יחד תחלה עכ''ל: 



! טו 
* [[ ובן מברך לאביו כו' עד אלא החייב באותו דבר מן התורה כמותו.]] כתב הראב''ד ז''ל אין הדברים כתקנן ואין מסכימין להלכה דקי''ל אכילה כזית וכביצה דאורייתא היא שהרי מוציאין אחרים שאכלו כדי שבען ולא נאמרו דברים הללו אלא לרב עוירא דאמר כזית דגן מדקדוק שדקדקו ישראל על עצמן עד כזית וכביצה הוא וברייתא דקתני בן מברך לאביו וכן אשה ועבד במקרין אותו ועונה אחריהם מה שהן אומרים ואיתא בירושלמי עכ''ל: 



~ הלכות ברכות - פרק ששי

! ב 
* [[ ומים אחרונים אין מברכין עליהן כו' עד ביותר.]] כתב הראב''ד ז''ל אני שמעתי בשימושי הגאונים הקדמונים שכתבו על המים האחרונים ברכה על רחיצת ידים וחיי ראשידברים נכונים הם שהרי חכמים דרשו את שתיהן מפסוק אחד והתקדשתם והייתם קדושים וכן אמרו ידים שהן מזוהמות פסולות לברכה ובאמת ובברור אם אכל דבר שיש בו זוהמא צריך לברך על רחיצתן ואם אכל דברים יבשים אין טעון ברכה שאינן אלא משום רפואה וכן חברתי בחיבורי ועיקר עכ''ל: 



! ג 
* [[ כל פת עד מפני הסכנה.]] כתב הראב''ד ז''ל עשה זה כנגד מה שאמר בגמרא כייל מיכל מאי ואמר ליה לא כ''ש וחיי ראשי קלקל עלינו את הלשון עכ''ל: 



! ה 
* [[ כל הצריך נטילת ידים כו'.]] כתב הראב''ד ז''ל זה אינו מחוור שהרי בעלי קריין טובלין בהן אע''פ שהן שאובין אם יש בהן ארבעים סאה בקרקע עכ''ל: 



! יג 
* [[ הכל כשרים ליתן לידים כו' עד והקוף נוטל לידים.]] כתב הראב''ד ז''ל והלא אמרינן בגמרא דחולין דבעינן דניתו מכח גברא והוא עצמו כתב כן למטה אע''פ שהוא שנוי כן במסכת ידים לתנא קמא בעלי הגמרא לא הסכימו כן ואולי ידעו כי תנא קמא דר' יוסי דפליג עליה יחידאה הוא ולאו הלכתא היא ומהיכא תיתי שהקוף יהיה עליו תורת אדם וחרש ושוטה וקטן יש להם מעשה אבל הקוף ולא כלום עכ''ל: 



! טו 
* [[ מים שנסתפק לו כו' עד שכל ספק שבטהרת ידים טהור.]] כתב הראב''ד ז''ל ועם כל זה אם יש לו מים לרחוץ אמרינן לו קום רחוץ והוציא עצמך מן הספק עכ''ל: 



! טז 
* [[ מים הראשונים צריך שיגביה ידיו כו' עד כדי שיצא כל כח המלח מעל ידיו.]] כתב הראב''ד ז''ל והוא יותר טוב שלא תעבור הזוהמא על מקום שלא הגיע תחלה עכ''ל: 



! יח 
* [[ לט אדם את ידיו וכו'.]] כתב הראב''ד ז''ל והלא אמרו לא התירו מפה אלא לאוכלי תרומה בלבד עכ''ל: 



~ הלכות ברכות - פרק שביעי

! יב 
* [[ הביאו להם מים לנטילה כו' עד בסוף זה אחר זה.]] כתב הראב''ד ז''ל איני יודע מהו זה שהרי הגדול נותן רשות לקטן ממנו לברך והטעם כדי שיעיין בברכת המזון בעוד שהאחרים נוטלין ידיהם וכשהם מאה די לו בחמשה לעיין ולא יותר כדי שיהא סמוך לנטילת ידים ברכה ונטילת ידים שבינתים אינה הפסק בין תבין עכ''ל: 



! יג 
* [[ גמרו ליטול ידיהן כו' עד וכולן עונין אמן.]] כתב הראב''ד ז''ל אע''פ שלא בירך ברכת המזון אם לאחר סעודה בא הגדול מברך ואע''פ שנתן הגדול רשות לאחר לברך ברכת המזון כבר עברה רשותו וחזרה הברכה לגדול שלא אמרו דהוא אומר על המוגמר אע''ג דאיכא דעדיף מיניה אלא על המוגמר הבא בתוך הסעודה כדאיתא בירושלמי עכ''ל: 



! יד 
* [[ אם היה שם יין מביאין כוס מחזיק רביעית וכו'.]] כתב הראב''ד ז''ל אני תמיה אם על כוס של ברכה הוא אומר בגמרא למה יאחוז הבושם בשמאלו ומה צורך שיהיה טרוד לשמור בידו הבושם עד שיגמור הברכה, ואנו אין מפרשים אלא על היין של רשות כמו שהבושם של רשות מ''מ מקדים את החביב לו או את החשוב לו ואמרו שהיין הוא החשוב עכ''ל: 



~ הלכות ברכות - פרק שמיני

! יא 
* [[ אע''פ שטעה בסופה יצא ואין מחזירין אותו.]] כתב הראב''ד כל מה שכתב באלו הענינים הכל הבל שאין הולכין אלא אחר הפירוש שהוציא בפיו עכ''ל: 



! יב 
* [[ שכח והכניס אוכלין כו' עד ומברך עליהן.]] כתב הראב''ד ז''ל והוא שבדעתו לאכול יותר דאם לא כן הוה ליה גמר עוד נראה לי שאם יש לפניו משקין יותר שאינו בולע מה שבפיו אלא פולט ומה חסרון יש במלא פיו משקין אם יאבדו ולא יהנה מהם בלא ברכה אבל כשאין לו יותר והוא דחוק לאותם שבפיו התירו לבלען ולא יאבדו ותאבד גם כן הברכה שהרי גמר שאם יפלוט אותם ג''כ תאבד שאין לו יותר עכ''ל: 



~ הלכות ברכות - פרק עשירי

! יד 
* [[ על הרוחות שנשבו עד ואם רצה מברך עושה בראשית.]] כתב הראב''ד ז''ל בגמרא יש מברך תרתי עכ''ל: 



~ הלכות ברכות - פרק אחד עשר

! א 
* [[ כל הברכות כו' עד כגון ברכת ס''ת.]] כתב הראב''ד ז''ל ומה חסרה לו זו המדה ולא מצא ממנה אלא מעט והנה קידוש והבדלה שהן שבח והודאה ופותח וחותם בברוך אלא שאין הדבר תלוי אלא במטבע ארוך לפי מה שיש בה להאריך האריכוה וחתמוה עכ''ל: 



! טו 
* [[ נטל את הלולב כו' עד מברך על העשייה.]] כתב הראב''ד ז''ל הנה לדבריו אם שכח בעטיפת ציצית או בהנחת תפילין ולא בירך תחלה כשיזכור ויברך מברך על עטיפת ציצית ועל הנחת תפילין ואינו כן שהרי מצותו כל היום לפניו אבל נטילת לולב כיון שהגביהו נפטר ממנו כל היום וכן הוא מברך על ביעור חמץ בין שבדק לעצמו בין שבדק לאחרים שמשגמר בלבו נעשית מצות ביעור עכ''ל:  * [[ וכך הוא מברך על ביעור חמץ כו'.]] כתב הראב''ד ז''ל קשה לי על מקרא מגילה ואם יאמר כל מצוה שהיא מדבריהם אומר על שהיא כעין רשות קשיא לי נר חנוכה ואולי מפני שאין לה קצבה שמהדרין מוסיפין וכן המהדרין מן המהדרין יותר. א''נ מפני שזו הברכה הוקבעה על הנרות שבמקדש שהן של תורה לפיכך עשאוהו כשל תורה. ובין כך ובין כך קשיא לי על אכילת מצה ועל אכילת מרור. ועוד שיש תימה איך לא הקשה אותם בגמרא למ''ד לבער ומסתברא דלאכול אמרינן בהני ורמיזן הכי בגמרא דאמר מברך ב''פ האדמה ולאכול מרור עכ''ל: 



! טז 
* [[ כל דבר שהוא כו'.]] כתב הראב''ד ז''ל נ''ל שלא אמרו אלא על חולו של פסח בלבד אבל על של ראש חדש בברכה תקנוהו כדי לפרסמו שהוא ר''ח, ואנו מנהגנו לברך בכולן ואין לנו ללמוד מערבה לפי שאין בה לא שבח ולא הודאה בנטילתה ומה צורך בברכה אבל קריאת ההלל בימים המקודשים וקרבן מוסף בהם אם תקנו בהן ההלל משום היכר לקדושתן יפה עשו וצריך ברכה עכ''ל: 



# הלכות מילה

~ הלכות מילה - פרק ראשון

! ב 
* [[ אבל אינו חייב כרת עד שימות וכו'.]] כתב הראב''ד ז''ל אין בזה תבלין וכי משום התראת ספק פוטרין אותו מן השמים וכל יום עומד באיסור כרת עכ''ל: 



! ה 
* [[ לקח שפחה לעובריה או שלקח וכו' כדי שיהא הבן יליד בית.]] כתב הראב''ד ז''ל א''א לדעת רבי חמא מחלקים בין ילדה ואח''כ הטבילה להטבילה ואח''כ ילדה עכ''ל: 



! ו 
* [[ לקח עבד גדול מן העכו''ם כו' עד יהרג מיד.]] כתב הראב''ד ז''ל ימכר מיד אין לנו עתה להרוג איש עכ''ל: 



! י 
* [[ כשם שמילת הבנים כו' עד אינו דוחה את שבת.]] כתב הראב''ד ז''ל לא ידעתי מהו זה ההפרש ואולי מפני שהוא מסופק אם הלכה כרבי חמא דמפליג בטבילה ולענין מידחי שבת לחומרא ולא דחי וא''כ במקנת כסף שנמול לשמונה נמי איכא לספוקי כי האי עכ''ל: 



~ הלכות מילה - פרק שני

! ח 
* [[ מקום שדרכן להרחיץ את הקטן כו' עד מפני שסכנה היא לו.]] כתב הראב''ד ז''ל שחממן עכו''ם דבשלמא אחר המילה סכנה היא לו ואפילו ישראל מצי מחמם ליה אבל לפני המילה לא משכחת לה אלא שחממם עכו''ם ואין אומר לו אלא שחממם מעצמו עכ''ל: 



~ הלכות מילה - פרק שלישי

! א 
* [[ ואבי הבן מברך ברכה אחרת וכו' ואין ראוי לעשות כן.]] כתב הראב''ד ז''ל מסתברא כמאן דאמר בית דין או מיוחד שבעם מברך. ונהגו אצלנו שהסנדקוס מברך: 



! ו 
* [[ וכן אנדרוגינוס אין מברכין על מילתו מפני שאינו זכר ודאי.]] כתב הראב''ד ז''ל אם אנדרוגינוס ספק מברך עליו מפני שהוא ספק דאורייתא ועל ספק דאורייתא מברכין חוץ מן הדמאי מפני שרוב עמי הארץ מעשרין הן עכ''ל: 

# סדר תפילות כל השנה

~ סדר תפילות כל השנה - נסח ברכות התפלה וסדורן

~ סדר תפילות כל השנה - וזהו נסח כל הברכות האמצעיות

~ סדר תפילות כל השנה - נסח ברכת המזון




