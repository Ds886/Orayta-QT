&HiddenFromIndex=1&TextSource=ר' פנחס ראובן שליט''א&CosmeticsType=#rep3=[[=<b>^^]]=</b>&UniqueId=2056
$ מגיד משנה - זמנים


# הלכות שבת

~ הלכות שבת - פרק ראשון

! א 
[[שביתה בשביעי ממלאכה מ''ע וכו' ומהו חייב וכו'.]] כל חלקי זאת הבבא מבוארים במשנה בכ''מ ועקרן בשבת ובכריתות ובסנהדרין: 

! ג
((ב-ג)) [[כל מקום שנאמר בה' שבת וכו'.]] זה מבואר סוף פ' האורג (שבת דף ק''ז) מימרא דשמואל כל פטורי דשבת פטור אבל אסור בר מתלת ואיתא פ''ק (ד' ג'). ובהנהו תלת יכתוב בהן רבינו מותר לכתחלה. [[ומ''ש והעושה אותה בזדון מכין אותו מכת מרדות]] הוא מפני שעובר על ל''ת של דבריהם בדבר שיש לו עיקר מן התורה והוא בן מרדות ויש לזה סמך בהרבה מקומות ומהם ריש פ' תולין (שבת קל''ח) לוקין מכת מרדות מדרבנן. ופ' כירה (שם מ':) גם כן מכת מרדות מדרבנן: 


! ד 
[[וכל מקום שנאמר אינו חייב כלום וכו'.]] זה כלל הרב לכונת לשונו והוא בעניינים שאין לומר בהן מותר ורשאי וכמו שמבואר כל אחד במקומו: 


! ה 
[[דברים המותרין לעשותן בשבת ובשעת עשייתן וכו'.]] זה מחלוקת ר' שמעון ורבי יהודה ונפסקה הלכה בגמ' פ' המצניע (שם צ''ד) ובמקומות אחרים כר''ש דאמר דבר שאין מתכוין מותר: [[כיצד גורר אדם מטה כסא וספסל וכו'.]] ברייתא פ' ב''מ (שבת דף כ''ט ב') וכר''ש והעולה שם מגרסת הספרים ורש''י ז''ל דבין גדולים בין קטנים מותר. וזהו שסתם רבינו ז''ל: [[ורוחץ ידיו בעפר הפירות וכו'.]] פ' במה טומנין (שם דף נ''ב) וכר''ש: [[פרצה דחוקה וכו'.]] מימרא דשמואל פ''ק דכתובות (דף ו') ופ' אחרון דנדה (דף ס''ד) וכרבי שמעון: 


! ו 
[[עשה מעשה ונעשית בגללו מלאכה וכו'.]] זה מבואר בכמה מקומות ומהם פרק הבונה (שבת דף ק''ג) מודה רבי שמעון בפסיק רישיה ולא ימות. ויש מי שכתב שאם לא היה נהנה מאותה מלאכה שנעשת בשביל אותו מעשה אף על פי שהמלאכה ההיא הכרחית להעשות בשבילו מותר לעשות המעשה וזה דעת בעל הערוך. ויש מי שכתב פטור אבל אסור: 


! ז 
[[כל העושה מלאכה בשבת אע''פ שלא צריך וכו'.]] דין זה מחלוקת ר' יהודה ור''ש בהרבה מקומות. ועיקרו פ' המצניע (שבת צ''ג ב') במשנה וסתם המשנה שם כר' יהודה דמחייב. ובהשגות א''א ר''ח ז''ל פסק כר''ש וכו' פטור עליה ע''כ. ומדברי ההלכות שכתבו פרק כירה נראה שפוסקים כר' יהודה וכשמואל דס''ל הכין. ויש לי סעד לסברא זו מפני שידוע דמאן דמחייב דבר שאין מתכוין כ''ש שיחייב מלאכה שאינה צריכה לגופה. ומאן דפטר דבר שאינו מתכוין אינו הכרח שיפטור מלאכה שאינה צריכה לגופה כדאיתא פרק כירה (שם מ''א:) ושתיהן מחלוקת ר''י ור''ש ונחלקו רב ושמואל בפסק ההלכה ורב סבר כר''י לחייב ואפילו באין מתכוין ושמואל כר''ש בדבר שאינו מתכוין אבל לא בשאינו צריך לגופה ואיך נקל אנחנו משניהם ומ''מ דעת אחרונים ז''ל כך הוא כר''ש עד שהרמב''ן ז''ל דחק לומר שאף כונת ההלכות היתה לפסוק כר''ש וזה דעת הרשב''א ז''ל והאריכו בזה. ופירשו מה שאמרו פרק אחרון (שבת דף קנ''ז) בכל השבת כלה הלכה כר''ש לבר ממוקצה וכו' שהוא כולל אפילו מלאכה שאינה צריכה לגופה ולא דיני מוקצה בלבד: [[כיצד הרי שכבה את הנר מפני שהוא צריך וכו'.]] פסק כסתם משנה דפרק במה מדליקין (שבת כ''ט:) וכר' יהודה ודלא כר' יוסי דס''ל התם כר' שמעון. וכבר כתבתי שדעת האחרונים לפסוק כר' שמעון ומיהו לדברי הכל איסורא איכא: [[וכן המעביר קוץ ד''א ברשות וכו'.]] זה נלמד ממימרא דרבינא דפ' כירה (שם מ''ג) ושם נראה דרבינא ס''ל כר''י במלאכה שאינה צריכה לגופה והוא מסקנא דגמ' שם: [[או המכבה את הגחלת וכו'.]] פי' של עץ ומימרא דשמואל הוא שם וכר' יהודה ולדברי הפוסקים כר''ש במקום שיש נזק לרבים כגון זה מותר לכתחלה וכ''כ הרמב''ן ז''ל: 


! ח 
[[כל המתכוין לעשות מלאכה וכו'.]] זה מבואר פ' ספק אכל חלב בכריתות (דף [י''ט] ע''א) ומתבאר מדין נתכוין ללקוט שיתבאר בסמוך: [[ק''ו אם נתכוין לזרוק בכרמלית ועברה האבן ברה''ר שהוא פטור וכו'.]] זה פשוט ומתוך לשון רבינו יראה שכוונתו שהכרמלית קרובה אליו ורה''ר רחוקה ממנו וא''כ הוא אפי' ברה''ר כה''ג פטור כמו שהתבאר פ' י''ג שמי שנתכוון לזרוק ד' וזרק ח' פטור. ואפשר שהוצרך להשמיענו בכאן הוא כשחשב בשעת הזריקה שינוח החפץ בכל מקום שירצה דבכי הא חייב ברה''ר כמבואר שם וכאן מפני שלא נתכוון לזרוק אלא בכרמלית פטור ומ''מ עיקר כוונתו היא שהזורק עומד ברה''י וכרמלית ורה''ר לפניו ונתכוון לזרוק מרה''י לכרמלית וזרק בר''ה וזה מוכרח: [[נתכוין לעשות דבר המותר וכו'.]] זה מחלוקת אביי ורבא פרק כלל גדול (שבת דף ע''ג) ובהרבה מקומות ופסק כרבא, ויש שפירשו נתכוון לחתוך תלוש זה וחתך מחובר זה ועיקר הפירוש הוא נתכוון לחתוך איזה דבר כסבור שהוא תלוש ונמצא שהוא מחובר ואפ''ה פטור ולזה הסכים רמב''ן: 


! ט 
[[נתכוין ללקוט תאנים שחורות וכו'.]] זה מבואר שם בכריתות (דף [י''ט] ע''א) במשנה ובגמרא וכר' יהושע. ופירוש דברים אלו הם לענין קרבן וכגון שהוא שוגג בשבת או במלאכה כמו שיתבאר: 


! י 
[[היו לפניו שתי נרות וכו'.]] זהו פשט הברייתא (שם [דף כ'] ע''ב) והר''א ז''ל מפרשה בפנים אחרות בהשגות ואין לי להאריך ולכשיבנה ב''ה יבא מורה צדק: 


! יא 
[[אבל אם נתכוין וכו'.]] באותה ברייתא שם: [[כבה זו והדליק זו וכו'.]] ברייתא (דף י''ט ע''א): [[וכל העושה מלאכה במתעסק ולא נתכוין לה פטור.]] זה מימרא שם, (שבת דף צ''ב ע''ב) ובכמה מקומות: 


! יב 
[[כל המתכוין לעשות מלאכה ונעשית ביותר על כונתו חייב פחות מכונתו פטור.]] פ' המצניע מבואר. ובהשגות אמר אברהם אין לשונו יפה בזה אבל היה לו לומר המתכוין לעשות מלאכה מעולה ועשאה פחותה פטור אבל פחות מכוונתו אינו פטור שהרי אם כתב שם משמעון חייב והוא פחות מכוונתו אלא שלא קלקל מעשיו, עד כאן. ואני רואהו בכאן חפץ להשיג שדקדוק לשון רבינו באמרו ונעשית הוא שלא נעשית בדרך כוונתו אלא בשנוי. וכשהשנוי הוא יותר על הכונה חייב וכשהוא פחות פטור. ושם משמעון לא נשתנית מחשבתו כלל אלא שלא נגמרה ולא היה לו אפשר לכתוב שמעון אם לא יכתוב שם תחלה וכ''ש שכבר ביאר רבינו כל זה בביאור שהזכיר בדינים: [[כיצד הרי שנתכוין להוציא וכו'.]] זה שם במשנה ומפורשת בגמרא: 


! יג 
[[היה חגור בסינר והשליך וכו'.]] זה מבואר במשנה (שם דף צ''ב:) באמת אמרו וכו' שכן ראוי להיות חוזר. ופירש''י ז''ל שאם נתן לו דבר להוציא ובא לו לצד אחר חייב שדרכו להיות חוזר סביבותיו ומתחלה ידע שסופו להתהפך ע''כ: 

! טו
((יד-טו)) [[כל המתכוין לעשות מלאכה וכו'.]] זה מבואר בהרבה מקומות בשבת ומהם פ' המצניע בגמ' (שם צ''ב): [[וכן כל מלאכה שהיחיד יכול לעשותה וכו'.]] מפורש במשנה וברייתא בהמצניע (דף צ''ב צ''ג). [[ומ''ש כגון שעקר החפץ מרשות זה וכו'.]] מבואר במשנה בפ''ק: 


! טז 
[[ואם אין אחד מהם יכול לעשותה כו'.]] סתם משנה (שם בהמצניע צ''ב:) ודלא כר''ש. [[ומ''ש ושיעור אחד לשניהם.]] הוא בגמ' (שם צ''ב:): [[היה כח באחד להוציא קורה זו לבדו וכו'.]] בגמרא (שם צ''ב:) בביאור: 


! יז 
[[כל המקלקלין פטורים כיצד הרי שחבל בחבירו וכו'.]] משנה פרק האורג (דף ק''ה) ופי' בשחבל וקרע שלא בחמתו הא בחמתו חייב לדעת רבינו כמו שיתבאר פ' שמיני ועשירי ואחד עשר ושנים עשר: [[חפר גומא ואינו צריך אלא לעפרה וכו'.]] מימרא פ' כלל גדול (שם ע''ג:) וטעם הקלקול הוא לר' יהודה כדאיתא התם. ואפי' לר' יהודה דאמר מלאכה שאינה צריכה לגופה חייב ה''מ מתקן האי מקלקל הוא ע''כ. ומכאן שאם היתה הגומא במקום שאין בו קלקול אע''פ שאינו צריך לה חייב עליה לדעת רבינו ז''ל שפסק כר''י וזה פשוט: 


! יח 
[[כל המקלקלין על מנת לתקן וכו'.]] זה משנה בהאורג (שם ק''ה:) והמקלקל על מנת לתקן שיעורו כמתקן ע''כ: 


! יט 
[[כל העושה מלאכה בשבת וכו'.]] משנה בהזורק בשבת (דף ק''ב): 

~ הלכות שבת - פרק שני




! א 
[[דחויה היא שבת אצל סכנת נפשות וכו'.]] במשנה פ' אחרון דיומא (דף פ''ג) כל ספק נפשות דוחה שבת: [[ספק שהוא צריך לחלל עליו את השבת ספק אינו צריך וכן אם אמר רופא וכו'.]] כבר נתבאר זה בגמ' שם. והיכא שהרופאים יותר משנים ונחלקו יתבאר פ''ב מהלכות שביתת עשור: 


! ב 
[[אמדוהו ביום השבת וכו'.]] מפורש בגמ' (שם פ''ד:) מימרא על המשנה: [[מדליקין וכו'.]] כל זה מבואר, ופרטי המלאכות שהזכיר הדלקת הנר פרק מפנין (שבת דף קכ''ח:) גבי חיה: [[מכבין הנר.]] פ' ב''מ (שם כ''ט:): [[שוחטין ואופין ומבשלין.]] פ''ק דחולין (דף ט''ו:): [[ומחממין לו חמין וכו'.]] ברייתא פ' אחרון דיומא (דף פ''ד:) מחממין לו חמין בין להשקותו בין להברותו: 


! ג 
[[כשעושין דברים וכו'.]] ברייתא שם וגיר' ההלכות והגאונים ואין עושין דברים הללו לא ע''י נכרים ולא ע''י קטנים אלא בגדולי ישראל ואין אומרים לעשות דברים הללו לא ע''י נשים ולא ע''י נכרים מפני שמצטרפין לדעת אחרת. [[ומה שכתב רבינו כדי שלא תהא שבת קלה בעיניהם]] נראה שהוא פירוש למה שאמרו מפני שמצטרפין לדעת אחרת ואע''פ שכלל רבינו עמהם קטנים ונכרים אין הטעם הזה אלא לנשים ועבדים: [[ואסור להתמהמה וכו'.]] מבואר שם. ובירושלמי הזריז הרי זה משובח והשואל הרי זה שופך דמים: [[ומ''ש שנאמר אשר יעשה וכו'.]] שם מימרא דשמואל ומסקנא דגמרא שם דמהתם ילפינן לה: [[הא למדת שאין וכו'.]] דברי רבינו ז''ל: 


! ד 
[[החושש בעיניו והוא וכו'.]] מימרא בע''ז פרק אין מעמידין (דף כ''ח:) ופרטי החליים שכתב שם בגמרא ואמרינן התם לאפוקי סוף אוכלא ופצוחי עינא דאין מחללין. וטעם החלול בחליים האחרים משום דשורייני דעינא בליבא תלו כדאיתא התם: 


! ה 
[[וכן מי שיש לו מכה בחלל וכו'.]] ומכה שהיא בגב היד וגב הרגל. הכל מבואר שם (דף כ''ח) מימרות פסוקות. ובהלכות הובאו פ' ח' שרצים ובחדושי הרשב''א ז''ל פי' מכה של חלל שנתקלקל אחד מן האברים הפנימים מחמת מכה שיש בו או מחמת בועה שנעשית בו אבל מיחושים אינן נקראין מכה ואין מחללין עליהם את השבת אלא א''כ הוא מיחוש שיש בו מכה. מורי הרב נר''ו. וכתב הרמב''ן ז''ל פי' מכה של חלל דקא אמרינן אינה צריכה אומד לומר שאפי' אין שם בקיאים וחולה נמי אינו אומר כלום עושים לו כל שרגילין לעשות לו ממאכלים ורפואות ומחללין שבת ואין נשאלין כלל. אבל כשיודעין ורגילים באותו חולי שהוא ממתין ואין צריך חלול ודאי אסור לעשות לו וכ''ש בחולה או ברופא אומרין אינו צריך דאין מחללין אע''פ שהיא מכה של חלל הא במכה שאינה של חלל נשאלים בבקי או בחולה ואין מחללין עד שיאמר אחד מהם צריך הוא לחלול זה או שנעשה אצל אחד מהם ספק נפשות עכ''ל: [[וכן כל חולי שהרופאים אומרין וכו'.]] זה פשוט ביומא (דף פ''ב) ובכמה מקומות: 

! ז
((ו-ז)) [[הבולע נימא של מים מחממין לו וכו'.]] פרק קמא דע''ז (דף י''ב:) ופירש''י ז''ל נימא עלוקה: [[וכן מי שנשכו כלב שוטה או אחד מזוחלי וכו'.]] מפורש בגמ' פ' אחרון דיומא (דף פ''ד) שנשיכת הכלב השוטה ממיתה. ושאר זוחלין פ' כל כתבי (שבת דף קכ''א): [[חולה שאמדוהו רופאים להביא לו גרוגרת אחת ורצו עשרה בני אדם.]] מימרא פ' ר' ישמעאל במנחות (דף ס''ד): 


! ח 
[[חולה שהיה צריך לשתי גרוגרות ולא מצאו אלא שתי גרוגרות בשני עוקצים ושלש גרוגרות וכו'.]] שם בעיא דאפשיטא: 


! ט 
[[המבשל לחולה בשבת ואכל החולה והותיר אסור לבריא לאכול מן וכו'.]] פסק הלכה בגמ' פ''ק דחולין (דף ט''ו:) ומ''מ הסכימו המפרשים ז''ל שלמוצאי שבת מותר לבריא לאלתר ואין צריך להמתין בכדי שיעשו ודברי רבינו ז''ל אינן אלא בשבת עצמו ופשוט הוא: [[אבל השוחט לחולה בשבת מותר לבריא לאכול ממנו בשר חי וכו'.]] גם זה שם פסק הלכה אמר רב דימי הלכתא השוחט לחולה בשבת מותר לבריא באומצא מ''ט כיון דא''א לכזית בשר בלא שחיטה כי קא שחיט אדעתא דחולה קא שחיט: [[ובהשגות]] אמר אברהם והוא שיהיה לו חולה מבעוד יום ע''כ. באור דבריו דאי לאו הכי אסור משום מוקצה וכבר נזכר כן שם בגמ' למעלה מזה. ומ''מ עיקר הדבר דלדידן דקי''ל כר''ש אין מוקצה בשבת אלא מוקצה מחמת איסור שדחה בידים כגון נר שהדליקו באותה שבת אבל אם לא דחאו בידים כגון בכאן מותר ואף על פי שהבהמה היתה מוקצה מחמת איסור שחיטה לא דחאה הוא בידים וזה דעת הרב ר' יונה ז''ל וזהו שלא הזכיר רב דימי כן וכ''נ מן ההלכות שלא הביאו אלא מימרא דרב דימי בלבד. ודעת קצת המפרשים כדברי הר''א ז''ל: 


! י 
[[חולה שאין בו סכנה עושין לו כל צרכיו ע''י נכרי כיצד אומרין וכו'.]] מימרא פ' מפנין (שבת דף קכ''ט) ופירוש דוקא בדבר שיש בו ממנו חולי לכל גופו של אדם כגון חיה ל' יום וכגון לכחול העין בסוף האוכלא שהוא נופל למשכב או מצטער וחולה ממנו אבל חושש והוא מתחזק והולך כבריא אין מתירין לו אפילו שבות דדבריהם ואפילו ע''י נכרי ולא עוד אלא דברים שאין בהם מלאכה ולא כלום בעולם גזרו משום שחיקת סמנין ע''כ כתב הרשב''א ז''ל בשם הרמב''ן ז''ל ודברים ברורים הם יתבארו בדברי רבינו פ' כ''א: [[וכן כוחל עיניו מן הנכרי בשבת אע''פ שאין שם סכנה וכו'.]] פרק שני דביצה (דף כ''ב) מימרא דאמימר ומעשה שם: [[ואם היו דברים שאין בהם מלאכה עושין אותן אפילו ישראל וכו'. לפיכך מעלין אזנים.]] פי' גידי האוזן פעמים שיורדין למטה ומתפרקים הלחיים וצריך להעלותן. ודעת רבינו שאין סכנה בדבר, והדין פרק אין מעמידין (ע''ז דף כ''ח:) ושם שני לשונות איכא מ''ד ביד אבל לא בסם ואיכא מאן דאמר בסם אבל לא ביד. וכתב הרשב''א ז''ל נראה שדעת רבינו כלישנא קמא דאמר דוקא ביד ובפרק כ''א יתבאר. ורש''י ז''ל פירש פירוש אחר: [[ומעלין אונקלי.]] שם ואמרינן מאי אונקלי אסטומכא דליבא פי' אלמעידה עד כאן בהלכות: [[ומחזירין את השבר.]] פ' חבית (שבת קמ''ז קמ''ח) פסק הלכה בגמרא, וכבר נתבאר לך בדברי רבינו שכל שבות מותר בחולי שאין בו סכנה כיון שהוא חולי כולל כל הגוף בין שבות דאמירה לנכרי בין שבות הנעשה על ידי ישראל אבל באבר אחד כיון שאין בו סכנה לא הותר לישראל אפילו שבות גמור וזהו שלא התירו לכחול אלא מן הנכרי אף על פי שאין בכוחל אלא משום שבות כנזכר פ' כ''ג אבל מלאכה גמורה בישראל לא הותרה אפי' בסכנת אבר אחד אלא בסכנת נפשות. אבל הרמב''ן ז''ל חלוק בדין הראשון ואומר שלא התירו כל שבות בחולי שאין בו סכנה אלא דוקא שבות שיש בו שנוי ונעשה כלאחר יד אבל שבות הנעשה ע''י ישראל והוא נעשה כדרכו לא התירו והביא ראיה לזה ממה שאמרו פרק המילה (שם קל''ד) אין טורפין יין ושמן לחולה בשבת ר' שמעון ב''א אומר משום ר''מ טורפין והוא ז''ל פוסק כת''ק אבל אם יש בו סכנת בטול אותו אבר שנשבר מותר ע''כ דבריו. נראה מהם שהוא מפרש מעלין אזנים שיש בהם סכנה. וכן פירש''י ז''ל וכן דעתו באונקלי שאם לא כן יהיו אסורין בלא שנוי אע''פ שאינן אלא משום שבות או יפרש שיש בהן סכנת אבר. ומ''מ מדברי ההלכות נראה שאין הלכה כת''ק דאמר אין טורפים יין ושמן לחולה אלא כר''מ וזהו שלא הביאום בהלכות ולא הוצרכו לכתוב אהיתר דר''מ מפני שכבר נתבאר בכמה מקומות שהשבותין מותרין בחולי שאין בו סכנה ואף הסוגיא שבפ' המילה לכאורה ריהטא כר''מ ואף מדברי רבינו נראה כן ודעת הרשב''א ז''ל כדעת הרמב''ן ז''ל: 


! יא 
[[היולדת כשכורעת לילד הרי היא בסכנת נפשות וכו'.]] משנה פ' מפנין (שבת דף קכ''ח:) וחתיכת הטבור מחלוקת שם ופסק הלכה בגמרא (שם קכ''ט:) שהוא מותר. [[ואם היתה צריכה לנר וכו'.]] ברייתא שם ומפרש בגמרא אפי' סומא דאמרה אי איכא מידי חזיין חברותי ועבדין לי: [[ואם היתה צריכה לשמן וכיוצא בו מביאין לה וכו'.]] ברייתא שם: [[וכל שאפשר לשנות משנין וכו'.]] שם מבואר השנוי הזה ואמרו כמה דאפשר לשנויי משנינן. וכתב הרמב''ן ז''ל ושמעינן מינה דכל צרכי חולה אע''פ שיש בו חולי סכנה היכא דאפשר למעבד לה למלאכה בשנוי שלא יתחלל בה שבת משנין ואין מחללין והוא שלא יתאחר צרכו של חולה כלל בשנוי זה, ותנן נמי גבי מילה (שם דף קל''ג) ונותנים עליה אספלנית וכמון לא שחק מערב שבת לועס בשיניו ונותן לא טרף יין ושמן נותן זה בעצמו וכו'. וש''מ אע''פ שסכנה היא לו אין מחללין את השבת לעבור על דברי תורה אלא עושין המלאכות בשינוי בדבר שהוא משום שבות ובלבד שיעשה כל צרכו של חולה בזריזות עכ''ל. ומלשון רבינו ז''ל נראה שאין חולה שיש בו סכנה בכלל השנוי אלא החיה וזהו שכתב הרי היא בסכנת נפשות ולא הזכיר השינוי בחולי שיש בו סכנה וכתב למעלה כללו של דבר שבת לגבי חולה שיש בו סכנה הרי הוא כחול לכל הדברים וכו'. והטעם בזה נראה מפני שכאב היולדת וחבליה הם כדבר טבעי לה ואין אחת מאלף מתה מחמת לידה ולפיכך החמירו לשנות במקום שאפשר ולא החמירו בחולה. ודין המילה הוא לפי דעת רבינו מפני טענה אחרת מפני שהן מכשירין שהיה אפשר לעשותן מערב שבת כמו שהזכיר רבינו פרק שני מהלכות מילה: 


! יב 
[[אין מילדין וכו'.]] בפ' אין מעמידין (דף כ''ז) מבואר בגמרא. ואמרו שם הטעם שיכולה להשמט ולומר לה שיש בזה חלול ולדידן דנטרי שבתא מחללין עלייהו שבתא לדידכו לא: [[אבל מילדין בת גר תושב וכו'.]] זה פשוט שהרי אנו מצווין להחיותו כדאיתא פרק אחרון דע''ז: 


! יג 
[[חיה משיתחיל דם וכו'.]] בגמרא פרק מפנין (שבת דף קכ''ט) יש מחלוקת אביי אמר משעה שתשב על המשבר ר''ה בריה דרב יהושע אמר משעה שהדם שותת ויורד וסבור רבינו שהוא השיעור הקודם ופוסק בספק נפשות להקל. וכן עיקר אע''פ שלא פסקו כן בהלכות: [[ואחר שתלד עד שלשה ימים וכו'.]] זמנים אלו מפורשים שם כנהדרעי, ומבואר בהלכות וכתב רב אחא דכל שלשה אפי' היא ורופאים אומרים לא צריכה מחללין דההיא בריותא לאו בריותא הוא ועבדינן לה מדורה ומחמין לה חמין וכל צרכי דעבדינן לחיה עבדינן. והרמב''ן ז''ל נחלק עליו ואמר שלא נאמרו דברים אלו אלא כשאין שם חכמה ובקי וצרכי החיה ידועים לכל אבל יש שם ואומרים לא צריכה אין מחללין והרבה שבחול אינן עושות מדורה וחמין בכל יום ע''כ דבריו: 


! יד 
[[עושין מדורה לחיה וכו'.]] מימרא שם ופי' ר''ז תוך שלשה או תוך שבעה בשלא אמרה איני צריכה ולמטה בסמוך יתבאר: [[אבל אין עושין מדורה לחולה להתחמם בה.]] בגמרא אר''י אמר שמואל עושין מדורה לחיה בשבת סבור מינה לחיה אין לחולה לא בימות הגשמים אין בימות החמה לא אתמר אמר ר' חייא בר אבין אמר שמואל הקיז דם ונצטנן עושין לו מדורה אפילו בתקופת תמוז עכ''ל הגמרא. וסובר רבינו דהא דאייתי שמואל דהקיז דם לא בא אלא לדחות מה שאמרו בימות החמה לא מפני שהחיה הרי היא כהקיז דם דודאי שפעה דם הרבה ומחמת כן הצנה קשה לה הרבה אבל מה שאמרו לחולה לא כדקאי קאי, ודעת הרמב''ן ז''ל שהביא זה לדחות דאפילו לחולה בימות החמה עושין דלא גרע מהקיז דם ונצטנן וכן מבואר בהלכות וכן פירש''י ז''ל. ובהשגות א''א ובפרק יום הכפורים (יומא פ''ד) תניא בהדיא מחמין חמין לחולה בשבת בין להשקותו בין להברותו וכו' ואפשר דבחולה שיש בו סכנה היא עכ''ל, ומדבריו נראה שסובר שדברי רבינו הם בחולה שאין בו סכנה ודחק באפשר דההיא דפרק יה''כ שיש בו סכנה הוא. ובודאי מוכרח הוא שם וסיפא דההיא ברייתא וספקו דוחה את השבת וכבר כתבה רבינו למעלה בראש הפרק בדין חולה שיש בו סכנה וכן יראה מדברי הר''א ז''ל דלחיה כל ל' עושין לה מדורה דכל ל' לענין מדורה [חולה] שיש בה סכנה [היא] ואני הייתי סבור לפרש דחיה דוקא תוך שבעה וכמו שכתבתי למעלה וחולה לדעת רבינו אפי' יש בחולי סכנה אין בצנה סכנה ואפשר בבגדים. ומחממין לו חמין מלתא אחריתא ואין דומה לעשיית מדורה אבל אני מבטל דעתי מפני דעתו לפי שאם הוא שיש בו סכנה הא משמע דלכל צרכיו מחללין ואע''פ שאין במניעת דבר שעושין לו סכנה: [[הקיז דם ונצטנן וכו'.]] מימרא כבר זכרתיה: [[מרחיצין את הולד בשבת ביום שנולד וכו'.]] מימרא סוף פרק מפנין (שבת קכ''ט): [[וכן מרחיצין אותו לפני המילה וכו' ולאחר המילה וביום השלישי ואפילו בחמין שהוחמו בשבת מפני הסכנה.]] פסק הלכה בגמרא פרק מילה (קלד:) ומבואר בהלכות כדברי רבינו ז''ל. וכן הסכימו האחרונים. ובהשגות א''א נ''ל שאין מחממין לו חמין אלא ע''י נכרי חוץ מאחר המילה ויום השלישי ובהדיא גרסינן בפסחים לא שנא בריא ול''ש חולה אין מחממין לו חמין להברותו למולו עכ''ל. ואני מוסיף שאפי' לומר לנכרי להחם לקודם המילה אין עושין וכן כתבו ז''ל לפי שמכשירי המילה אינן דוחין את השבת ואפי' ע''י נכרי במלאכה גמורה אלא תדחה המילה וכן דעת רבינו ז''ל בביאור פרק שני מהלכות מילה ושם כתב ואין מחממין לו חמין קודם המילה ואם מלו ונשפכו החמין מחממין לפי שלאחר מילה סכנה היא לו, וכאן אין כונתו וכונת ההלכות לומר להחם לו חמין ואפי' ע''י נכרי קודם המילה אלא להרחיצו בחמין שהוחמו בשבת כגון שחממן נכרי מאליו או עבר ישראל ואמר לו או עבר ישראל וחממן הוא בעצמו או הוחמו למי שיש בו סכנה בכל אלו מרחיצין אותו לפי שכל אלו מותרין אפי' לבריא דבר תורה ואין בהם אלא משום גזרת מרחצאות ובמקום מצוה לא העמידו גזרתם וכן כתבו ז''ל. ודעת רבינו מבואר כן בפרק שני מהלכות מילה ומ''מ לאחר מילה בו ביום אם נשפכו החמין וכן ביום השלישי מחממין לכתחלה מפני שסכנה היא לו. ונראה מדברי רבינו שביום שני אין מחממין ובאמת בגמרא לא הוזכר אלא יום שלישי ואחר מילה שר''ל בו ביום וכן דעת קצת מפרשים ז''ל אבל דעת קצתם דכל שכן יום שני ויום שלישי לרבותא נקטינהו וזה דעת הרשב''א ז''ל וכ''נ דעת הרב רמב''ן ז''ל: 

! טז
((טו-טז)) [[האשה שישבה על המשבר ומתה מביאין סכין בשבת אפי' דרך רה''ר וכו'.]] מימרא בערכין (דף ז') סוף פרק הכל מעריכין: [[מפקחין פיקוח נפש בשבת ואין צריך ליטול רשות מבית דין וכו'. כיצד ראה תינוק שנפל לים וכו'.]] ברייתא פרק בתרא דיומא (דף ס''ד:): כבתראה, וזה דעת הרשב''א ז''ל בס''פ תולין: 


! יז 
[[נפל תינוק לבור עוקר חוליא וכו'.]] ברייתא פרק יוה''כ ביומא (דף ס''ד:): [[ננעל דלת וכו'.]] שם באותה ברייתא ובגמ' עביד צריכותא לכולהו: [[נפלה דליקה ויש שם אדם חושש וכו'.]] באותה ברייתא שם: [[וכל הקודם וכו'.]] באותה ברייתא: 


! יח 
[[מי שנפלה עליו וכו'.]] משנה שם (פ''ג) ומבואר בגמ' (דף פ''ה) דאפי' ספק ספקא כגון ספק יש אדם אם לאו ואם יש שם ספק ישראל ספק עובד כוכבים ומזלות ואם הוא ישראל ספק חי ספק מת מחללין. ורבינו ז''ל לא חשש להזכיר זה מפני שיזכיר בסמוך ואפי' תשעה עובדי כוכבים ומזלות ואחד ישראל מפקחין. וכן ממה שיזכיר מצאוהו חי מתבאר שאין ידוע להם אם הוא חי אם מת: [[מצאוהו חי וכו'.]] שם במשנה ובגמרא: 


! יט 
[[בדקו עד חוטמו וכו'.]] פירוש וחוטמו בכלל וברייתא היא שם (פ''ה) ופסק כת''ק: [[בדקו ומצאו וכו'.]] שם בברייתא: 

! כא
((כ-כא)) [[היתה חצר שיש וכו'.]] מימרא דר''י שם (פ''ד:) תשעה עובדי כוכבים ומזלות ואחד ישראל באותה חצר מפקחין וכו'. [[וכתב]] רבינו פירש אחד מהן מחצר זו לחצר אחרת ונפלה עליו אותה חצר מפקחין עליו שמא זה שפירש הוא הישראל והנשארים עובדי כוכבים ומזלות. נעקרו כלם מחצר זו לחצר אחרת ובעת עקירתן פירש אחד מהם ונכנס לחצר אחרת ונפלה עליו ואין ידוע מי הוא אין מפקחין עליו שכיון שנעקרו כלן אין כאן ישראל קבוע וכל הפורש מהן כשהן מהלכים ה''ז בחזקת שפירש מן הרוב לפיכך אם היה הרוב ישראל אע''פ שנעקרו כלן ופירש אחד מהם לחצר אחרת ונפלה עליו החצר מפקחים עליו עכ''ל רבינו. ובגמרא שם אמר שמואל לא הלכו בפיקוח נפש אחר הרוב והקשו התם היכי דמי אי דאיכא תשעה עובדי כוכבים ומזלות ואחד ישראל פשיטא דה''ל קבוע וכל קבוע כמחצה על מחצה דמי ותירצו לא צריכא דפריש חד מנייהו לחצר אחרת מהו דתימא כל דפריש מרובא פריש קמ''ל דלא הלכו בפיקוח נפש אחר הרוב והקשו והאמר ר''י תשעה עובדי כוכבים ומזלות ואחד ישראל באותה חצר מפקחין בחצר אחרת אין מפקחין לא קשיא הא דפרוש כלהו הא דפרוש מקצתייהו. ועוד שם בגמרא אבל זה לבדו נכתב בהלכות. ונ''ל שדעת רבינו לפרש דפרוש כלהו ובעת פרישתן בעודן מהלכין נכנס אחד מהם לחצר אחרת בכה''ג אין מפקחין וזו היא דר''י לפי שבטל הקביעות הא דפרוש מקצתייהו ונשארו האחרים במקומן ואותו מקצת שפירש נכנס לחצר אחרת בין שיהיה המקצת רוב כלם או אחד מהם מפקחין עליו וזו היא דשמואל. וא''ת אכתי פשיטא דהרי זה כתשע חנויות מוכרות בשר שחוטה ואחת מוכרת בשר נבלה ולקח מאחת מהן ואינו יודע מאי זה מהן לקח ספקו אסור מדין קבוע. יש לי לומר דהתם אירע הספק בקבוע אבל כאן בעת פרישתו ספקו אם היה ישראל אם עובד כוכבים ומזלות לא היה צריך לנו בדבר ולא אירע הספק עד שנפלה עליו מפולת בחצר אחרת וה''ז דומה למה שאמרו גבי חנויות ובנמצא הלך אחר הרוב ומן הדין היה שלא לפקח והודיענו שמואל שמפקחין ואין הולכין אחר הרוב. זה נ''ל לדעת רבינו. ויש מי שפירש בהפך דפרוש כלהו ואחד מכלן בעת מהלכן נכנס לחצר אחרת מפקחין מפני שהוחזק ישראל בכאן ואין צ''ל פירש מן החצר וזו היא דשמואל. פירשו מקצתן כגון ד' או ה' ופירש אחד מאלו לחצר אחרת אין מפקחים שלא הוחזק באלו ישראל וזו היא דר''י. וזה דעת הרמב''ן ז''ל וכן דעת הראב''ד בהשגות וכתב הרמב''ן ז''ל שכונת רבינו היתה לפרש כך אלא שלא פסק כשמואל מסוגיא דשמעתא דהוינן עלה ומי אמר שמואל הכי וכו'. והאריך לפרש הסוגיא ללמוד דלא כשמואל אלא הולכין בפקוח נפש אחר הרוב וכן פירש''י ז''ל וגירסתם לא צריכא דפרוש לחצר אחרת והרמב''ן ז''ל פסק כשמואל וכפי פירוש שכתבתי ואמר שכן דעת ההלכות לפסוק כשמואל ומה שנ''ל כתבתי ואחר כן מצאתי כדברי להרב ר' אהרן הלוי ז''ל בפירושו להלכות וזכיתי להסכים לדעתו והכרח הוא לפי גירסת ההלכות שאמרו ל''צ דפריש חד מנייהו כמ''ש למעלה ודבר ברור הוא וכן מצאתי בתשובה לרבינו שהוא מפרש הא דפרוש כלהו אהא דר' יוחנן וכמו שכתבתי אלא שכתב דפליג אדשמואל בעלמא דסבר ר''י דלא כותיה כמו שאכתוב פט''ו מהל' א''ב: 


! כב 
[[המהלך במדבר וכו'.]] מימרא פרק כלל גדול (שבת ס''ט:) ובחדושי הרמב''ן ז''ל פירשו רבותינו הצרפתים ז''ל שמותר לו לילך חוץ לתחום אפילו באותו יום שהוא מקדש לפי שתחומין מדבריהם ואפילו למ''ד תחומין דאורייתא כיון שאינו איסור סקילה לא החמירו וזהו שלא אמרו דמינכר ליה בתחומין. ואין לומר ששאר הימים אינו הולך חוץ לתחום שא''כ לעולם יעמוד במדבר ויחלל שבתות וימות בארץ גזרה ע''כ: [[ואם היה יודע וכו']] מימרא שם. ובהשגות א''א פירוש יום אחד וכו'. ופשוט הוא שזו כונת הלשון ולא ניתן ליכתב: 


! כג 
[[עובדי כוכבים ומזלות שצרו על וכו'.]] ובעיר שסמוכה לספר. מימרא וברייתא היא בעירובין פ' מי שהוציאוהו (דף מ''ה): [[ובכל מקום וכו'.]] שם: [[וכשיצילו את אחיהם וכו'.]] שם משנה וגמרא (דף מ''ד מ''ה): 


! כד 
[[וכן ספינה המטורפת בים וכו'.]] תוספתא ומשנה וברייתא בתעניות (דף י''ט) פרק סדר תעניות האלו (האמור): [[וצועקין ומתחננים וכו'.]] משנה שם ופסק כתנא קמא: [[ואין צועקין על הדבר וכו'.]] שם (דף י''ט וכ''ב:) כתנא קמא: 


! כה 
[[צרין על עיירות וכו'.]] ברייתא פ''ק דשבת (דף יט:). [[ומ''ש אע''פ שהיא מלחמת הרשות,]] מפורש בספרי: 

~ הלכות שבת - פרק שלישי




! א 
[[מותר להתחיל במלאכה מע''ש וכו' כיצד פותקין וכו'.]] ברייתא פ''ק (שבת י''ח) ופי' פותקין פותחין עושין נגר קטן משפת מעין לגנה, ל' רש''י ז''ל: 


! ב 
[[ומניחין מוגמר תחת הכלים וכו'.]] באותה ברייתא שם, ופירש''י ז''ל לבונה ומיני בשמים נותנין על האש ומעשנין על הבגדים שיהא ריחן נודף ע''כ: [[ומניחין קילור וכו'.]] באותה ברייתא. [[ושורין דיו וסמנין וכו'.]] במשנה (שם י''ח:) מחלוקת ב''ש וב''ה ופסק כב''ה: [[ונותנין צמר ליורה וכו' ואונין של פשתן לתוך התנור וכו'.]] ג''ז במשנה וכב''ה. ובפ' זה יתבאר שאין נותנין הצמר אלא ליורה עקורה מעל גבי האש ופיה טוח בטיט כנזכר בגמ' (שם י''ח:). ופי' צמר ליורה לצבוע ואונין של פשתן אגודת של פשתן מנופץ ונותנין אותה בקדרה בתנור להתלבן, לשון רש''י ז''ל: [[ופורשים מצודות וכו'.]] במשנה וכב''ה: [[וטוענין בקורת בית הבד וכו'.]] משנה שם (דף י''ח). ויש מי שהקשה על דברי רבינו למה לא חלק בין מחוסרין דיכה למחוסרין שחיקה, דמחוסרין דיכה אסור כדאיתא בגמרא (דף י''ט:) לדעת ר''י. ואני אתרץ שנינו במשנה ושוין (פי' ב''ש וב''ה) שטוענין בקורת בית הבד ובעגולי הגת. ואמרינן עלה בגמרא מאן תנא דכל מידי דאתי ממילא שפיר דמי א''ר יוסי בר' חנינא ר' ישמעאל היא דתניא השום והבוסר והמלילות שרסקן מבע''י ר' ישמעאל בר' יוסי אומר יגמור משתחשך ר''ע אומר לא יגמור רא''א ר' אלעזר בן שמוע היא דתנן חלות דבש שרסקן מע''ש ויצאו מעצמן אסורין ור''א מתיר. והקשו בגמ' ר''א מ''ט לא אמר כר' יוסי בר' חנינא ותירצו לאו אתמר עלה אמר רבה בר בר חנה אר''י במחוסרין דיכה כ''ע לא פליגי דאסור כי פליגי במחוסרין שחיקה והני נמי כמחוסרין דיכה דמו הורה ר' יוסי בר' חנינא כרבי ישמעאל. ע''כ בגמ'. ובהלכות הביאו א''ר יוסי בר' חנינא ר' ישמעאל היא וכו'. ואתמר עלה אמר רבה בר בר חנה עד כי פליגי במחוסרין שחיקה הורה ר' יוסי בר' חנינא כר' ישמעאל ע''כ בהלכות. והקשו על ההלכות איך הביאו דברי ר' יוחנן והם חולקים על ר' יוסי בר' חנינא לפי שמשנתנו הם מחסורין דיכה ולדעת ר''י אין צ''ל לר''ע אלא אפי' לר' ישמעאל אסור והם פסקו כר' יוסי בר' חנינא שמעמיד מחלוקתם אפילו במחוסרין דיכה ומתני' כר' ישמעאל והלכתא כוותיה. אלו דבריהם ז''ל וזה דעת הרמב''ן ז''ל והרשב''א. ועם דבריהם יעלה לנו תירוץ למה שסתם רבינו בכאן את דבריו ולא חלק אבל עדיין יקשה לנו מ''ש פכ''א שחלק בדין שום ובוסר בין מחוסרים דיכה למחוסרין שחיקה וכר''י וכדעת ההלכות. וכן ראיתי בספר העתים. ואני אפרש ויהיו דבריהם קיימין. דע שדעת ההלכות ורבינו ז''ל הוא דיגמור דר' ישמעאל ר''ל יגמור ממש בשבת בידים גומר שחיקתן והלשון מורה כן שאמר יגמור משתחשך. ולא כדברי רש''י ז''ל. ואלו המפרשים שפרשו יגמור מאחר שרסקן וצברן בכובד יניחם בכלים ויצאו מעצמם וזה דוחק גדול אלא ודאי יגמור בידים. וכ''כ רבינו בבירור פ' כ''א ומשנתנו דטוענין היא ענין אחר שאין עושין בו דבר משתחשך ור' יוסי בר' חנינא כי קאמר מתניתין ר' ישמעאל היא לאו למימרא דבמחוסרין דיכה ס''ל דשרי ר' ישמעאל לדוך ולגמור בשבת דא''כ לא הוו גזרי רבנן במידי אלא ודאי מדאורייתא כל שרסקן מותר לגמור ואתו רבנן וגזרו כל שמחוסרין דיכה לכ''ע ובמחוסרין שחיקה נחלקו. א''נ דמדאורייתא נמי אסור כל שמחוסרין דיכה. וא''ת א''כ מאי קאמר ר' יוסי בר' חנינא ר' ישמעאל היא אחר שאין הענינים שוים יש לי לומר דהרי הן מחוסרין דיכה לטוענן ע''ש ולהתיר מה שיצא מהם כמחוסרין שחיקה לגמור משתחשך. וכי אקשו לר' אלעזר מ''ט לא אמר כר' יוסי בר' חנינא תירצו והודיעו דרבי יוסי בר' חנינא לאו מכ''ש מייתי לה אלא בדרך דמיון שמשוה מחוסרין דיכה לענין טעינה מבע''י למחוסר שחיקה לגמרן ומפני כך העמידה ר' אלעזר כר' אלעזר בן שמוע שהוא מדבר בדומה לזה ממש. ויש לי ראיה לזה הפירוש מה שאמרו הורה ר' יוסי כר' ישמעאל ואם איתא דר' ישמעאל היינו דין משנתנו ויגמור דקאמר ר''ל טעינה מבערב היה להם לומר הורה כמשנתנו. ועוד למה לן לאשמועינן פשיטא דהלכה כב''ש וב''ה. וא''ת להודיענו דאפילו במחוסרים דיכה שלא כדעת ר''י ליתא דודאי אפילו לר''י הלכה כסתם מתני'. וע''ק לפירוש המפרשים ז''ל לר''י היכי אפשר דת''ק ור' ישמעאל כלהו ס''ל דלא כב''ש וב''ה. וכ''ת דס''ל דלא אמר מעולם ב''ש וב''ה מאי דוחקין לאוקמיה הכי אלא ודאי יגמור דקאמר ר' ישמעאל ולא יגמור דת''ק יגמור ממש הוא. ואל יקשה עליך הדין הנזכר פכ''ב התחלתו שום שרסקו דהתם או במחוסר דיכה הוא או איסור שחיקתו מפני תערובת הגריסין הוא ואחר שנתערב. זו שטה נכונה למדתיה מלשון רבינו ז''ל כתבתיה לזכות דעתו ודעת ההלכות והמקום ידינני לזכות: [[ומדליקין את הנר ואת המדורה וכו'.]] (שם דף כ') מבואר. בפ' זה יתבארו דין הנר והמדורה: 


! ג 
[[מניחין קדרה ע''ג האש.]] שם מבואר ועל הדרכים שיתבארו בסמוך: [[ויש בדבר זה דברים שהן אסורין וגזירה שמא יחתה בגחלים בשבת.]] שם בגמרא מפורש דאפילו ב''ה אית להו הך גזרה: 


! ד 
[[כיצד תבשיל שלא בשל כל צרכו וכו'.]] פי' אין בכל דברי רבינו שבפרק זה עסק להטמנה כלל ואין כונתו שתהיה הקדרה טמונה בגחלים קטומים וכמו שיתבאר פ''ד. אלא הדינין שכתב כאן הם הנזכרים בגמרא פ' כירה (שם ל''ו:) ושלא כפירש''י ז''ל שפירשם לענין הטמנה. ומוכרח הוא שם שאין כאן עסק להטמנה. ומדברי ר''ח ורבינו האי נראה שאפילו נגיעת הקדרה באש לא וכן אנו נוהגים והדינין האלו שהזכיר רבינו בכאן הם כדעת ההלכות וקצת הגאונים ז''ל שדין משנתנו דכירה הוא לשהות ודבריו מבוארים בהלכות ולפנינו אכתוב שטה אחרת: [[לפיכך אם גרף האש וכו' הרי זה מותר לשהות וכו'.]] פירוש אמרו בירושלמי הגורף עד שיגרוף כל צרכו. מן מה דתני הגורף צריך לטאט בידו הדא אמרה עד שיגרוף כל צרכו ע''כ. וכבר באר רבינו לפנינו שא''א שלא ישארו שם ניצוצות וכירה מתוך שהבלה מועט אינה ראויה להתחמם בניצוצות מעטים ומפני כך אין לחוש לחתוי. ודע שאפילו תבשיל שלא הגיע לשליש בשולו מבעוד יום מותר להשהותו ע''ג כירה גרופה או קטומה או באחד מדרכים אלו וכ''כ הרשב''א ז''ל וזה דעת רבינו ז''ל: 


! ה 
[[במה דברים אמורים בכירה שהבלה מועט וכו'.]] במשנה שם (דף ל''ח:) מפורשים דיני התנור ובגמרא וכדעת ההלכות: 


! ו 
[[ולמה אסרו לשהות וכו'.]] זו סברת רבינו וטעמו נכון: 


! ז 
[[הכופח הבלו רב מהבל הכירה וכו'.]] ג''ז מפורש שם במשנה ובגמ' וכדעת ההלכות: [[ומותר לסמוך לכירה מבערב ואף על פי שאינה גרופה.]] בעיא דאיפשיטא שם מכח ברייתא: [[ואי זו היא כירה ואי זו היא כופח וכו'.]] בגמרא שם: 


! ח 
[[תבשיל חי שלא בשל כלל או שבשל כל צרכו וכו'.]] זה מבואר פ''ק (שם י''ח) האי קדרה חייתא אי בשיל שפיר דמי בשיל ולא בשיל אסור ואי שדא ביה גרמא חייא שפיר דמי ע''כ. ופי' תבשיל חי או בשיל לגמרי מותר לשהותו. [[וכתב רבינו דוקא מצטמק ורע לו.]] והכרח הוא לפי שטת ההלכות ורבינו שפסקו כמ''ד בפ' כירה (שם ל''ז:) שאפילו לשהות אסור מצטמק ויפה לו אלא בגרוף או [[קטום בשיל ולא בשיל]] פי' שלא נתבשל כל צרכו אע''פ שמצטמק ורע לו אסור אא''כ גרף או קטם גזירה שמא יחתה להשלים בשולו ואי שדא ביה גרמא חייא שפיר דמי שנעשה הכל כחי שהסיח דעתו ממנו. זהו פירוש הסוגיא לדעת רבינו וההלכות ומוכרח הוא לפי שיטתם: [[וכן תבשיל וכו'.]] כבר נתבאר זה ויש בכל מה שהזכרתי שטה אחרת לקצת הגאונים ז''ל והם פוסקים שכל שהגיע לשליש בשולו שהוא נקרא מאכל בן דרוסאי בגמרא לפי דעתם משהין אותו ע''ג כירה שאינה גרופה וקטומה ואפילו מצטמק ויפה לו. וכן תבשיל חי שלא התחיל להתבשל כלל מותר אבל התחיל להתבשל ולא הגיע לשליש בשולו אסור ואם השליך לתוכו אבר חי מותר וכן הדין בתנור ואצ''ל בכופח. והדינים האלו שהזכרנו מגריפה וקטימה וחלוקי התנור והכירה והכופח על תבשיל חי כולם הם בחזרה בשבת בדוקא ועל הדרך שנזכרו בדברי רבינו בשהייה וגם האחרונים ז''ל נחלקו בזה. ודעת הרמב''ן ז''ל כדעת ההלכות ורבינו. והרשב''א ז''ל כדעת אחרים: 


! ט 
[[כל תבשיל שאסור לשהותו וכו'. ואם שכחו אם תבשיל שלא בשל כל צרכו וכו'.]] ג''ז כדעת ההלכות והם גורסים בבעיא שניה עבר ושכח וקא מיבעיא להו כי קנסו אף על השוכח דוקא בשלא נתבשל כל צרכו אבל נתבשל כל צרכו ומצטמק ויפה לו לא או דילמא לא שנא. ואתינן למפשטה מדאמרי' ר' יוסי הלך בצפורי מצא חמין שנשתהו ע''ג כירה ולא אסר להם ביצים מצומקות ואסר להם מאי לאו לאותה שבת אלמא מצטמק ויפה לו אסור. ודחינן לא לשבת אחרת שיזהרו שלא יעשו כן לשבת אחרת אע''פ שהיו שוכחין ולא איפשיטא ולקולא. ובהשגות הקשה הר''א ז''ל אי בשוכחים מ''ש לשבת אחרת ואיך שייך איסור בשכחה והוא ז''ל פירשה בשוגג כסבור שהוא מותר וגורס עבר ושהה ובשוגג. וטפי קשה לפירושו לשון עבר לפרשו על השוגג כיון דל''ג שכח. והרמב''ן ז''ל מפרשה בשוגגין או בשוכחין והכל מותר במצטמק ויפה לו. ולפי השטה האחרת שכתבתי למעלה אין לכל זה מקום לפסק הדין שהרי אפילו לכתחלה אינו אסור לשהות אלא מה שלא הגיע לשליש בשולו והתם ודאי אם שכח או שגג ועבר והשההו אסור: 


! י 
[[כל שמותר לשהותו וכו'.]] ביאור דברי רבינו הוא שתבשיל חי שלא בשל כלל או בשל כל צרכו ומצטמק ורע לו או השליך לתוכו אבר חי שכל אלו משהין אותן ע''ג האש אע''פ שלא גרף ולא כסה כמו שנתבאר דוקא השהיה התירו אבל להחזיר כיון שאינו גרוף ואינו מכוסה לא וזה מוכרח בגמ' (דף ל''ו ל''ז) דלכל הלשונות אין מחזירין אלא בגרוף וקטום וכ''כ הרמב''ן ז''ל להחזיר בלא גרוף וקטום אסור לעולם אפילו מצטמק ורע לו וזה ברור ולפיכך כתב רבינו ואין מחזירין לעולם אלא ע''ג כירה גרופה וכו' ודברים פשוטים הם שם. ובהשגות א''א כמדומה לי שבוש הוא זה וצ''ל כל שאסור ע''כ. הבין הרב ז''ל דברי רבינו בדרך אחרת ואינו אלא כמ''ש. והתמה עוד בדבריו שתקן הדבר אפילו לפי דעתו במקולקל ומה צורך לכתוב שהאסור בשהייה אסור בחזרה והלא ק''ו הוא: [[והוא שלא הניח הקדרה וכו'.]] לפי הנמצא בדברי רבינו ז''ל פסק מימרא (שם לח:) כפשטה דאמר רב תדאי לא שנו אלא שעודן בידו אבל הניחן על גבי קרקע אסור ולא חלק בין דעתו להחזיר לאין דעתו להחזיר. אבל לכל הגאונים ראיתי שפסקו עוד כלישנא קמא דהתם דאיתמר בתר הכי להחמיר שאפי' עודן בידו אם אין דעתו להחזיר אסור ואין בדבריהם ז''ל הכרח אבל עליהם סמכו האחרונים ז''ל. ודע שאם לא הגיע לשליש בישולו לעולם אסור להחזיר שלא הותר לבשל לכתחלה בשבת בגרוף וקטום וכן כתבו הרמב''ן והרשב''א ז''ל ופשוט הוא: [[ואין מחזירין לא לתנור.]] פירוש דברי רבינו הם אפילו בתבשיל שבשל כל צרכו ומצטמק ורע לו או השליך בתוכו אבר חי שמותר לשהותו בתנור ואסור להחזירו דאי במצטמק ויפה לו כבר נתבאר לדעתו שאסור אפילו לשהותו וכ''ש להחזירו וזה דעת הרמב''ן והרשב''א ז''ל שאסרו להחזיר לתנור ולכופח שהסיקוהו בגפת ועצים אפילו בגרוף וקטום וזה דעת ההלכות: [[וכל שאין מחזירין עליו אין סומכין עליו בשבת.]] בזה נחלקו עליו קצת מפרשים ז''ל ואמרו בסמיכת כופח אע''פ שהסיקוהו בגפת ועצים מותר לסמוך לו כל שהוא גרוף וקטום ולא אסרו סמיכה בגרוף וקטום אלא בתנור בלבד וזה דעת הרשב''א ז''ל: 


! יא 
[[אסור להכניס מגרפה לקדרה והיא על האש.]] יתבאר פ''ט שהמגיס חייב כמבשל וברייתא היא ביום טוב (דף ל''ד) פ' המביא כדי יין ושם אכתוב דעת קצת מפרשים ז''ל שלא אמרו אלא בהגסה ראשונה וכאן נראה שרבינו כתב זה ממה שאמרו סוף פ''ק (שבת י''ח ב') ודילמא מגיס. ונ''ל שאין דברי רבינו אמורין במבושל כל צרכו דהתם ודאי אפילו מחזירן ע''ג האש ומבשלן פטור כמו שיתבאר פ''ט כיון שכן אין לגזור בהכנסת מגרפה אבל באינו מבושל ודאי יש לחוש לדעתו ז''ל שכתב פ''ט. ובהשגות א''א הפריז על מדותיו שאסור להוציא אפילו מן הקדרה במגרפה עכ''ל. ומה שנ''ל כתבתי והוא שכל שאין בהגסה ממש חיוב הכנסת המגרפה מותר וכל שיש בהגסה חיוב אסור להכניסה ובפ''ט אכתוב עוד בזה: [[ומותר להחזיר מכירה כו'.]] ירושלמי סוף פ' במה טומנין: 


! יב 
[[לא ימלא אדם קדרה עססיות ותורמוסין וכו'.]] ברייתא פ''ק לא תמלא אשה קדרה עססיות ותורמוסין ותניח לתוך התנור ע''ש עם חשיכה כיוצא בו לא ימלא נחתום חבית של מים ויניחנה לתוך התנור ע''ש עם חשיכה ואם עשו כן למוצאי שבת אסורין בכדי שיעשו ע''כ. ופירש רבינו שהטעם באלו מפני שהן קלי הבשול ודינן כדין תבשיל שלא בשל כל צרכו, ומכאן אתה למד דלאו דוקא תנור דה''ה כירה וכופח שאין משהין עליהם אלא על הצד שמשהין תבשיל שלא בשל כל צרכו. ואחרים פירשו שטעם האיסור בעססיות והתורמוסין מפני שהן צריכין בשול הרבה ואין היום והלילה די להם והוא רוצה לאוכלם במוצאי שבת ויש לחוש שמא יחתה בהם בשבת כדי שיהיו מוכנים לו למוצאי שבת מיד וזהו הטעם בנחתום שרוצה שיהיו חמין למוצאי שבת כדי ללוש בהן וזהו שהזכירו נחתום ע''כ דבריהם: 


! יג 
[[תנור שנתן לתוכו בשר מבעוד יום ושהה אותו בשבת וכו'.]] פירוש דין זה הוא אפילו כשהבשר חי ובצלי וכן כתבו ז''ל ואין לחוש לחתוי מפני הטעם שהזכיר רבינו שבחמימות התנור די להם. וחלוק מיני הבשר בגמ' (שבת י''ח ב') איכא דאמרי דגדיא בין שריק בין לא שריק שפיר דמי דברחא נמי ושריק שפיר דמי וברחא ולא שריק רב אשי שרי רב ירמיה מדיפתי אסר ופירוש שריק פי התנור טוח בטיט ובהלכות קא פסקי רבוואתא כרב אשי ואיכא מאן דפסק כר' ירמיה ואנן נמי כר' ירמיה ס''ל. ופירוש ברחא תיש, וכתב רבינו בשר עז או של שור לפי שכ''ש הוא: 


! יד 
[[ומפני זה נותנין אונין וכו'.]] משנה (שם י''ז ב') ב''ש אומרין אין נותנין אונין של פשתן בתוך התנור אלא כדי שיהבילו וב''ה מתירים וכבר נזכר דין זה בראש הפרק. והטעם שכתב כאן רבינו שאם גילהו יפסיד מבואר בגמ': 


! טו 
[[נתן גדי שלם לתוך התנור.]] שם (כ' א') בגמ' משלשלים את הפסח לתנור עם חשיכה משום דבני חבורה זריזין הם והקשו הא לאו הכי לא והאמר מר גדיא בין שריק בין לא שריק שפיר דמי ותירצו התם מינתח הכא לא מינתח ע''כ. ומותר לשלשל וכו' כבר הזכרתי זה בסמוך: 

! יז
((טז-יז)) [[אין צולין בשר בצל וביצה וכו'.]] משנה כלשונה שם (י''ט ב') ופירוש דין זה הוא בכל בשר וכשהבשר עצמו מונח על גוף האש וכל שהוא ראוי לאכילה מפורש שם בגמ' כמאכל בן דרוסאי ומדברי רבינו פ''ט נראה שהוא חצי בשול אבל פירש''י ז''ל שליש בישול: [[ומפני זה מניחין מוגמר תחת וכו'.]] בגמרא (שם י''ח:) מוגמר וגפרית לא מחתי בהו ואי מחתי בהו סליק בהו קוטרא: [[לפיכך אין נותנין צמר וכו'.]] גם זה שם צמר ליורה ליגזר שמא יחתה ביורה עקורה. ודלמא מגיס ביורה עקורה וטוחה: 


! יח 
[[אין נותנים את הפת בתנור וכו'.]] משנה (שם י''ט:) כלשונו ואין נותנין פת בתנור עם חשיכה ולא חררה ע''ג גחלים אלא כדי שיקרמו פניה ר' אליעזר אומר כדי שיקרום התחתון שלה ובגמרא (דף כ') איבעיא להו תחתון דהאיך לגבי תנור או דלמא תחתון דהאיך לגבי אור ת''ש דתניא ר' אליעזר אומר כדי שיקרמו פנים המדובקים בתנור. ורבינו פסק כר' אליעזר אם מפני שסובר שהוא מפרש דברי ת''ק או מפני ששאלו בגמרא מה היא כונתו נראה שהלכה כמותו: [[ואם נתן סמוך לחשיכה וכו' אם במזיד וכו'.]] דין המזיד פשוט הוא ולמד מן הברייתא הנזכרת למעלה גבי עססיות ותורמוסין וק''ו הוא. ודין השוגג ברייתא פרק כל כתבי (שבת קי''ז:) שכח פת בתנור וקדש עליה היום מציל מהן מזון שלש סעודות ואומר לאחרים בואו והצילו לכם וכשהוא רודה לא ירדה במרדה אלא בסכין: 


! יט 
[[עושה אדם מדורה מכל דבר וכו'.]] ברייתא פרק במה מדליקין (שם כ''א) כל אלו שאמרו אין מדליקין בשבת אבל עושין מהן מדורה וכו': [[וצריך שידליק רוב המדורה וכו'.]] במשנה (שם י''ט כ') מאחיזין את האור במדורת בית המוקד ובגבולין כדי שתאחז האור ברובן ובגמרא תני רבי חייא כדי שתהא שלהבת עולה מאליה. [[ומה שכתב ואם לא הדליק וכו']] הוא מכח הברייתא דעססיות וכ''ש זה שבכאן בעוד שיהנה יש לחוש שמא יחתה: [[ואם הדליק עץ יחידי וכו'.]] מסקנא דגמרא: 


! כ 
[[במה דברים אמורים בגבולין אבל במקדש וכו'.]] משנה כתובה למעלה ובגמרא כהנים זריזים הם: 


! כא 
[[היתה מדורה של קנים וכו'.]] שם (דף כ') אמר ר''ה קנים צריכין רוב אגדן אין צריכין רוב גרעינין צריכין רוב נתנן בחותלות אין צריכין רוב מתקיף לה רב חסדא אדרבא אפכא מסתברא אתמר נמי אמר רב כהנא אמר רב קנים שאגדן צריכות רוב ע''כ בגמרא לפי גרסת הגאונים וקצת ספרים ולפיכך פסק רבינו כרב חסדא. ופירוש חותלות סלים שעושין מלולבין: 


! כב 
[[מדורת זפת או גפרית וכו'.]] שם תני רב יוסף ארבע מדורות אין צריכות רוב של זפת ושל גפרית של רבב ושל קירה במתניתא תנא אף של קש ושל גבבא. ופי' רבב שומן: 

~ הלכות שבת - פרק רביעי




! א 
[[יש דברים שאם טמן וכו'.]] פירוש דיני הטמנה אלו הם בכל תבשיל באי זה צד שיהיה וכן כתבו ז''ל וכן דעת רבינו ודינין אלו משנה פרק במה טומנין (שבת דף מ''ז:) אין טומנין לא בגפת ולא בזבל וכו' בין לחין בין יבשין לא בתבן ולא בזגין וכו' בזמן שהן לחין אבל טומנין בהן יבשין ע''כ. ובקצת ספרי רבינו לא נזכר תבן ובגמ' איבעיא להו לחין מחמת עצמן או דילמא מחמת דבר אחר וכו' ובהלכות וסליקא מחמת עצמן. ומלשון רבינו שכתב אפי' מחמת עצמן נראה שדעתו שיותר הם מחממין בשלחין מחמת ד''א וכל שכן שאסור ורש''י ז''ל פירש בהפך ופירש גפת פסולת של בית הבד, זגין פסולת של יקב, מוכין כל דבר רך כגון צמר גפן ותלישי צמר לשון רש''י ז''ל: [[ויש דברים שאם טמן בהם וכו'.]] משנה (שם דף מ''ח) טומנין בכסות ובפירות וכו' ובנסורת של חרשים רבי יהודה אוסר בדקה ומתיר בגסה טומנין בשלחין ומטלטלין אותן בגיזי צמר ואין מטלטלין אותן. ופסק רבינו כסתם משנה דלא כר' יהודה ודין טלטול השלחין וגיזי צמר יתבאר פרק ט''ו: 


! ב 
[[מן הדין היה שטומנין בדבר המוסיף וכו'.]] מימרא סוף פרק במה מדליקין (שם ל''ד) כגרסת הגאונים ז''ל אמר רבא מפני מה אמרו אין טומנין בדבר המוסיף הבל ואפילו מבעוד יום גזירה שמא ירתיח א''ל אביי אי הכי בין השמשות נמי ליגזר אמר ליה סתם קדרות בין השמשות רותחות הן ואמר רבא מפני מה אמרו אין טומנין בדבר שאינו מוסיף הבל משחשיכה גזירה שמא יטמין ברמץ א''ל אביי ויטמין א''ל גזירה שמא יחתה בגחלים ע''כ גרסתם ז''ל. ופירש רבינו שידוע היה להם שבין השמשות טומנים בכל דבר וזו היא כוונת המשנה שאמרה ספק חשיכה ספק אינה חשיכה טומנין את החמין וכ''כ הרי''ף בתשובה בביאור כדברי הגאונים וכבר השיבו עליו כל האחרונים ז''ל שאין זה דבר מתקבל שמבעוד יום אסור ובין השמשות מותר ועוד שהוא מפרש רותחות שכבר נחו מרתיחתן, לפיכך פירש הראב''ד ז''ל בהשגות גזירה שמא ירתיח, דכיון דאטמין בדבר המוסיף גלי אדעתיה דרותח קא בעי ליה לאורתא וזמנין דמפסיק רתיחתו מפני אורך זמנו ומרתיחו משחשיכה. והקשה אביי אי הכי בין השמשות נמי ליגזור בדבר שאינו מוסיף שכיון ששהה מלהטמין נראה שרותח רוצה אותו בלילה. אמר ליה סתם קדרות בין השמשות רותחות הן לאורתא ולא תפסק רתיחתן ע''כ, וגם זה פירוש דחוק. ועוד קשה לגרסא זו שיקרא רמץ דבר שאינו מוסיף, ולפיכך הם גורסין בראשונה בדבר שאינו מוסיף משחשיכה ובשניה בדבר המוסיף מבעוד יום וכן גרסת רש''י ז''ל. ופירש רמץ אפר המעורב בגחלת עכ''ל רש''י ז''ל: 


! ג 
[[וכן מן הדין היה וכו'.]] כבר הזכרתי זה: 


! ד 
[[ספק חשיכה ספק אינה חשיכה מותר לטמון את דבר חם.]] משנה (שם דף ל''ד) כתבתיה: [[ומותר לטמון את דבר הצונן וכו'.]] מימרא בפ' במה טומנין (שם נ''א) וברייתא ג''כ שם: [[חמין שטמנן מע''ש וכו'.]] משנה שם כסהו ונתגלה מותר לכסותו: [[ומותר להחליף הכסוי וכו'.]] ברייתא אע''פ שאמרו אין טומנין וכו' אם בא להוסיף מוסיף, כיצד הוא עושה רשב''ג אומר נוטל את הסדינין ומניח את הגלופקרין או נוטל את הגלופקרין ומניח את הסדינין. ומתוך דברי רבינו נראה שרשב''ג בא לפרש שלא התירו להוסיף אלא על ידי חלוף הכסוי בטוב ממנו. אבל להוסיף כסוי על כסוי אסור. ואחרים התירו ופירשו בדרך אחרת וכן כתבו להתיר הרמב''ן והרשב''א ז''ל: 


! ה 
[[פינה את התבשיל וכו'.]] באותה ברייתא שם. וכן היה רשב''ג אומר לא אסרו אלא באותו מיחם שהוחמו מע''ש אבל פינה ממיחם למיחם מותר: 


! ו 
[[מניחין מיחם על גבי מיחם וכו'.]] ברייתא כלשונה שם ואל תחוש לגרסת הספרים שגורסין אבל לא מיחם על גבי קדרה אלא הכל מותר וכן היא גרסת הגאונים ז''ל והתוספתא ופירוש מיחם של נחשת קדרה של חרס: [[אבל אין מניחין כלי שיש בו דבר צונן וכו'.]] שם (דף מ''ח) ההוא גברא דאנח כוזא דמיא אפומא דקומקומא נזהיה רבה אמר ליה ר' זירא מאי שנא ממיחם ע''ג מיחם אמר ליה התם אוקומי קא מוקים הכא אולודי קא מוליד ע''כ. ופירשו ז''ל שהקומקום היה חם כ''כ שהיה בו כדי לחמם הכוזא שהיה בו צונן ולא שיעור להפשיר בלבד שאם לא כן מותר היה אפילו נגד המדורה כמבואר פרק כ''ג. וכן מורה בכאן לשון רבינו: [[ואם הניחו מבערב וכו'.]] זה פשוט שאם היה זה כטומן בדבר המוסיף ודאי בשבת היה אסור אפילו בדבר חם כמו שנתבאר שאסור להטמין דבר חם בשבת אפילו באינו מוסיף וזה ברור: 

~ הלכות שבת - פרק חמישי




! א 
[[הדלקת נר בשבת אינה רשות וכו'.]] מימרא פ' במה מדליקין (שבת כ''ה:) אמר רב יהודה הדלקת נר בשבת חובה והוא מפני כבוד השבת. [[ומ''ש רבינו כגון נטילת ידים לאכילה]] רוצה לומר הנטילה מצוה שיכול להמנע ממנה שאינו מחוייב לאכול פת בכל יום או דבר שצריך נטילה אבל הדלקת הנר חובה ופשוט הוא: [[וחייב לברך קודם הדלקה וכו'.]] כך כתוב בסדר רב עמרם וכן הסכימו כל האחרונים ז''ל: 


! ב 
[[מותר להשתמש בנר של שבת וכו'.]] פירוש שאינו כנר של חנוכה שאינו יכול להשתמש לאורה אלא רשאי הוא וזה פשוט ונלמד ממימרא שיש שם (כ''א:) גבי נר חנוכה: [[אבל דבר שהוא צריך עיון גדול וכו'.]] זה יתבאר בארוכה לפנינו בפרק זה: 


! ג 
[[המדליק צריך שידליק וכו'.]] מימרא שם (ל''ה:) אתון דלא קים לכו בשיעורא דרבנן אדאיכא שמשא בריש דקלי אדליקו שרגא: [[ונשים מצוות על דבר זה.]] במשנה (שם לא:) על שלש עבירות נשים מתות וכו' ואחת מהן הדלקת הנר: [[אף ע''פ כן צריך האיש וכו'.]] משנה (שם ל''ד) שלשה דברים צריך אדם לומר בתוך ביתו ערב שבת עם חשיכה: [[ספק חשיכה כו'.]] משנה (שם) ספק חשיכה ספק אינה חשיכה אין מעשרין את הודאי ואין מטבילין את הכלים ואין מדליקין את הנר אבל מעשרין את הדמאי ומערבין וטומנין את החמין: 


! ד 
[[משתשקע החמה עד שיראו וכו'.]] ברייתא שם (דף ל''ד:) איזהו בין השמשות משתשקע החמה וכו' ועל ברייתא זו מחלוקת אמוראין בפירושה. ורבינו פסק כרבה וכן בהלכות ואמרו שם בתר הכי (ל''ה:) אר''י אמר שמואל כוכב אחד יום שנים בין השמשות שלשה ודאי לילה. ודע שר''ת והרמב''ן ז''ל פירשו ששתי שקיעות הן הראשונה משתשקע החמה מעובי הרקיע ונסתלקה זריחתה מעל הארץ והיא מהלכת כל עובי הרקיע וזהו מהלך ד' מילין כמוזכר בפסחים (דף צ''ד) , והשקיעה השנית האמורה כאן היא סוף השקיעה שכל זמן שהיא כנגד חלונה ועדין אינה מהלכת אחורי כפה פני מזרח מאדימין כנגד מקומה של חמה, וזהו שאמרו כאן משתשקע החמה מששקעה כבר ושם בפסחים אמרו משקיעת החמה והביאו ראיות לזה שיום הוא משהחמה נעלמת ממנו עד סוף השקיעה הזאת ובתחלת השנית וכן הדברים נראין. וכתבו הם שהוא מהלך שלשת מילין ועוד ובזמן הזה הוא תוספת מחול על הקדש רצה להוסיף כולו מוסיף ולא נתבאר זה בדברי הראשונים ז''ל. אבל הרשב''א ז''ל הקשה על זה מן הירושלמי והניח הדבר בצ''ע: [[ודנין בו להחמיר וכו'.]] ברייתא שם (שבת ל''ד:): [[והעושה מלאכה וכו'.]] מימרא שם (ל''ה:) העושה מלאכה בשני בין השמשות חייב חטאת ממה נפשך. ופירש רש''י ז''ל כגון דעביד ליה כל בין השמשות דליכא לספוקי להאי בתחלתו ולהאי בסופו עכ''ל. ונ''ל פירוש לפירושו שלא בא אלא למעט אם עשה מלאכה בכניסת שבת בתחלת בין השמשות ובמוצאי שבת בבין השמשות אחר אותו זמן שעשאה בכניסה דבכי האי גונא לא מיחייב חטאת בהכרח לפי שבין השמשות יש בו ספק שמא מקצתו מן היום ומקצתו מן הלילה כנזכר שם ומבואר בדברי רבינו פרק שני מהלכות מחוסרי כפרה. אבל איחר בכניסה והקדים ביציאה או שעשאה בזמן אחד בין בכניסה בין ביציאה אע''פ שלא עשאה כל בין השמשות ודאי חייב חטאת בהכרח וזה מבואר כנ''ל: [[וכוכבים אלו לא כוכבים גדולים וכו'.]] מימרא שם (שבת ל''ה:) כלשונה: 


! ה 
[[פתילה שמדליקין אותה לשבת וכו'.]] מימרא שם (כ''א) פתילות שאמרו חכמים אין מדליקין בהן מה טעם מפני שהאור מסכסכת בהן. ואלו שהזכיר רבינו מהם מפורשין במשנה (שם כ':) בלשון אחר ונתבארו בגמ': [[והמדליק צריך שידליק וכו'.]] מימרא סוף פרק קמא כלשונה: 


! ו 
[[הכורך דבר שמדליקין וכו'.]] ברייתא שם (כ''א) כרך דבר שמדליקין בו על דבר שאין מדליקין בו אין מדליקין בו בד''א להדליק אבל להקפות מותר ופירש רבינו להדליק להעבות הפתילה כדי להוסיף אורה, וכן כתוב בהלכות זה הלשון. להקפות להקשות הפתילה. וכן פירש''י ז''ל כדי שתהא הפתילה צפה ולא תטבע בשמן ויצף הברזל מתרגמינן וקפא פרזלא עכ''ל: 


! ז 
[[נותנין גרגיר של מלח וכו'.]] תוספתא פ''ב: [[וכל הפתילות וכו'.]] ברייתא כבר הזכרתיה (פ''ג): 


! ח 
[[שמן שמדליקין בו וכו'.]] מימרא שם שמנים שאמרו חכמים אין מדליקין בהן מה טעם מפני שאין נמשכין אחר הפתילה ואלו שהזכיר רבינו הם במשנה (שם כ':) כלשונו. ופירוש שמן קיק נחלקו בו בגמרא ויש מי שפי' שמן קיקיון ובגמ' אמרו על המשנה שהזכירה פיסול פתילות ושמנים בלא הפסק ע''כ פיסול פתילות מכאן ואילך פיסול שמנים פשיטא שעוה איצטריכא ליה מהו דתימא לפתילה נמי לא קמ''ל. ופירשו בתשובת הגאונים ז''ל קמ''ל לפתילה מותרת שעוה להדליק בה אבל במקום שמן לא, ומתוך פירוש זה אסרו נרות ארוכים של שעוה שעושין פתילה של פשתן וכורכין עליה שעוה וזה בהסכמה מהם ז''ל וזה דעת רבינו. וכן כתוב בתשובה לרב אלפסי ז''ל שעוה איצטריכא ליה שאם עשה פתילות שעוה בנר ונתן עליה שמן והדליקה מותרת ולא גזרינן פיסול פתילות אטו פיסול שמנים ומה''ט נהגו כ''ע שלא להדליק נר של שעוה בשבת עכ''ל. וזה דעת רבינו. ומתוך כך לא הביא היתר שעוה לעשותה פתילה שכיון שלא נזכר פסולה בפתילות פשוט הוא שמותר, וכל שעומדת במקום שמן אסור. ויש תימה בדבר היאך תעשה פתילה משעוה ואפשר שהיו יודעין בה הם איזה אימון ועושין ממנה פתילה. ויש בזה ג''כ פירוש אחר לאחרונים ז''ל וקבלת הגאונים תכריע: [[ומפני מה אין מדליקין וכו'.]] מימרא (שם כ''א) כתבתיה בפ' זה ופרשה רבינו ז''ל שכיון שאין מאירין כראוי יש לחוש שמא יטה וזה פשוט ומבואר שם גבי נר חנוכה: 


! ט 
[[חלב שהתיכו וכו'.]] מימרא שם כלשונה ובלא שמן אסור והטעם שם לפי שגזרו חלב מהותך אטו שאינו מהותך וקרבי דגים שנמוחו אטו לא נמוחו וכי איכא שמן לא גזרו: [[אבל שמנים שאין מדליקין בהן וכו'.]] בעיא שם בעא מיניה אביי מרבה שמנים וכו' אמר ליה אין מדליקין אמר ליה מה טעם לפי שאין מדליקין וגרסא אחרת לפי שאינן נדלקין. פי' נמשכין כדברי רבינו ואף לגרסא אחרת ראיתי לגאון שפירש לפי שאין מדליקין בהן בפני עצמן וכשישלם השמן שבתוכן שוב אין מדליקין לפי שאין נמשכין אחר הפתילה עכ''ל, וגם זה כדברי רבינו שכתב מפני שאין נמשכין: 


! י 
[[אין מדליקין בעטרן וכו'.]] במשנה (שם כ''ד:) ר' ישמעאל אומר אין מדליקין בעטרן מפני כבוד השבת וחכמים מתירין ובגמרא (דף כ''ה:) מ''ט אמר רבא מתוך שריחו רע גזירה שמא יניחנו ויצא א''ל אביי ויצא א''ל שאני אומר הדלקת נר בשבת חובה וכו' ומתוך כך פסק כר' ישמעאל וכ''נ דעת ההלכות: [[ולא בצרי מפני שריחו טוב וכו'.]] ברייתא (שם כ''ה כ''ו) תניא רשב''א אומר אין מדליקין בצרי ואסיקנא חד מפני שהוא עף ועוד גזירה שמא יסתפק ממנו, ופירש''י ז''ל עף ונדבק בכותלי הבית ומדליק את הבית: [[ולא בנפט לבן אפילו בחול.]] ברייתא (שם כ''ו) אין מדליקין בנפט לבן בחול ואין צ''ל בשבת ואמרו בגמרא מפני שהוא עף: 


! יא 
[[מותר להדליק לכתחלה וכו'.]] משנה וברייתא (שם כ''ד: וכ''ו) אין לך אלא מה שאמרו חכמים אין מדליקין: 


! יב 
[[לא יתן אדם כלי מנוקב.]] משנה (שם כ''ט:) לא יקוב אדם שפופרת של ביצה וימלאנה שמן ויתננה ע''פ הנר בשביל שתהא מנטפת אפילו היא של חרס ור' יהודה מתיר אבל אם חברה היוצר מתחלה מותר מפני שהוא כלי אחד. לא ימלא אדם קערה שמן ויתננה בצד הנר ויתן ראש הפתילה בתוכה כדי שתהא שואבת ור' יהודה מתיר. ובגמ' תנא אם חברה בסיד ובחרסית מותר. והא אנן יוצר תנן מאי יוצר כעין יוצר. וידוע שהלכה כת''ק. [[ומ''ש רבינו אפילו כבתה.]] משנה וברייתא פ' כירה (שם דף מ''ד) אכתבם פ' כ''ו: 


! יג 
[[אין נותנין כלי תחת הנר כו'.]] משנה פ' כירה (שם מ''ב:) אין נותנין כלי תחת הנר לקבל השמן ואם נתנו מבעוד יום מותר ונתבאר הטעם בגמ' מפני שמבטל כלי מהיכנו. ופירש''י ז''ל שהיה מוכן מתחלה לטלטלו ועכשיו עושהו מוקצה: [[ונותנין כלי תחת הנר וכו'.]] משנה שם (מ''ז:) נותנין כלי תחת הנר לקבל ניצוצות ולא יתן לתוכו מים מפני שהוא מכבה אמרו בגמ' ניצוצות אין בהם ממש: [[ואסור ליתן מים וכו'.]] משנה זכרתיה. ובגמרא מפרש דאפי' בע''ש אסור מפני שמקרב את כיבויו. ופירש''י ז''ל זימן כבוי להדיא וה''ל מכבה ממש אי ה''ל בשבת, עכ''ל: 


! יד 
[[אין פולין לאור הנר וכו'.]] משנה פ''ק (שם י''א) לא יפלה את כליו ולא יקרא לאור הנר. וברייתא (שם י''ב) כלשון רבינו ואמר רבא אפילו גבוה שתי קומות אפי' עשרה בתים זה על זה: [[ואם היו שנים קורין וכו'.]] בגמרא חד הוא דלא ליקרי הא תרי שפיר דמי והא תניא לא אחד ולא שנים א''ר אלעזר לא קשיא כאן בענין אחד כאן בשני ענינים: 


! טו 
[[התינוקות קורין וכו'.]] במשנה (שם י''א וי''ב) באמת אמרו החזן רואה מהיכן התינוקות קורין אבל הוא לא יקרא. ובגמרא אמר רבה בר שמואל אבל מסדר ראשי פרשיות וכולה פרשה לא ותינוקות של בית רבן אפילו כולה פרשה מסדרין מפני שאימת רבן עליהם ע''כ בהלכות. ופי' הרשב''א ז''ל אפילו אין רבן עליהם מסדרין דכל שעה אימתו עליהם והכריח כן מן הסוגיא לפי דעתו ז''ל ואין נראה כן דעת רבינו: 


! טז 
[[כלים הדומין זה לזה ואינן ניכרין אלא וכו'.]] בגמרא (דף י''ב) אמר שמואל אפילו להבחין בין בגדו לבגד אשתו אמר רבא לא אמרן אלא דבני מחוזא אבל דחקליתא מידע ידיע ודבני מחוזא לא אמרן אלא דזקנות אבל דילדות מידע ידיע ע''כ. ומפני שאין בכל הארצות מלבושים שוים כתב רבינו כלים הדומים וכו' ופשוט הוא: [[לפיכך שמש שאינו קבוע וכו'.]] גרסת רבינו שם (י''ב:) כך היא תני חדא שמש בודק כוסות וקערות לאור הנר ותניא אידך לא יבדוק לא קשיא כאן בשמש קבוע כאן בשמש שאינו קבוע איבעית אימא הא והא בשמש קבוע ולא קשיא הא בדמשחא הא בדנפטא איבעיא להו שמש קבוע בדמשחא מאי רב הונא אמר הלכה ואין מורין כן רבי ירמיה בר אבא אמר הלכה ומורין כן, ופירושו פשוט לפי גרסא זו דלכלהו לישני שמש שאינו קבוע אינו בודק כלל ומאי דאיבעיא להו הוא אי קיי''ל כלישנא קמא ושמש קבוע יכול לבדוק אפילו בדמשחא או כלישנא בתרא ודוקא בדנפטא. ופסק רבינו כרב הונא מפני שהביאו שם מעשה המוכיח דרב אשי הכי סבירא ליה ויש בזה גרסאות אחרות ופירושים אחרים. וגם בהלכות יש חילוף זה בגרסא ובפסק הדין וגרסת רבינו ופירושו המחוורין שבכולן. ובהשגות א''א בלבול גדול אני רואה בכאן לפי הגמרא והמבין יעיין, ע''כ. ולא שת לבו לחלוף הגרסאות: 


! יז 
[[נר שאחורי הדלת אסור לפתוח הדלת וכו'.]] בגמרא פרק כל כתבי (שם ק''כ:) תנא נר שאחורי הדלת פותח ונועל כדרכו ואם כבתה כבתה. לייט עלה רב ואסיקנא דאפילו לר''ש דשרי דבר שאין מתכוין פסיק רישיה הוא ואסור, ופיר''ח ז''ל שהנר קבוע אחרי הדלת ובפתיחתו יכבנו: [[ואסור לפתוח הדלת וכו'.]] שם אמר שמואל פותח אדם דלת כנגד המדורה בשבת לייט עלה אביי, ואסיקנא דברוח מצויה פליגי אביי גזר אטו שאינה מצויה דאסור לכ''ע ושמואל לא גזר וקיי''ל כאביי וכ''פ בהלכות: [[ומניחין הנר של שבת וכו'.]] מימרא הובאה פ' כירה (שם דף מ''ה) מניחין נר ע''ג דקל בשבת ואין מניחין נר ע''ג דקל ביו''ט, ופירוש בשבת שיניחנו בע''ש ויעמוד שם בשבת וטעמא דבשבת בדיל מן הנר ולא יבא להשתמש במחובר. ביו''ט אינו נבדל ממנו ואסור שמא יבא להשתמש במחובר. ודין יו''ט כתוב פ''ד מהלכות יו''ט: 


! יח 
[[כל מדינות ועיירות של ישראל וכו'.]] ברייתא פרק ב''מ (שם ל''ה:) שש תקיעות תוקעין ע''ש, ופירש''י אף התרועות במנין התקיעות תוקע ומריע ותוקע שבאחרונה: [[ובמקום גבוה היו תוקעין.]] שם מפורש מקום צנוע יש לו בראש גגו ששם מניח שופרו: 


! יט 
[[תקיעה ראשונה נמנעו העומדים וכו' עד ושובת.]] ברייתא כלשונה שם ופירש''י ז''ל מלעדור לחפור. ויכנסו כלן כאחד שלא יחשדו הנכנסין באחרונה לומר שנתעסקו במלאכה אחר ששמעו קול השופר שאין הכל מכירין מי רחוקין ומי קרובים. תריסין, הם דלתות החנויות ומסלקים אותן ומניחין ע''ג יתדות ומוכרין עליהן תבלין ושאר חפצים ולערב מחזירין אותן לפתחים. חמין, מים חמין למזוג בהן יין לשתות. סלק המסלק. קדרות העשויות להסתלק למאכל הלילה. והטמין המטמין את הראוי למחרת. כדי להדביק פת בתנור. ועדיין יש שהות כדי שיקרמו פניה שהיו ממהרין התקיעות כדי להוסיף מחול על הקודש, עכ''ל. ויש מי שהקשה והא ק''ל דרדיית הפת אסורה מדברי סופרים כמבואר פ' כ''ב וכאן נראה שכל שקרמו פניה מבעוד יום מותר לרדותה משחשיכה. וכן קשה לזה מה שנזכר בבאור פ''ג בבבא המתחלת אין נותנין את הפת בתנור וכו'. ודחק הרמב''ן ז''ל שהוא מותר כל שקרמו פניה מבעוד יום לרדות מזון שלש סעודות ובסכין על הדרך הנזכר פרק שלישי בשוכח. ול''נ שהוא מותר לרדות בסכין כל מה שירצה ולא אסרו רדיית הפת אלא ברודה במרדה שהוא כדרכו והיא עצמה מדבריהם. אם היתה רדיית הפת אסורה מן התורה היה שנויה אסור מדברי סופרים. ועכשיו שהיא עצמה מדרבנן בשנוי מותר גמור. ומה ששאלו פ''ק ויתבאר פ''ט בשכח והדביק פת בשבת שהתירוהו לרדות קודם שיבוא לידי איסור מלאכת שבת ומשמע הא לאו הכי לא התם דוקא במרדה שהוא כדרכו דקא מבעיא להו היכא דא''א בשנוי אם מותר כדרכו כדי שלא יבא לידי מלאכה גמורה ונתבאר שהוא מותר, כך נ''ל: 


! כ 
[[וכן תוקעין במוצאי שבת וכו'.]] זה דקדק רבינו מהמשנה שבפרקא קמא דחולין (דף כ''ו:) שהובאה פרק אלו קשרין (שבת קי''ד:) ואמרו יום טוב שחל להיות ע''ש תוקעין ולא מבדילין מוצ''ש מבדילין ולא תוקעין. והקשו שם ונתקע כי היכי דנדעו דשרי בשחיטה לאלתר ותירצו שהתקיעה שבות ואין דוחין שבות להתיר. והוציא רבינו מזה שבמוצ''ש אחר תוקעין. ושמעתי שכן פסק ר''ז ז''ל. והאחרונים חלקו בזה ואמרו דרישא דההיא כ''מ שיש תקיעה אין הבדלה. וזהו שמעולם לא דברו מתקיעות מו''ש אבל בכאן היתה הקושיא מפני שראוי לתקוע כדי שידעו שהשחיטה נתרת ויתעסקו בשמחת יו''ט, אבל בשאר מוצאי שבתות מה לנו אם יחדלו ממלאכה ע''כ דבריהם. וזה דעת הרמב''ן והרשב''א ז''ל: 


! כא 
[[יוה''כ שחל להיות וכו'.]] שם יוה''כ שחל להיות בערב שבת לא תוקעין ובמוצאי שבת לא היו מבדילין. ויתבאר בהלכות קדוש החדש שבזמננו שאין מקדשין על פי הראיה אין יוה''כ חל לעולם לא בערב שבת ולא במוצאי שבת: [[יום טוב שחל להיות וכו'.]] משנה שם (חולין שם) כתבתיה: 

~ הלכות שבת - פרק ששי




! א 
[[אסור לומר לנכרי לעשות לנו מלאכה וכו'.]] מבואר בכמה מקומות. [[ומ''ש ואע''פ שאמר לו מקודם השבת]] הוא מוסכם וראיה מדין האגרת שיתבאר בפרק זה. והמפרשים ז''ל הוכיחו כן ממקום אחר: [[ומה שכתב אף על פי שאינו צריך וכו'.]] גם זה פשוט ומוסכם ויתבאר מהדינים שיבואו בפרק זה: 


! ב 
[[נכרי שעשה מלאכה מעצמו וכו'.]] זה מבואר במשנה פרק כל כתבי (שבת דף קכ''ב) כמו שיתבאר. ודע שבו ביום אסור לכל בכל דבר שיש במינו במחובר וכן מוכחת הסוגיא שבפ' אין צדין (ביצה כ''ד:) אבל לערב נחלקו המפרשים ז''ל אם צריך לישראל אחר להמתין בכדי שיעשו ודבריהם וראיותיהם ארוכים ופשט מימרא שבפרק אין צדין שאומרת ולערב כדי שיעשו מורה כדברי רבינו שאפילו אחר צריך להמתין בכדי שיעשו. [[ומ''ש והוא שלא יהא הדבר הזה מפורסם וכו',]] למד מדין הקבר שיתבאר בפרק זה: 


! ג 
[[כיצד נכרי שהדליק את הנר וכו'.]] משנה כלשונה פרק כל כתבי (שבת קכ''ב): [[עשה נכרי כבש לירד בו וכו'.]] שם במשנה כלשונו: [[מילא מים להשקות בהמתו משקה אחריו ישראל ואם בשביל ישראל אסור.]] שם ואמרו קצת מפרשים ז''ל אפילו כשמילא בשביל ישראל אינו אסור אלא לבהמת ישראל שלא היה לה באפשר לירד אבל לשתות מהם ישראל מותר שלא ההנהו בדבר שאם רצה היה מטפס ויורד לבור מטפס ועולה ע''כ דבריהם ז''ל, ודין ליקט העשבים קשה להם שהרי הבהמה עצמה היתה יכולה לאכול מהם במחובר ודחקו לתרץ כגון שיש נהר מפסיק. ואין זה עיקר אלא ודאי אפילו לשתות מהם ישראל אסור וזה דעת רבינו: [[ליקט עשבים וכו'.]] ברייתא שם נכרי שליקט עשבים מאכיל אחריו ישראל ואם בשביל ישראל אסור. מלא מים וכו' בד''א בשאינו מכירו אבל מכירו אסור והקשו שם ממעשה דר''ג והזקנים שהיו באין בספינה ועשה נכרי כבש לירד בו וירד אחריו ר''ג וזקנים ואמרו והא ר''ג מכירו הוה ותירץ אמר אביי שלא בפניו הוה רבא אמר אפילו תימא בפניו נר לאחד נר למאה והלכה כרבא. ובודאי אפילו במכירו כל שלא בפניו שאין לחוש שמא ירבה בשבילו הוא מותר וכאביי וכ''כ ז''ל וגם זה אפשר שהוא נכלל בדברי רבינו שכל שאין לחוש שמא יעשה בשביל ישראל מותר. ומכל מקום בהלכות לא הביאו הא דאביי ואפשר שדעתם ז''ל דרבא לא מודה לאביי אלא תולה הכל במכירו וחילק בין דבר שיש בו כדי להרבות לדבר שאין בו. ודע שמהדינין הנזכרים יש ללמוד שפת שאפה נכרי בשביל עצמו או בשביל נכרי אחר מותר לישראל אלא א''כ מכירו ויודע שצריך לו שיש לחוש שמא ירבה בשבילו. וכ''כ הרמב''ן ז''ל פירות שתלשן לצורך עצמו אסורין משום מוקצה ודברים התלושים שאפאן ובשלן מותרין והוא שראויין מתחלתן לכוס הא לאו הכי מוקצין הן ואסורין למי שיש לו מוקצה בהך ע''כ. וכ''כ הרשב''א ז''ל והוסיף לאסור אף הנולד כגון משקין הבאין ע''י סחיטת נכרי. ועשבים שהתירו לתת לבהמה אינו לתת לה בידים אלא לעמוד בפניה כדי שתלך שם ותאכל כדאיתא בגמרא. וכך יתבאר פרק כ''א שאסור להעמיד ממש בהמתו על המוקצה: 


! ד 
[[נר הדלוק במסיבה וכו'.]] ברייתא שם. ויש מי שכתב שאם עשאו לצורך עצמו בידוע אפילו היו שם כמה ישראלים מותר דלעולם עיקר דעתו אינו אלא לעצמו וצ''ע: [[נפלה דליקה בשבת וכו'.]] במשנה (דף קכ''א) נכרי שבא לכבות וכו', וכלשון רבינו: [[וממ''ש וכן כל כיוצא בזה]] יראה שדעתו כדעת התוס' שהתירו בנכרי המלקט עשבים ומאכיל לבהמתו של ישראל שאין הישראל חייב למנעו. והביאו ראיה ממשנה זו, אבל במערים אסור: 


! ה 
[[מת שעשו לו נכרים תכריכין וארון וכו'.]] פ' שואל במשנה (דף קנ''א). עשו לו ארון חפרו לו את הקבר יקבר בו ישראל ואם בשביל ישראל לא יקבר בו עולמית. ובגמרא הקשו אמאי אסור לעולם לימא בכדי שיעשו אמר עולא בעומד בסרטיא. פי' שהוא מקום פרהסיא. והקשו הא תינח קבר ארון מאי איכא למימר. א''ר אבהו במוטל על קברו. והנה התבאר בכאן כל מה שהזכיר רבינו חוץ [[ממ''ש ומותר לקבור בו ישראל אחר והוא שימתין בכדי שיעשה]] שלמד מן התוספתא שאמרו עשו לו ארון וחפרו לו את הקבר לא יקבר בו אותו ישראל ולישראל אחר מותר ומפרש רבינו לאותו ישראל אסור לעולם ושנעשה בפרהסיא לישראל אחר מותר. ודוקא בכדי שיעשו וזה כפי שטתו שכתבתי למעלה. ואחרים פירשוה בשלא נעשה בפרהסיא ולאותו ישראל אסור לאלתר עד כדי שיעשו ולישראל אחר מותר למוצאי שבת לאלתר ואפילו בו ביום אם היה אפשר. ולדבריהם נכרי שהדליק את הנר בשבת בשביל ישראל מותר לישראל אחר להשתמש לאורו. ואין זה פשט המשניות. אבל אם צריך לערב ישראל אחר כדי שיעשו זה צריך הכרע. ובהשגות א''א לא הכל מודים לו שיהא ישראל אחר צריך להמתין בכדי שיעשו ולפי הטעם שהוא מפרש לפנים בהמתנה זו דומה שאין ישראל אחר צריך להמתין, ע''כ. [[ומ''ש]] רבינו בטעם המתנה זה מוסכם הוא מרוב המפרשים ז''ל ואעפ''כ צריך אפילו לישראל אחר להמתין שלא חלקו בדבר שנעשית בו מלאכה גמורה בשביל ישראל וכן דעת רש''י ז''ל וכ''כ הרמב''ן ז''ל בתורת האדם שלו: 


! ו 
[[נכרי שהביא חלילין בשבת וכו'.]] במשנה (שם דף קנ''א) נכרי שהביא חלילין לא יספוד בהן ישראל אא''כ באו ממקום קרוב ובגמרא מאי ממקום קרוב אמר רב מקום קרוב ממש ושמואל אמר חיישינן שמא חוץ לחומה לנו. ואמרינן התם דדייק מתניתין דמסכת מכשירין כותיה דשמואל וזה פי' רבינו ז''ל לא יספוד בהן ישראל לאלתר אא''כ באו ממקום קרוב. ושאלו בגמרא מאי ממקום קרוב כלומר מה היא כונת המשנה ופירש רב שכונתה לא יספוד בהן לאלתר אא''כ ראה אותן באין ממקום קרוב שא''א שלא יהא בשעת הספד שיעור שיבאו משם שאין ההספד ממש בשעה שחשיכה ואם באו ממקום קרוב מסתמא יש בו שיעור. וזה הוא שאמר ממש כלומר כונת המשנה כפשטה היא ובא שמואל וחלק עליו ואמר אין צ''ל באו בחצי היום אלא אפילו ראינום באים בבקר השכם אין אומרים לולא שבאו ממקום קרוב לא היה נכנסים בבקר אלא חוששין שמא באו בלילה וחוץ לחומה לנו. ולפיכך כיון שאינו יודע צריך להמתין כדי שיבאו ממקום קרוב וקיי''ל כותיה דשמואל דדיקא מתניתין כותיה. [[ומה שכתב רבינו ואם ידע וכו']] כך דעת קצת המפרשים ז''ל שאפי' דבר המצוי במקום קרוב אם בא מרחוק צריך להמתין בכדי שיבא ממקום שבא. ויש מי שהקל בהמתנה שיעור חוץ לתחום. ויש בסוגיא זו פירושים אחרים וזה כדעת הגאונים ז''ל: 


! ז 
[[עיר שישראל ונכרים דרין בה.]] משנת מכשירין הובאה שם כלשונו. [[ומ''ש מפני שכשהוחמו בשביל הרוב הוחמו]] מבואר בגמרא פ' כל כתבי (דף קכ''ב): 


! ח 
[[ישראל שאמר לנכרי לעשות לו מלאכה.]] זה נלמד מפני שלא מצינו בו איסור בגמרא ואין זה חמור כישראל העושה מלאכה במזיד שאסורה לו לעולם כמו שיתבאר בפרק זה ואולי במקום אחר מבואר ההיתר. ומ''מ [[מ''ש ימתין בכדי שיעשה]] פשוט דלא גרע מאם עשאו נכרי מאליו לצורך ישראל: 


! ט 
[[דבר שאין בו מלאכה ואין אסור לעשות כו'.]] זה מוסכם מן הגאונים ז''ל שדוחין שבות דשבות לגבי אמירה לנכרי במכשירי מילה אף ע''פ שאין דוחין את השבת. ולמדו כן ממ''ש פ' הדר (עירובין דף ס''ז) שמותר לומר לנכרי להביא חמין לתינוק דרך מבוי שאינו מעורב וזה בהסכמה מהם ז''ל. ומכאן למד רבינו לכל המצות כולן. והנראה לי מלשון רבינו שהוא מפרש מעשה דפ' הדר שלא ביום מילה אלא קודם לה או אחריה הרבה. ואעפ''כ התירו משום צער התינוק שהחמין יפין לו ודברי הגאונים ז''ל בדין המילה כ''ש הוא. וי''ח ואומרים דמילה שאני דניתנה שבת לידחות אצלה אבל בשאר מצות אסור וכן סוברין שאינו מותר אלא במקום חולי גמור ודברי רבינו עיקר. ובהשגות א''א אם היה מקצת חולי הוא עצמו עושה שהרי גונח יונק חלב בשבת וכן אמרו הלכה מחזירין את השבר. וכן אמרו במקום הפסד כגון צינור שעלו בו קשקשים ממעכן ברגלו, ע''כ. וכל אלו שכתב כבר נתבארו בדברי רבינו. ואמנם כונתו בכאן שאין כאן חולי כולל כל הגוף ולא סכנת אבר אלא קצת צער. וזהו [[שכתב מקצת חולי או מצטער]], ועוד שזה מה שעושה בו הוא כדרכו. ודע שאין מדמין דבר לדבר בעניני השבותים ואין לך בם להתיר אלא מה שהתירו חכמים ולגבי מילה לא התירו שבות גמור ולגבי לוקח בית בא''י התירו וכן כתבו ז''ל: 


! יא 
[[הלוקח בית בארץ ישראל וכו'.]] מימרא פ' מרובה (ב''ק דף פ') כלשונה: [[וכן כל הלוקח בית מהם בסוריא שסוריא כארץ ישראל לדבר זה.]] פ''ק דגיטין (דף ח':): 


! יב 
[[פוסק אדם עם הנכרי על המלאכה וכו'.]] זה מבואר במשנה פרקא קמא (שבת י''ז:) שנינו שם ב''ש אומרים אין נותנין עורות לעבדן ולא כלים לכובס נכרי אלא כדי שיעשו מבעוד יום ובכולן ב''ה מתירין עם השמש. ואפילו ב''ש לא אסרו כשהוא עושה בשבת אלא כשאין שהות ביום לעשות ונראה כאילו אומר עשה בשבת וקי''ל כב''ה ובכמה מקומות דין זה פשוט. [[ומ''ש רבינו קצץ דמים]] בדוקא נלמד מדין האגרת שיתבאר בפרק זה, וכתב הרשב''א ז''ל ודוקא בביתו של נכרי אבל בביתו של ישראל אפי' בקבולת מטלטלין אסור. ירושלמי תני אומנין נכרים שהיו עושין עם ישראל בתוך ביתו אסור בתוך בתיהם מותר בד''א בקבולת אבל בשכירות אפי' בתוך בתיהם אסור. בד''א בתלוש אבל במחובר לקרקע אסור, ע''כ: [[וכן השוכר נכרי לימים הרבה וכו'.]] בהשגות א''א דבר זה לא נהיר ולא צהיר כו' ואין זה דומה לקבלנות, ע''כ. ול''נ שיצא לרבינו מהברייתא הנזכרת בפרק מי שהפך במסכת מ''ק (דף י''ב) שאמרו בה היה שכיר שבת שכיר חדש שכיר שנה שכיר שבוע מסייעין אותן וכו' ויתבאר פרק שמיני מהל' יו''ט. וסובר הרב ז''ל שהטעם לפי שהן כקבלנין וצ''ע: 


! יג 
[[בד''א בצנעה שאין הכל מכירין וכו'.]] מימרא פ' מי שהפך אמר שמואל מקבלי קבולת בתוך התחום אסור חוץ לתחום מותר. ואסיקנא התם ה''מ בשבתות וי''ט והוא דליכא מתא דמקרבא להתם. ובע''ז ספ''ק (דף כ''א) לא ישכיר אדם מרחצו לנכרים מפני שנקראת על שמו ונכרי זה עושה מלאכה בו בשבתות ויו''ט אבל שדהו לנכרי מאי שרי דאמרי אריסותיה קא עביד מרחץ נמי אמרי אריסותא קא עביד אריסותא למרחץ לא עבדי אינשי. הא למדת שהכל תלוי ברואין וכן הסכימו ז''ל: 


! טו 
[[וכן מותר לאדם וכו' דבר ששם הישראל וכו'.]] ברייתא וסוגיא פרקא קמא דע''ז זכרתיה למעלה. ויש מי שכתב שכיון שמותר להשכיר שדהו לנכרי לפי שהרואין תולין באריסות אף מותר לשכור הנכרי בקבולת לחפור לו שדהו או לנטוע לו כרמו ואפילו תוך התחום לפי שהרואין תולין באריסות. וכשאמר שמואל מקבלי קבולת בתוך התחום אסור לא אמר אלא בקבולת בנין. ודבר זה מחלוקת בין האחרונים ז''ל. ויש מי שאסר כדעת רבינו לפי שלא התירו אלא כשהאמת כן הוא כמו שיאמרו הרואים כלומר שהם יתלו בשכירות ואריסות וכן הוא הענין ואם יחקרו הדבר ימצאו הנכרי נוטל פירות ודבר הנראה הוא אבל כשאין הנכרי נוטל בפירות אלא שהישראל קוצץ עמו במלאכה אין מתירין על סמך שיתלו הרואים בדבר שאינו שיאמרו שכורה היא לנכרים וישראל נוטל פירותיה למחר וא''ת נתיר על סמך שיאמר קבולת היא זה אינו שאם היינו דנין שהרואין תולין אותו בקבולת אפילו לבנות את הבית היה מותר וזה ברור כנ''ל: [[ומ''ש רבינו דבר ששם הישראל וכו']] ולא פרט מרחץ, לפי שאין דין זה תלוי במהות הדברים אלא לפי המקומות יש שדרכן להשכיר פורני ויש שאין דרכן וכן במרחץ אלא שדברו חכמים בהווה לפי מנהג ארצם. וכן כתבו ז''ל דעכשיו שנהגו במקומותינו להשכיר בין מרחץ בין פורני מותר: 


! טז 
[[מותר להשאיל ולהשכיר כלים וכו'.]] מתוך דברי רבינו שהשוה שכירות לשאלה נראה שדעתו ז''ל שכשם ששאלה מותרת אפילו בע''ש כך השכירות מותר והוא שיצא מביתו קודם שחשיכה כמו שיתבאר לפנינו. ויש שהקשו מן הברייתא ששנינו שם לא ישכיר אדם כליו לנכרי בע''ש וברביעי ובחמישי מותר. כיוצא בו אין משלחין אגרות ביד נכרי בע''ש ובד' ובה' מותר אמרו עליו על יוסף החסיד שלא נמצא כתב ידו ביד נכרי לעולם. ומתוך כך פירשו ז''ל דבכלים שעושין בהם מלאכה שכירות חלוק משאלה דאסור להשכיר מע''ש לנכרי דמיחזי כנוטל שכר שבת ואפילו בהבלעה אסור להשכירן מע''ש. וזה דעת הר''א ז''ל בהשגות אבל בהלכות לא הביאו זאת הברייתא מדעתם שאינה הלכה דאתיא כבית שמאי דאית להו שביתת כלים ואע''פ ששנינו (שם י''ח:) ב''ש אומרים לא ימכור אדם חפצו לנכרי ולא ישאילנו ולא ילונו ולא יתן לו במתנה אלא אם כן יגיע לביתו ושם שנו שב''ה מתירין כדי שיצא מפתח ביתו אלמא אפילו ב''ש לא הצריכו אלא כדי שיגיע לביתו. יש לומר דזהו בשאלה והלואה ושאר הנזכרים באותה ברייתא אבל בשכירות שהישראל נהנה החמירו ב''ש כל יום ששי ומיהו בחמישי מותר לפי שאין אנו מוזהרין אלא על מלאכתנו שלא תעשה בכלינו וזה דעת ב''ש ואינה הלכה: [[ויש]] מי שהקשה אם כן היאך הביאו בגמרא סתם כהלכה פסוקה. ואני אומר יגיד עליו רעו כיוצא בו דאגרות האמור שם ששנינו שם ברייתא אחרת חולקת על זו כמו שיתבאר לפנינו. כך נראה לי דעת רבינו וההלכות ונכון הוא: 


! יז 
[[המשתתף עם הנכרי במלאכה וכו'.]] ברייתא בסוף פ' קמא דע''ז (דף כ''ב) ישראל ונכרי שקבלו שדה בשותפות לא יאמר ישראל לנכרי טול חלקך בשבת ואני חלקי בחול ואם התנו מתחלה מותר ואם באו לחשבון אסור, ע''כ. ורבינו ז''ל לא הזכיר באו לחשבון. נראה שהוא מפרש כפירש''י ז''ל שפירש דה''ק אם לא התנה מתחלה וגם לא אמר לו טול אתה חלקך בשבת ואני בחול אלא שעמד זה ונטל את חלקו מעצמו בשבת ולסוף באו לחשבון אסור דנכרי שלוחיה הוה. ואיבעיא להו התם סתמא מאי כלומר שנטלו סתם בלא תנאי ובלא חשבון ולא איפשטא. וכתבו ז''ל דלחומרא עבדינן ואסור. ומתוך כך סתם רבינו ואסר כשלא התנה ואמר שהנכרי נוטל שכר בשבתות: 


! יח 
[[ואם לא התנו וכו'.]] סברת רבינו נכונה ופשוטה: [[הנותן מעות לנכרי וכו'.]] סברת הגאונים ז''ל בדין העסק נראית פשוטה שהרי אין המלאכה הזאת מוטלת על ישראל לעשותה שנאמר שהנכרי עושה שליחותו וכן אין העסק ניכר ממי הוא ולמה יאסר: 


! יט 
[[לא יתן אדם כלים וכו'.]] משנה (שבת י''ז:) ובכולן ב''ה מתירים עם השמש וכבר זכרתיה למעלה, [[ומ''ש רבינו קודם חשיכה]] ובמשנה עם השמש לפי שכבר ביאר שמשתשקע החמה עד שיראו ג' כוכבים הוא בין השמשות שהוא ספק חשיכה: [[וכן לא ימכור וכו' וכן לא ימשכנו וכו'.]] ברייתא (שם י''ח:) כבר זכרתיה למעלה גבי מותר להשאיל וכו': 


! כ 
[[הנותן אגרת לנכרי וכו'.]] שם ברייתא (דף י''ט). ת''ר אין משלחין אגרות ביד נכרי בע''ש אא''כ קצץ לו דמים בש''א וכו' והוינן בה ואמר רב ששת ה''ק ואם לא קצץ בית הלל אומרים כדי שיגיע לבית הסמוך לחומה. והקשו והא אמרת רישא אין משלחין פירוש בלא קציצה. לא קשיא הא דקביע דואר במתא הא דלא קביע דואר במתא. ובהלכות שמעינן השתא דהיכא דקצץ כו' כדברי רבינו ז''ל, עוד שם דואר אדם ידוע כל כתב אליו יובל והוא משכיר ומשלח אגרות לכל מי שנשתלחו אליו, ע''כ. ומכאן אתה למד דברייתא דלעיל כיוצא בו אין משלחין אגרות אינה וכמ''ש למעלה. ואני הייתי סבור לפרשה בלא קצץ ובליכא דואר ואעפ''כ בחמישי מותר שלא אסרו אלא בע''ש וזה שהזכירו בזו בע''ש אלא שאין דעת רבינו וההלכות נראה כן: 


! כא 
[[נכרי שהביא חפציו בשבת וכו'.]] דע שאמירה לנכרי במלאכת הנכרי מותרת גמורה ר''ל שמותר לישראל לומר לנכרי לעשות מלאכת הנכרי עצמו. וכ''כ המפרשים ז''ל ודקדקו כן במכילתא וכ''ש מ''ש רבינו. והנראה מלשונו הוא שחפצים אלו הוא מפקידן אצל ישראל ואין בזה שום איסור ואפי' יביאם לישראל ויהיו דברים האסורין בטלטול כיון שהם ביד הנכרי רשאי לומר לו לפנותן לאיזה מקום שירצה ואין כאן שבות דשבות כיון שהם ביד הנכרי: [[ומזמנין את הנכרי בשבת.]] מימרא כלשונה פרק שני דביצה (דף כ''א:): [[ונותנין לפניו מזונות וכו'.]] ברייתא פ''ק דשבת ת''ר נותנין מזונות לכלב בחצר ואם נטלן ויצא אין נזקקין לו כיוצא בו נותנין מזונות לפני נכרי בחצר אם נטלן ויצא אין נזקקין לו. [[ומ''ש רבינו לאכלן]] לפי שבמפרש להוציא אסור וכן אמרו בירושלמי אין נותנין מזונות לנכרי ע''מ לצאת וכן פירשו ז''ל. וכתבו ז''ל שההיתר כדי לאכלן הוא שאנו חושבים אותו כמזונותיו עלינו מפני דרכי שלום ואינו כחזיר שאסור כמבואר פכ''א: 


! כב 
[[מי שהיה בא בדרך וכו'.]] משנה פרק אחרון (שבת דף קנ''ג) מי שהחשיך לו בדרך נותן כיסו לנכרי ובגמרא מאי טעמא שרו ליה רבנן למיהב כיסיה לנכרי קים להו לרבנן דאין אדם מעמיד עצמו על ממונו ואי לא שרית ליה אתי לאיתויי [ארבע אמות] ברשות הרבים. ובתוספות כתבו מכאן יש ללמוד למי שמתירא מן הלסטין או מן השלטון שהוא מותר לטלטל המעות כדי להחביאן דמשום הפסד התירו לו לטלטלן ונחלקו עליהם הרמב''ן והרשב''א ז''ל. ונתן טעם הרשב''א ז''ל לאיסור ואמר שבכאן לא התירו לו דבר קל משום הפסד ממונו אלא כדי שלא יעבור על דבר חמור. אבל במתירא מן הלסטים אין מתירין לו טלטול כדי שלא יבא לידי טלטול. ע''כ דבריו ז''ל: [[במה דברים אמורים בכיסו אבל מציאה וכו'.]] מימרא שם. [[ומה שכתב אבל יוליכנה]] יתבאר דעתו ודעת החולקין פ' כ'. ושם יחלק בין מציאה הבאה לידו למציאה שלא באה לידו: 


! כג 
[[ישראל שעשה מלאכה בזדון וכו'.]] ברייתא פרק מרובה (בבא קמא דף ע''א) ובפרקא קמא דחולין (דף ט''ו) ובכתובות (דף ל''ד) ובהרבה מקומות. המבשל בשבת וכו'. רבי יהודה אומר בשוגג יאכל למוצאי שבת במזיד לא יאכל עולמית. ויש בברייתא דעות אחרות. והכריחו המפרשים ז''ל שפירוש דברי ר''י כך הוא בשוגג יאכל למו''ש בין לו בין לאחרים ובו ביום אסור לכל. במזיד לא יאכל עולמית הוא אבל אחרים אוכלין. וכן כתוב בהלכות פרק כירה ושם נפסקה הלכה כר''י וכן כתבו הגאונים ז''ל. וכן הכריע הרמב''ן ז''ל. ומ''מ מ''ש [[רבינו מיד]] כלומר שא''צ להמתין בכדי שיעשו הוא נמשך אחר הטעם הנזכר למעלה ואין לחוש לו במה שנעשה על ידי ישראל בשוגג או במזיד. וי''ח בזה ואומרין שהוא כדי שלא יהנה במעשה שבת. והרמב''ן ז''ל כדעת זה הוא סובר והצריכו בכאן אפילו בשוגג המתנה כדי שיעשו. וה''ר יונה ז''ל דעתו כדעת רבינו והרשב''א ז''ל לא הכריע בזה כלום: 


! כד 
[[פירות שיצאו חוץ לתחום וכו'.]] ברייתא הובאה פ' מי שהוציאוהו (עירובין מ''א מ''ב) ותירצו בגמרא כך. פירות שיצאו חוץ לתחום בשוגג יאכלו במזיד לא יאכלו בד''א בשלא במקומן אבל במקומן אפילו במזיד יאכלו רבי אליעזר בן יעקב ורבי נחמיה אומרין לעולם אסורין עד שיחזרו למקומן שוגגין. ורבינו ז''ל פסק כמותן לפי שהן שנים לגבי ת''ק ועוד שמשנת ראב''י קב ונקי. ובהשגות א''א דוקא שלא חזרו וכו' רב פפא בעירובין, ע''כ. וביאור דבריו כך היא, גרסינן התם (שם מ''א ב') אמר רב פפא פירות שיצאו חוץ לתחום וחזרו אפילו במזיד לא הפסידו את מקומן מאי טעמא אנוסין נינהו איתיביה רב יוסף ברבי שמעיה לר''פ רבי נחמיה וראב''י אומרים לעולם אסורין עד שיחזרו למקומן שוגגין בשוגג אין במזיד לא. ותירצו תנאי היא דתניא פירות וכו'. ופירוש ור''פ ס''ל כת''ק וא''כ יש לנו לפסוק כת''ק אחר שר''פ סובר כמותו. ועוד אני מוסיף להקשות על דברי רבינו ז''ל שהוא בעצמו פסק כר''פ פרק ה' מה' יו''ט בביאור. ונ''ל בתירוץ כל זה שאין גרסת רבינו תנאי היא אלא ההיא בשבת היא. והטעם בזה לפי שדברי ר''פ בהכרח הם ביו''ט שאדם יכול להוליכן ברשות הרבים תוך התחום והמקשה היה סבור שדברי ר' נחמיה ור' אליעזר היה ביו''ט ואמרו לו דבשבת היא ולא נחלקו אלא לענין אכילה ולא לענין הגבלת התחומים ואין דברי ר''פ תלויין בהן. כן נ''ל לדברי רבינו ונכון הוא אילו היו הספרים מודים לו. והרשב''א ז''ל כתב בהפך מכולם והעמיד דבריהם דוקא ביו''ט אבל בשבת כיון שהעבירן ישראל ד''א ברה''ר או שהחזירן מרה''ר לרה''י לא יאכלו. וכבר ראיתי שדעת הר''א ז''ל בזה כדברי רבינו לפרשם בשבת וצ''ל לפי דבריהם ביצאו ע''י נכרי אי נמי אפילו ע''י ישראל החמירו בתחומין דדבריהם יותר מארבע אמות דרשות הרבים דאורייתא לפי שדבריהם צריכין חזוק וזה צ''ע. ומ''מ כונת דבריהם על ידי ישראל היא ודאי כיון שחלקו בין שוגג למזיד: 


! כה 
[[השוכר את הפועל וכו'.]] ברייתא הובאה פ' הזהב (מציעא נ''ח) כלשונו עד אחריות שבת עליו. ובהלכות פרק השואל הובאה כולה: 

~ הלכות שבת - פרק שביעי




! א 
[[מלאכות שחייבין עליהן כו'.]] זה מפורסם בגמ' ועיקרו פ' כלל גדול: [[ומנין כל אבות מלאכות וכו'.]] משנה שם (שבת ע''ג) וכולן נזכרו שם בלשון האדם הפועל כאמרם הזורע החורש. ורבינו הזכיר שם הפעולה וכולן שם במשנה חוץ מן השרטוט ונזכר שם במקומו המולח העור. והקשו (שם ע''ה:) היינו מולח היינו מעבד ואמר ר' יוחנן ור''ל דאמרי תרוייהו אפיק חדא מנייהו ועייל שרטוט ע''כ. ובאור מהות מלאכות אלו וענינם יתבאר בפרקים הבאים. 


! ב 
[[כיצד הוא ענינם החורש או החופר וכו'.]] בגמ' (שם ע''ג ב') תנא החורש והחופר והחורץ כולן מלאכה אחת הן: 


! ג 
[[וכן הזורע כו'.]] גם זה שם תנא הזורע והזומר והנוטע והמבריך והמרכיב כלן מלאכה אחת הן: 


! ד 
[[וכן הקוצר תבואה או קטנית וכו'.]] תנא הקוצר והבוצר והגודר והמוסק והאורה כלן מלאכה אחת הן. ודע שכוונת רבינו היא שכל מלאכה שהיא דומה לאב בדמיון גמור אלא שחלוקה ממנה באיכות הפעולה או באיכות הנפעל הרי זו אב כמותה אבל מלאכה הדומה לה במקצת זו היא הנקראת תולדה. והמשל בזה הקוצר והבוצר שהם בדמיון גמור אלא שחלוקין הנפעלים וכן הזורע והנוטע וכן החורש והחופר שהם חלוקי איכות הפעולה אבל הם בדמיון גמור. עליהם אמרו כולם מלאכה אחת הם. שאם באנו לחלק בהן נחלק במיני הזרעים גם כן ובמיני הכלים אשר יעשה בהם וכיוצא בזה. אבל בשאין שם אלא קצת דמיון כגון המחתך את הירק שאינו דומה לטחינה רק בהעשות מגוף אחד גופים רבים אע''פ שהטחינה משנה הגוף הראשון לגמרי ואין החתוך כן זו הוא תולדה והיקש זה ניתן לכלן. זהו דעת רבינו. ויש מי שפירש כלן מלאכה אחת הן שהן תולדות לאב אחד ואע''פ שאין לנו בזה אלא שינוי השמות הפירוש הראשון נראה עיקר וזהו חידוש הברייתות: 


! ה 
[[התולדה היא המלאכה הדומה וכו'. כיצד המחתך ירק וכו'.]] בגמ' (שבת ע''ד:) אמר רב פפא האי מאן דפריס סלקא חייב משום טוחן: [[וכן הלוקח לשון של מתכת כו'. וכן הלוקח חלב ונתן בו קיבה וכו'.]] פ' המצניע (שם צ''ה.) מסקנא דגמ' מחבץ חייב משום בורר מגבן חייב משום בונה, ע''כ: 


! ז 
[[אחד העושה אב וכו'.]] זה פשוט בכמה מקומות בגמרא: [[אם כן מה הפרש יש וכו' כיצד הרי שחרש וזרע וכו'.]] בגמרא (שם ע''ז:) מנינא (פי' דארבעים אבות מלאכות חסר אחת) למה לי ליתנינהו ולא למנינהו ואמר ר' יוחנן שאם עשאן כולן בהעלם אחד חייב על כל אחת ואחת. ופירוש דברים אלו ביודע שהוא שבת ושגג במלאכות כמו שמבואר בהלכות שגגות פרק שביעי: 


! ח 
[[אבל אם טחן וחתך את הירק וכו'.]] זה מחלוקת ר' אליעזר ור''ע פ' אמרו לו בכריתות (דף ט''ז) במשנה וקי''ל כר''ע דאמר אינו חייב אלא אחת ובגמרא פרק כלל גדול (שבת ע''ה:) גבי מתניתין לאפוקי מדר' אליעזר דמחייב אתולדה במקום אב וזה פשוט: 


! ט 
[[העושה מלאכות הרבה וכו'.]] משנה פ' כלל גדול (שם ס''ח) העושה מלאכות הרבה מעין מלאכה א' אינו חייב אלא א': 

~ הלכות שבת - פרק שמיני




! א 
[[החורש כל שהוא וכו'.]] משנה פ' הבונה (שם ק''ג) החורש כל שהוא המנכש והמקרסם והמזרד כל שהוא חייב ובגמ' ת''ר התולש עולשין והמזרד זרדין אם לאכילה כגרוגרת אם לבהמה כמלוא פי הגדי אם להסק כדי לבשל ביצה קלה אם ליפות את הקרקע כל שהוא. ומפני כך כתב רבינו כדי ליפות את הקרקע כל שהוא. ופירש''י ז''ל מקרסם קוצץ ענפים יבשים מן האילן מזרד זרדים לחים של שנה זו, עכ''ל: [[וכן המשוה פני השדה וכו'.]] פ' כלל גדול (שם ע''ג:) אמר רב ששת היתה לו גבשושית ונטלה בבית חייב משום בונה בשדה חייב משום חורש אמר רבא היתה לו גומא וטממה בבית חייב משום בונה בשדה חייב משום חורש ע''כ. וכבר נתבאר שהחורש בכל שהוא: [[וכן כל המשוה גומות וכו'.]] זה בהרבה מקומות ומהם פ' המצניע (שם צ''ה): 


! ב 
[[הזורע כל שהוא חייב.]] שנינו פרק המצניע (שם צ''ב) המצניע לזרע והוציאו בשבת חייב עליו בכל שהוא מכאן שהזורע בכל שהוא ובפרק הבונה (שם ק''ג) החורש כ''ש למאי חזי לביזרא דקרא. פירוש לגרעין של דלעת וגם מכאן שהזריעה בכל שהוא ועוד שלא נזכר בה שיעור: [[הזומר את האילן וכו'.]] ברייתא (שם ע''ג:). הזכרתיה פרק ז'. וכבר ביארתי שם שבאור מעין זורע הוא שהוא אב כמותה: [[אבל המשקה צמחים וכו'.]] מימרא פ''ק דמ''ק איתמר המנכש והמשקה מים לזרעים בשבת משום מאי מתרינן ביה רבא אמר משום חורש ורב יוסף אמר משום זורע ופסק רבינו כר''י. ואמרו שם בטעמו מפני שכוונתו כוונת הזורע והיא להצמיח הפרי: [[וכן השורה וכו'.]] מהסוגיא שבזבחים (דף צד:) פרק דם חטאת: 


! ג 
[[הקוצר כגרוגרת חייב וכו'.]] ברייתא פרק הבונה (שבת ק''ג) הזכרתיה בפרק זה שאמרו אם לאכילה כגרוגרת וקוצר סתמו לאכילה הוא. וכל העוקר דבר פרק שמנה שרצים (ק''ז:) מבואר בגמ': [[ולפיכך צרור וכו']] פ' המוציא (שם פ''א:) אמר רשב''ל צרור שעלו בו עשבים מותר לקנח בו והתולש ממנו בשבת חייב חטאת. ובפ' שמנה שרצים (שם ק''ז ק''ח) האי מאן דתליש כשותא מהיזמי והיגי חייב משום עוקר דבר מגדולו האי מאן דתליש פטרא מאונא דחצבא חייב משום עוקר דבר מגדולו. מיתיבי התולש מעציץ נקוב חייב משאינו נקוב פטור התם לאו היינו רביתיה הכא היינו רביתיה: [[אבל התולש וכו'.]] משנה פ' המצניע הזכרתיה בסמוך. [[ומ''ש בכדי שרש קטן]] נלמד ממימרא דרבא האמורה (שם ע''ה) גבי חמש מדות בכלי חרס. ניקב בשרש קטן טהור מלהכשיר בו זרעים פירוש לפי שהוא כמחובר ואין הכשר במחובר וכן הדין לענין שבת וכן פירשו ז''ל: 


! ד 
[[כל זרע וכו'.]] פ' כלל גדול (שם ע''ג:) האי מאן דקטיל אספסתא בשבת חייב שתים אחת משום קוצר ואחת משום נוטע האי מאן דקניב סלקא חייב שתים וכו': [[וכן הזומר וכו'.]] שם זומר וצריך לעצים חייב שתים אחת משום קוצר ואחת משום נוטע: [[גבשושית של עפר וכו'.]] פרק המוציא (שבת פ''א:) פרפיסא היה מונח ע''ג קרקע והניחו ע''ג יתדות חייב משום תולש היה מונח ע''ג יתדות והניחו על גבי קרקע חייב משום נוטע ע''כ, ופי' רבינו פרפיסא גבשושית. ורש''י ז''ל כתב ול''נ דהאי חייב לאו דוקא אלא אסור משום דדמי לתולש דאי חייב משום תולש קאמר היכי שרו רבנן לצורך קינוח איסור כרת וסקילה, עכ''ל. ונראה שלא היה גורס בההיא דצרור חייב חטאת אלא חייב בלבד. ורבינו לא הזכיר היתר קנוח בצרור שעלו בו עשבים והוא מבואר שם במימרא דרשב''ל הזכרתיה למעלה. ואפשר שדעת רבינו ז''ל היא שההיתר הוא כשהצרור מונח על גבי יתדות ונסמך על מה שהזכיר פרק ט' היה לפניו צרור וכו'. ואע''פ שלא נזכר שם צרור שעלו בו עשבים כיון שמונח על גבי יתדות אין איסור מחמת עשבים: [[תאנים שיבשו באיביהם וכו'.]] בהעור והרוטב (חולין קכ''ז) מימרא תאנים שצמקו באיביהן מטמאות טומאת אוכלין במקומן והתולש מהן בשבת חייב חטאת, ע''כ. וגם האילן נזכר שם בסוגיא: 


! ה 
[[התולש עולשין וכו'.]] ברייתא פרק הבונה (שבת ק''ג) כתבתיה למעלה בפרק זה: [[המעמר אוכלין אם לאכילה שיעורו כגרוגרת וכו'.]] זה נלמד מדין המנכש והקוצר: [[וביצה האמורה בכל מקום וכו'.]] פרק המוציא (שם פ' ב') מי שמיע לך ביצה קלה מהו ביצת תרנגולת ואמאי קרו לה רבנן ביצה קלה שיערו חכמים אין לך קלה לבשל יותר מביצת תרנגולת. ומאי שנא כל שיעורי דשבת כגרוגרת והכא כביצה. אמר ליה הכי אמר ר''נ כגרוגרת מביצה קלה, ע''כ: [[וגרוגרת אחד משלשה בביצה.]] זה למד רבינו ממה שהזכיר פ''א מהלכות עירובין שי''ח גרוגרות הן שש ביצים ושם אבאר מאין יצא לו זה: [[ואין עמור אלא בגידולי וכו'.]] פרק כלל גדול (שם ע''ג:) אמר רבה האי דכניף מלחא ממלחתא חייב משום מעמר אביי אמר אין עמור אלא בגידולי קרקע ופסק כאביי דהוא בתרא: 

! ז
((ו-ז)) [[המקבץ דבלה ועשה ממנה עגול או שנקב תאנים וכו'.]] הדש כגרוגרת חייב וכו'. פרק המצניע (שם דף צ''ה) ת''ר החולב והמחבץ והמגבן כגרוגרת חייב וכו'. ואמרינן עלה חולב חייב משום מפרק. והמפרק הוא תולדת הדש. ומכאן ששעור הדש הוא כגרוגרת: [[ואין דישה אלא בגדולי קרקע והמפרק הרי הוא וכו'.]] פרק כלל גדול (שם דף ע''ה) ת''ר הפוצע חלזון רבי יהודה אומר פציעה בכלל דישה אמרו לו אין פציעה בכלל דישה אמר רבא מאי טעמייהו דרבנן אין דישה אלא בגידולי קרקע: [[החולב את הבהמה וכו'.]] ברייתא פרק המצניע [דף צ''ה] ת''ר החולב והמחבץ והמגבן כגרוגרת והמכבד והמרבץ והרודה חלות דבש שגג בשבת חייב חטאת הזיד ביום טוב לוקה את הארבעים דברי ר' אליעזר וחכמים אומרים אחד זה ואחד זה אינן אלא משום שבות. ונחלקו הראשונים ז''ל בביאור ברייתא זו יש מהן מי שסובר שחכמים נחלקו על כולן שאינן אלא משום שבות. ויש מי שפירש שלא נחלקו אלא מהמכבד ואילך. וכן הכריע ר''ח ז''ל בראיות וכן כתב הרב אלפסי ז''ל בתשובה. וזה דעת רבינו. ולדבריהם אע''פ שאמרו שאין דישה אלא בגידולי קרקע בהמה נקראת גידולי קרקע ומבואר בקצת מקומות בגמרא מההיא דאמרינן שלהי פרק הפרה (ב''ק נ''ד:) גבי ונתת הכסף וגו' בבקר ובצאן מה הפרט מפורש פרי מפרי וגידולי קרקע וע''ש בתוס'. ולזה אפשר שכתב רבינו החולב את הבהמה חייב וכו': [[וכן החובל בחי וכו'.]] דין החבלה שיהיה בה חיוב מבואר במשנה (שבת דף ק''ז) כמו שיתבאר, אבל מה [[שכתב שהוא מפני שהוא מפרק והיא תולדה דדש]] הוא מסברתו ז''ל וכמו שכתבתי למעלה שאע''פ שאין דישה אלא בגידולי קרקע זהו דוקא למעט חלזון וכיוצא בו ר''ל דגים הגדלים בים שאינם נקראים גידולי קרקע אבל בהמה חיה ועוף קרויים הם גידולי קרקע. זה דעת רבינו ז''ל וחלקו עליו. ורש''י פי' שהחיוב בחבלה הוא מפני שהוא צובע. ויש מי שפירש שהוא מפני נטילת נשמה שבאותו מקום. ולדברי שניהם אין צריך כגרוגרת אלא בפחות מכאן חייב: [[והוא שצריך לדם וכו'.]] פרק האורג (שם דף ק''ז) תני רבי אבהו קמי רבי יוחנן כל המקלקלין פטורין חוץ מחובל ומבעיר אמר ליה ר''י פוק תני לברא חובל ומבעיר אינה משנה ואת''ל משנה חובל בצריך לכלבו מבעיר בצריך לאפרו וזה מבואר: [[והוא שיהא בדם כו'.]] כיון שדעת רבינו שהחובל הוא משום מפרק ודאי שיעורו כגרוגרת וכמו שנזכר למעלה ששעור הדש כגרוגרת אבל כבר כתבתי דעות אחרים: 


! ח 
[[בד''א בחובל בבהמה וחיה וכיוצא בהן וכו'.]] פירוש דעת רבינו הוא לחייב אף בחובל בבהמה של חברו דרך נקמה שאע''פ שאינו צריך לדם חייב מפני שנתקררה דעתו וכמו שיתבאר פרק י' גבי הקורע בחמתו ובפרק י''ב גבי המבעיר גדישו של חבירו. והדין הזה יצא לו מסוגיא שבפ' האורג (שם ק''ה ב') ששנינו שם הקורע בחמתו ועל מתו פטור וכל המקלקלין פטורין והקשו מברייתא דתניא הקורע בחמתו ובאבלו על מתו חייב ואע''פ שחלל שבת יצא ידי קריעה ודחקו בתירוץ מתו (וחמתו). ולבסוף תירצו גבי חמתו הא ר' יהודה הא ר''ש מתני' ר''ש דפטר מלאכה שאינה צריכה לגופה ברייתא ר' יהודה דמחייב. פירש''י ז''ל שזה התירוץ עולה אפילו לקושית מתו (וחמתו) והקשו אימר דשמעת ליה לר' יהודה במתקן במקלקל מי שמעת ליה ותירצו הא נמי מתקן הוא דקא עביד נחת רוח ליצרו ואקשינן וכה''ג מי שרי והא תניא ר''ש ב''א אומר הקורע כליו בחמתו כו' יהי בעיניך כעובד גלולים ותירצו לא צריכא דקא בעי למירמי אימתא אאינשי ביתיה. וממ''ש מתקן הוא דקא עביד נחת רוח ליצרו למד רבינו שכיון שהוא פוסק כר' יהודה במלאכה שאינה צריכה לגופה שהוא חייב עליה כל שהוא עושה הדבר דרך נקמה וכעס הרי זה נקרא מתקן אצל יצרו וחייב. ומ''ש וכה''ג מי שרי לא רצו להקשות על הדין שאמרו שהוא מתקן אצל יצרו אלא לומר ובחול נמי מי שרי כלומר שהיה להם לומר בברייתא ודבר זה אף בחול אסור וכמו שהזכירו בכיוצא בזה בברייתא פרק המצניע (שם צ''ד:) גבי נוטל פי הזוג ואזכירה פרק ט'. ועוד שבכאן שנו קורע בחמתו אצל קורע באבלו על מתו ונראה שכשם שבחול זה מותר כך מותר זה ולא היה להם לשנות סתם דבר שהוא אף בחול כעובד גלולים ותירצו שהברייתא מדברת בדבר שהוא מותר גמור בחול או שחלק ממנו מותר גמור בחול וכגון דקא בעי למרמי אימתיה אאינשי ביתיה ולפיכך לא הזכירו איסור קצת הדבר בחול ולענין חיוב שבת כולן שוין. כנ''ל לדעת רבינו. אבל רש''י ז''ל והמפרשים האחרונים פירשו שהוא מקשה על התירוץ לומר דכיון דלא שרי לאו מתקן הוא ותירצו דברייתא דמחייב בגוונא דשרי הוא בדוקא וכגון דקא עביד למירמא אימתא אאינשי ביתיה. וזה דעת ההשגות וכ''כ שם א''א כמה נפלאים דבריו ומתמיהים אסופותיו שהרי אפילו קריעת בגדיו אם לא להטיל אימה קראוהו עובד גלולים כ''ש חובל בחבירו ואפילו לנקמה, ע''כ: 


! ט 
[[שמנה שרצים האמורים בתורה וכו'.]] משנה (שם דף ק''ז) שמנה שרצים האמורים בתורה הצדן והחובל בהן חייב ושאר שקצים ורמשים החובל בהן פטור וכו' חיה ועוף שברשותו החובל בהן חייב: [[ואחד החובל בבהמה חיה ועוף או וכו'.]] בברייתא שם אי זו היא חבורה שאינה חוזרת נצרר הדם אע''פ שלא יצא. מדברי רבינו נראה ששאר שקצים ורמשים אפי' הוציא מהן דם פטור אבל בפרק א''ט גבי ריאה שהאדימה אמרו בגמרא מי לא תניא ושאר שקצים ורמשים עד שיצא מהן דם. ופירש''י ז''ל ושאר המפרשים שאינו חייב בחבלתן בצרירת הדם עד שיצא. אבל אם הוציא דם חייב. וכתב רש''י ז''ל הך מתני' לא ידענא היכא מיתניא. וכבר הקשו מזה לרבינו ז''ל ואפשר שהוא סבור דההיא ברייתא אתיא דלא כהלכתא לפי ששנינו במשנה החובל בהם פטור סתם ולא חלקו בין יצא מהן דם ללא יצא. ואף לדברי רש''י ז''ל שפירש שחיוב החבלה משום צובע צריכין אנו לומר כן. ומכל מקום אין זה משמעות הסוגיא ודברי רבינו צ''ע: 


! י 
[[הסוחט את הפירות וכו'.]] פ' חבית משנה (שבת קמ''ג ע''ב) אין סוחטין את הפירות להוציא מהן משקין. ואמר רבא דבר תורה אינו חייב אלא על דריכת זיתים וענבים בלבד וכן תנא דבי מנשה. ושיעור כגרוגרת כבר נתבאר שהדש הוא בכגרוגרת: [[ומותר לסחוט אשכול של ענבים וכו'.]] (שם קמ''ד:) אמר רב יהודה אמר שמואל סוחט אדם אשכול של ענבים לתוך הקדרה אבל לא לתוך הקערה אמר רב חסדא מדברי רבינו נלמוד חולב אדם עז לתוך הקדרה אבל לא לתוך הקערה אלמא קסבר משקה הבא לאוכל כאוכל הוא. ובהלכות פירשו הקדרה יש בה אוכל והקערה אין בה אוכל ושם בהלכות פירשו מימרא דשמואל אפי' בשבת ודרב חסדא דוקא ביו''ט אבל בשבת אסור לחלוב אפי' לתוך הקדרה ויש דעות אחרות לאסור הכל בשבת ויש מתירין הכל ודברי ההלכות עיקר: [[והחולב לתוך האוכל או היונק בפיו פטור ואינו חייב וכו'.]] כבר נתבאר זה שמה שהתיר רב חסדא לא התיר אלא ביו''ט וכדעת ההלכות. אבל יש תימה בדברי רבינו למה לא כתב ההיתר בהל' יו''ט וצ''ע. [[ומ''ש היונק בפיו פטור]] מפורש בפרק אע''פ בכתובות (דף ס') דיונק מפרק כלאחר יד הוא ואיסורו מדרבנן: 


! יא 
[[הזורה או הבורר כגרוגרת חייב והמחבץ וכו'.]] פרק המצניע (שבת צ''ה) מחבץ חייב משום בורר וכבר נזכרה למעלה ברייתא השנויה שהמחבץ כגרוגרת והזורה והבורר והמרקד שיעור אחד להם לפי שענין אחד הם וכמ''ש. ופירש''י ז''ל מחבץ עושה כלי כמין גומא ונותן הקום לתוכו ומי החלב שהן נסיובי נוטפין, עכ''ל: [[וכן הבורר את השמרים וכו'.]] פ' תולין (שם קל''ח) אמר רב כהנא שימר חייב חטאת ואמרינן משום מאי מתרינן ביה רבה אמר משום בורר ר''ז אמר משום מרקד: [[ומפני מה מנו אותם וכו'.]] פרק כלל גדול (שם ע''ג ע''ד) היינו זורה היינו בורר היינו מרקד אביי ורבא דאמרי תרוייהו כל מלתא דהואי במשכן אע''ג דאיכא דדמיא לה חשיב לה: 


! יב 
[[הבורר אוכל מתוך פסולת וכו'.]] דברי רבינו ז''ל בדינין אלו הם כפירוש ר''ח ז''ל שפי' הסוגיא והברייתא שבפרק כלל גדול (שם ע''ד) דבבורר לאכול לאלתר ביד מותר אוכל מתוך פסולת בדוקא ובקנון בתמחוי פטור אבל אסור בנפה ובכברה חייב חטאת ובורר לבו ביום אפילו ביד חייב חטאת ופסולת מתוך אוכל לעולם חייב וכן הסכים הרמב''ן ז''ל וכן נראה מן ההלכות שפסולת מתוך אוכל לעולם חייב ושני מיני אוכלין הרי הן כאוכל מתוך פסולת ולבאר זה מן הגמרא יאריכו הדברים: 


! יג 
[[והבורר תורמוסין וכו'.]] מימרא דחזקיה שם: [[הבורר אוכל מתוך פסולת וכו'.]] אוקימתא דאביי שם. ופירוש לאלתר כתב ר''ח ז''ל שיעור מה שמיסב על השולחן באותה סעודה בלבד ע''כ. ודע שלדבריו ודברי רבינו אוקימתא דאביי ופלוגתא דרב אשי ורב ירמיה כולן לאלתר הן: [[היו לפניו שני מיני אוכלין וכו'.]] שם וכפי מה שנתבאר: 


! יד 
[[משמר יין או שמן זית או מים וכן שאר משקין במשמרת שלהן חייב והוא שישמר כגרוגרת.]] כבר נתבאר זה: [[אבל מסננין יין וכו'.]] פ' תולין (שם קל''ט:) משנה נותנין מים ע''ג השמרים בשביל שיצולו ומסננין את היין בסודרין ובכפיפה מצרית ונותנין ביצה במסננת של חרדל, ע''כ. ופירש הרשב''א ז''ל מסננין את היין יין עכור שאינו צלול שאם היה צלול אף במשמרת היה מותר כמו שיתבאר וגם אין בו שמרים כלל ע''כ דבריו ז''ל. וכתב רבינו בפירוש המשנה טבע הביצים שטורפין אותן ונותנין אותם בדברים העכורים ויזככו אותם ויבדילו העב מן הדק, עכ''ל. ובגמ' אמר זעירי נותן אדם יין צלול ומים צלולים לתוך המשמרת בשבת ואינו חושש אבל עכורין לא מיתיבי רשב''ג אומר טורד אדם חבית יינה ושמריה ונותן לתוך המשמרת בשבת ואינו חושש (ומסיק לפני האורחים ואינו חושש) תרגמה זעירי בין הגתות שנו, ע''כ: [[חרדל שלשו מע''ש וכו'.]] פסק הלכה (שם דף מ') חרדל שלשו מערב שבת למחר ממחו בין ביד בין בכלי, ע''כ: [[וכן יין מגתו וכו'.]] כבר נתבאר זה: 


! טו 
[[הטוחן כגרוגרת חייב וכו'.]] כל אלו השיעורין שהן במלאכת האוכלין נראה שהן שוין וכגרוגרת. ובפרק כלל גדול (שם ע':) קצר וטחן כגרוגרת וזה מבואר: [[וכל השוחק תבלין.]] זה מבואר בהרבה מקומות שחיקת סמנין. ובודאי שהוא משום טוחן: [[המחתך ירק תלוש וכו'.]] פרק כלל גדול (שם ע''ד:) מימרא נזכרה פרק שביעי: [[וכן הנוסר עצים וכו'.]] שם אמר רב מנשה האי מאן דסלית סלתי חייב משום טוחן. וחלוקי השיעורין למד רבינו מחלוקיהן בהוצאה וכמו שיתבארו פי''ח שהוצאת האוכלין כגרוגרת והמתכות בכל שהוא והעצים כדי לבשל כגרוגרת מביצה קלה: 


! טז 
[[והמרקד כגרוגרת חייב וכו'.]] כבר הזכרתי זה: [[הלש כגרוגרת חייב וכו'.]] כבר הזכרתי שכל אלו הן כגרוגרת ואמרו פרק המוציא (שבת דף פ':) מאי שנא דכל שיעורי שבת בכגרוגרת: [[והמגבל את העפר הרי זה וכו'.]] מבואר פ''ק (שם דף י''ח) בברייתא וסוגיא שלדברי הכל חייב בגיבול עפר. והשיעור למד רבינו משיעור ההוצאה שהמוציא טיט כשיעור הזה חייב כמבואר פרק י''ח: [[ואין גיבול באפר וכו'.]] מהסוגיא שבפרק מי שהחשיך (שם קנ''ה:) נראה בביאור שאין חיוב גיבול דבר תורה במורסן שכך אמרו שם אמר אביי אמריתה קמי דמר מתני' דנותנין מים למורסן אבל לא גובלין מני ואמר לי ר' יוסי ברבי יהודה היא דתניא אחד נותן את הקמח ואחד נותן לתוכו מים האחרון חייב דברי רבי ר' יוסי בר' יהודה אומר אינו חייב עד שיגבל דילמא ע''כ לא קאמר ר' יוסי התם אלא בקמח דבר גיבול הוא אבל במורסן דלאו בר גיבול הוא אפילו ר' יוסי מודה פירוש דזהו גיבולו בנתינת מים ואסור. תניא בהדיא אין נותנין מים למורסן דברי רבי ור' יוסי בר' יהודה אומר נותנין ואידחי סברא דמ''ד דבמורסן דלאו בר גיבול הוא אפילו ר' יוסי מודה דנתינת מים אסור ואדרבה מותר. והטעם משום דאינו בר גיבול ולכך אפי' יגבול לא יהא בו חיוב אלא אסור מדבריהם ומתוך כך הותר נתינת מים ואם היה גיבולו דבר תורה היה אסור נתינת מים מדבריהם. והסברא הראשונה היתה דעת אביי בפרקא קמא ושם לא העלו בדחייתא. ולפי זה מה שנזכר בברייתא (דף י''ח) פ''ק גבי אפר אינו חייב עד שיגבול ר''ל הדבר הראוי לגיבול אבל באפר לדברי רבי יוסי בר' יהודה אינו חייב בשום צד והלכה כמותו ויעיד על זה מה שאמרו ביו''ט פרק המביא וקיטמא שרי ופירושו בהלכה שהאפר אינו בר גיבול ולפיכך מותר לגבלו ביום טוב, ע''כ. ובהשגות א''א כמדומה אני וכו' ובנתינת מים לבדה חייב, ע''כ. וכדעתו דעת האחרונים ז''ל: [[והנותן זרע שומשמין וכו'.]] בזבחים פרק דם חטאת (דף צ''ד:) גבי שריית בגד במים בשבת אלא זרע פשתן מ''ט פירוש מ''ט חייב השורה זרע פשתן במים ושקלו וטרו בהא ואסיקו משום דקא עביד לישה כמבואר שם: 

~ הלכות שבת - פרק תשיעי




! א 
[[האופה כגרוגרת חייב אחד האופה את הפת וכו'.]] בגמרא (שבת דף ע''ד:) שביק תנא דידן בישול סמנין דהוה במשכן וכו'. ושיעור הגרוגרת כבר הזכרתיו: 


! ב 
[[שיעור המחמם את המים וכו'. הנותן ביצה בצד המיחם וכו'.]] במשנה בפרק כירה אין נותנין ביצה בצד המיחם בשביל שתתגלגל וכו' ובגמ' (שם ל''ח:) גלגל מאי אמר רב יוסף גלגל חייב חטאת: [[וכן המדיח בחמין וכו'.]] משנה פ' חבית (שם קמ''ה:) כל שלא בא בחמין מלפני השבת מדיחין אותו בחמין בשבת חוץ מן מליח ישן וקולייס האספנין שהדחתן זו היא גמר מלאכתן. ובגמ' הדיח חייב חטאת, ע''כ: 


! ג 
[[המפקיע את הביצה וכו'.]] פ' כירה (שם ל''ח:) במשנה ולא יפקיענה בסודרין ור' יוסי מתיר ולא יטמיננה בחול ובאבק דרכים בשביל שתצלה. ובגמ' אמר רב נחמן בחמה כ''ע לא פליגי דשרי בתולדת אור כ''ע ל''פ דאסיר כי פליגי בתולדת חמה מר סבר גזרינן תולדת חמה אטו תולדת אור ומר סבר לא גזרינן ופסק רבינו כת''ק והיתר החמה מבואר פרק כ''ב: [[וכן המבשל בחמי טבריא וכו'.]] בגמרא אמר רבינא ש''מ המבשל בחמי טבריא בשבת חייב ואסיקנא מאי חייב נמי דקאמר מכת מרדות דרבנן: [[המבשל על האור דבר שהיה מבושל כל צרכו וכו'.]] פרק חבית (שם קמ''ה:) במשנה כל שבא בחמין מלפני השבת שורין אותו בחמין בשבת ואמרו בגמ' כגון מאי אמר רב ספרא כגון תרנגולתיה דר' אבא. ופי' כגון מאי הוא מבושל כל צרכו בביאה בחמין מלפני השבת כדי שיהא מותר לשהותו בחמין בשבת כגון תרנגולתיה דר' אבא שהיתה מלוחה ביותר והיה די לה בביאה בחמין ומכאן שהמבשל דבר המבושל אפילו באור ממש פטור שאם היה בו משום בשול אפילו בחמי האור היה חייב. ודעת הרשב''א ז''ל וקצת מהמפרשים שכל שנתבשל כמאכל בן דרוסאי שוב אין בו משום חיוב בשול דבר תורה ומ''מ באור ממש אסור וזה נלמד מדין חזרת מצטמק ורע לו כנזכר פ''ג ופשוט הוא. [[ומה שכתב וכן דבר שאינו צריך בישול]] פשוט הוא ונלמד ממה שנחלקו פרק כירה (שם מ''ב) שמן אם יש בו משום בשול אם לאו מכאן שדבר שאינו צריך בשול אין בו בשול לדברי הכל: 


! ד 
[[אחד נתן את האור וכו'.]] ברייתא במסכת ביצה פרק המביא (דף ל''ד) ובגמ' שופת את הקדרה מאי קא עביד. פירוש אחר שהיא ריקנית. ותירצו הכא בקדרה חדשה עסקינן ומשום ליבון רעפים נגעו בה, ע''כ. וחיוב ההגסה יש מי שכתב שאין חייב בה אלא בהגסה ראשונה שאינו מתבשל מהרה אלא בהגסה זו אבל משהגיס פעם אחת דבלא מגיס מתבשל אף המגיס פטור דמאי עבד ולזה נוטה דעת הרמב''ן והרשב''א ז''ל ובודאי לדברי הכל כל שאין בבשולו חיוב אין חיוב בהגסתו ר''ל שאין חיוב בהגסת מבושל כל צרכו לדעת רבינו. ולא בהגסת מבושל כמאכל ב''ד לדעת אחרים ז''ל: [[אבל וכו']] שם: 


! ה 
[[הניח בשר על גבי גחלים וכו'.]] פרק כל המנחות באות מצה (מנחות דף נ''ז) אמר ר' יוחנן הניח בשר על גבי גחלים הפך בו חייב לא הפך בו פטור ה''ד אילימא דאי לא הוה מהפך ביה לא בשיל פשיטא אלא דאי לא הוה מהפך ביה הוה בשיל אמאי לא מחייב לא צריכא דאי לא מהפך ביה בשיל מצד אחד כמב''ד ואי מהפך ביה בשיל משני צדדין כמב''ד וקמ''ל דכל מצד אחד כמב''ד ולא כלום הוא, ע''כ. ועוד שם אמר רבא ואם נצלה בו כגרוגרת במקום אחד חייב איכא דאמרי אמר רבא אפילו בב' וג' מקומות. ופסק רבינו כלשון אחרון. ופירשו כמאכל בן דרוסאי חצי בשול. אבל רש''י ז''ל פי' ליסטים היה והיה מבשל מאכלו שליש, עכ''ל: [[שכח והדביק וכו'.]] פ''ק דשבת (דף ג' ד') מימרא הדביק פת בתנור התירו לו לרדותה קודם שיבא לידי איסור סקילה ולמעלה מזה בסוגיא מפורש דלאו דוקא הדביק במזיד אלא אפילו בשוגג וכן פירשו ז''ל ולזה כתב רבינו שכח וכ''ש הדביק במזיד: 


! ו 
[[המתיך אחד מכל מיני מתכות וכו'.]] ירושלמי ופרק קמא דיבמות (דף ו') מה לי בשול פתילה מה לי בשול סמנין וכו': [[וכן הממסס וכו'.]] שם (שבת ע''ד:) האי מאן דארתח כופרא חייב משום מבשל מהו דתימא כיון דהדר ואקיש אימא לא קמ''ל: [[וכן המבשל כלי אדמה וכו'.]] שם האי מאן דשדא סיכתא חייב משום מבשל. וראיתי בספר העתים שיש גאונים פירשו שהוא מבשל כלי אדמה דקין. ורש''י ז''ל פירש יתד של עץ לח, וכבר הזכרתי למעלה יותר מבואר מזה גבי שופת קדרה: [[כללו של דבר וכו'.]] כבר נתבאר: 


! ז 
[[הגוזז את הצמר או שער וכו'.]] תוספתא הגוזז מן החיה מן הבהמה מן העופות אפילו מן השלח מלא הסיט כפול חייב ע''כ. וכמה רוחב הסיט פירוש פשוט. ופרק האורג (שבת ק''ה:) במשנה שיעור המלבן והמנפץ והצובע והטווה כמלא רוחב הסיט כפול והאורג ב' חוטין שיעורו כמלא הסיט. ובגמ' (שם ק''ו) רב יוסף מחוי כפוף ר' חייא בר אמי מחוי פשוט. ורבינו פי' מלא הסיט רוחב שבין גודל לאצבע, ופירוש כפוף שאינו פושט אצבעותיו ככל הצריך אלא כפוף ופירוש פשוט שהוא פושטן. ופסק כן רבינו שאין לחייב אלא בראיה ברורה. והזרת הוא ג' טפחים לפי שהאמה היא בת ו' טפחים ויש בה שתי זרתות במדת הזרת האמור בכתוב ולא המשוער ביד. שהמשוער ביד מלא הסיט יותר הוא משני שלישים במורגש ונמצא שרוחב הסיט כפול הוא ד' טפחים זה דעת רבינו. ורש''י ז''ל פירש סיט שהוא הפסק בין אצבע לאמה כמה שאדם יכול להרחיבן, ע''כ. ובגמרא פירש רב יוסף אחוי האי הסיט כפול דמתניתין כפול ממש בריוח קצר שבין אצבע לאמה משער שתי פעמים. מחוי פשוט שבין גודל לאצבע פעם אחת והוא כפול דמתני' שיש בזה כפלים כאותן שבין אמה לאצבע, עכ''ל: [[התולש כנף מן העוף ה''ז תולדת וכו'.]] פ' כלל גדול (שם ע''ד:) התולש את הכנף והקוטמו והמורטו חייב ג' חטאות ארשב''ל תולש חייב משום גוזז קוטם חייב משום מחתך ממרט חייב משום ממחק, ע''כ: [[הטווה את הצמר מן החי פטור שאין דרך וכו'.]] שם אר''י הטוה צמר מעל גבי בהמה בשבת חייב ג' חטאות משום גוזז ומשום מנפץ ומשום טויה רב כהנא אמר אין דרך טויה בכך ואין דרך גזיזה בכך ואין דרך נפוץ בכך עכ''ל: 


! ח 
[[הנוטל צפרניו או שערו או שפמו או זקנו הרי זה וכו'.]] משנה פרק המצניע (דף צ''ד:) הנוטל צפרניו זו בזו או בשניו וכן שערו וכן זקנו וכן שפמו וכן הגודלת וכן הכוחלת וכן הפוקסת ר''א מחייב חטאת וחכמים אוסרים משום שבות ובגמ' מחלוקת ביד אבל בכלי ד''ה חייב: [[וכן החותך יבלת מגופו וכו'.]] הכלי שכתב רבינו הוא מתמיה אצלי כי לפי הסוגיא שבסוף עירובין (דף ק''ג) נראה בביאור שהיבלת הלחה החותכה בכלי הרי הוא כחותך צפרניו בכלי שהוא חייב וזה נ''ל כמוכרח שם ודברי רבינו צל''ע: [[ומותר לחתך יבלת במקדש ביד אבל לא וכו'.]] במשנה שם חותכין יבלת במקדש אבל לא במדינה ואם בכלי כאן וכאן אסור. ובגמרא הקשו ממה ששנינו גבי קרבן פסח חתיכת יבלת אינה דוחה את השבת. ותירצו חד אמר הא והא בלחה הא ביד הא בכלי וחד אמר הא והא ביד הא בלחה והא ביבשה. ושאלו למאן דאמר הא ביד הא בכלי מאי טעמא לא אמר הא בלחה והא ביבשה. והשיבו יבשה אפילו בכלי נמי שריא פרוכי מפרכא. ופסק רבינו כמ''ד הא והא בלחה הא ביד הא בכלי ויבשה אפילו בכלי שרי: 


! ט 
[[הנוטל שערו בכלי וכו'.]] פ' המצניע (שבת צ''ד:) הנוטל מלא פי הזוג בשבת חייב וכמה מלא פי הזוג שתים רבי אליעזר אומר אחת ומודים חכמים לר' אליעזר במלקט לבנות מתוך שחורות שאפילו אחת חייב ודבר זה אף בחול אסור משום לא ילבש גבר שמלת אשה: [[צפורן שפירשה רובה וכו'.]] (שם) תניא רשב''א אומר צפורן שפרשה רובה וציצין שפירשו רובן ביד מותר בכלי פטור אבל אסור לא פירשו רובן ביד פטור אבל אסור בכלי חייב חטאת. אמר ר' יהודה הלכה כרשב''א אמר ר' יוחנן והוא שפירשו כלפי מעלה ומצערות אותו: 


! י 
[[המלבן את הצמר וכו'.]] במשנה פרק האורג שעור המלבן כתבתיה בפרק זה: 


! יא 
[[המכבס בגדים הרי זה תולדת מלבן וחייב וכו'.]] זה מוזכר בהרבה מקומות. ופירש רבינו שהוא תולדת מלבן ופשוט הוא: [[הסוחט את הבגד וכו'.]] בהרבה מקומות דלמא אתי לידי סחיטה ופירשו קצת המפרשים ז''ל שהסחיטה בבגד יש בה שני פנים האחד כשהיא ממים שהבגד בסחיטה זו מתלבן וזו היא תולדת המלבן והשני כשהיא משאר משקין כגון יין ושמן שאין הבגד מתלבן בהן ואסורה מפני תולדת הדש לפי שהוא מפרק ומוציא המשקין המובלעין וזו אינה אסורה אלא כשהמשקין היוצאין אינן הולכין לאבוד. ולזה נראה שנוטה דעת הרשב''א ז''ל אבל הרמב''ן ז''ל כתב סוף פ' שמונה שרצים כך ראוי לומר בכל סוחט פירות תולדת מפרק בצריך למשקים ושיעורן כגרוגרת ואין דישה אלא בגידולי קרקע כלומר בפירות וכיוצא בהן. והסוחט בגד תולדת צובע כדרך מלבן והוא נמי בכל שמכבס בין במים בין ביין כדאמרינן התם לאכלה ולא למשרה ולא לכביסה והוא שמתכבס הבגד בכך מעט ושיעורו כמלא רוחב הסיט כפול בחוטין ובארוג ג' על ג' כשיעורן להוצאה וכענין הזה כתב הרב משה הספרדי ז''ל. ושנינו בתוספתא המכבס והסוחט מלאכה אחת ר' ישמעאל בנו של ר''י בן ברוקה אומר צבעים שבירושלים קבעו סחיטה מלאכה בפני עצמה עכ''ל וכן דעת רבינו וכמ''ש: [[ואין סחיטה בשער וכו'.]] פרק מפנין (שבת קכ''ח) רבה ור''י דאמרי תרוייהו אין סחיטה בשער ע''כ, ומיהו איסורא איכא: 


! יב 
[[המנפץ את הצמר וכו'.]] משנה פ' האורג (שם ק''ה:) נזכר בפרק זה: [[והמנפץ את הגידים וכו'.]] ירושלמי: 


! יג 
[[הצובע חוט שארכו וכו'.]] משנה פרק האורג נזכרה בפרק זה: [[ואין הצובע וכו'.]] זה נלמד מדין הכותב שאינו אלא בדבר המתקיים כמבואר פרק י''א ובמשנה פ' הבונה (שם ק''ב:) זה הכלל כל העושה מלאכה ומלאכתו מתקיימת בשבת חייב, ע''כ: 


! יד 
[[העושה עין וכו'.]] נראה שרבינו ז''ל מפרש מ''ש בפרק קמא (שם י''ח) מאן תנא נתינת מים לדיו זו היא שרייתו להתחייב משום צובע. ויש לפרש כל הסוגיא בדרך זו שמה שאינו בר גיבול נגמרה בו מלאכת הצביעה. ומה שהוא בר גיבול דעתו על הלישה ואין בו צביעה וזה דוחק וצ''ע. ובהשגות א''א בשול סמנין דגמרינן מיניה מבשל תיפוק לי משום צובע המים ואני לא הייתי סבור שיתחייב משום צובע עד שיצבע דבר שנגמרה בו מלאכת הצבע אבל צביעת מים שאינה לצורך לא ושריית דיו וסמנין משום לש באו לה ולא משום צבע המים כמו שריית הכרשינין וכעין מים וקמח או מים ועפר, עכ''ל. ודברי רבינו נכונים בעיקר דינו. ואי משום מבשל סמנין שהקשה הראב''ד ז''ל תיפוק לי משום צובע אה''נ וחייב שתים אבל אנן ילפינן שהבשול מלאכה וחייבין עליה: 


! טו 
[[הטווה אורך וכו'.]] משנה פרק האורג (שם דף ק''ה:) נזכרה בפרק זה: [[העושה את הלבד וכו'.]] ירושלמי: 


! טז 
[[העושה שני וכו'.]] משנה פרק האורג (שם דף ק''ה:) העושה שני בתי נירין בנירין ובקירוס בנפה ובכברה בסל חייב. ופירש''י ז''ל שני בתי נירין שנתן שני חוטין של שתי בנירה אחת שקורין ליצ''א, עכ''ל: 


! יז 
[[דרך האורגים שמותחין וכו'.]] פרק כלל גדול (שם ע''ג וע''ה:) במשנה המיסך ובגמ' ר''י מוסיף את השובט והמדקדק אמרו לו שובט הרי הוא בכלל מיסך מדקדק הרי הוא בכלל אורג. ופירש רש''י ז''ל מיסך אורדי''ר בלעז. ובגמרא השובט משוה השתי בכרכר, מדקדק כשמותח חוט הערב ומכה בכרכר עליו במקומות מקומות לישבן שלא יהא מתוח יותר מדאי שהמתיחה מעכבתו מהתחבר יפה על האריגה, עכ''ל. וכל אלו שיעור אחד להם: 


! יח 
[[וכן האורג שני חוטין וכו'.]] משנה פרק האורג (שם ק''ה:) והאורג שני חוטין שיעורן כמלא הסיט. ופירש רבינו ז''ל שתי אצבעות מפני שלא אמרו כמלא רחב הסיט אלא כמלא הסיט ואין נראה כן מדברי רש''י ז''ל כמו שאכתוב למטה. ועוד שם במשנה וחכ''א בין בתחלה בין בסוף שיעורו שני חוטין ע''כ: [[ואם ארג חוט אחד וכו'.]] ברייתא פרק הבונה (שם קד:) ארג חוט אחד והשלימו לבגד חייב והעמידה רב אשי אפילו כחכמים ולהשלים שאני: [[ארג בשפת היריעה וכו'.]] ברייתא פ' האורג (שם ק''ה) ובשפה שני חוטין וכו' כלשון רבינו. ופי' רש''י ז''ל יש שאורגים סביב [הבגד] השפה באורך הבגד כולו מין אחר של (ערב) [שתי] ורוחב ברוחב הבגד כשיעור ג' בתי נירין והאורג שני חוטין חייב הא למה זה דומה כלומר להכי מיחייב באריגה כי האי ולא אמרינן כמלא רוחב הסיט כדמשערינן במתני' באורג באמצע הבגד זה דומה לאורג צלצול קטן חגורה קצרה שאינו רחב יותר מג' בתי נירין, עכ''ל: 

! כ
((יט-כ)) [[המדקדק את החוטין ומפרידן בעת האריגה ה''ז תולדת אורג.]] ברייתא פרק כלל גדול (שם דף ע''ה:) זכרתיה למעלה: [[וכן הקולע וכו'. . הבוצע שני חוטין וכו'.]] במשנה פרק כלל גדול (שם דף ע''ג) והבוצע שני חוטין. ופירש''י ז''ל מנתק לצורך וזה כדברי רבינו. ובהשגות א''א זה הפירוש נוטה וכו' חייב בחתיכה זו, עכ''ל. ואני אומר שפירושו נוטה ודומה למכה בפטיש שהוא גמר מלאכה וכבר שנוי במשנה. ומה שאמר שפירוש רבינו נוטה לקורע על מנת לתפור י''ל שאין דומה קורע החוטין עצמן וחותך אחת לשנים לזה שאינו חותכן אלא מפריד הארוג: 

~ הלכות שבת - פרק עשירי




! א 
[[הקושר קשר של קיימא וכו'.]] משנה (שבת קי''א:) ואלו קשרים שחייבין עליהם קשר הגמלין קשר הספנין ובגמרא ברייתות וביאורן בהלכות ומתבאר מהן מה שהזכיר רבינו ז''ל: 


! ג 
[[קושרת אשה וכו'.]] משנה קושרת אשה מפתחי חלוקה וחוטי שבכה ושל פסיקיא ורצועות מנעל וסנדל ונודות יין ושמן וקדרה של בשר. ובגמ' מפתחי חלוקה פשיטא לא צריכא דאית ליה תרתי דשי וכו' חוטי שבכה ושל פסיקיא פשיטא לא צריכא דרויח מהו דתימא שלופי משלפא ליה קמ''ל דאשה חסה על שערה ומישרא שריא ליה, ע''כ. ופירש''י ז''ל סבכה קופי''א בלעז ושל פסיקיא אזור רחב וחוטין תלויין בראשו לקשרו בהן ובגמ' קמ''ל דאשה חסה על שערה שמא תצא בדוחק וינתק שערה ודפסיקיא נמי איכא לשנויי כה''ג מהו דתימא מחתה לה דרך רגלה ויוצאה קמ''ל דלא עבדא הכי משום צניעותא. עכ''ל. וגבי רצועות מנעל וסנדל יש בגמ' הרבה צדדין מהן לחיוב ומהן לפטור ומהן להיתר והרבה פירושים נאמרו בהן. וביאור רבינו שהמותרים הם שקושרים אותם על הרגל בשעת מלבוש שאלו ודאי אינן מעשה אומן ולא של קיימא, ועוד בגמ' ונודות יין ושמן פשיטא לא צריכא דאית ליה תרתי אוני ופי' רש''י ז''ל אזנים שכופלין לתוכו ובאחד מהן יכול להוציא היין, עכ''ל. [[ומ''ש רבינו בקדרה של בשר]] ג''כ בגמ': [[וקושר דלי במשיחה וכו'.]] משנה שם (קי''ג) וקושרין דלי בפסיקיא אבל לא בחבל ופירש''י ז''ל קושרין דלי בפסיקיא על פי הבור דפסיקיא ודאי לא מבטל לה התם אבל לא בחבל דמבטל ליה התם והוי קשר של קיימא שהדלי תלוי וקשור שם תמיד עכ''ל. ונתבאר בגמרא שאפילו חבל דגרדי שאינו מבטלו אסור גזירה אטו חבל דעלמא ולזה סתם רבינו ז''ל. וכתב הרשב''א ז''ל כתבו בתוס' דלא מיירי בדליים שלנו שאין קבועים בבור אלא בדליים הקבועים אבל שלנו אפילו חבל דעלמא דלאו דגרדי אינו קשר של קיימא כיון שאינו עשוי לעמוד שם זמן מרובה עכ''ל: [[וקושרין בפני בהמה וכו'.]] במשנה (שם קי''א:) ראב''י אומר קושרין בפני בהמה בשביל שלא תצא. ובגמ' (דף קי''ב:) פשיטא לא צריכא דאית ליה תרתי איסרי מהו דתימא חדא מינייהו בטולי מבטל ליה קמ''ל: [[וחבל שהיה קשור וכו'.]] (שם קי''ג) אמר רב מביא אדם מתוך ביתו חבל וקושרו בפרה ובאבוס. איתיביה חבל שבאבוס קושרו בפרה ושבפרה קושרו באבוס ובלבד שלא יביא חבל מתוך ביתו ויקשרנו בפרה ובאבוס התם חבל דעלמא הכא חבל דגרדי ע''כ. ופירש''י ז''ל וקושרו בפרה ובאבוס ראשו אחד בפרה וראשו השני באבוס ולא חיישינן כשיתיר שמא לא יתיר אלא קשר שבראשה ויבטל החבל באבוס שהוא מוכן לכך או יתיר שבאבוס ויבטל אותו שבפרה ונמצא של קיימא, עכ''ל. [[ומ''ש רבינו מפני שכל אלו הקשרים וכו']] פשוט הוא לפי מה שנתבאר. ובהשגות א''א זה הטעם אינו מספיק וכי קשר הדלי מעשה אומן הוא וגם אינו של קיימא שהרי הוא חבל של גמי אלא הטעם שהוא חס עליה שלא תשבר בכח הפרה ובודאי לא יניח אותם יום שלם אבל בדלי יניח אותם יום או יומים ומש''ה גזרינן עכ''ל. ודברי תימה הם בעיני אם קשר שאינו של קיימא ואינו מעשה אומן אינו מותר אי זה קשר הוא מותר. ומ''ש שאינו של קימא שהרי הוא חבל של גמי ג''כ מתמיה שאין קשר של קיימא תלוי באיכות החבל אלא במהות הקשר ולמה שקושרין אותו ולדבריו אין קשר של קיימא אלא בדבר חזק הרבה שיעמוד זמן זמנים. והטעם שכתב גם כן אינו שיש חבלים שגם הסוסים לא ישברום ואולי שאין לגרדי חבלים חזקים כ''כ ודברי רבינו פשוטים. אבל צ''ע במ''ש בחבל גרדי שמותר לטלטל ונראה מדבריו שאיסור שאר החבלים הוא משום טלטול ובגמרא גבי קושרין דלי נראה כדברי רש''י ז''ל שחלוק החבלים הוא מפני ביטול ועיקר: [[חותלות של תמרים ושל גרוגרות מתיר ומפקיע וחותך ונוטל ואוכל.]] פ' חבית (שם קמ''ז) תני חדא חותלות של תמרים ושל גרוגרות מתיר ומפקיע וחותך ואוקימנא לה כרבנן ופי' רש''י ז''ל חותלות כלים של כפות תמרים ועשויין כמין סלים, מתיר את הכסוי הקשור בחבל. מפקיע סותר שלשלת החבל בכלי, עכ''ל: 


! ד 
[[כל שראוי למאכל בהמה וכו'.]] (שם קי''ב) רבי ירמיה הוה קא אזיל בתריה דר' אבהו בכרמלית פסיק רצועה דסנדליה א''ל שקיל גמי לח דחזי למאכל בהמה וכריך עלויה ע''כ. עוד שם אביי הוה קאי קמיה דרב יוסף בחצר איפסיק רצועה דסנדליה א''ל מאי אעביד ליה א''ל שבקיה ומאי שנא מדר' ירמיה התם לא מינטר הכא מינטר. ורבינו ז''ל לא כתב חילוק זה אלא הביא הדין הראשון כפשוטו. ואולי דעתו כדעת קצת מפרשים שסוברים דהא דרב יוסף אתיא דלא כהלכתא שסובר שכלי שנשבר אינו ראוי לטלטלו אא''כ עושה מעין מלאכתו הראשונה וכר''י ואין הלכה כן וכמו שיתבאר בפרק כ''ה: [[נשמטה לו רצועת מנעל וסנדל או שנשמט רוב הרגל מותר להחזיר הרצועות וכו'.]] תוספתא: 


! ה 
[[העניבה מותרת לפי שאינה מתחלפת בקשירה וכו'.]] ברייתא שם (קי''ג) חבל דלי שנפסק לא יהיה קושרו אלא עונבו ר' יהודה אומר כורך עליו גונדא או פסיקיא ובלבד שלא יענבנו. והלכה כת''ק. ומעשה העניבה ידוע: 


! ו 
[[מותר לקשור קשר שאינו של קיימא וכו'.]] במשנה פרק מי שהחשיך (שם קנ''ז) מדבריהם למדנו שמודדין ופוקקין וקושרין בשבת ונתבאר בגמ' שהוא בדוקא לדבר מצוה. ופירש''י קושרין קשר שאינו של קיימא וכדעת רבינו ומוכרח הוא שלא התירו אלא מה שהוא פטור אבל אסור: [[נימת כנור שנפסקה וכו'.]] משנה פרק המוצא תפילין (עירובין ק''ב ק''ג) קושרין נימא במקדש אבל לא במדינה ואם בתחלה כאן וכאן אסור. והקשו עליה מהא נימת כנור שנפסקה לא יהא קושרה אלא עונבה. ונאמרו הרבה לשונות בתירוצה. ופסק רבינו כלישנא קמא דאמר הא רבי שמעון הא רבנן: 


! ז 
[[כל קשר שחייבין על קשורו כך חייבין על היתרו וכל קשר שהקושר אותו פטור כך וכו'.]] במשנה פרק אלו קשרים (שבת קי''א:) וכשם שהוא חייב על קשורן כך הוא חייב על היתרן, עכ''ל: 

! ט
((ח-ט)) [[הפותל חבלים מן ההוצין וכו'. התופר שתי תפירות וכו'.]] משנה פרק כלל גדול (שם ע''ד:) התופר שתי תפירות ובגמרא והא לא קיימא אמר רבי יוחנן והוא שקשרן, ע''כ. ופירש רבינו לשלש תפירות אין צריך קשר לפי שהרי בלא קשר מתקיים ופשוט הוא: [[והמותח חוט של תפירה וכו'.]] מימרא שם (ע''ה). אמר רב המותח חוט של תפירה בשבת חייב חטאת. ופירש רש''י ז''ל בגד התפור ועומד והניח החוט ארוך ונתפרדו שתי חתיכות הבגד זו מזו במקצת וחוטי התפירות נמשכין ומותח את ראש החוט להדק ולחבר החתיכות זו היא תפירתו וחייב, עכ''ל. ורבינו פירש טעם אחר לפי שהמתיחה היא מצורך התפירה: 

! י 
[[הקורע כדי וכו'.]] שם במשנה (שם ע''ג) והקורע על מנת לתפור שתי תפירות. ופרק האורג (שם ק''ה) כל המקלקלין פטורין: [[הקורע בחמתו וכו'.]] ברייתא שם. וכבר בארתי הענין בארוכה פרק ח' וכתבתי שם דעת החולקין עליו: [[הפותח בית הצואר וכו'.]] מימרא כלשונה פרק במה טומנין (שם מ''ח) ופירש''י ז''ל צואר של חלוק לכתחלה חייב חטאת דהשתא קא משוי ליה מנא, עכ''ל: 


! יא 
[[המדבק ניירות וכו'. . וכן המפרק ניירות וכו':]] 


! יב 
[[הבונה כל שהוא חייב וכו'.]] משנה פרק הבונה (שם ק''ב:) הבונה כל שהוא חייב: [[המשוה פני הקרקע וכו'.]] פרק כלל גדול (שם ע''ג:) מימרות כתבתים פרק ח': [[אחד נתן את וכו'.]] פרק הבונה (שם קב) אמר שמואל המצדד את האבן חייב משום מכה בפטיש מיתיבי אחד נותן את האבן ואחד נותן את הטיט הנותן את הטיט חייב ולטעמיך אימא סיפא ר' יוסי אומר אפילו העלה והניחה על גבי דימוס של אבנים חייב אלא ג' בניני הוו תתאה בעי צדודי ועפרא מציעא בעי נמי טינא עילאה בהנחה בעלמא, ע''כ. ורבינו ז''ל הזכיר שם הבנינים. וראיתי מי שהקשה עליו למה לא הזכיר התחתון ואינה קושיא שכבר הזכיר למטה בפרק זה המצדד את האבן ביסוד הבנין. וזו היא מימרא דשמואל בבנין התחתון וכן פירש''י ז''ל ומוכרח הוא. והרמב''ן ז''ל מפרש שזה הבנין שלישי אין חייבים בו בהנחה בלבד בלא צרור ועפר אלא לדעת ר' יוסי אבל לדעת חכמים דברייתא לא אלא הרי הוא כתחתון ודעת התוספות שכל אלו החלוקים מוסכמים בלא מחלוקת. וכן נראה מן התוספתא וזה דעת רבינו: [[והבונה על גבי וכו'.]] בירושלמי אמרו היכן מצינו בנין במקדש שהיו נותנים קרשים על גבי אדנים ושאלו הדא אמרה בנין על גבי כלים בנין ודחו אדנים בקרקע הן ומכאן למד רבינו זה: 


! יג 
[[העושה אהל וכו'.]] ברייתא פרק תולין (שם קל''ח) אהל קבוע לא יעשה ואם עשה חייב חטאת ופשוט הוא בהרבה מקומות שהוא משום בונה: [[וכן העושה וכו'.]] פ' כלל גדול (שם ע''ד:) אמר אביי האי מאן דעביד חביתא חייב ז' חטאות תנורא חייב ח' חטאות ואחד מהם הוא בונה. וכן פירשו הגאונים ז''ל וכן הוא בירושלמי. והענין שאע''פ שאמרו אין בנין בכלים זהו בכלים שנתפרקו להחזירן כמו שנתבאר פרק כ''ב. אבל העושה כלי מתחלתו אין לך בנין גדול מזה ואין נקרא זה בנין בכלים שהרי אינו כלי אלא עושה כלי. והשמועות מוכיחות כן כמ''ש הגאונים ז''ל ועיקר: [[וכן המגבן וכו'.]] ברייתא פרק המצניע (שם צ''ה) המגבן כגרוגרת ואמרו עליה מגבן חייב משום בונה. וכבר כתבתי פ''ח מה שנחלקו קצת הראשונים לומר שאינו אלא משום שבות: [[המכניס יד בקרדום וכו'.]] פ' הבונה (שם ק''ב:) עייל שופתא בקופינא דמרא רב אמר חייב משום בונה ושמואל אמר חייב משום מכה בפטיש ופסק רבינו כרב באיסורי: [[וכן התוקע וכו'.]] סוף פ' כירה (שם מ''ז) ברייתא גבי מלבנות המטה לא יתקע ואם תקע חייב חטאת: 


! יד 
[[העושה נקב כל שהוא וכו'.]] בהבונה (שם ק''ב:) העושה נקב בלול של תרנגולים רב אמר חייב משום בונה ושמואל אמר חייב משום מכה בפטיש והלכה כרב, ומפורש שם דעבדין ליה לאוירא: [[והמחזיר דלת וכו'.]] בסוף עירובין (דף ק''ב:) דלת של בור ושל דות ושל יציע לא יחזיר ואם החזיר חייב חטאת: 


! טו 
[[הסותר כל שהוא חייב וכו'.]] משנה פ' כלל גדול (שבת ע''ג) גבי אבות מלאכות והוא בסותר ע''מ לבנות כדאיתא בפ' ב''מ (דף ל''א:) בגמרא. והפטור דרך השחתה מבואר פרק האורג (שם ק''ז) כבר הזכרתיו: [[הסותר אהל קבוע וכו'.]] זה פשוט וכבר אמרו משום סתירת אהלים נגעו בה. וכן פריקת העץ התקוע שכל מה שיש בו בנין יש בו סתירה: 


! טז 
[[המכה בפטיש הכאה וכו'.]] פרק כלל גדול (שם ע''ג) גבי אבות מלאכות. ובגמרא (דף ע''ה:) רבא ור''ז דאמרי תרוייהו כל מידי דאית ביה גמר מלאכה חייב משום מכה בפטיש. ופירש''י ז''ל מכה בפטיש הוי גמר מלאכה שכן האומן מכה בסדן בשעת גמר מלאכה. ואין זה עיקר אלא כמו שפירש ר''ח ז''ל שהאומן מכה בפטיש על הכלי להשוות עקמימותיו וכן על האבן שבבנין להשוותה לחברותיה והיינו גמר מלאכה וזה נכון: [[כיצד המנפח בכלי זכוכית וכו'.]] מימרא פרק כלל גדול הצר בכלי צורה והמנפח בכלי זכוכית חייב, ופירוש רבינו הצר צורה כולה או מקצתה בכלי צורה שהוא עומד לצורה וחשיבותו לכך. ובברייתא בפרק הבונה (שם ק''ג:) והצר בכלי צורה כל שהוא והמגרד כ''ש והקודח כ''ש: [[וכל פתח וכו'.]] פרק חבית (שם קמ''ו) מימרא דבר תורה כל פתח שאינו עשוי להכניס ולהוציא אינו פתח ורבנן הוא דגזור משום לול של תרנגולין דעביד לעיולי אוירא ולאפוקי הבלא ע''כ. וגזרת חכמים מבוארת פרק כ''ג: 


! יז 
[[המפיס שחין בשבת כדי להרחיב פי המכה וכו'.]] ברייתא הובאה סוף האורג (שם ק''ו) אמר שמואל כל פטורי דשבת פטור אבל אסור בר מהני תלת דפטור ומותר חדא וכו' ואידך המפיס מורסא בשבת אם לעשות לה פה חייב אם להוציא ממנה ליחה פטור ואידך הצד נחש בשבת אם מתעסק בו שלא ישכנו פטור. וראיתי מי שהקשה על רבינו שפסק בשני אלו מותר כאן ובסוף פרק זה שהרי בפרק ח' שרצים שנינו הצדן לצורך חייב שלא לצורך פטור ובגמרא מאן תנא א''ר יהודה אמר רב ר''ש היא דאמר מלאכה שאינה צריכה לגופה פטור עליה. איכא דמתני לה אהא המפיס מורסא מאן תנא א''ר יהודה אמר רב ר''ש היא. איכא דמתני לה אהא הצד נחש וכו' מאן תנא אר''י אמר רב ר''ש היא ע''כ. ואחר שרבינו פסק בפרק ראשון כר''י במלאכה שאינה צריכה לגופה שחייב עליה למה לא חייב באלו כשם שחייב למטה בפרק זה בצד שלא לצורך ושלשתן השוו בגמרא שהם כר''ש בדוקא. ונ''ל בתירוץ זה שרבינו ז''ל סבור שאין הלכה אלא כלישנא קמא ששנו הא דאר''י אמר רב על משנתנו דהצד שלא לצורך אבל אינך אפילו לר''י אתיין ויעיד ע''ז דשמואל אמר בהנהו פטור ומותר ואיהו הוא דפסק כר''י וכמ''ש פרק ראשון והטעם שהפסת המורסא הוא גמר מלאכה כשהוא להרחיב פי המכה ושלא כדברי רש''י ז''ל שכתב משום בונה. וכשהוא להוציא ממנה ליחה אינה גמר מלאכה וא''א לבא בה חיוב מכה בפטיש שהוא גמר מלאכה בשום פנים וכן צידת הנחש שאינו צד כדרכו אלא מתעסק בו וכמו שיתבאר למטה, א''נ דכיון דרבים נזוקין בו חשיב ליה כסכנת נפשות וכ''כ קצת המפרשים ז''ל בלשון הזה. ודעת רבינו האי ובעל ההלכות כדברי רבינו בהיתר שני אלו ועיקר. בספר הבתים יראה לי שאין זה מלאכה שצריכה לגופה כי מלאכה שצריכה לגופה הוא עושה המלאכה בעצמה ובכונה אבל דברים אלו אין כונתו למלאכה שכל כונתו הוא להוציא לחה ולהנצל כו' וכ''נ דעת הר''ם שכתב רמשים המזיקים וכו' עכ''ל: 


! יח 
[[המסתת את האבן וכו'.]] כבר הזכרתי זה למעלה: [[המצדד את האבן וכו'.]] מימרא פרק הבונה (שם ק''ב:) כתבתיה למעלה: [[הלוקט יבולת וכו'.]] כלל גדול (ע''ה:) אמר ר''י האי מאן דשקיל אקופי מגלימיה חייב משום מכה בפטיש וה''מ דקפיד עליהו ע''כ: [[המנער טלית חדשה וכו'.]] פרק חבית (שם קמ''ז) אמר ר''ה המנער טליתו בשבת חייב ולא אמרן אלא בחדתי אבל בעתיקי לית לן בה ולא אמרן אלא באוכמי אבל בחיורי וסומקי לית לן בה והוא דקפיד עלייהו. עולא איקלע לפומבדיתא חזא רבנן דקא נפצי גלימייהו אמר להו קא מחללי רבנן שבתא אמר להו רב יהודה נפוצו ליה באפיה אנן לא קפדינן ולא מידי ע''כ. ונ''ל לפרש לדברי רבינו מ''ש שם אביי הוה יתיב קמיה דרב יוסף אמר ליה הב לי כומתאי חזא דאיכא טלא עליה הוה קא מחסם למיתבה ניהליה אמר ליה נפוץ שדי אנן לא קפדינן מידי. שהענין היה בחשש אביי מפני הטל שהוא מצהיב ע''ג הבגד השחור לבן. ובחידושי הרשב''א ז''ל פירש''י ז''ל משום האבק ומשום מלבן. ובתוספות הקשו שלא מצינו ליבון בכיוצא בזה. אבל ר''ח ז''ל פירש מנער מן הטל כההיא דרב יוסף דבסמוך ומשום מכבס ולמאן דקפיד הוי פסיק רישיה ולמאן דלא קפיד ליכא אלא דבר שאין מתכוין שאינו כבוס גמור עכ''ל. ולכל הפירושים חוץ מפירוש רבינו קשה סומקי אמאי לית לן בה. ובהשגות מפרשים כפר''ח ז''ל ודברי רבינו עיקר: 


! יט 
[[הצד דבר שדרך מינו לצוד וכו'.]] בפרק האורג (שבת דף ק''ו) ר''י אומר הצד צפור למגדל וצבי לבית חייב וחכ''א צפור למגדל וצבי לגינה לחצר ולביברין רשב''ג אומר לא כל הביברין שוין זה הכלל כל מחוסר צידה פטור שאינו מחוסר צידה חייב אמר שמואל הלכה כר''ש בן גמליאל. ושם אמר שמואל הצד ארי בשבת פטור עד שיכנסנו לגדורדקי שלו ופירש''י ז''ל בית משמר העשוי לו כעין סהר: 


! כ 
[[כל מקום שאם ירוץ בו יגיע לחיה וכו'.]] שם בגמרא חלקו בין ביבר קטן לביבר גדול ואמרו היכי דמי ביבר קטן כל היכא דכי רהיט בתריה ומטי ליה בחד שחיא ביבר קטן ואידך ביבר גדול. א''נ כל היכא דנפלה טולא דכותלי אהדדי ביבר קטן ואידך ביבר גדול ע''כ. ופירשו המפרשים בחד שחיא כל שמגיע בריצה אחת ואינו צריך לישב בינתים, עכ''ל: 

! כב
((כא-כב)) [[אחד שמנה שרצים האמורים בתורה וכו'.]] במשנה שם (ק''ז) שמנה שרצים האמורים בתורה הצדן והחובל בהן חייב ושאר שקצים ורמשים החובל בהן פטור וכבר הזכרתי למעלה שמ''ש שלא לצורך פטור הוא כר''ש ורבינו ז''ל סבור שאין הלכה כמותו וכמבואר למעלה: [[הצד את הישן ואת הסומא חייב.]] בהאורג (שם ק''ו:) ת''ר הצד צבי סומא וישן חייב חגר וחולה פטור. מאי שנא הני ומאי שנא הני. הני עבידי לרבויי והני לא עבידי לרבויי. ופירש''י ז''ל סומא וישן עבידי לרבויי לישמט כשמרגישין ידי אדם. ועוד שם והתניא חולה חייב א''ר ששת לא קשיא כאן בחולה מחמת אישתא כאן בחולה מחמת אובצנא. ופירש ר''ח ז''ל אובצנא כגון שהיו עייפים מחמת כלב או מחמת דבר אחר הרי זה חייב. והן הן דברי רבינו במ''ש המשלח כלבים וכו'. אבל רש''י ז''ל פירש בהפך אובצנא עייפות שאינו יכול לזוז ממקומו נצוד ועומד הוא עכ''ל: 


! כג 
[[צבי שנכנס לבית וכו'.]] שם משנה כלשון רבינו: [[ישב אחד על הפתח וכו'.]] משנה כלשונה: [[ישב הראשון ומלאהו וכו'.]] שם ישב הראשון על הפתח ומלאהו ובא השני וישב אע''פ שעמד הראשון והלך לו חייב הראשון והשני פטור הא למה זה דומה לנועל ביתו לשומרו ונמצא צבי שמור בתוכו. ואמר שמואל בגמרא (דף ק''ז) דהאי פטור מותר הוא. וכתב הרמב''ן ז''ל שמדברי התוספתא נראה שפירוש המשנה כך הוא לנועל את ביתו לשומרו ולא נודע לו שהיה שם צבי כלל ונמצא שצבי היה שם והוא שמור בתוכו שמותר לו להעמיד הפתח נעול עד חשכה וכן אם ישב על הפתח ונמצא שצבי היה בבית מותר לו לישב מפני שקדמה צידה למחשבה ע''כ דבריו. והרשב''א ז''ל כתב שבירושלמי נראה שהתירו לנעול לכתחלה לשמור ביתו וצבי שבתוכו דכיון שהוא צריך לשמור ביתו אע''פ שע''י כך נצוד הצבי ממילא מותר ובלבד שלא יתכוין לשמור את הצבי בלבד עכ''ל. ואין להקל כל כך: [[נכנסה לו צפור כו'.]] שם מימרא כלשונה ופירש''י כנפיו כנפי כסותו: 


! כד 
[[הצד צבי זקן וכו'.]] ברייתא (דף ק''ו:) כתבתיה למעלה: [[המפרק בהמה חיה ועוף וכו'.]] תוספתא פ' י''ג. ואני תמיה למה לא אמרו מותר ואולי מפני איסור טלטול אבל אם אינו מטלטל נראה שמותר לפתוח הבית בפני הצבי: [[הצד חיה ועוף וכו'.]] בשמנה שרצים חיה ועוף שברשותו הצדן פטור. ובמקצת ספרי רבינו יש כגון אווזין ותרנגולין ויוני עליה פטור וט''ס הוא דיוני עליה אינם ברשותו כדאיתא בהדיא פרק אין צדין (ביצה דף כ''ד) הצד יוני שובך ויוני עליה שקננו בטפיחין ובבירה חייב. ופרק שלוח הקן (חולין דף קל''א). וכן מבואר סוף פרק כ''א דיוני הרדסיאות הוא שהן ברשותו והן הגדלים בבתים כאווזין ותרנגולין. ואמרו בירושלמי לא אמרן אלא שברשותו הא אינן ברשותו חייב אמר רבי יוסי הדא אמרה שור שמרד הצדו בשבת חייב ע''כ. וכתבו הרשב''א ז''ל: [[הצד דבר שאין במינו נצוד וכו'.]] בהאורג (שם ק''ו:) הצד חגבין הגזין צרעין ויתושין בשבת חייב דברי ר''מ וחכמים אומרים כל שבמינו נצוד חייב כל שאין במינו נצוד פטור. ופרעושים מבואר בברייתא בשמנה שרצים (שם ק''ז:) הצד פרעוש ר' יהושע פוטר והטעם שאין במינו נצוד. ופירוש פטור אבל אסור. ובחידושי הרשב''א ז''ל ובתוספות כתבו שאם מתירא שמא ישכנו וכ''ש אם נושך יכול להסירו דאינו אלא כמתעסק מידי דהוה אקוץ ברשות הרבים עכ''ל. ובפרק י''א אבאר מהו פרעוש: 


! כה 
[[רמשים המזיקין וכו'.]] מימרא דשמואל בהאורג (שם ק''ז) כתבתיה למעלה ואידך הצד נחש וכו' ואם לרפואה חייב וממאי דפטור ומותר דתנן כופין קערה על הנר בשביל שלא תאחוז בקורה ועל עקרב שלא תשוך עכ''ל: 

~ הלכות שבת - פרק אחד עשר




! א 
[[השוחט חייב ולא שוחט בלבד אלא כל הנוטל וכו'.]] בכלל גדול השוחט ובגמרא שוחט משום מאי חייב אמר שמואל משום נטילת נשמה: [[החונק את החי עד שימות וכו'. לפיכך אם העלה וכו'.]] בגמרא (שם ק''ז ע''ב) בשמונה שרצים אמר שמואל השולה דג מן הים כיון שיבש בו כסלע חייב אמר ר' יוסי בר אבין ובין סנפיריו אמר רב אשי לא תימא יבש ממש אלא אפי' דעבד רירי. ונראה שאין רבינו גורס מן הים. ורש''י ז''ל פירש השולה דג שהיה נצוד ועומד מבעוד יום, ופשוט הוא שאין בכאן דין צידה כלל: [[הושיט ידו למעי בהמה וכו'.]] מימרא כלשונה. ופירש הרמב''ן ז''ל שהוא חייב משום נטילת נשמה ועל דרך זה פירש הסוגיא שעל מימרא זו וכן עיקר, וזהו דעת רבינו. ופירש''י ז''ל דלדל עקר שהפילתו על ידי דלדול זה עכ''ל: 


! ב 
[[רמשים שהן פרין ורבין מזכר ונקבה וכו'.]] מפורש בסוגיא שם במסקנא דרב יוסף ורב אשי סברי שדעת חכמים הוא שכל דבר שפרה ורבה חייבין עליו דומה לאילים מאדמים שהיו נשחטין במשכן וחייבין על הריגת פרעושין אע''פ שאין בהן גידין ועצמות. ופרעוש כתב הרמב''ן ז''ל יש שפירשו אותו המין השחור הנקרא בורגו''ת והוא הווה מן העפר בימות החמה ואע''פ שאינו פרה חייבין עליו כמי שהוא פרה ורבה מזכר ונקבה שכן ההורג עכבר שהשריץ מן העפר חייב ולא פטרו מאילים מאדמים אלא כגון כינה שהיא מן הזיעה וכן תולעים שבאשפות ובדברים המוסרחים וזה דעת הרמב''ם ז''ל. ולי משמע בעכבר שהשריץ מן העפר חייבים עליו ודאי מפני שמינו פרה ורבה הוא אלא שהוא כמינין הסריסין אבל מינין שאין בהן מפריה ורביה כלל כגון בורגו''ת פטור ולכתחלה נמי מותר בין לצוד בין להרוג דבכלל מאכולת הן, עכ''ל. וזה דעת הרשב''א ז''ל וכתב שהפרעוש מין רחש אחר הוא שפרה ורבה ולא הבורגו''ת עכ''ל: 


! ג 
[[המפלה כליו בשבת וכו'.]] ברייתא פ''ק (שם דף י''ב) המפלה כליו מולל וזורק ובלבד שלא יהרוג אבא שאול אומר וכו' אמר רב הונא הלכה מולל וזורק וזהו כבודו אפילו בחול רבה מקטע להו רבא שדי לקנא דמיא. וכתבו הרמב''ן ז''ל והרשב''א ז''ל שמעינן מינה דמשום כבודו בלחוד קאמר אבל אם בא להרוג ואפילו בשבת מותר וזה דעת רבינו ועוד שם תניא רשב''א אומר אין הורגין את המאכולת בשבת דברי ב''ש וב''ה מתירין, ע''כ: 


! ד 
[[חיה ורמש שנושכין וממיתין וכו'.]] דברי רבינו בכאן [[עד אסור להרגן]] הם כדברי ההלכות ממש בפרק כל כתבי וזה דעת הרמב''ן ז''ל והרשב''א ז''ל בעיקרי הדין אבל כתבו שהיתר אלו המנויין בשאין רצין דוקא הוא כר''ש שפטר מלאכה שאצ''ל אבל לר''י אסור הוא שאין זה פקוח נפש גמור כיון שאין רצין אחריו וזה שלא כדברי רבינו שפסק כר''י ופסק כאן כן. ונראה שדעתו ז''ל שפקוח נפש הוא בהראותן בלבד: [[ואם דורסן לפי תומו וכו'.]] שם (שבת קכ''א:) נחש דורסו לפי תומו עקרב דורסו לפי תומו, ופירשו הרמב''ן והרשב''א ז''ל דורסו ואפי' במתכוין אלא שהוא עושה לפי תומו שמראה עצמו כאילו אינו מתכוין וכל זה משום דקי''ל כר''ש במלאכה שאצ''ל ואע''פ שרבינו פסק כר''י, כפירוש הזה נראה מלשונו, ושלא כדברי רש''י ז''ל שכתב שא''צ ליזהר ממנו שלא ידרסנו אלא דורסו לפי תומו ונראה מדבריו שלא התירו אלא משום דבר שאין מתכוין וכר''ש ואין זה עיקר: 


! ה 
[[המפשיט מן העור לעשות קמיע חייב וכו'.]] משנה פ' המוציא (שם ע''ח:) עור כדי לעשות קמיע. ובגמרא (שם ע''ט) לעבדו בכמה לא שנא, והסוגיא מוכחת שהוא הדין בהפשטתו וכל המלאכות הנעשות בעור כך שיעורן כשם שהמלאכות הנעשות בצמר יש להם שיעור אחד. [[ומ''ש ואחד המולח שהמליחה מין עבוד.]] בכלל גדול (שם ע''ה:) היינו מולח היינו מעבד וכבר הזכרתיו פרק ז': [[ואין עבוד באוכלין וכו'.]] שם רבא אמר אין עבוד באוכלין: [[וכן המוחק מן העור כדי לעשות קמיע חייב וכו'.]] (שם ע''ג) המוחקו ופירש''י ז''ל מגרד שערו. [[ומ''ש רבינו עד שיחליק,]] לפי שאמרו בגמרא ממרח רטיה חייב משום ממחק כמו שיתבאר וממרח הוא מחליק: 


! ו 
[[המפרק דוכסוסטוס מעל הקלף הרי וכו'. . והדורס על העור ברגלו וכו'.]] זה נראה מההיא דפ''ק דיו''ט גבי נותנין את העור לפני הדורסן משמע שהוא תולדה: [[המורט נוצה מן וכו'.]] ברייתא (שבת ע''ד:) הזכרתיה פ''ט התולש וכו': [[וכן הממרח רטיה וכו'.]] (שם ע''ה:) מימרא והממרח בשבת חייב משום ממחק: [[וכן השף בידו על העור המתוח בין העמודים חייב וכו'.]] מימרא שם השף בין העמודים בשבת חייב משום ממחק. ובירושלמי פירשו השף העור על גבי העמוד ולזה הסכים הרמב''ן ז''ל ועיקר: 


! ז 
[[המחתך מן העור כדי לעשות קמיע חייב וכו'.]] (שם ע''ט) וכבר הזכרתי שכל מלאכות העור שיעור אחד להן: [[והקוטם את הכנף וכו'.]] ברייתא (שם ע''ד:) הזכרתיה פרק תשיעי התולש וכו' ופירש''י ז''ל התולש את הכנף נוצה גדולה מכנף עוף חי, והקוטמו לאחר שתלשו חותך ראשו שהוא דק ומניחו בכסת או בכר ולצד זנבו שהוא קשה הוא מורט שערו מכאן ומכאן ומשליך הקנה ונותן השער בכר וכסת, משום מחתך דקפיד עד מקום שהוא ראוי, עכ''ל: [[וכן המגרד וכו'.]] הנוסחא המדוקדקת בגמ' (שם ע''ה) המגרד ראשי כלונסות בשבת חייב משום מחתך ולא המגרר ברי''ש. וכן נ''ל מוכרח מדברי רבינו שכתב למעלה פ' עשירי והמגרד כ''ש חייב משום מכה בפטיש וכן עיקר שהרי המגרר במגרה קודח ונוקב הוא אבל כאן הוא מגרד וכן הביאהו בערוך ופירש''י ז''ל מגרד ראשי כלונסות שיהיו שוין וחדין: [[הנוטל קיסם של עץ מלפניו וכו'.]] פרק המביא ביו''ט (ביצה ל''ג א' וב') אמר רב יהודה אוכלי בהמה אין בהם משום תקון כלי איתיביה רב כהנא לרב יהודה מטלטלין עצי בשמים להריח בהן ולהניף בהן לחולה ומוללו ומריח בו ולא יקטמנו להריח בו ואם קטמו פטור אבל אסור לחצוץ בו שיניו לא יקטמנו ואם קטמו חייב חטאת א''ל השתא פטור אבל אסור קשיא לי חייב חטאת מבעיא אלא כי תניא ההיא בקשין וחסורי מחסרא וה''ק מוללו ומריח בו וקוטמו ומריח בו בד''א ברכין אבל בקשין לא יקטמנו ואם קטמו פטור אבל אסור לחצוץ בו שיניו לא יקטמנו ואם קטמו חייב חטאת תני חדא קוטמו ומריח בו ותניא אידך לא יקטמנו להריח בו א''ר זירא אמר רב חסדא לא קשיא הא בקשין הא ברכין מתקיף לה רב אחא בר יעקב בקשין אמאי לא מאי שנא מהא דתנן שובר אדם את החבית וכו' ועוד הא רבה ורבין דאמרי תרווייהו כי הוינן בי רב יהודה הוה מפשח ויהיב לן אלותא אלותא פי' מקלות גדולות ואע''ג דחזי לקתא דנרגי וחציני אע''פ שהיה קשה והיה ראוי לעשות ממנו בית יד לסכין ולקרדום ולפסיל ופרקינן אלא לא קשיא פי' הני ברייתות אהדדי ותרוייהו בקשין הא ר''א הא רבנן דתניא ר''א אומר נוטל אדם קיסם משלפניו לחצוץ בו שיניו וחכ''א לא יטול אלא מאבוס של בהמה ושוין שלא יקטמנו קטמו לחצוץ בו שיניו ולפתוח בו את הדלת בשבת בשוגג חייב חטאת במזיד ביו''ט סופג את הארבעים דברי ר''א וחכ''א אחד זה ואחד זה אינן אלא משום שבות ר''א דקאמר התם חייב חטאת הכא אמר פטור אבל אסור פירש ר''א דהחמיר בקוטמו לכלי חייב חטאת הכא בקוטמו להריח בו פטור אבל אסור רבנן דקאמרי התם פירוש בקוטם לכלי פטור אבל אסור הכא פירוש בקוטם להריח מותר לכתחלה ע''כ שם. והנה כל הסוגיא הזאת מתמהת אצלי על דברי רבינו שכתב חייב. ואי אפשר לפרש דכי אמרי רבנן גבי קטמו לחצוץ בו שיניו שהוא משום שבות דלא קיימי אלא אאבוס של בהמה שהוא רך אבל בקשין אפילו רבנן מודו וכדי להעמיד הברייתא הראשונה שהקשו ממנה לרב יהודה אפילו כרבנן ומחייבת חטאת לפי שאין זה משמע הסוגיא משום פנים דכיון דקי''ל כר''י שהיה מפשח להריח מקלות קשים נראה בביאור שאפילו בקוטם לכלי אין שם חיוב חטאת ומעיקרא כי מקשו לר''י מההיא ברייתא בדין הוא דהוה מצי לתרוצי ר''א היא והכרח הוא שהוא שלא כהלכה דקאמר ואם קטמו להריח פטור אבל אסור ורב יהודה הוה מפשח אלותא לכתחלה. אלא דקושטא דמלתא קאמר ליה דאפי' ר''א לא מחייב אלא בקשין, ומ''ש בברייתא שניה קטמו לחצוץ בו שיניו אקיסם שהוא קשה קא מהדר וכן פירש''י ז''ל וכ''כ הרשב''א ז''ל. ופירש''י ז''ל שחכמים סוברים שאחד שבת ואחד יו''ט אינן אלא משום שבות דקטימה תיקון כלאחר יד ולאו תיקון מעליא הוא אא''כ מחתכו וממחקו בסכין, עכ''ל. ואם דברי רבינו הם בקוטם בסכין היה לו לבאר וחפשתי כל צדדי סוגיא זו ולא מצאתי דבר נאות ישען בו רבינו ז''ל. ובהלכות ג''כ נראה כדפירש''י ז''ל: 


! ח 
[[כל דבר שהוא ראוי למאכל וכו'.]] כבר נתבארה כל הבבא הזאת ביאור שלם למעלה: 


! ט 
[[הכותב שתי אותיות וכו'.]] בכלל גדול (שבת ע''ג) במשנה גבי אבות מלאכות והכותב שתי אותיות והמוחק ע''מ לכתוב שתי אותיות: [[הכותב אות אחת וכו'.]] ברייתא (שם ע''ה:) כלשון רבינו: [[כתב אות אחת והשלים בה את הספר חייב.]] בהבונה (שם ק''ד:) תנא כתב אות אחת והשלים בה את הספר חייב: [[הכותב על מנת לקלקל וכו'.]] תוספתא: [[נפלה דיו על גבי וכו'.]] גם זה שם בתוספתא: 


! י 
[[הכותב אות אחת כפולה וכו'.]] במשנה וסוגיא שם בגמרא (שם ק''ג:) וכר' יהודה. ונראה מדברי רבינו שאינו חייב אלא כשהן שם אחד ר''ל שיש להם כונה כגון אלו גג דד שכתב אבל אא דאאזרך וכיוצא בהן שאינן מלה אינו חייב וכן נראה מן הגמ': [[והכותב בכל כתב וכו'.]] משנה (שם ק''ג) הכותב שתי אותיות בין בימינו בין בשמאלו בין משם אחד בין משני שמות בין משני סימניות בכל לשון חייב. ופירש רבינו האי שני סימניות שאינן אותיות ידועות בכתב שהן נקראות סימנין בעלמא כגון נוני''ן הפוכים דכתיבי גבי ויהי בנסוע הארון כדמפורש פרק כל כתבי (שם קט''ו:). אבל רש''י ז''ל פירש האחת בדיו והשנית בסקרא ודחה הרשב''א ז''ל פירוש זה: 


! יא 
[[הכותב אות אחת סמוך וכו'.]] משנה (שם ק''ד:) כתב במשקין במי פירות באבק דרכים באבק סופרים ובכל דבר שאינו מתקיים פטור לאחר ידו ברגלו בפיו ובמרפקו כתב אות אחת סמוך לכתב וכתב ע''ג כתב נתכוין לכתוב חי''ת וכתב שני זייני''ן אחד בארץ ואחד בקורה כתב על שני כותלי הבית ע''ג שני דפי פנקס ואין נהגין זה עם זה פטור ע''כ. עוד שם למעלה כתב בדיו בסם בסקרא בקומוס ובקנקנתום וכל דבר שהוא רושם על שני כותלי זויות על שני לוחי פנקס והן נהגין זה עם זה חייב ע''כ: [[והמתכוין לכתוב חי''ת וכו'.]] כבר נתבאר במשנה: [[הכותב אות אחת בארץ וכו'.]] שם במשנה הכתובה למעלה: [[כתבן בשני כותלי זוית או בשני דפי פנקס ונהגין זה עם זה חייב.]] במשנה הכתובה למעלה: 


! יב 
[[לקח גויל וכיוצא בו וכו'.]] בגמרא א''ר אמי כתב אות אחת בטבריא ואות אחת בצפורי חייב כתיבה היא אלא שמחוסרת קריבה והקשו והא אנן תנן על שני כותלי הבית על שני דפי הפנקס ואין נהגין זה עם זה פטור ותירצו התם מחוסר מעשה דקריבה הכא לא מחוסר מעשה דקריבה. ונ''ל פירושו לדעת רבינו שאפי' כל האותיות הם באמצע המגלות אתה יכול לקרבן בלא קציצה שהרי הגויל וכיוצא בו דבר הנכרך הוא ואתה יכול לקרב האותיות שיהיו נהגות. ואפשר שזהו פי' הירושלמי שאמרו בתירוץ קושיא זו תפתר בסיד דק פי' שהמגלות הם מסיד דק ואדם יכול לכרכן ולקרב האותיות שבאמצעיתם יפה. כך נ''ל לפי לשון רבינו אבל רש''י ז''ל פירש כגון אות אחת על שפת לוח זו בטבריא ואות אחת על שפת לוח זה בצפורי ואתה יכול לקרבן שלא במעשה עכ''ל. ולרבינו האי בשם הראשונים יש ענין אחר בזה: 


! יג 
[[הכותב אות אחת וכו'.]] במשנה כתב אות אחת נוטריקון ר''י בן בתירא מחייב וחכמים פוטרים ע''כ: [[המגיה אות אחת כו'.]] בגמרא תני הגיה אות אחת חייב והקשו השתא כתב אות אחת פטור הגיה אות אחת חייב ותירצו א''ר ששת הב''ע כגון שנטלו לגגו של חי''ת ועשאו שני זייני''ן רבא אמר כגון שנטלו לתגו של ד ועשאו ר ע''כ והביא רבינו אוקימתא דרב ששת: 


! יד 
[[הכותב בשמאלו או וכו'.]] כולם נזכרים במשנה הכתובה למעלה חוץ משמאלו שמבואר בגמרא (שם ק''ג) שהקשו על המשנה שאמרה בין בימינו בין בשמאלו חייב כנזכר למעלה. בשלמא אימינו מיחייב אלא אשמאלו אמאי והא אין דרך כתיבה בכך ותירץ ר' ירמיה באטר שנו והקשו ותהוי שמאל דידיה כימין דכ''ע ואשמאל לחייב אימין לא ליחייב אלא אמר אביי בשולט בשתי ידיו, ע''כ: [[אטר שכתב וכו'.]] כבר הזכרתי זה בסמוך: [[והשולט בשתי וכו'.]] גם זה נזכר בסמוך: [[קטן אוחז וכו'.]] תוספתא: [[גדול אוחז בקולמוס וכו'.]] ג''ז בתוספתא: 


! טו 
[[אין הכותב חייב עד וכו'.]] משנה שם (ק''ד:) כתובה למעלה. [[ומ''ש רבינו ויכתוב על דבר שמתקיים]] מפורש בתוספתא זה הכלל כתב דבר של קיימא בדבר שאינו ש''ק או דבר שאינו ש''ק בדבר שהוא ש''ק פטור עד שיכתוב דבר של קיימא בדבר שהוא ש''ק ע''כ. וכבר כתבתי פרק ט' משנה שם (ק''ב:) מוכחת שבכל מלאכת שבת בעינן דבר המתקיים: 


! טז 
[[הכותב על בשרו וכו'.]] משנה הכותב על בשרו חייב המסרט על בשרו ר''א מחייב ור' יהושע פוטר ע''כ. וידוע שר''א ור' יהושע הלכה כר''י: [[הקורע על העור וכו'.]] ירושלמי ותוספתא ובמקצת נוסחי התוספתא נמצא הפך מדברי רבינו שהקורע פטור והרושם חייב ועיקר הנוסחא הוא כדברי רבינו לחייב הקורע ולפטור הרושם וכדברי הירושלמי: [[המעביר דיו ע''ג סקרא וכו'.]] פרק המביא תניין (דף י''ט) בגיטין איתמר המעביר דיו ע''ג סקרא בשבת ר''י ור''ל דאמרי חייב שתים אחת משום כותב ואחת משום מוחק דיו על גבי דיו וסקרא על גבי סקרא פטור סקרא על גבי דיו אמרי לה חייב מוחק הוא ואמרי לה פטור מקלקל הוא ע''כ. ופסק רבינו כלישנא בתרא שלא לחייבו. ופירוש דיו על גבי דיו וסקרא על גבי סקרא כתב על גבי כתב הנזכר למעלה וכן מפורש בירושלמי ופשוט הוא: 


! יז 
[[רושם תולדת כותב וכו'.]] משנה בהבונה (שבת ק''ג) אמר ר' יוסי לא חייבו שתי אותיות אלא משום רושם שכן כותבין על קרשי המשכן לידע אי זהו בן זוגו. ופירש רבינו בפירוש המשנה שדעת ר''י היא שהרושם הוא אב בפני עצמו. וכתיבת שתי אותיות בלבד הוא משום רושם לפי שכך היו עושין במשכן. ואין הלכה כמותו אלא תולדת הכותב הוא והאריך בזה שם ורש''י ז''ל פירש פירוש אחר: [[המשרטט כדי לכתוב וכו'.]] בגמרא בכלל גדול (שם ע''ה:) הזכרתיו פרק ז'. והשיעור הוא שכל אלו הדברים הם מפני הכתיבה ושיעור אחד להם: [[חרשי העצים וכו'. וכן הגבלים וכו':]] 

~ הלכות שבת - פרק שנים עשר




! א 
[[המבעיר כל שהוא חייב והוא שיהיה וכו'.]] בהאורג (שבת ק''ו) תני ר' אבהו קמי דר' יוחנן כל המקלקלין פטורין חוץ מחובל ומבעיר אמר ליה פוק תני לברא חובל ומבעיר אינה משנה ואם תמצא לומר משנה חובל בצריך לכלבו מבעיר בצריך לאפרו. והא אנן תנן וכולא סוגיא. ורבו הפירושין בסוגיא זו והעיקר שהדין שהזכיר רבינו בכאן אמת הוא שאע''פ שאין תועלת האפר כנגד קלקול חפצים חייב וזה נראה דעת הרמב''ן ז''ל. ובהשגות א''א ואם הבעיר תחת תבשילו חייב שתים ע''כ. ואפשר שכן הוא וכבר הזכיר רבינו פרק ט' שהנותן העצים תחת הקדרה חייב משום מבשל ומ''מ אין זה בכל שהו אא''כ יש בו שיעור כדי לבשל כגרוגרת מביצה קלה שכיון שמשום מבשל אנו מחייבין אותו א''א בפחות משיעור תבשיל: [[והמבעיר גדישו וכו'.]] כבר הזכרתי פרק ח' גבי חובל דעת רבינו וטעמו בזה ודעת החולקים עליו: [[וכן המדליק וכו'.]] זה פשוט ומבואר פרק ספק אכל חלב (כריתות [כ'] ע''ב) שהמדליק את הנר חייב: [[המחמם את הברזל וכו'.]] ובהשגות א''א ולמה לא משום מבשל כו' דצרוף דרבנן הוא, עכ''ל. ומ''ש לחייבו משום מבשל אינו נ''ל שכל דבר שהוא עצמו נעשה אור ושורף אין ראוי לומר המבשל אלא מבעיר וכבר הזכירו גחלת של מתכת בלשון אש גמור וזה נראה ברור. אבל מ''ש שחיוב הצרוף הוא מפני מכה בפטיש זהו דעת רש''י ז''ל וזה תימה שאין עושין כן בגמר מלאכה ומכל מקום יש לדקדק במ''ש ז''ל שהצרוף הוא מדבריהם ומפשט הסוגיא שבפרק כירה (שבת מ''א) נראה שהצרוף הוא דבר תורה וכל שאינו מתכוין הוא מותר כר''ש דאמר דבר שאין מתכוין מותר ואפילו למאן דסבר כר''י במלאכה שאינה צריכה לגופה וכמו שיתבאר פרק כ''ב גבי מיחם שפנה ממנה מים מפני שאפשר שלא הגיע לצרוף ואינו בהכרח גמור שיצרף אבל ביומא (דף ל''ד:) פ' אמר להם הממונה גבי טבילה שנינו ר' יהודה אומר עששיות של ברזל היו מחמין מעיוה''כ ומטילין לתוך צונן בשביל שתפוג צנתן והקשו והרי מצרף ותירץ רב ביבי בשלא הגיע לצרוף ואביי תירץ אפילו תימא שהגיע לצרוף דבר שאין מתכוין מותר והקשו ומי אמר אביי הכי והא אמר אביי הלכה כר' יהודה דאמר דבר שאין מתכוין אסור. ותירצו הני מילי בכל התורה כולה אבל הכא צרוף בעלמא דרבנן הוא ושבות היא ואין שבות במקדש. ע''כ. נראה מזו הסוגיא בבאור שהצרוף מדבריהם. ויש לדחותה ולומר שהיא לדעת אביי בלבד ואין הלכה כמותו אלא כרב ביבי דאמר דוקא שלא הגיע לצרוף. אבל הרמב''ן ז''ל דחה ואמר שאין בעששיות צרוף כמו בגחלת לפי שהן חמות הרבה ומפשירות המים ואין מצטרפות לגמרי אלא במים צוננין ולזה יראה לי דעת רבינו נוטה במ''ש פ''ב מהל' יוה''כ מלבנין עששיות של ברזל באש מבערב וכו'. עוד כתב הרמב''ן ז''ל ואי קשיא הא דאמרי' פר''א דמילה (שבת קל''ד) ממתיקין את החרדל בגחלת ואוקימנא בשל מתכת אלמא ליכא צרוף גמור במתכת איכא למימר שאני חרדל שאינו מצרף ואין צירוף אלא במים עכ''ל. עוד כתב שמדברי הגאונים ז''ל נראה שסוברים שהצירוף הוא מן התורה ודברי רבינו הם כדעת זו, וממ''ש שהיו מחממין מבערב יוה''כ ולא היו מחממין ביום הכפורים יש ללמוד שיש בחמום חיוב לפי שאין שבות במקדש אע''פ שיש לדחות זו היא שטת רבינו: 


! ב 
[[המכבה כל שהוא חייב אחד וכו'.]] רבינו הולך לשטתו שפסק כר''י בחיוב מלאכה שאצ''ל שאילו לר''ש המכבה כחס על הנר פטור ואינו חייב אלא כחס על הפתילה וצריך להבהבה שהוא עושה פחם כדאיתא בפרק במה מדליקין (שם כ''ט ב') בהדיא בגמרא וכבר כתבתי כן פרק ראשון: [[אבל המכבה גחלת וכו'.]] פ' כירה (מ''ב) אמר שמואל מכבין גחלת של מתכת ברה''ר בשביל שלא יזוקו בה רבים אבל לא גחלת של עץ. ואקשינן אי כר''ש אפי' של עץ נמי ותירצו דכר''י ס''ל בדין מלאכה שא''צ לגופה שחייב עליה. ומדברי רבינו שכתב שהכל תלוי בכונתו נראה שכל שאינו מתכוין אין ראוי לומר בו פסיק רישיה ולא ימות הוא וליחייב מפני שכשהוא מתכוין הוא עושה מלאכה וכשאינו מתכוין אין בו מלאכה כלל שהרי אינו רוצה לעשות ממנו כלי דומה לקטימת קיסם שהזכרנו פי''א שכל שאינו קוטמו לחצוץ בו שניו אע''פ שראוי לכך בקטימתו פטור שכל שהוא מפני תקון כלי מי שאינו מתקנו פטור ואפי' לר''י המחייב בדבר שאין מתכוין. וקרובים לזה דברי הרמב''ן ז''ל והדבר מוכרח לומר כן לפי שטת רבינו: [[ומותר לכבות וכו'.]] כבר הזכרתי זה ולדברי הפוסקים כר''ש אפילו גחלת של עץ מותר. ויש בהשגות שטה אחרת בענינים אלו: [[הנותן שמן וכו'.]] ברייתא פרק שני דיום טוב (ביצה דף כ''ב) הנותן שמן לתוך הנר חייב משום מבעיר והמסתפק ממנו חייב משום מכבה ע''כ. ונראה שחיוב הכבוי הוא כרבי יוסי בדוקא: 


! ג 
[[דליקה שנפלה בשבת וכו'.]] גם זה כר''י בדוקא דאי לר''ש פטור אבל אסור וכן מבואר בירושלמי פרק כל כתבי ופשוט הוא ופרק כ''ג אכתוב שיש בזה כעין סיוע לפסוק כר''י. [[ומ''ש רבינו שאין אבוד ממון דוחה את השבת אלא אבוד נפשות,]] ר''ל שאם היה שם אבוד נפשות שא''א להצילן אלא על ידי כיבוי מכבין את הדליקה. ופשוט הוא שאין לך דבר עומד בפני פקוח נפש ומבואר פרק שני ופ' יו''ט שחל אמרו מהו לכבות את הדליקה ביו''ט היכא דאיכא סכנת נפשות לא תבעי לך דאפי' בשבת שרי כי תבעי לך היכא דאיכא אבוד ממון וכו' ע''כ: 


! ד 
[[מותר לעשות מחיצה וכו'.]] במשנה בכל כתבי (שבת ק''כ) ועושין מחיצה בכל הכלים בין מלאים בין ריקנים בשביל שלא תעבור הדליקה ר' יוסי אוסר בכלי חרס חדשים מלאים מים מפני שאינן יכולין לקבל את האור ומתבקעין מאליהן ומכבין את הדליקה ואמרינן בגמרא דרבנן סברי גרם כיבוי מותר ור''י סבר גרם כבוי אסור וידוע שהלכה כרבנן: [[וכופין קערה ע''ג הנר וכו'.]] (שם קכ''א) במשנה כופין קערה על הנר שלא יאחוז האור בקורה ע''כ: 


! ה 
[[תיבה שידה ומגדל וגו'.]] במשנה (שם ק''ך) ר''ש בן ננס אומר פורסין עור של גדי ע''ג תיבה שידה ומגדל שאחז בהן האור מפני שהוא מחרך והלכה כמותו: 


! ו 
[[טלית שאחז וכו'.]] בגמ' א''ר יהודה טלית שאחז בה האור מצד אחד נותנין מים מצד אחר ואם כבתה כבתה מיתיבי טלית שאחז בה האור פושטה ומתכסה בה ואם כבתה כבתה וכן ס''ת שאחז בו האור פושטו וקורא בו ואם כבה כבה. פירוש ואילו נתינת מים לא שרו בברייתא ותירצו הוא דאמר כר''ש. והקשו אימר דאר''ש מפני שהוא מחרך גרם כיבוי מי אמר ותירצו אין מדקתני סיפא ר' יוסי אוסר וכו' מכלל דת''ק שרי ע''כ. והנה דברי רבינו מבוארים לפסוק כר''י וכר''ש ורבנן דסברי גרם כיבוי מותר אבל בהלכות לא הביאו אלא הברייתא והשמיטו הא דר''י. ופסקו כר''ש ודלא כר' יוסי. ויש תימה כיון שכן למה לא כתבו הא דרב יהודה ותירצו הראב''ד והרמב''ן ז''ל דהא דרב יהודה אינה הלכה לפי שהוא מדמה מחיצת מים ממש למחיצת כלים חדשים מלאים ואינו כן אלא אפי' רבנן ור''ש אוסרין מחיצת מים ממש והביאו ראיה לזה ממה ששנינו פ' כירה (מ''ז:) נותנין כלי תחת הנר לקבל ניצוצות ולא יתן לתוכו מים מפני שהוא מכבה ואמרי' עלה בגמ' לימא תנן סתמא כר' יוסי דאמר גורם לכבוי אסור ודחו ותסברא אימר דאר''י בשבת בע''ש מי אמר וכ''ת הכי נמי בשבת והא תניא ולא יתן לתוכו מים אפי' בע''ש אלא א''ר אשי אפילו תימא רבנן שאני הכא מפני שמקרב את כיבויו ע''כ. ופירשו הם שזה כיון שנותן מים להדיא אפי' רבנן אסרי ונמצאו רב יהודה ורב אשי חולקין וקי''ל כרב אשי דהוא בתרא זהו דעתן ז''ל. והרשב''א ז''ל פסק כרב יהודה ופסק כרב אשי ואמר שאינן חולקין לפי שפירוש מקרב את כבויו שא''ר אשי הוא שאם אתה מתירו לעשות כן בע''ש אתי למעבד אפי' בשבת ופעמים שעם נתינתו יפלו הניצוצות והוא משים הכלי ומכבה אותו. א''נ דהכא אין שום דבר מפסיק בין הניצוצות והמים אלא האויר והמים תחת הניצוצות ממש אבל בטלית אין המים תחת האש כדי לכבותו כשיפול אלא מן הצד ואין האש נופלת לתוך המים להדיא ע''כ דבריו והאחרון נראה עיקר. ורבינו ז''ל פסק כר''י וכתב פ' חמישי דין לא יתן לתוכו מים כלל כדעת הרשב''א ז''ל: [[שכח נר וכו'.]] בכל כתבי (שם ק''כ:) ת''ר נר שע''ג טבלא מנער את הטבלא והיא נופלת ואם כבתה כבתה אמרי דבי ר' ינאי לא שנו אלא בשוכח אבל במניח נעשה בסיס לדבר האסור ע''כ. ובסמוך לזו הביאו בגמרא תנא נר שאחורי וכו' לייט עליה רב וכבר הבאתי פרק חמישי. וכבר הקשו המפרשים היאך התירו לנער הטבלא והלא הכרח הוא שישפך השמן והמחסר השמן חייב משום מכבה כנזכר למעלה ואע''פ שאינו מתכוין פסיק רישיה ולא ימות הוא. ויש מי שתירץ שכל שאינו נהנה מאותה מלאכה אפי' פסיק רישיה כל שאינו מתכוין מותר וכדעת בעל הערוך שהזכרתי פ''א. ויש מי שתירץ הכא בנר של שעוה וכיוצא בו ושני תירוצים אלו בהשגות והאחרון עיקר. ועוד כתב בהשגות א''א בהא כבוד הרב יהא במקומו מונח דלא אתמר לייט עלה רב אהא אלא אנר שאחורי הדלת פותח ונועל כדרכו ואם כבה כבה ע''כ. נראה שר''ל כבוד הרב אלפסי ז''ל ונזדמנה לו נוסחת הלכות שלא הביאו זאת דנר שעל גבי טבלא או שדחאוה מהלכה אבל בנוסחי ההלכות שלנו מפורשת היא כלשון הגמרא: 


! ז 
[[נכרי שבא וכו'.]] משנה (שם דף קכ''א) נכרי שבא לכבות א''א לו כבה ואל תכבה מפני שאין שביתתו עלינו אבל קטן שבא לכבות אין שומעין לו מפני ששביתתו עלינו. ובגמרא שמעת מינה קטן אוכל נבלות ב''ד מצווין להפרישו בתמיה. ותירצו א''ר יוחנן בקטן העושה על דעת אביו. ופירש''י ז''ל בקטן היודע להבחין שכבוי זה נוח לאביו ועושה בשבילו והקשו ודכותה גבי נכרי דקא עביד לדעתיה דישראל מי שרי. ותירצו נכרי לדעתא דנפשיה עביד. ופירש רש''י ז''ל אפי' יודע שנוח לו לישראל להנאת עצמו נתכוין שיודע שלא יפסיד עכ''ל. והזכרתי פירש''י ז''ל לבאר מהו עושה על דעת אביו: [[ובדליקה התירו וכו'.]] מימרא שם כלשונה: 


! ח 
[[הוצאה מרשות וכו'.]] בכלל גדול (שם ע''ג) גבי אבות מלאכות המוציא מרשות לרשות ובהזורק (שם צ''ו:) מכדי זריקה תולדה דהוצאה היא הוצאה גופא היכא כתיבא א''ר יוחנן דאמר קרא ויצו משה ויעבירו קול במחנה וכו'. וכתב רבינו האי ז''ל דלא גרסי' היכא כתיבא וטעות הוא דמעיקרא לא אסתפק להו אלא מנלן דהויא מלאכה ומהדרינן משום דכתיב לא יעשו מלאכה ויכלא העם מהביא אלמא הבאה דהיינו הוצאה קרויה מלאכה וזה דעת רבינו. וכתב הרשב''א ז''ל והוא הנכון: [[וכן למדו מפי וכו'.]] שם בהזורק מסקנא דגמרא כל ד' אמות ברה''ר גמרא גמירי לה: 


! ט 
[[אין המוציא וכו'.]] שיעורי הדברים לענין הוצאה יתבארו פי''ח. [[ומ''ש רבינו שאינו חייב עד שיעקור ויניח]] מבואר במשנה ראשונה דשבת ובהרבה מקומות ויתבאר פי''ג. וכן דין המעביר מבואר בהרבה מקומות והוא תולדת המוציא: 


! י 
[[הזורק מרשות לרשות וכו'.]] כבר הזכרתי למעלה מכדי זריקה תולדה דהוצאה היא וכן ההושטה מרה''ר לרה''י או בהפך אם עקר כל החפץ מרשות זו והניח ברשות אחרת דרך הושטה פשוט הוא שהוא חייב ומבואר בגמרא פ' המצניע (שם צ''א:) גבי היה מגרר ויוצא דלדעת ר' יוחנן שהלכה כמותו כמבואר בסמוך אינו חייב דרך גרירה שהוא דרך הושטה אלא בהעתקת כל החפץ מרשות לרשות: [[וכן הזורק וכו'.]] כל זה פשוט שהם תולדת הוצאה לפי שבמשנה לא נזכר אב מלאכה אחר הדומה להם: [[והזורק כלאחר יד פטור.]] מבואר פ' מי שהחשיך (שם דף קנ''ג:) דזריק ליה כלאחר יד. ופירש''י ז''ל שלא כדרך זריקה כגון מכתפיו ולאחוריו: 


! יא 
[[המוציא מקצת חפץ וכו'.]] מהמשנה שבפ' המצניע (צ''א:) ומוסכם בגמ' שם כמו שיתבאר בסמוך: [[קופה שהיא מלאה פירות כו'.]] משנה שם קופה שהיא מלאה פירות ונתנה על האסקופה החיצונה אע''פ שרוב פירות בחוץ פטור עד שיוציא את כל הקופה. ובגמ' אמר חזקיה לא שנו אלא בקופה מלאה קשואין ודלועין אבל מלאה חרדל חייב אלמא קסבר אגד כלי לא שמיה אגד ור' יוחנן אמר אפי' מלאה חרדל פטור אלמא קסבר אגד כלי שמיה אגד ואמרו שם דרבא ס''ל כר' יוחנן ואביי כחזקיה. ולפיכך פסק רבינו כר' יוחנן ורבא. ועד שיוציא את כל הקופה. פירש''י ז''ל אא''כ הוציא בראשונה את כל הקופה ע''כ. באור דבריו שאם אחר שהניח הקופה מקצתה ברשות זו ומקצתה ברשות זו עקרה וגמר להוציאה אינו חייב לפי שלא היתה בשעת עקירה שניה הוצאה בבת אחת שכבר היה מקצת הכלי ברה''ר: 


! יב 
[[המוציא בין בימינו בין משמאלו וכו'.]] במשנה (שם צ''ב) המוציא בין בימינו בין בשמאלו חייב בתוך חיקו ועל כתפו חייב שכן משא בני קהת ובגמרא א''ר אלעזר המוציא משאוי למעלה מעשרה טפחים חייב שכן משא בני קהת. ופירש''י ז''ל מעבירו בידו באויר ואינו מניחו על כתפו וגבוה מעשרה מן הארץ דאי במניח על כתפו מתני' היא ומאי הוה משמע לן ע''כ דבריו. ורבינו ז''ל פי' שדברי ר''א הם להשמיענו שמתני' אינה דוקא בשאין כתפו למעלה מעשרה. ולענין הדין דעתם שוה: 


! יג 
[[אבל המוציא לאחר ידו וכו'.]] במשנה לאחר ידו ברגלו בפיו במרפקו באזניו בשערו באפונדתו ופיה למטה בין פונדתו לחלוקו בשפת חלוקו במנעלו ובסנדלו פטור שלא הוציא כדרך המוציאין. ופירשו המפרשים בפיו שלא דרך אכילה הא בשעה שהוא אוכל ומתכוין להוציא כך חייב כדאיתא בהדיא סוף פרק הזורק (שם ק''ב) ומבואר פי''ג. ובמרפקו פירש''י ז''ל אצילי ידיו שקורין אישילי''ש: 


! יד 
[[המוציא משאוי על ראשו אם היה משאוי כבד וכו'.]] בגמרא (שם צ''ב) אמר רב משום ר' חייא המוציא משאוי על ראשו בשבת פטור. וא''ת אנשי הוצל עושין כן בטלה דעתם אצל כל אדם ע''כ. וראה רבינו לחלק בין משאוי כבד התפוס ביד שהוא דרך הוצאתו למשאוי קל שאינו תפוס ביד ואינו דרך הוצאתו אלא לבני הוצל ובאותו פטר ר''ח בדוקא. וכן פירש''י ז''ל אנשי הוצל היו נושאין כדי מים ויין על ראשם ואין אוחזים אותם בידם עכ''ל: [[המעביר חפץ מתחלת ד' לסוף וכו'.]] פ''ק (דף ח' ט') אמר רבא המעביר חפץ מתחלת ד' לסוף ד' בר''ה אע''פ שהעבירו דרך עליו חייב. והקשו ממנה לדין הנזכר פי''ד היה עומד במקום פטור ונטל החפץ מרה''י והניחו ברה''ר פטור. ותירצו התם נח הכא לא נח. ופירש''י ז''ל שהעבירו דרך עליו שהגביהו למעלה מעשרה דלא שליט ביה אוירא דר''ה והוי מקום פטור חייב כי אנחיה ואע''ג דדרך מקום פטור אזל. ותירצו התם לא נח במקום פטור והוה ליה עקירה מרה''ר והנחה לרה''ר הכא נח במקום פטור ביד העומד שם עכ''ל. ופירושו כדברי רבינו. ובהשגות פירשו פירוש אחר והסכים אליו הרשב''א ז''ל. ולדברי הכל דינו של רבינו ז''ל אמת: 


! טו 
[[מותר לאדם לטלטל ברה''ר וכו'.]] דין הטלטול בפחות מד' אמות להיתר מבואר בהרבה מקומות. ובהשגות אמרו שלא התירו אלא במקום הדחק ואינו מחוור אלא בכל גוונא מותר. וכן דעת התוס' ולא אמרו במקום הדחק בדוקא אלא במעביר הרבה בפחות פחות מארבע כמו שיתבאר בפ' כ' ולזה הסכים הרשב''א ז''ל ועיקר. [[ומ''ש רבינו שהוא עומד בצדן]] יצא לו ממה ששנינו פ' מי שהוציאוהו (עירובין מ''ה) מי שישן בדרך ולא ידע עד שחשכה יש לו אלפים אמה לכל רוח דברי ר''י בן נורי וחכ''א אין לו אלא ד''א ר' אליעזר אומר והוא באמצען ר' יהודה אומר לאי זה רוח שירצה ומודה ר' יהודה שאם ברר לו שאינו יכול לחזור בו ואמרו בגמ' דחכמים סבירא להו ד' לכל רוח שהן ח' על ח' ואמר רבא מחלוקת להלך אבל לטלטל דברי הכל ד''א ותו לא וקי''ל במהלך כר''י בן נורי כמבואר (דף מ''ח) הני ד''א היכא כתיבן כדתניא שבו איש תחתיו וכו'. וכתבו מקצת המפרשים ז''ל שלטלטל בבת אחת קאמר שאסור לעקור מתחלת ח' ולהניח בסוף ח' אבל ודאי כיון ששמונה אלו מקומו הן מותר לו לטלטל בכל השמונה ובלבד שלא יטלטל בבת אחת יותר מד''א. ולזה הסכים הרשב''א ז''ל. ואפשר שזה דעת רבינו שלא כתב לרוח אחת בדוקא אבל ממ''ש פכ''ז בשבת מי שיצא חוץ לתחום נראה שרבינו סבור שאין מקומו של אדם אלא ד' אמות לרוח אחת כר' יהודה. ולזה נתכוין בכאן שכתב והוא עומד בצדן ולא כתב לכל רוח וכן נראה דעת ההלכות שלא הזכירו ח' על ח' ושם אבאר פכ''ז: [[ובאמה שלו וכו'.]] מסקנא דגמ' (שם מ''א) לעולם באמה דידיה יהבינן ליה דאי לא עוג מלך הבשן היכי יתיב ודקא קשיא לך מ''ט לא קתני לה גבי יש שאמרו הכל לפי מה שהוא אדם לא פסיק ליה משום דאיכא ננס באיבריו ופירש''י ז''ל שגופו בינוני ואמתו קצרה ולא סגי ליה באמה דידיה ובעו למיתב ליה באמה של קדש ע''כ. והיא בת ששה טפחים וכ''כ הרשב''א ז''ל. ורבינו כתב בינונית של כל אדם והוא השיעור הנזכר: 


! טז 
[[היו שנים וכו'.]] פ' מי שהוציאוהו (שם מ''ה) כלשון רבינו ופירש הוא ז''ל בפי' המשנה זו המשנה כוללת לשבת ויו''ט והוא כי האדם בשבת מותר הטלטול בארבע אמות ובכאן מדבר כשאירע השיתוף לשני בני אדם ונשתמשו במקום המשותף וזה מבואר עכ''ל: 


! יז 
[[לפיכך מותר לאדם לעקור חפץ מרה''ר וכו'.]] משנה ריש פרק המוצא תפילין (שם דף צ''ה:) ר' יהודה אומר נותן אדם חבית לחבירו וחבירו לחבירו חוץ לתחום אמרו לו לא תהלך זו יותר מרגלי בעליה. והקשו בגמ' (דף צ''ז:) וכי לית ליה לר''י הא דתנן הבהמה והכלים כרגלי הבעלים. פי' שאפי' בי''ט אין מוליכין הבהמה והכלים חוץ לתחום בעליהם. ומסקנא דשמעתא רב אשי אמר הכא בחבית דהפקר ומים דהפקר עסקינן ומאן אמרו ליה ר' יוחנן בן נורי דאמר חפצי הפקר קונין שביתה ומאי לא תהלך זו יותר מרגלי בעלים לא יהלכו אלו יותר מכלים שיש להם בעלים ע''כ. ובהלכות לא הביאו סוגיא זו גם רבינו לא הזכיר כי אם המשנה כפשוטה. והכוונה להם בזה הוא שענין התחומין מתבאר במקומו ופשוט הוא דלא עדיף שבת להיתר מיו''ט ואם ביו''ט הכלי שיש להם בעלים לא ילך חוץ לתחום כל שכן בשבת וידוע שאין הלכה כריב''נ. וכן דעת הראב''ד והר''ז ז''ל. אבל הרמב''ן ז''ל כתב שאין הלכה כרבי יהודה משום דאוושא מלתא ואפילו במוצא תפילין אסור כה''ג כל שכן בדבר הרשות ע''כ דבריו: 


! יח 
[[הואיל ויש לו לאדם וכו'. לפיכך אין המעביר או הזורק וכו'.]] פרק מי שהוציאוהו (שם נא.) אמר ר' אחא בר יעקב המעביר ד' אמות ברה''ר אינו חייב עד שיעביר הן ואלכסונן. ומדברי רש''י ז''ל נראה כפירוש רבינו שלעולם אינו חייב עד שיעביר הן ואלכסונן. וכן כתב ר''ת ז''ל וכן הסכים הרשב''א ז''ל לפי שיש מן המפרשים שאומרים שכשהוא מעביר ד' אמות ביושר כנגד פניו בד' אמות בלבד חייב. וכן יש מי שאומר שלא אמרו הן ואלכסונן אלא במעביר באלכסון העולם אבל לרוחות העולם אפי' הן בלא אלכסונן. ודעת רבינו ז''ל עיקר. והוא סובר דדוקא חיובא ליכא אבל איסורא איכא בד' אמות בלבד. והוכרח בזה ממה שאמרו אינו חייב ולא אמרו מותר דהוה ליה רבותא טפי ולשון אינו חייב מורה איסור וזהו שלא הזכירו כן על המשנה שהזכרתי למעלה. ועוד שאל''כ חכמים לא היו עושים כלל סייג לתורה. אלא ודאי בעינן דבר תורה הן ואלכסונן ופחות מכאן מותר גמור וחכמים התירו ד' אמות בלבד בלא אלכסון כלל שאם היו מתירין הן ואלכסונן פחות משהו דילמא נגע באיסורא דאורייתא אלא העיקר כדברי רבינו ז''ל. ואע''פ שמדברי הרשב''א ז''ל נראה שהוא סבור שכל שהוא פחות מהן ואלכסון מותר גמור עיקר הדין כדברי רבינו ז''ל: 


! יט 
[[נמצאו כאן שלש מדות וכו'.]] כבר נתבארו מדברי מדות אלו. ובהשגות שטה אחרת בענינים אלו והוא שהתיר ד' אמות אינו אלא במקום הדחק ובמקום הדחק מותר הן ואלכסונן פחות משהו. ודעת רבינו ז''ל המחוור שבכולן: 

~ הלכות שבת - פרק שלשה עשר




! א 
[[אין המוציא מרשות לרשות וכו'.]] זה מבואר בהרבה מקומות ומהם פ''ק דשבת (דף ד') בדרך פשיטות הא בעינן עקירה והנחה מעל גבי מקום ארבעה. ובפי''ד אכתוב דעת מי שסובר דברה''י לא בעינן הנחה ע''ג מקום ארבעה: 


! ב 
[[ידו של אדם חשובה לו וכו'.]] בסוף אותה סוגיא (שם דף ה') אמר רבא ידו של אדם חשובה לו כארבעה על ארבעה וכן אמר ר' יוחנן וכו': [[וכן אם היה עומד באחת וכו'.]] משנה (שם דף ב') העני עומד בחוץ ובעל הבית בפנים פשט העני את ידו לפנים ונתן לתוך ידו של בעל הבית או נטל מתוכה והוציא העני חייב ובעה''ב פטור פשט בעה''ב את ידו לחוץ ונתן לתוך ידו של עני או שנטל מתוכה והכניס בעל הבית חייב והעני פטור ע''כ לשון המשנה. ובירושלמי מפרש שאין חיוב בבעה''ב אלא כשידו של עני תוך י' לר''ה ולזה נראה שהסכים הרשב''א ז''ל וי''ח: 


! ג 
[[היה אוכל ויוצא וכו'.]] סוף פרק הזורק (שם ק''ב) גבי אוכל והוציאו שחייב והקשו ואמאי והא אין דרך הוצאה בכך אלא כיון דקא מיכוין מחשבתו משויא ליה מקום: [[וכן מי שהיה עומד וכו'.]] בעירובין פרק אחרון (דף צ''ח צ''ט) משנה לא יעמוד אדם ברשות היחיד וישתין ברה''ר ברה''ר וישתין ברה''י וכן לא ירוק ר' יהודה אומר אף מי שנתלש רוקו בפיו לא יהלך ארבע אמות עד שירוק ע''כ במשנה, ובגמרא השתין ורק אמר רב יוסף חייב חטאת וכו' מחשבתו משויא ליה מקום. עוד שם בעי רבא הוא ברה''י ופי אמה ברה''ר מהו בתר עקירה אזלינן או בתר הוצאה אזלינן תיקו ונראה מדברי רבינו שאין דברי ר' יהודה הלכה: [[היה עומד ברשות זו וכו'.]] בעיא כבר הזכרתיה ומשום דסלקא בתיקו פסק רבינו פטור שאין לחייב על הספק: 


! ד 
[[היה עומד באחת וכו'.]] פ''א דשבת (דף ה' א' וב') א''ר יוחנן הכניס ידו לחצר חברו והכניס וקבל מי גשמים והוציא חייב והקשו עליה ותירצו לא תימא קבל אלא קלט, פירוש שהוא עושה העקירה ואסקה רבא כגון שקלט מעל גבי גומא ואזדא רבא לטעמיה דאמר רבא מים ע''ג מים היינו הנחתן אגוז ע''ג מים לא היינו הנחתו. בעי רבא אגוז בכלי וכלי צף על גבי מים מהו בתר אגוז אזלינן והא נייח או דלמא בתר כלי אזלינן והא לא נייח תיקו, ע''כ. וכבר הזכרתי למעלה שרבינו כותב פטור במה שנשאר בתיקו: [[וכן אם היה שמן וכו'.]] שם (ה':) שמן ע''ג מים מחלוקת ר''י בן נורי ורבנן וקי''ל כרבנן דסברי שאין השמן כמונח כשהוא ע''ג מים: 


! ה 
[[כבר אמרנו שאין וכו' לפיכך מי שהיה עומד וכו'.]] במשנה שם (דף ב') פשט העני את ידו לפנים ונטל בעל הבית מתוכה או שנתן לתוכה והוציא שניהם פטורים ע''כ: 


! ו 
[[במה דברים אמורים בשהיתה ידו וכו'.]] פרק המצניע (שם צ''ב) ורמי דאביי אדאביי ורמי דרבא אדרבא דאיתמר המוציא פירות לרה''ר אביי אמר ביד חייב בכלי פטור ורבא אמר ביד פטור בכלי חייב ואמרינן איפוך. והקשו וביד חייב והא תנן פשט בעל הבית את ידו וכו' שניהם פטורין ותירצו התם למעלה מג' הכא למטה משלשה, ע''כ. ורבינו ז''ל מפרש איפוך דרבא אמר ביד חייב בכלי פטור ואביי אמר ביד פטור בכלי חייב ומשנתנו לרבא למעלה מג' היא וקי''ל כרבא וכן פירשו מקצת המפרשים ז''ל. ופירש''י ז''ל ביד חייב משיצאו הפירות אע''פ שאגוד גופו ברה''י ולא אמרינן אגד גופו שמיה אגד. בכלי פטור כל זמן שיש בבית מקצת הכלי, עכ''ל. ויש מי שפירש איפוך דכלי בלבד הוא דמפרש אבל יד כדקאי קאי דאביי אמר בין ביד בין בכלי חייב ורבא אמר בין ביד בין בכלי פטור וקי''ל כרבא, ודעת רבינו האי כדעת רבינו ועיקר: 


! ז 
[[היה עומד באחת משתי רשויות אלו וכו'.]] משנה שם (דף ב') הזכרתיה בראש הפרק. [[ומ''ש זה העומד לא עשה כלום]] כן הוא האמת שאין לומר בכאן פטור אבל אסור כיון שלא עשה שום דבר וכן מפורש בסוגיא דהנך פטורי אינן פטור אבל אסור אלא פטור ומותר כיון דלא עשה מעשה. וכתב הרשב''א ז''ל יש מי שהורה שאסור לעשות כן משום ולפני עור לא תתן מכשול, עכ''ל: 


! ח 
[[היה עומד באחד משתי רשויות אלו וכו'.]] (שם דף ג') בעא מיניה רב מרבי הטעינו חבירו אוכלין ומשקין והוציאן לחוץ מהו עקירת גופו כעקירת חפץ דמי ומיחייב או לא א''ל חייב ותנ''ה: [[לפיכך אם יצא בחפץ שבידו וכו'.]] שם (דף ה') היה טעון אוכלין ומשקין ונכנס ויצא כל היום כולו אינו חייב עד שיעמוד אמר אביי והוא שעמד לפוש מדאמר מר המעביר ד''א ברה''ר ועמד תוך ד''א עמד לפוש פטור לכתף חייב חוץ לד''א עמד לפוש חייב לכתף פטור: 


! ט 
[[וכן מי שהיתה חבילתו על כתפו לפיכך וכו'.]] פרק מי שהחשיך (שם קנ''ג:) אמר רב אדא בר אהבה היתה חבילתו מונחת על כתפו רץ תחתיה עד שמגיע לביתו דוקא רץ אבל קלי קלי לא מ''ט כיון דלית ליה היכרא אתי למיעבד עקירה והנחה. ופירוש ומתוך כך אסור קלי קלי כלומר במהלך מעט מעט שלא ינוח אבל כל זמן שלא נח פטור הוא דמהלך לאו כעומד דמי. וזהו שכתב רבינו אבל אם הלך מעט מעט הרי זה כעוקר ומניח ואסור ולא כתב וחייב ופשוט הוא. והקשו בגמ' סוף סוף כי מטי לביתיה אי אפשר דלא קאי וקא מעייל מרה''ר לרה''י ותירצו דזריק ליה כלאחר יד ע''כ. ופירש''י ז''ל כלאחר יד שלא כדרך זריקה כגון מכתפו לאחריו עכ''ל. וכתב הרמב''ן ז''ל דה''ה מי שהחשיך לו בדרך וכיסו בידו שיכול לרוץ בו ולעשות כדרך שהוא עושה בחבילה: 


! י 
[[עקר חפץ מרשות הרבים והלך וכו'.]] זו היא מימרא (שם דף ה':) דאמר מר המעביר ארבע אמות וכו' שהזכרתי למעלה: 


! יא 
[[היה קנה או רומח וכו'.]] שם פ''ק (ח':) אמר רב יהודה האי זירזא דקני רמא וזקפיה רמא וזקפיה לא מיחייב עד דעקר ליה, ופירוש רבינו בה פשוט וכן פירש רש''י ז''ל: [[ואם משך החפץ וגררו מעל גבי הארץ וכו'.]] זה יצא לרבינו מהברייתא המוזכרת בהמצניע (צ''א:) במקומות רבים גבי הגונב כיס בשבת היה מגרר ויוצא מגרר ויוצא פטור שהרי איסור שבת ואיסור גניבה באין לו כאחד, ופירושה פטור מתשלומי גניבה אם אבדה לפי שהוא מתחייב משום שבת בהוצאתו דרך גרירה ואין אדם מת ומשלם כמבואר פ''ג מהל' גניבה ומכאן שהגרירה עקירה גמורה וכן כתבו הרמב''ן והרשב''א ז''ל וכתב הרמב''ן ז''ל והכי נמי מוכח בפסחים בפ' כיצד צולין (דף פ''ה:) בנגררין דעקירה והנחה היא, עכ''ל: 


! יב 
[[עקר חפץ מזוית זו להניחו וכו'.]] שם פ''ק (שבת ה':) א''ר יוחנן המפנה חפצים מזוית לזוית ונמלך עליהן והוציאן פטור שלא היתה עקירה משעה ראשונה לכך: [[וכן העוקר חפץ וכו'.]] פרק מי שהחשיך (שם קנ''ג:) גבי מניח כיס על החמור תנא כשהיא מהלכת מניחו עליה וכשהיא עומדת נוטלו הימנה והקשו א''ה אפילו חבירו נמי אמר רב פפא כל שבגופו חייב חטאת בחבירו פטור אבל אסור כל שבחבירו פטור אבל אסור בבהמתו מותר לכתחלה, ע''כ: 


! יג 
[[הזורק חפץ מרשות לרשות וכו'.]] סוף הזורק (שם ק''ב) אמר רבא זרק בפי הכבשן או בפי הכלב חייב והא אנן תנן קלטה אחר או קלטה כלב או שנשרף פטור התם לא קא מכוין הכא קא מכוין, ואמרו שם מ''ט מחשבתו משויא ליה מקום: 


! יד 
[[הזורק חפץ מרשות לרשות וכו'.]] מפורש בסוגיא שם לכתא ומתנא אגדו בידו הוא פי' ופטור וביאור זה כדברי רבינו: 


! טו 
[[הזורק ונחה בתוך ידו של חבירו כו'.]] פ''ק (שם דף ה') א''ר יוחנן זרק ונח בתוך ידו של חבירו חייב ואר''י עמד במקומו וקבל חייב. נעקר ממקומו וקבל פטור. בעי ר''י זרק ונעקר הוא ממקומו וקבלה מהו מאי קא מבעיא ליה אמר רב אדא שני כחות באדם אחד כשני בני אדם דמי ופטור או דלמא כאדם אחד דמי ומיחייב תיקו. ופירש''י ז''ל עמד המקבל במקומו וקבלו חייב הזורק. פטור הזורק דלא עביד הנחה. מאי קא מיבעיא ליה מאי זה טעם יפטר הא עבד עקירה והנחה. כשני בני אדם דמי ופטור דהוה ליה שנים שעשאוה דכיון שלא הניח את החפץ לילך עד מקום הלוכו ולנוח אלא רץ אחריה ועכבה הויא לה עקירה קמייתא בלא הנחה, עכ''ל. ורבינו ז''ל כותב פטור במקום תיקו וזה דרכו באלו הספקות ומוכרח הוא: 


! טז 
[[הזורק מרה''י לרה''י וכו'.]] משנה פרק הזורק (שם צ''ו) הזורק מרה''י לרה''י ורה''ר באמצע ר''ע מחייב וחכמים פוטרין ואמרו עלה במסקנא דגמ' (דף צ''ו) אמר רב חלקיה תוך שלשה דברי הכל חייב למעלה מי' ד''ה פטור משלשה ועד י' מחלוקת ותניא נמי הכי. ושם באותו פרק אמר רבא תוך שלשה לרבנן צריך הנחה על גבי משהו. ופירש''י ז''ל דרב חלקיה סובר בתוך שלשה אפילו בלא הנחה כלל הרי הוא כמונח וחייב ופליגא דרבא ופסק ר''ח ז''ל כרב חלקיה משום דתניא כוותיה ולזה הסכים הרמב''ן ז''ל ויש פוסקים כרבא דהכי משמע סוגיין דהתם וזה דעת רבינו ז''ל: [[וכן הזורק מרשות הרבים וכו'.]] שם (צ''ו) תנו רבנן הזורק מרה''ר לרה''ר ורה''י באמצע רבי מחייב וחכמים פוטרים וקי''ל כחכמים. [[וכתב רבינו שאם עבר בפחות משלשה ונח על גבי משהו ד''ה חייב]] ופשוט הוא לפי שיטתו שפסק כרבא בזורק מרה''י לרה''י ור''ה באמצע, ולפי השיטה האחרת אפילו לא נח כל תוך שלשה חייב: 


! יז 
[[המעביר ארבע אמות ברה''ר וכו'.]] שם הזורק מרה''ר לרה''ר ורה''י באמצע ארבע אמות חייב פחות מארבע אמות פטור מאי קמ''ל הא קמ''ל רשויות מצטרפות וכו': 


! יח 
[[המושיט מרה''י לרה''י וכו'.]] משנה שם (צ''ו) שתי גזוזטראות זו כנגד זו ברה''ר המושיט והזורק מזו לזו פטור היו שתיהן בדיוטא אחת הזורק פטור והמושיט חייב שכן היתה עבודת הלוים שתי עגלות זו אחר זו ברשות הרבים מושיטין את הקרשים מזו לזו אבל לא זורקין, ע''כ. ופי' גזוזטראות הם רה''י. ופי' דיוטא אחת שהיו שתיהן בשוה בעליה אחת האחת נמשכת אחר חברתה ורשות הרבים ביניהן עכ''ל רבינו בפירוש המשנה ועוד האריך: 


! כ 
[[שכח ופשט ידו והיא מלאה פירות וכו'.]] סוגיא ובעיא פ''ק (שם דף ג' וד') והרבה אוקימתות נאמרו בגמ' שם ודעת רבינו בכל זה כדעת ההלכות ופי' בשהוציאה תוך י' נאמרו הדברים דאי למעלה מי' בכל גונא ודאי מותר להחזירה וכן נראה בגמ' בהדיא ונתבאר זה בדברי רבינו במ''ש באויר רה''ר ויתבאר לפנינו פ' י''ד שאין רה''ר תופסת למעלה מעשרה וזה ברור. [[ובמ''ש רבינו ואם הוציא במזיד הרי זה אסור]] כתבו הרמב''ן והרשב''א ז''ל דדוקא כשהוציאם מבע''י במזיד דאפילו משליך אותם בשבת אין בו חיוב מן התורה כיון שההוצאה נעשית מע''ש אבל הוציא במזיד משחשכה התירו לו להחזירו לאותה חצר שאם יקנסוהו להיות ידו תלויה שמא ישליך הפירות בארץ ויבא לידי חיוב גמור, ודקדקו כן מן הסוגיא: 


! כא 
[[המתכוין לזרוק שמנה אמות וכו'.]] בהזורק (שם צ''ז:) פשיטא נתכוין לזרוק ח' וכו' ויש שם גרסאות חלוקות וכן בפ' כיצד הרגל (ב''ק כ''ו:) ולפי גי' רש''י ז''ל אפילו נתכוין לזרוק שמנה וזרק ארבע אם לא חשב בעת הזריקה שינוח החפץ בכ''מ שירצה פטור. זה דעת רבינו האי גאון ז''ל וקצת הגאונים וגירסת הספרים ושטת הגמרא כדברי רבינו: 


! כב 
[[זרק לתוך ד''א וכו'.]] משנה שם (שבת דף ק') זרק לתוך ד''א ונתגלגל חוץ לד''א פטור חוץ לארבע אמות ונתגלגל תוך ארבע אמות חייב ובגמ' הקשו גבי חייב אמאי והא לא נח א''ר יוחנן והוא שנח ע''ג משהו. וכתב הרשב''א ז''ל הא דתני זרק תוך ארבע ונתגלגל חוץ לארבע מסתברא שהוא בזורק לתומו על דעת שתנוח באי זה מקום שירצה דאי לא אלא שנתכוין לזרוק בדוקא תוך ארבע פשיטא ומאי איריא נתגלגל ה''ל נתכוין לזרוק ב' וזרק ארבע פטור וכיון שכן רישא נמי כיון דבכה''ג הוא דוקא כשנח משהו תוך ארבע וחזר ונתגלגל הא לאו הכי אמאי פטור הא נח מכחו חוץ לארבע וכן פירשו בתוספות דדוקא בשנח תוך ארבע. ולפי זה ה''ה דהוה מצי לאקשויי ארישא אמאי והא לא נח ולוקמה בשנח על גבי משהו אלא שהוא נוח לו לחזר אחר פטור כנ''ל ע''כ דבריו. אבל הרב ברצלוני כתב פטור מ''ט שלא היתה מחשבתו חוץ לד' אמות ע''כ: 

~ הלכות שבת - פרק ארבעה עשר




! א 
[[ארבע רשויות לשבת וכו'.]] ברייתא (שבת דף ו') כלשונו: [[אי זהו רה''ר המדברות והיערים והשווקים וכו'.]] מ''ש רבינו המדברות והיערים בכלל רה''ר הוא דבר מתמיה אצלי שהרי פ''ק [ו'.] שנינו אי זהו רה''ר סרטיא ופלטיא גדולה ומבואות המפולשין זו היא רה''ר גמורה והקשו וליחשב נמי מדבר דהא תניא אי זהו רה''ר סרטיא וכו' והמדבר ותירץ אביי לא קשיא כאן בזמן שהיו ישראל שרויים במדבר כאן בזמן הזה. ופירש''י ז''ל בזמן ההוא חשובה רה''ר בזמן הזה אינו מקום הלוך לרבים עכ''ל. ופירוש ברייתא דקתני בה המדבר הא קמ''ל דאי איכא רבים מצויין עכשיו במדבר תדיר ג''כ הוא בכלל רה''ר וא''כ רבינו ז''ל לא היה לו להזכיר מדברות ויערים בסתם ואין כן דעת רש''י ז''ל שפירש [ג:] כרמלית לשון יער וכרמל שאינו לא הלוך תדיר לרבים ולא תשמיש ליחיד עכ''ל. והרשב''א ז''ל כתב בכלל כרמלית מדברות והיערות ודברי רבינו צ''ע. [[ומ''ש רבינו ובלבד שיהא רחב הדרך ט''ז אמה]] מבואר בהזורק (שם דף צ''ט) דקי''ל ר''ה ט''ז אמה דגמרינן לה ממשכן והרשב''א ז''ל כתב מבואות הרחבים ט''ז אמה אע''פ שמקצתן מתקצרין ואין בו ט''ז אמה הרי זה רה''ר שא''א לרה''ר להתלקט במלקט. לפיכך מבואות המפולשין לרה''ר וארכן לאורך רה''ר אע''פ שאין ברחבן ט''ז אמה הרי הן רה''ר גמורים היה ארכן מפולש לרחב רה''ר אין זה רה''ר עכ''ל. וסברא זו שכשארכה לאורך רה''ר הרי הן כמוהו אע''פ שאין רחבן ט''ז אמה היא סברת התוס' ואינה מוכרחת בגמ'. ודע שיש מן הגאונים והאחרונים סוברין שאין רה''ר אלא במקום שבוקעין בו ששים רבוא כדגלי המדבר. ואין לזה רמז בגמ' ואינו עיקר וכ''כ הרמב''ן והרשב''א ז''ל. [[ומ''ש רבינו ולא יהיה עליו תקרה.]] מימרא בהזורק (שם דף צ''ח): [[ואי זו היא רה''י וכו'.]] כל אלו החילוקים שכתב רבינו בביאור רה''י גמורה הם במקומות חלוקים בגמ' מהם בברייתא הנזכרת בפ''ק (שם דף ו') ובעירובין יארך לכתבם בפרט וכולם מוסכמים לענין טלטול שאינו נקרא רה''י להיות מותר גמור לטלטל בו אלא אלו שהזכיר וכיוצא בהן. ובענין חיוב ההוצאה מרה''ר להם יש מי שכתב שמבואות שיש להם שלש כתלים אפילו בלא לחי הזורק לתוכן מרה''ר חייב ואין כן דעת רבינו ויתבאר לפנינו: 


! ג 
[[עובי הכותלים של וכו'.]] בפ' הזורק (דף צ''ט) קל וחומר לאחרים עושה מחיצה לעצמו לא כל שכן: [[אויר רה''י כרה''י וכו'.]] פ''ק דשבת (דף ז') מפני שרה''י עולה עד לרקיע ואויר רה''ר שאינו תופס למעלה מעשרה אלא מקום פטור הוא שם מבואר: 


! ד 
[[אי זהו כרמלית וכו'.]] חלקי הכרמלית כולן מהן מבוארים (שם דף ו') בברייתא הנזכרת ובגמרא וכולן מוסכמים חוץ ממקום שהוקף בשלש מחיצות שדעת הרבה מהמפרשים ז''ל שדבר תורה הוא רשות היחיד והזורק לתוכו חייב ופירשו קרן זוית הסמוכה לרשות הרבים בית הסמוך לרה''ר וקרן אחד נכנס לרה''ר וקרן אחד יוצא מפני שהקרן היוצא מעכב מלעבור שם אלא דרך אלכסון ע''כ. ופי''ז אבאר דעותיהם ז''ל. ופירוש בקעה שדות שאינן מוקפין מחיצה עשרה: 


! ה 
[[אויר כרמלית וכו'.]] (שם דף ז') ותופסת עד עשרה דעד עשרה הוא דהויא כרמלית טפי מי' לא הויא כרמלית. ופי' כרמלית כבר הזכרתי למעלה לשון רש''י ז''ל שכתב שהוא מלשון כרמל ויש שפירשו מלשון ארמלות שר''ל אלמנות שזהו כאשה אלמנה שאין לה בעל ואין לה שלמות גדרים. ובירושלמי תני ר' חייא כרמלית כרמל רך מל לא לח ולא יבש אלא בינוני והכא אינה לא כרה''י ולא כרה''ר: [[לפיכך מעל פני המים וכו'.]] מחלוקת אמוראים בהזורק (שם ק':) ופסק כרב חסדא ורבה בר רב הונא דסברי כרמלית משפת מיא משחינן ומיא ארעא סמיכתא היא וכן פסקו בהלכות משום דהוו להו תרי לגבי רב הונא דפליג עלייהו התם: 


! ו 
[[הבור שבכרמלית וכו'.]] בספרי רבינו הראשונים שבאו בארץ הזאת היה כתוב כך הבור שבכרמלית הרי הוא ככרמלית ואפי' עמוק מאה אמה ורחב ד' ונוסחא זו נזדמנה לו לר''א ז''ל ולפיכך השיג עליו דודאי עמוק י' ורחב ד' בכ''מ שיהיה רה''י גמור הוא והזורק מרה''ר לתוכו חייב. וכבר שאלו חכמי לוני''ל דבר זה מרבינו והשיב להם שעיקר נוסחאתו כך הבור שבכרמלית הרי הוא ככרמלית אפילו עמוק מאה אמה אם אין בו ד'. ואף זה צ''ע מאין לו לרבינו שלא יהא דינו כמקום פטור כדין חריץ שאין בו ד' על ד' ועמקו מג' ועד התהום שנזכר לפנינו שהוא מקום פטור וכי יהיה דינו חמור משאם היה ברה''ר וזו הקושיא הקשה עליו הרשב''א ז''ל וצ''ע: [[ר''ה שהיתה עליו תקרה וכו'.]] בהזורק (שם צ''א) אמר רב המעביר ד' אמות ברה''ר מקורה פטור לפי שאינו דומה לדגלי מדבר ומדקאמר פטור משמע אבל אסור כדין הכרמלית וכן כשאין בו ט''ז אמה אי אפשר לדונו כרה''י שהרי אינו מוקף מחיצות ולא כמקום פטור שהרי יש ברחבו יותר מד' על ד' ויתבאר לפנינו שאין זה מקום פטור א''כ בהכרח דינו ככרמלית וזה פשוט. ובהשגות א''א נ''ל במקום [שאין רשות] הרבים קבוע בו ודבריו סתומים ודברי רבינו פשוטים: [[אצטבא שבין העמודים וכו'.]] (שם דף ז') א''ר יוחנן בין העמודים נדון ככרמלית מ''ט כיון דלא מסתגי להו בהדיא ככרמלית דמיא אמר רב יהודה אצטבא שלפני העמודים תדון ככרמלית אצטבא הוא דלא ניחא תשמישתיה אבל בין העמודים כרה''ר דמיא. ופסק רבינו כרב יהודה דהוא בתרא ועוד שבברייתא לא הזכירו בכלל הכרמלית אלא האסטוונית. אבל הרשב''א ז''ל פסק כר' יוחנן וכ''כ אצטבאות שברה''י שהתגרין יושבים בהם ולפניהם עמודים שהתגרין תולין בהם פרקמטיא העומדת לימכר אין האצטבאות ולא מה שבין העמודים נדונים משום רה''ר, עכ''ל. וצדי רה''ר הוא מחלוקת חכמים ור''א פ' כל גגות בעירובין (דף צ''ד) ופסק כחכמים. וכתב הרשב''א ז''ל אי זהו צדי רה''ר בית הסמוך לרה''ר וכותליו בולטין ונכנס ובנה והניח בין הכותלים קצת מקום פטור סמוך לרה''ר, עכ''ל: 


! ז 
[[אי זהו מקום פטור מקום שיש בו פחות מד' וכו'.]] מפורש שם (שבת ח') פחות מג' מדרס דרסי לה רבים. ודין קוצים וברקנים וגללים ג''כ מסקנא שם דפחות משלשה אינן חולקין רשות לעצמן. ודע שמקום פטור אינו אלא כשהוא ברה''ר או בכרמלית אבל אם הוא תוך רה''י כיון שרה''י מקיפו הרי הוא כמוהו שאויר רה''י עולה עד לרקיע כמו שנתבאר: [[וכן חריץ שאין בו ד' וכו'.]] לדעת רבינו שכתב למעלה בדין הבור שהוא בכרמלית שהוא ככרמלית אין דין זה אלא בחריץ שברה''ר בדוקא ואי אפשר לעשותו כרה''ר לחייב הזורק מרה''י לתוכו. אבל לדעת הרשב''א ז''ל הוא בין בכרמלית בין ברה''ר אבל ברה''י דברי הכל אינו חולק רשות וזה פשוט: [[וכן מקום המוקף ושאין בו ד' וכו'.]] זה יצא לרבינו ז''ל ממה שאמרו (שבת ח':) אסקופה מקום פטור וכגון דלית ביה ד' על ד' וכי הא דכי אתא רב דימי א''ר יוחנן מקום שאין בו ד' על ד' מותר לבני רה''י ולבני רה''ר לכתף עליו ובלבד שלא יחליפו. ופירש רבינו שאין ד' ברחב וד' באורך וכן מוכיח בסוגיא במ''ש באסקופת מבוי. ואין ספק שארכה יותר מד' אלא שאין רחבה ד' וכן נראה פ' חלון (עירובין ע''ז) גבי כותל שבין שתי חצרות. זהו פירוש רבינו וכן מוכיח בבירור בשמועה דזרק כוורת דפ''ק (שבת דף ח') שאינו ר''ל תשבורת ד' על ד' אלא שיש בו ממש רחב ד' על ד'. ודע שאם המקום עגול אם אפשר לרבע בו ד' על ד' הרי זה רה''י ואם לאו אע''פ שיש בו בתשבורת יותר מכן אינו רה''י כמבואר באותה שמועה וכן הדין בשאר התמונות כמשולשות וכיוצא בהן, וכל מקום שהזכיר רבינו עמוד רחב ד' אם הוא עגול ר''ל שיש באלכסונו חמשה ושלשה חומשין כדי לרבע בו ד' על ד' ואם הוא מרובע כבר יש באלכסונו כן: [[וכן אויר רה''ר וכו'.]] מבואר (שם פ''ק): 


! ח 
[[מקום שיש בגבהו ט' טפחים וכו'.]] אמר עולא עמוד ט' בר''ה ורבים מכתפין עליו וזרק ונח על גביו חייב מ''ט פחות מג' מדרס דרסי ליה רבים משלשה ועד ט' לא מדרס דרסי ליה ולא כתופי מכתפי עילויה תשעה ודאי מכתפי עלויה. ופירש''י ז''ל וכיון דצריך לרבים הוא רה''ר הוא בין רחב בין קצר וזה דעת רבינו ומוכרח כן ממה שלא הזכיר שיעור הרוחב כלל. אבל הראב''ד ז''ל כתב בפירושיו דוקא ברחב ד' ודוקא שמכתפין עליו אבל בשאין מכתפין עליו ואע''ג דראוי לכתף עליו לא. וכתב הרשב''א ז''ל שראוי לחוש לדברי רבינו: 


! ט 
[[גג הסמוך לרה''ר וכו'.]] מימרא בכיצד משתתפין (עירובין פ''ד). וכתב הרשב''א ז''ל גג הסמוך לר''ה בתוך י' ולמעלה מי' לחצר ורבים משתמשין בו ומורגלין להניח שם כלים קטנים כובעין וסודרין וכיוצא בזה הרי זה כרה''ר ואסור לבעל הגג להשתמש בו מחצרו עד שיעשה לו סולם קבוע מחצרו. עשה לו סולם קבוע הרי זה מיוחד לו וסלק את הרבים ממנו ומותר להכניס ולהוציא לחצר ולבית ומהם לו אי זהו סולם קבוע כל שקבעו שם בין לחול בין לשבת קבעו לשבת ולא לחול אין זה קבוע ומה בין זה לעמוד ברה''ר שאינו גבוה י' וגג זה גבוה מצד החצר י' למה הדבר דומה לבור ברה''ר עמוק ז' וחוליא ג' משלימתו לי' שהחוליא נדונת רה''י אע''פ שאינה גבוהה מרה''ר יותר מג' עכ''ל. ורבינו כתב איסור טלטול הוא בד''א: [[עמוד בר''ה וכו'.]] פ' חלון בעירובין (דף ע''ח) אמר רב הונא עמוד ברה''ר גבוה י' ורחב ד' ונעץ בו יתד כל שהוא מיעטו אמר רב אדא בר אהבה ובגבוה ג' אביי ורבא דאמרי תרווייהו אע''פ שאין גבוה ג' מ''ט לא משתמש ליה רב אשי אמר אפי' שגבוה ג' מ''ט אפשר דתלי ביה מידי אמר ליה רב אחא לרב אשי מלאו כולו ביתדות מהו א''ל לא שמיע לך הא דאר''י בור וחוליתה מצטרפין לעשרה אמאי והא לא משתמש ליה אלא מאי אית לך למימר דמנח ביה מידי ומשתמש ה''נ דמנח ביה מידי ומשתמש ע''כ. ואין דברי רבינו עולין לפי גירסא זו ונראה שהוא גורס במימרא דרב אשי אפי' אין גבוה ג' וזה פירוש השמועה נעץ בו בגבהו ובגבוה ג' כשגבוה היתד מן הקרקע ג' הוא שממעט לפי שהוא רשות בפ''ע שהוא מקום פטור אבל פחות מג' כיון שהוא ברה''ר אינו ממעט אע''פ שאין גבוה ג' ממעט לפי שאין נוח לו להשתמש בעמוד ואין חושבין לו אלא מן היתד ולמעלה. ורב אשי נתן טעם אחר שדין הוא שימעט היתד שהרי בני רה''ר משתמשין בו ותולין בו והרי הוא כאילו קרקע רה''ר מגעת עד שם. מילאו כולו ביתדות מהו לדידך דאמרת דטעמא משום תשמיש בני רה''ר היכא שמילא כולו יתדות אין נוח לתלות בו דבר א''נ שלא מעטו אלא עד שלש בדוקא ואמר לו שממעט לפי שמניח דף ביתדות ומשתמש בו. זהו פירושה לדעת רבינו בדוחק ולפי גירסת הספרים רב אשי חולק על כולם והלכה כמותו ופירושה בשנעץ ברוחב היתד על גבו וזהו פסק הדין אם נעץ ברחב גבו יתדות בין יתד אחד בין הרבה בין גבוהין שלש בין אינן גבוהין אין ממעטין את רחבו שעדיין ראוי להשתמש בו אם יתד יחידי הוא לתלות בו אי זה דבר אם יתדות הרבה להניח דף עליהם ולהשתמש על גביו עכ''ל רשב''א ז''ל. וזה דעת הראשונים והאחרונים ז''ל: 


! י 
[[חורי רה''ר וכו'.]] פרק קמא דשבת (דף ז':) איתמר חורי רה''י כרה''י דמו חורי רה''ר אביי אמר כרה''ר דמו ורבא אמר לאו כרה''ר דמו ע''כ. וקיי''ל כרבא. [[ומ''ש רבינו כיצד חור בצד רה''ר וכו',]] פשוט ומבואר בהלכות. וכתב הרשב''א ז''ל ומהו שיקרא חור רה''י חור שבכותלים של רה''י ועוברים כלפי פנים עכ''ל. וחורי הכרמלית הרי הן נדונין לפי גבהן ורחבן כדין חורי רה''ר: 


! יא 
[[רשות היחיד ומקום פטור מותר לטלטל בהן וכו'.]] זה פשוט בהרבה מקומות ומבואר בברייתא פ''ק (שם ו'): [[לפיכך אם לא היה צריך לגוף ההוצאה וכו'.]] מימרא שם פ' כירה (שם מ''ב) אמר רבינא הילכך קוץ ברה''ר מוליכו פחות פחות מד' אמות ובכרמלית אפילו טובא ע''כ. ופירוש דוקא כגון קוץ שיש בו היזק לרבים אבל דבר אחר אע''פ שאינו צריך לגוף ההוצאה אסור וכל שכן לדעת רבינו שפסק כרבי יהודה לחיוב במלאכה שאינה צריכה לגופה וכן נראה מפירש''י ז''ל: 


! יב 
[[כשם שמותר לטלטל וכו'.]] ברייתא שם פרקא קמא (דף ו') ומימרא אמר ר''י מקום שאין בו ד' על ד' מותר לבני רה''י ולבני רה''ר לכתף עליו ובלבד שלא יחליפו, ע''כ: [[כשם שאסור לטלטל וכו'.]] פרקא קמא (שם ו') בברייתא הנזכרת: 


! יג 
[[המוציא מרה''י לרה''ר וכו'.]] זה פשוט ויתבארו דינין אלו ממה שאכתוב למטה. ופירוש כשהוא פטור במוציא מרה''ר לרה''ר וכרמלית באמצע דוקא כשלא העבירו בין שתי רשויות הרבים ד' אמות הא לאו הכי חייב לפי שהן מצטרפות כל זמן שלא נח החפץ בכרמלית כמבואר פי''ג: [[וכן המושיט וכו'.]] כל זה פשוט לפי שהכרמלית דבר תורה הרי היא כמקום פטור ואין איסורה אלא מדבריהם: 


! טו 
[[המוציא מרה''י וכו'.]] פ''ק (שם ה' ו') ת''ר המוציא מחנות לפלטיא דרך סטיו חייב ובן עזאי פוטר ואמרי שם טעמא דרבנן משום דמהלך לאו כעומד דמי אבל עמד בסטיו פטור. ופי' חנות הוא רה''י ופלטיא רה''ר וסטיו הוא כרמלית כמו שנתבאר בדין האצטבאות למעלה. ורבינו ז''ל כתב מקום פטור לרבותא ולא מבעיא כרמלית ושם אמרו אחד המכניס ואחד המוציא ואחד המושיט ואחד הזורק חייב ומכלל דברים אלו דוקא מרה''י לרה''ר דרך כרמלית הא מרה''י לרה''י דרך כרמלית פטור. ודבר פשוט הוא לא ניתן ליכתב: [[היה עומד במקום פטור וכו'.]] במימרא (שם ח':) שהזכרתי למעלה ובלבד שלא יחליפו ולפיכך כתב רבינו פטור אבל אסור: 


! טז 
[[עמוד בר''ה וכו'.]] עיקר הנוסחא האמתית בספרי רבינו כך היא. עמוד ברה''ר גבוה י' ורחב ד' ואין בעיקרו ד' ויש בגובה הקצר שלו ג' הרי הוא רה''י וכו' וברייתא היא בהזורק (שם ק''א) עמוד ברה''ר גבוה עשרה ורחב ארבעה ואין בעיקרו ארבעה ויש בקצר שלו שלשה וזרק ונח על גביו חייב. ופירש''י ז''ל ויש בקצר שלו שלשה גובה שלשה ואפי' שלשה קאמר וכל שכן פחות מכן דהוה ליה כלבוד. והרשב''א ז''ל כתב אמרו בתוס' שלא יתכן שא''כ ה''ל כנעץ קנה ברה''ר דפליגי רבנן עליה דר' יוסי משום דה''ל מחיצה שהגדיים בוקעין בה. והם ז''ל פירשו דבעובי קאמר כלומר אם בצד הקצר שלו יש לו ג' טפחים בעובי ע''כ. ודברי רבינו הם כפירש''י ז''ל ויש לחלק בין זו לההיא דנעץ קנה. והרשב''א ז''ל הסכים לדעת התוס' בספרו דדוקא יש בעובי הקצר ג' הא פחות מכן אינו כרה''י: [[תל המתלקט גובה י' טפחים מתוך אורך וכו'.]] בהזורק (שם דף ק') אמר רב תל המתלקט י' מתוך ד' וזרק ונח על גביו חייב. ופירש''י ז''ל כל שהוא מדרון ומתלקט והולך גבהו מעט מעט עד שמגיע לעשרה מתוך ארבע אמות הרי הוא זקוף והוי רה''י במקום גבהו ודוקא נקט מתוך ארבע אמות דאי מתוך חמש אמות הרי הוא כשאר רה''ר דניחא תשמישתיה להלוך עכ''ל: 


! יז 
[[נעץ קנה ברה''י וכו'.]] בפ''ק (שם דף ז':) אמר רב חסדא נעץ קנה ברה''י וזרק ונח על גביו אפי' גבוה מאה אמה חייב מפני שרה''י עולה עד לרקיע ואמרו עלה לימא רב חסדא דאמר כרבי וכו'. ואמר אביי ברה''י דכ''ע לא פליגי כדרב חסדא וכו' ומימרא זו בהלכות. ויש שהקשו והא בעינן הנחה ע''ג מקום ד' כמבואר ריש פי''ג. ומדברי רש''י ז''ל וקצת הגאונים ז''ל נראה דברה''י אע''ג דבעינן עקירה מע''ג מקום ד' הנחה ע''ג כל שהוא הוי הנחה. וזה דעת הרמב''ן והרשב''א ז''ל. ותמה על רבינו שלא ביאר זה ריש פי''ג: [[אילן שהוא עומד ברה''י וכו'.]] שם (דף ח':) תשלום מימרא דאביי שהזכרתי בסמוך הכא באילן העומד ברה''י ונופו נוטה לרה''ר וזרק ונח על נופו דרבי דמחייב סבר שדי נופו בתר עיקרו ורבנן פטרי דלא אמרינן שדי נופו בתר עיקרו והלכה כרבנן: 


! יח 
[[נעץ קנה ברה''ר וכו'.]] בהזורק (שם ק''א) תניא ר' יוסי בר' יהודה אומר נעץ קנה ברה''ר ובראשו טרסקל וזרק ונח על גביו חייב. ותני עלה וחכמים פוטרין. ופי' בין זרק מרה''ר לתוכו בין זרק מרה''י פטור. והטעם לפי שזה אפי' גבוה הקנה י' והטרסקל רחב ד' אינו כרה''י אלא אמרי' גוד אחית מחיצתא במחיצה שהגדיים בוקעין בה וכן מבואר שם. ועל מ''ש [[רבינו שאין רה''ר תופסת אלא עד י',]] כתוב בהשגות א''א אפי' עד י' בזה פטור דרה''י לא הוי דלא אמרינן גוד אחית מחיצתא דהויא לה מחיצה שהגדיים בוקעין בה ורה''ר נמי לא הוי אלא כרמלית הוי דאין ראוי לכתף עליו ע''כ. ואני אומר שלא נתכוין רבינו לחלק בדין בין אם הטרסקל תוך י' או למעלה שא''כ היה לו לכתוב נעץ קנה גבוה יותר מעשרה. אלא נתינת טעם כתב למה אין דין קנה זה כשהוא ברה''ר כרה''ר כמו שהוא כרה''י בהיותו שם כנזכר למעלה ואמר שאין אויר רה''ר עולה עד לרקיע אלא עד י' וכיון שאין האויר תופס אלא עד י' בדין הוא שכל דבר גבוה יתר מג' יחלוק בו רשות בין תוך י' בין למעלה מעשרה. וכבר הזכיר רבינו דין זה בבאור הכרמלית ומקום פטור כנ''ל: [[הזורק ד''א ברה''ר.]] משנה (שם דף ק':) הזורק ד''א בכותל למעלה מעשרה טפחים כזורק באויר למטה מעשרה טפחים כזורק בארץ. והזורק בארץ ד''א חייב. ובגמרא והא לא נח א''ר יוחנן בדבילה שמינה שנו ע''כ. ופי' ודוקא בדבילה שמינה שכיון שהוא תוך י' על פני הכותל חייב אבל אם נחה בחור שבר''ה כ''ש פטור שחורי רה''ר אינן כר''ה כמבואר למעלה: [[זרק למעלה מעשרה ונח בחור כל שהוא פטור וכו'.]] ברייתא שם זרק למעלה מעשרה והלכה ונחה בחור כל שהוא ר''מ מחייב וחכמים פוטרין ומפרש התם דטעמא דר''מ משום דס''ל חוקקין להשלים והרי חור זה כאילו רחב ד' ודינו כדין רה''י והזורק מרה''ר לתוכו חייב וחכמים לית להו חוקקין ולפיכך פטור: 


! יט 
[[זרק קנה או רומח וכו'.]] זה מבואר פ''ק (שם דף ח') בשמועה דזרק כוורת דאמר רבא אפי' אינה רחבה ו' פטור אי אפשר לקרומית של קנים שלא יעלו למעלה מי' ע''כ. ופירש''י ז''ל שהוא אויר מקום פטור וכיון דלא ניחא כולה ברה''ר לא הויא הנחה לאיחיובי עכ''ל. וזה מבואר: [[זרק כלי מרה''י לרה''ר וכו'.]] זו היא מימרא דזרק כוורת שהזכרתי ושם אמרו שאם לא היה גבוה עשרה בין כפאה על פיה בין זרקה ופיה למעלה חייב. ולפיכך סתם רבינו: 


! כ 
[[בור ט' ברה''ר וכו'.]] בהזורק (שם דף צ''ט:) בעי רבי יוחנן בור תשעה ועקר הימנה חוליא והשלימה לעשרה מהו עקירת חפץ ועשיית מחיצה בהדי הדדי קאתו ומיחייב או לא מיחייב ואת''ל כיון דלא הויא עשרה מעיקרא לא מיחייב בור י' ונתן לתוכה חוליא ומיעטה מהו הנחת חפץ וסלוק מחיצה כהדדי נינהו ומיחייב או לא מיחייב ולא איפשיטא. ופירש''י ז''ל עקר הימנה חוליא והניחה בר''ה: [[היה הבור עשרה וכו'.]] בעיא דלא איפשיטא הזכרתיה בסמוך. וכבר כתבתי שרבינו כותב פטור באלו הספקות וכ''ש בזו שאביי פוטר כמו שאזכיר בסמוך. ומפרש בגמ' דדוקא חוליא פטור משום דמבטל ליה התם אבל חפץ אחר דלא מבטל ליה התם ודאי חייב ובסמוך אבאר זה: 


! כא 
[[הזורק דף ונח ע''ג יתדות וכו'.]] שם בעי רבא זרק דף ונח ע''ג יתדות וחפץ על גביו מאי כיון דבהדי הדדי קא אתו כהנחת חפץ ועשיית מחיצה דמי או דילמא כיון דלא אפשר דלא מדליא פורתא והדר נייח כעשיית מחיצה והנחת חפץ דמי תיקו. וכתב הרשב''א ז''ל צריך לי תלמוד שהרי הוא מחיצה שהגדיים בוקעין בה ואינה מחיצה ע''כ. ובספרו העמידה בכותל המוקף לרשות היחיד ואין בקיעת גדיים מבטלת שהרי הוא כחורי רשות היחיד: 


! כב 
[[בור שהוא עמוק י' וכו'.]] (שם דף ק') אמר אביי בור ברה''ר עמוקה עשרה ורחבה שמונה וזרק לתוכה מחצלת חייב חלקה במחצלת פטור לאביי דפשיטא ליה דמחצלת מבטלא מחיצתא כ''ש חוליא (דמבטל לה) דמבטלא מחיצתא לר' יוחנן דמיבעי ליה חוליא מחצלת פשיטא דלא מבטלא מחיצתא ע''כ. ורבינו ז''ל פסק כאביי דהוא בתראה. וכתב הרשב''א ז''ל דדוקא דמבטל ליה המחצלת התם הא לאו הכי אפילו אביי מודה ורישא דקתני חייב ה''ה דאי מבטל ליה וממעטו מעשרה דפטור אלא דאורחא דמלתא נקט דאדם עשוי לעשות מחיצה במחצלת ואינו עשוי למעט העומק במחצלת עכ''ד. ורבינו ז''ל לא חילק בין מבטל ליה ללא מבטל ליה וכתב המחוור שבגמרא כלשונו: 


! כג 
[[בור ברה''ר וכו'.]] שם אמר אביי בור ברה''ר עמוקה עשרה ורחבה ארבעה מלאה מים וזרק לתוכה חייב מלאה פירות וזרק לתוכה פטור מאי טעמא מיא לא מבטלי מחיצתא פירות מבטלי מחיצתא ע''כ. ויש מן הגאונים שכתבו שאין פירות מבטלין מחיצות אלא דוקא כשבטלן שם ואין דעתו לפנותו, ואין זה עיקר אלא בכל גונא מבטלין מחיצות כיון שהם היו שם קודם זריקה נמצא שכשזרק לא היו שם מחיצות ניכרות וזה דעת רבינו וכן העלה הרמב''ן. והרשב''א ז''ל כתב דדוקא בפירות של טבל שא''א לטלטלן בשבת וכן כתב בספרו. וחלוק המים והפירות נראה שה''ה בכל דבר שאדם מסתכל ורואה בתוכו דינו כמים והם הדברים הלחים הרבה והדברים היבשים דינן כפירות. והטעם בזה לפי שאין המחיצות ניכרות: 


! כד 
[[רקק מים שהוא עובר ברשות הרבים וכו'.]] משנה (ק':) וסוגיא דגמרא בב' אוקימתות כדברי רבינו ז''ל והדברים פשוטים שם: 

~ הלכות שבת - פרק חמשה עשר




! א 
[[עומד אדם ברה''ר וכו'.]] משנה פ' המוצא תפילין (עירובין צ''ח:) ונמצא בקצת ספרי רבינו בסיום זאת הבבא ובלבד שלא יוציא חוץ לד' אמות ואם הוציא פטור מפני שהוא ברשות אחרת ופטור. וזה אינו אמת שהרי מבואר שם בגמרא אליבא דרבא דאמר המעביר חפץ דרך עליו חייב שכבר פסק רבינו כמותו פי''ב שהוא חייב וכן כתב הר''א ז''ל בהשגות ופשוט הוא שם וא''א לפרש הסוגיא בדרך אחרת. ובקצת ספרי רבינו נמצא חייב מפני שהוא ברשות אחרת. וזה אמת אלא שאין משמע לשונו מכוון והיה לו לומר אע''פ שהוא ברשות אחרת: [[וכן עומד אדם ברה''י וכו'.]] במשנה (שם ק''א) מחלוקת רבי מאיר דס''ל שאין אדם עומד ברה''י ומטלטל ברשות הרבים וכן בהיפך ורבינו פסק כרבנן. ובגמרא (שם ק''א) דינין באיכות המנעול אם הוא עומד למעלה מעשרה ובמהותו אם הוא רחב ד' לענין ליטול מפתח מאי זה רשות אחרת שיהיה ולפתוח ולנעול בו על איזה דרך יותר ויאסר. ורבינו ז''ל לא הזכירם לפי שהכל מבואר בדבריו בחלוק הרשויות וענינם זה עם זה וכל מבין יכול להבין מדבריו מה שנזכר שם: [[בהמה שהיתה בחוץ וראשה בפנים וכו'.]] פרק עושין פסין (שם כ':) מסקנא דגמרא. ופירש''י ז''ל אובסין שתוחב לה מספוא הרבה על כרחה עד בית הבליעה יותר מכדי אכילתה עד שנעשית כאבוס במעיה ואם אינו אוחז בצוארה אינו יכול לתחוב עכ''ל. וכן מבואר שם שהאבוס הוא באחיזת הבהמה: 


! ב 
[[לא יעמוד אדם ברה''י וכו' במה דברים אמורים כשהיה שותה בכלים נאים וכו'.]] בפרק המוצא תפילין (שם צ''ט) לא יעמוד אדם ברה''י וכו'. כלשון רבינו עד למקום שהוא שותה, ובגמרא הקשו ממה שאמרו חכמים דעומד אדם ברה''ר ומטלטל ברשות אחרת והכא בעינן ראשו ורובו לימא דמתניתין דהכא כרבי מאיר ותירץ רב יוסף בחפצין הצריכים לו ודברי הכל. איבעיא להו כרמלית מאי מי בעינן ראשו ורובו או לא ואמר אביי היא היא ואמר רבא היא גופא גזרה ואנן ניקום ונגזור גזרה לגזרה ע''כ. ורבינו ז''ל פירש בחפצים הצריכין לו חפצים נאים שהוא צריך להם. ונראה שלדבריו שאר טלטולין חוץ משתיה אפילו כלים נאים מותר לטלטלן וזהו שלמעלה בהיתר הטלטול לא חלק כלל לפי שלא גזרו שמא יוציאם אלא בכלים נאים ובשותה בהן שהוא מקרבן לפיו. אבל רש''י ז''ל פירש בחפצים הצריכין לו אפילו רבנן מודו דגזרינן בהו דמתוך שהוא צריך להם יכניסם אצלו הלכך משקין הללו צריכין לו וגזרינן עכ''ל. וכן כתב הרשב''א ז''ל וז''ל בקוצר עומד אדם ברה''ר ומטלטל ברה''י וכו' במה דברים אמורים בחפצים שאין צריכין לו להמשך במקום שהוא אבל בחפצים הצריכין לו אסור חוששין שמא ישכח וימשוך אצלו כיצד היה צריך למים אסור שמא ישכח וימשכם אצלו וישתה בין שהמים נתונין בכלים נאים בין בכלים שאינן נאים וכן כל כיוצא בזה באוכלין ובמלבושין לפי שהן חפצים הצריכין לו במקומו. היה צריך לטלטל בפנים מפתח זה מותר שאין צריך למפתח במקום שהוא עומד בו וכן כל כיוצא בזה הכניס ראשו ורובו למקום שהוא שותה מותר ע''כ. וכדבריהם נראה מן ההלכות שלא הביא אוקימתא דרב יוסף אלא המשניות כפשטן דמשמע דבכל שתיה יש לחוש. אבל לשון הגמרא מתחוור יותר לדעת רבינו שאם בכל שתיה אסור היה לו לרב יוסף לומר שאני מים דצריכין לו ומדקאמר בחפצים הצריכין לו משמע דלאו בכל גווני שהיה אסור. ולמעשה ראוי להחמיר כדעת רש''י והרשב''א ז''ל: 


! ג 
[[עומד אדם ברה''ר וכו'.]] (שם צ''ט:) משנה קולט אדם מן המזחילה למעלה מעשרה טפחים ומן הצינור ומכל מקום ושותה כך היא הגרסא בהלכות x. ובגמרא קולט אין אבל מצרף לא. מ''ט אמר ר''נ הכא במזחילה פחות משלשה סמוך לגג עסקינן דכל פחות משלשה סמוך לגג כגג דמי תנ''ה וכו'. תניא אידך לא יעמוד אדם ברה''ר ויגביה ידיו למעלה מעשרה בפחות משלשה סמוך לגג ויצרף אבל קולט הוא ושותה מן הצינור ומכל מקום ושותה תנא ואם יש בצינור ארבעה על ארבעה אסור מפני שמוציא מרשות לרשות, ע''כ. וזהו הפירוש לדעת רבינו. קולט תופס כלומר מקבל את המים היורדין מן האויר ושותה. ושתיה זו בכל גונא מותרת בין למטה מעשרה בין למעלה מעשרה ולא הזכירו במשנה למעלה אלא משום דאיכא למידק מינה מצרף לא ואינו אסור הצרוף אלא דוקא בלמעלה כמו שהזכיר. ומכל מקום בא לרבות הכותל. ושאלו בגמרא מ''ט אסור הצרוף שהרי זה המקום אחר שאין בצינור ובמזחילה רחב ארבעה מקום פטור הוא. ותירצו הכא במזחילה פחות משלשה וכו'. פירוש מכותל שאין בו אלא י''ג טפחים שכל שהמזחילה למעלה מעשרה היא תוך שלשה סמוך לגג ודינה כגג. אבל כשהמזחילה תוך עשרה אפילו היא תוך שלשה לגג אין דינה כגג. ונ''ל טעם הדבר לפי שרה''ר תופס עד עשרה ואין פחות משלשה לגג ממעט דין רה''ר שאין זה לבוד גמור ואם באנו לדונו כגג נמצא חומרו קולו לענין הזורק מרה''י אבל כל שהוא למעלה מעשרה והוא פחות משלשה נחמיר בו כגג. תאנא ואם יש בצינור ד' על ד' בין שהוא למעלה מעשרה בין שהוא תוך עשרה בין רחוק בין סמוך לגג ה''ז אסור שדין הצינור כרשות בפני עצמו ונמצא מוציא מרשות לרשות. וביאר רבינו למה אינו חייב כשהצינור רחב ד' והוא למעלה מעשרה שהרי היא רה''י גמורה ותירץ לפי שהמים נזחלין כמ''ש. כנ''ל פירוש סוגיא זו נכון ויש שיטות אחרות ומדבריהם שכל תוך שלשה סמוך לגג אפילו תוך עשרה סמוך לרה''ר אסור לצרף. וכ''כ הרשב''א ז''ל בספרו: 


! ד 
[[זיז שלפני החלון וכו'.]] משנה (שם צ''ח:) זיז שלפני החלון נותנין עליו ונוטלין ממנו בשבת. ובגמ' האי זיז דנפיק היכא אילימא דנפיק לרה''ר ליחוש דילמא נפיל ואתי לאיתויי אלא דנפיק לרשות היחיד פשיטא אמר אביי לעולם דנפיק לרה''ר מאי נותנין עליו כלים הנשברים תנ''ה זיז היוצא לרה''ר נותנין עליו קערות וכוסות וצלוחיות ומשתמש בכותל עד עשרה התחתונים אם יש שם זיז אחד למטה הימנו אינו משתמש אלא כנגד חלונו בלבד. וגרסת רבינו היכי דמי אי דאית ביה ד' אפילו כנגד חלון לא ישתמש אי דלית בהו ד' מאי איריא כנגד חלון אפילו בכותל כולו נמי. אביי אמר תחתון דאית ביה ד' ועליון דלית ביה ד' וחלונו משלימתו לד' כנגד חלון משתמש דחורי חלון הוא דהאי גיסא ודהאי גיסא אסור ע''כ. ופירוש הסוגיא לדעת רבינו, זיז הוא דף היוצא מכותל רה''י. והעמידו אביי בשיוצא על אויר רה''ר ולמעלה מעשרה בדוקא וכמו שאמרה הברייתא לפי שאויר רה''ר למעלה מעשרה מקום פטור ולפיכך מניחין עליו כלים שאם יפלו ישברו. ואין לחוש שמא יביאם לכשיפלו. ובאה הברייתא ואמרה אם יש שם זיז אחר. פי' ואפי' למעלה מעשרה דאי התחתון בתוך עשרה הוה ליה כרמלית אם רחב ד' אינו משתמש בעל העליון אלא כנגד חלון בלבד. והקשו היכי דמי אי דאית ביה ד' בעליון אפילו כנגד חלונו לא ישתמש לפי שהוא רשות בפני עצמו אפי' בלא צרוף חלון והתחתון ג''כ רשות אחרת ואסר עליו. ונראה מדברי רבינו שאפי' אין בתחתון ד' אוסר עליו. וכן נראה שאסור להשתמש בתחתון ממה שאמר ואסרו זה על זה אי דלית בהו ד' הרי אין לאחד מהם שום רשות אלא מקום פטור ולמה יאסרו זה על זה ישתמשו בשניהם. ותירץ אביי שהתחתון רחב ד' וישנו רשות בפני עצמו ואוסר על העליון אלא שכיון שאין העליון רשות בפני עצמו מה שהוא כנגד החלון מותר שהוא כחורי חלונו. וכל היתרין אלו בכלים הנשברים כדברי אביי שלא מצא היתר למשנתנו אלא בכך. זה פירוש הסוגיא לפי גרסת רבינו. וכתב הרשב''א ז''ל אפילו היו כמה זיזין לאדם אחד משתמש בכל הכותל. ופירוש אם יש שם זיז אחר לאדם אחר ואפשר שאף רבינו לכך נתכוין. ויש גרסא אחרת לרש''י ז''ל ולשאר המפרשים שגורסין היכי דמי אי דלית ביה ד' אפילו כנגד חלון נמי לא ישתמש אי דאית ביה ד' מאי איריא כנגד חלון אפילו בכולי כותל נמי. ופסק הרשב''א ז''ל זה לשונו היה זיז אחר לאדם אחר תחתיו רחב ד' ואין העליון רחב ד' העליון אסור לפי שאויר התחתון עד לרקיע ועליון באוירו של תחתון למה הדבר דומה למוציא זיז על חצר חברו שאסור להשתמש בו בכלים ששבתו בתוך ביתו עד שיערבו. היו שניהם רחבים ד' זה משתמש בשלו וזה משתמש בשלו למה''ד לבית ועליה של שנים היה התחתון רחב ד' והעליון אינו רחב ד' אם הוא כנגד החלון ותוך שלשה לחלון החלון משלימו לד' והרי הוא כחורי רה''י ואם לא היה כנגד החלון אסור להשתמש עליו כמו שביארנו ע''כ. ולכשתדקדק בלשון רבינו ובלשונו תמצא שלדעת רבינו זיזין אלו אוסרין זה על זה אפילו אינן זה כנגד זה. ולדעת הרשב''א ז''ל דוקא בזה כנגד זה. ועוד חלוק אחר מבואר במה שאמרו נגד החלון ודעת רבינו נ''ל עיקר. עוד כתב הרשב''א ז''ל שכל שרחב ד' נותנין עליו אפילו כלים שאינן נשברים וגם זה שלא כדעת רבינו. עוד כתב ואם היה דף אחד לבדו יוצא על אויר כרמלית כל שהוא גבוה עשרה לעולם מותר בין רחב בין קצר ואפילו כלים שאינן משתברין שאין גוזרין בכרמלית. ובזה יודה רבינו ועיקר: 


! ח 
[[שני בתים בשני צדי רה''ר וכו'.]] בפרק כיצד משתתפין (דף פ''ה:) שני גגין בשני צדי רה''ר אמר רב אסור לזרוק מזה על זה ושמואל אמר מותר ואמרו שם כגון דמידלי חד ומתתי חד זמנין דמגנדר ואתי לאיתויי ע''כ. וקי''ל כרב באיסורי דגזר דילמא מגנדר ואתי לאתויי כיון שאין הגגין שוין. ודוקא בכלים שאין נשברים הא בכלים המשתברין אין לחוש כדברי רבינו. וכן כתבו ז''ל. [[ומה שכתב רבינו והוא שיהיו שניהם שלו או עירבו]] פשוט הוא שאם לא כן אסור לטלטל מרשות היחיד של אדם אחד לרשות של אדם אחר כמו שיתבאר בהלכות עירובין וכן פירשו ז''ל. וכתב הרשב''א ז''ל ואם היתה כרמלית עוברת ביניהם כיון שהגגין שלו כל הצדדין מותרין: 


! ט 
[[בור ברשות הרבים וכו'.]] בהמוצא תפילין (שם צ''ט:) בור ברה''ר וחוליתו גבוהה עשרה טפחים חלון שעל גביו ממלאין ממנו בשבת ובגמרא במאי עסקינן אילימא בסמוכה למה לי חוליא עשרה א''ר חמא במופלגת מן הכותל ד' טעמא דיש בחוליתה עשרה אבל אין בחוליתה י' קא מטלטל מרה''י לרה''י דרך רה''ר ר' יוחנן אמר לעולם בסמוכה והא קמ''ל דבור וחוליתה מצטרפין לעשרה, ע''כ. ופירש''י ז''ל דר' יוחנן אמר לא כדס''ד דתהוי חוליא עשרה לבד מבור אלא הכא בבור ברה''ר וחוליתו סביביו סך הכל עשרה עד קרקעיתו הוי רה''י, ע''כ. ונתבארו דברי רבינו: 


! י 
[[אשפה ברה''ר וכו'.]] שם אשפה ברה''ר וכו' כלשון רבינו. ובגמ' הקשו ולא חיישינן שמא תנטל אשפה והא אמר רבא וכו'. ותירצו לא קשיא הא דרבים הא דיחיד. וזה מבואר. וכתב הרשב''א ז''ל ולמה אין חוששין שמא יתגלגל מה שמשליך לתוכה וילך ויטלנו באשפה כמו שחשש בשני גגין כנזכר למעלה לפי שאין מטילין לאשפה כלי אשר חפץ בו אלא מים או שברי כלים, עכ''ל: 


! יא 
[[אמת המים שהיא עוברת בחצר וכו'.]] דינין אלו עד כצוצרה שהיא למעלה מן המים הוציא רבינו מן המשנה שבכיצד משתתפין (שם פ''ז) והברייתא והסוגיא שעליה (דף פ''ו) והמימרא דרב יהודה ומברייתא דלשון ים שבפ''ק (שם י''ב) ודימה לשון ים לאמת המים והשיגוהו בזה ודעת האחרונים כדעת ההשגות ואין דברים אלו מצויין כדי להאריך בהן. ודעת הרשב''א ז''ל בספרו תמצאנו: 


! טו 
[[כצוצרה שהיא למעלה מן המים וכו'.]] שם בכיצד משתתפין (פ''ז:) כצוצרה שהיא למעלה מן הים אין ממלאין ממנה בשבת אא''כ עשו לה מחיצה עשרה טפחים בין מלמעלה בין מלמטה ע''כ. ופי' רבינו כצוצרה הוא המקום המקורה יוצא מן כותל רה''י על מעיינות המים והנהרות כמו גג ונוקבין בו נקב וממלאין מאותו הנקב מן המעין או מן הנהר, ואינו מותר למלאת עד שיעשה מחיצה מעל הנקב היורד למטה כמו כוורת ואז נאמר גוד אחית או תהיה המחיצה למעלה מן המים ואז נאמר גוד אסיק ונחשוב כאילו תהיה השאיבה כלה תוך המחיצה ע''כ: [[ומ''ש כך שופכין ממנה וכו'.]] בגמ' (דף פ''ח) שתי לשונות פסק כלישנא בתרא דאמר התם לא תימא למלאת הוא דשרי אבל לשפוך אסור אלא אפילו לשפוך נמי שרי והטעם מפני שהוא כחו בכרמלית ולא גזרו בו וכמו שכתב רבינו: 

! יט
((טז-יט)) [[חצר שהיא פחותה מארבע אמות וכו'.]] שם חצר שהיא פחותה מארבע אמות אין שופכין לתוכה מים אא''כ עשו לה עוקה מחזקת סאתים מן הנקב ולמטה בין מבפנים בין מבחוץ אלא שמבחוץ צריך קמור ומבפנים אין צריך קמור רבי אליעזר בן יעקב אומר ביב שהוא קמור ד' אמות ברה''ר שופכין לתוכו מים בשבת וחכ''א אפילו גג או חצר מאה אמה לא ישפוך על פי הביב. אבל שופך הוא לביב והן יורדין לביב החצר והאכסדרא מצטרפין לד' אמות. ובגמ' אין שופכין לתוכה מ''ט אמר רבה לפי שאדם עשוי להסתפק סאתים מים בכל יום בד' אמות אדם רוצה לזלפן פחות מד' אמות שופכן אי איכא עוקה שרי ואי לא אסיר ור' זירא נתן טעם אחר. ואמרו מאי בינייהו אמר אביי אריך וקטין איכא בינייהו דלרבה בעי ד' על ד' אמות ולרבי זירא אפילו אריך וקטין. והביאו ברייתא סיוע לרבה דתניא חצר שאין בה ד' אמות על ד' אמות אין שופכין לתוכה מים בשבת. והעמידה ר' זירא כרבנן דפליגי עליה דר''א בן יעקב אבל לר''א בן יעקב אפילו אריך וקטין אינה צריכה עוקה. עוד בגמ' וחכ''א אפילו גג וכו' תאנא בד''א בימות החמה אבל בימות הגשמים שופך ושונה ואינו נמנע מ''ט אדם רוצה שיבלעו מים במקומן פירוש אינו מקפיד. ואמרי התם מאי ליחוש ליה אי משום קלקול חצרו הא מקלקלה וקיימא אי משום דאמרת גזירה שמא יאמרו צינורו של פלוני מקלח מים בשבת סתם צינורות מקלחין הם. אמר ר''נ בימות הגשמים עוקה מחזקת סאתים נותנין לה סאתים סאה נותנין לה סאה בימות החמה מחזקת סאתים נותנין לה סאתים סאה אין נותנין לה כל עיקר גזרה דלמא אתי למעבד סאתים א''ה בימות הגשמים נמי לגזור התם למאי ליחוש אי משום קלקול וכו' עד מקלחין הן אמר אביי הילכך אפילו כור ואפילו כורים שרי, ע''כ. והנה רבינו פסק כרבנן דרבים נינהו ולפיכך כתב כלשון הברייתא חצר שהיא פחותה מד' אמות על ד' אמות להוציא אריך וקטין. ופי' אריך וקטין שאין שופכין לתוכה כגון שמנה על שתים שאע''פ שתשבורתן כתשבורת ד' על ד' אין שופכין בלא עוקה. ויש פי' אחר וזה עיקר. ופי' מבחוץ צריך לקמור שאם העוקה מבחוץ צריך לכסותה ולבנות עליה כיפה כמ''ש רבינו. ובמחלוקת הביב כבר כתבתי שרבינו פסק כחכמים. ועל דין הביב לבד הזכירו בגמרא תנא בד''א בימות החמה אבל בימות הגשמים וכו'. ואמרו התם בימות הגשמים למאי ניחוש וכן פירשו קצת מפרשים שעל דין הביב בלבד היא ברייתא זו וכן מוכחת לכאורה מימרא דרב נחמן שדבר בעוקה בימות הגשמים. סאה נותנין לו סאה. פי' כל פחות מסאתים דינו כסאה שאין נותנין לתוכה אלא מלואה. ואמר אביי הלכך כיון דבימות הגשמים לא גזרינן אפילו כור ואפילו כורים נותנין לתוכה כל שמחזקת סאתים אבל אם מחזקת פחות ודאי אפילו בימות הגשמים אין נותנין לתוכה אלא מלואה דאי לא רב נחמן למה היה מחלק בין סאתים לפחות מסאתים ומשנתנו דקתני עוקה מחזקת סאתים בכל זמן היא. זהו פירוש הסוגיא לדעת רבינו. ויש בה שטות אחרות ופסק הלכה כר''א בן יעקב והוא דעת הרשב''א ז''ל. וכתב כל שיש בתשבורתה י''ו אמה אינה צריכה עוקה וכן בימות הגשמים אפילו קטנה אינה צריכה עוקה. ובימות החמה אם יש לה עוקה מחזקת סאתים נותן לתוכה אפילו כור ואפילו כורים. אינה מחזקת סאתים אין נותנין לתוכה כל עיקר. ובדין הביב כל שהוא קמור ד' אמות ברה''ר אפילו בימות החמה שופכין לתוכו וכר''א בן יעקב זהו דעתו ז''ל. ודברי רבינו נראין להחמיר: [[היה שופך על פי הביב וכו'.]] זה למד רבינו ממ''ש פ' הזורק (שבת ק':) גבי ספינה כחו בכרמלית לא גזרו רבנן. ודע שהוא הדין לחצר שאם היא סמוכה לכרמלית אפילו היא קטנה אינה צריכה עוקה אפילו בימות החמה ולזה הסכים הרשב''א ז''ל. וכן דעת רבינו שהזכיר רה''ר גבי חצר ופשוט הוא שכך דעתו ועיקר: 


! כ 
[[לא ימלא אדם מים מן הים וכו'.]] בהזורק אתמר ספינה רב הונא אמר מוציא ממנה זיז כל שהוא וממלא רב חסדא ורבה בר רב הונא אמרי מוציא ממנה זיז ד' וממלא רב הונא קסבר כרמלית מארעא משחינן ואוירא מקום פטור הוא ובדין הוא דזיז נמי לא ליבעי אלא כי היכי דתהוי ליה היכרא רב חסדא ורבה סברי כרמלית משפת מיא משחינן ומיא ארעא סמיכתא היא ואי לא עביד מקום ד' קא מטלטל מכרמלית לרה''י, ע''כ. והלכה כרב חסדא ורבה. וכתב רבינו אם הזיז למעלה מעשרה משפת המים אף רב חסדא ורבה מודים שבכל שהוא די שהרי מקום פטור הוא והרי שפת המים להם כמו קרקעית הים לרב הונא וכמבואר שם בגמרא. ומתוך דברים אלו אתה למד שלא אסרו להחליף דרך מקום פטור כמבואר פרק י''ד בבבא המתחלת היה עומד במקום פטור אלא מרה''י לרה''י שהם רשויות של תורה אבל מרה''י לכרמלית דרך מ''פ מותר לכתחלה כמבואר בסוגיא זו לדעת ר' הונא וכן הורו מגדולי המורים וזה דעת רבינו. אבל הרשב''א ז''ל הסכים לדעת אחרים שאפי' ברשות של דבריהם אסור להחליף ולפיכך אפילו הזיז למעלה מעשרה צריך שיהא בו ד' על ד'. ושאלו המפרשים ז''ל מקום ד' זה מהו מועיל שהרי אם הוא תוך עשר לשפת הים דינו ככרמלית והספינה רה''י. ופירש רבינו האי ז''ל שדרך הזיז הוא ממלא כלומר שזה הזיז חלול באמצעיתו ומשלשל כליו דרך שם וממלא וכיון שהוא מקום חשוב אמרינן כוף הצדדים וגוד אחית מחיצתא כאילו הן עד שפת המים והכל רה''י ואע''פ שבכצוצרה שהיא על גבי המים צריך מחיצה עשרה בספינה הקילו מפני שאינו יכול לעשות שם מה שיעשה בביתו ע''כ דבריהם. ורבינו ז''ל כבר ביאר זה באמרו שהרי דרך מקום פטור ממלא נראה מזה שדרך הזיז נכנס הדלי: 


! כא 
[[הקורא בספר בכרמלית וכו'.]] משנה בהמוצא תפילין (עירובין צ''ז:) הקורא בספר על האסקופה נתגלגל הספר מידו גוללו אצלו ובגמ' (דף צ''ח) הביאו ברייתא זו דתניא תוך ד' אמות גוללו אצלו חוץ לד' אמות הופכו על הכתב ואוקים אביי באסקופת כרמלית ורה''ר עוברת לפניה תוך ארבע אמות דאי נפל ומייתי ליה לא אתי לידי חיוב חטאת לא גזור רבנן. ועוד שם מתוך הסוגיא דדוקא כתבי הקודש אבל שאר דברים מכי נחו להו אסור אפי' תוך ד' אמות וכן כתב הרשב''א ז''ל. וכתב רבינו וכן אם נתגלגל לרה''י גוללו אצלו ודבר פשוט הוא שהרי אין לחוש בשום צד ברה''י לחיוב חטאת: [[היה קורא ברה''י וכו'.]] שם (צ''ז ב') היה קורא בראש הגג וכו' ואוקמוה (דף צ''ח) הכי, היה קורא בראש הגג ונתגלגל הספר מידו עד שלא הגיע לעשרה טפחים גוללו אצלו הגיע לעשרה טפחים הופכו על הכתב. בד''א בכותל משופע אבל בכותל שאינו משופע אפי' למטה משלשה גוללו אצלו שר' יהודה אומר אפי' אינו מסולק מן הארץ אלא מלא החוט גוללו אצלו מ''ט בעינן הנחה ע''ג משהו ע''כ. ופי' בכותל משופע לפי שנח בו: 


! כב 
[[המעביר קוץ כדי שלא יזוקו וכו'.]] מימרא דרבינא פ' כירה (שבת דף מ''ב) כתבתיה פי''ד: [[וכן מת שהסריח ונתבזה וכו'.]] פ' המצניע (שם דף צ''ד ב') ההוא שכיבא דהוה בדרוקרת שרא להו רב הונא ור''נ בר יצחק לאפוקי לכרמלית וכו' ואמרו שם דלרה''ר אסור לכרמלית מותר גדול כבוד הבריות שדוחה את ל''ת שבתורה. ופירש רבינו כבוד הבריות כבוד החיים שהסריח ומזיק להם בריחו וכן פירש הראב''ד ז''ל. ונחלקו המפרשים ז''ל אם צריך ככר או תינוק להוצאתו ואכתוב דבריהם פכ''ו: [[היורד לרחוץ בים כו'.]] פ' תולין (שם קמ''א) אמר רב יהודה מאן דסחי במיא לינגיב נפשיה ברישא והדר ליסליק דילמא אתי לאתויי ד''א בכרמלית אי הכי כי נחית נמי קא דחי כחו ארבע אמות בכרמלית ואסור כחו בכרמלית לא גזרו: 

~ הלכות שבת - פרק ששה עשר




! א 
[[מקום שלא הוקף לדירה וכו'.]] דין המקום הזה שהוא כרשות היחיד גמור דבר תורה הוא מבואר בהרבה מקומות ומהם פ''ק דשבת (דף ז') א''ר יוחנן קרפף יותר מבית סאתים שלא הוקף לדירה אפי' כור ואפי' כורים (מחזיק) הזורק לתוכו חייב מחיצה היא אלא שמחוסרת דיורין ע''כ. ודין הטלטול גם כן בהרבה מקומות ועיקרו במשנה (עירובין כ''ג) בעושין פסין וכר' עקיבא ובגמרא שם: 


! ב 
[[וכן עמוד שגבוה י' וכו'.]] בהרבה מקומות מהם פ''ק דשבת (דף ט') גבי תל ופ' כל גגות (עירובין דף פ''ט): [[סלע שבים היה גבוה פחות מעשרה.]] פ' הדר (שם ס''ז:) ברייתא סלע שבים גבוה עשרה ורחב ד' אין מטלטלין מתוכו לים ולא מן הים לתוכו פחות מכאן מטלטלין עד כמה עד בית סאתים. ופירש רב אשי דה''ק דיותר מבית סאתים מטלטלין מתוכו לים מ''ט הם אמרו והם אמרו הם אמרו קרפף יותר מבית סאתים שלא הוקף לדירה אין מטלטלין בו אלא בארבע אמות והם אמרו אין מטלטלין מרשות היחיד לכרמלית בית סאתים דשרי לטלטולי בכוליה לא שרו רבנן לטלטולי מתוכו לים ומהים לתוכו יותר מבית סאתים דאסור לטלטולי בכוליה שרו רבנן מ''ט דילמא אמרי רה''י הוא ואתי לטלטולי בכוליה. והקשו מאי שנא פירוש למאי אלימא האי תקנתא לדחות האחרת מפניה ותירצו תוכו שכיח מתוכו לים ומים לתוכו לא שכיח עד כאן. ומדברי רבינו נראה שלא התירו אלא לים אבל אם היה קרפף יותר מבית סאתים סמוך לכרמלית שביבשה אסור לטלטל מתוכו לכרמלית וכן דעת הראב''ד. אבל בתוספות פירשו שה''ה לכרמלית שביבשה והתירו מכאן לגנה שפתוחה אצל כרמלית לטלטל מפתח מכרמלית לתוכה כיון שהיא יתירה מב''ס. וכתב הרשב''א ז''ל ולזה הדעת נוטה. וסלע פחות מארבעה אפילו היה ארכו אלף אמה כבר נתבאר פי''ד שהוא מקום פטור: 


! ג 
[[כמה בית סאה וכו'.]] פ' עושין פסין (שם כ''ג:) כמה הם סאתים כחצר המשכן ושם אמרו שהוא מאה על חמשים והתשבורת חמשת אלפים וכן הוא מספר הכאת מאה בחמשים. ופירוש שבעים אמה ושירים שבעים אמה וחמש שביעיות בקרוב. [[ומ''ש בין שהיה מרובע וכו'.]] מבואר בגמרא בפסק הלכה: 


! ד 
[[מקום שלא הוקף לדירה שהיה בו בית סאתים וכו'.]] שם במשנה ובגמרא אם ארכה יותר משנים ברחבה אין מטלטלין לתוכה: 


! ה 
[[מקום שהוקף שלא לשם דירה וכו'.]] (שם כ''ד) אמר שמואל קרפף יותר מבית סאתים שלא הוקף לדירה פורץ בו פרצה יותר מעשר וגודרו ומעמידו על עשר ודיו. ופירש רבינו וגודרו לשם דירה. ורש''י ז''ל פירש שלא הוקף לדירה ואחר כך בנה אצלו דירה ואמר לקמן הוקף שלא לדירה ולבסוף פתח לו פתח לדירת ביתו לא מהני כיצד הוא עושה פורץ פרצה יותר מעשר דהוי כמי שאין בו מחיצות וגודר וסותם אותה פרצה ומעמידה על עשר והוי פתח ולבסוף הוקף לדירה שנפתחה לו עכ''ל. ורבינו כתב מימרא כפשטה ונראה מדבריו שהכל תלוי בכונת הגדרים אם נעשו על דעת דירה. ונראה שא''א שתועיל כוונתו אא''כ היה בדעתו לעשות ממנו בית ראוי לדור אבל אם היה דעתו לקרפף ואינו סמוך לבית דירה היאך יאמר רבינו שגדרתו לשם דירה יועיל והוא מכוין לדבר שא''א ודבריו צריך לי עיון. והרשב''א ז''ל כתב גבי קרפף אי זהו מוקף לדירה כל שפתח לתוכו פתח דירה ואח''כ הוקף ובמימרא זו כתב שטת רש''י ז''ל: [[ואפילו פרץ אמה וכו'.]] שם בעיא דאיפשיטא שמועיל: 


! ו 
[[מקום יתר מבית סאתים שהוקף לדירה וכו'.]] (שם כ''ג כ''ד) קרפף יתר מבית סאתים שהוקף לדירה נזרע רובו הרי הוא כגנה ואסור נטע רובו הרי הוא כחצר ומותר. ונאמרו שם לשונות והלשון האחרון כך הוא הא נזרע מיעוטו שרי אמר רב הונא בריה דרב יהושע לא אמרו אלא בית סאתים אבל יתר מבית סאתים אסור. ובנטע רובו הרי הוא כחצר העלו שם אע''פ שאינו נטוע שורות שורות הרי הוא כחצר ולפיכך סתם רבינו. ודע כשנזרע שאסור לטלטל בו אף במה שלא נזרע אסור לפי שנפרץ במלואו למקום האסור לו ולזה כתב רבינו אסור לטלטל בכולו: [[נתמלא מים אפילו היו עמוקים וכו'.]] (שם כ''ד א' וב') נתמלא מים הכי אמרינן משמיה דרבא מים כנטעים דמו אמר אמימר לא אמרן אלא דחזו לתשמישתן אבל לא חזו לתשמישתן אסור והעלו שם דכי חזו לתשמישתן אפי' יש בעמקן יתר מבית סאתים מותר. וכתב הרשב''א ז''ל כשאמרו שכשאינן ראוים לתשמיש הרי הן כזרעים בשיש בעמקן עשרה טפחים אבל פחות מכאן הרי הן כטיט בחצר רקק הוא זה ורקק אינו חולק רשות לעצמו בשום מקום עד כאן: 


! ז 
[[מקום שהוקף שלא לשם דירה וכו'.]] (שם כ''ה ע''ב) קרפף בית שלש וקירו בו בית סאה רבה אמר אויר קירויו מתירו ר' זירא אמר אין אויר קירויו מתירו לימא בפלוגתא דרב ושמואל דאתמר אכסדרא בבקעה רב אמר מטלטלין בכולה אמרי' פי תקרה יורד וסותם ושמואל אמר אין מטלטלין אלא בד' לא אמרי' פי תקרה יורד וסותם ואמרו אי דעביד כאכסדרה הכי נמי פי' דכ''ע כרב הכא במאי עסקינן דעביד כי ארזלא. ונ''ל פירושו לדעת רבינו אי דעביד כאכסדרה שיש לה ג' מחיצות כמבואר פי''ז כ''ע מודו דפי תקרה יורד וסותם הב''ע דעביד כי ארזלא כמלונה שעושין שומרי גנות ופרדסין שנועצין ד' קונדסין ופתוח מכל צדדיו דבכי הא אפילו רב מודה דבכרמלית דהיינו בקעה אין קירוי זה מתיר אבל בקרפף שדינו כרה''י דבר תורה נחלקו אם קירוי זה מתיר ופסק רבינו כדברי המיקל ולפיכך סתם רבינו. אבל הרשב''א ז''ל כתב דדוקא כשקירה ע''ג שתי מחיצות דבוקות זו לזו הא לאו הכי לא אמרינן פי תקרה יורד וסותם, ודברי רבינו נראין לי עיקר: [[נפרץ במלואו לחצר וכו'.]] (שם כ''ה:) קרפף שנפרץ במלואו ונפרצה חצר כנגדו חצר מותרת וקרפף אסור זו היא גרסת רבינו. וכשכתב נפרץ במלואו בקרפף של יותר מבית סאתים הוא ולא בזה שדבר עתה שהוא מבית שלש ויש בו קירוי מבית סאה. ועיקר המימרא להודיענו שהחצר מותרת כשהיתה ואינה חשובה כנפרצת במלואה למקום האסור לה. והטעם לפי שזה דינו כרה''י גמור דבר תורה והחצר עומדת בפני עצמה. ובאמת שאין הסוגיא ששם נוחה לפי זה. לפיכך כתב הרשב''א ז''ל קרפף בית סאתים שלא הוקף לדירה ונפרץ במלואו לחצר אם יש באויר רוחב המחיצה שנפרצה כדי ליתר הקרפף על בית סאתים חזר הקרפף ליאסר בטלטול אלא בד''א אע''פ שהקרפף והחצר לאדם אחד שאויר מקום המחיצה מצטרף עם הקרפף ומייתרו בד''א בשנפרץ הקרפף במלואו וכותליו נכנסין בתוך חלל החצר או שהיו כותלי החצר שבצד זה ושבצד זה יתירים על רוחב הקרפף ד' אמות ואם לאו אין זה נפרץ במלואו שכל שנראה מבחוץ אע''פ ששוה מבפנים נדון משום לחי: 

! ט
((ח-ט)) [[היה יותר מבית סאתים וכו'.]] מפורש בגמרא (שם כ''ה) מעטו באילנות אינו מיעוט. וכתב הרשב''א ז''ל שהטעם מפני שדרך לטעת אילנות בקרפפות לפיכך אפילו היו האילנות גבוהים עשרה ורחבים ד' שחולקים רשות לעצמם אין ממעטין. עוד כתב לפיכך יראה לי שהבורות שבגנה אפי' עמוקין עשרה ורחבין ד' תשמיש הגנה הם ואין ממעטין וכן בית כנוס המים להשקות הגן אינו ממעט ומן הטעם שאמרנו עכ''ל: [[בנה עמוד בצד הכותל וכו'.]] שם בנה בו עמוד גבוה עשרה ורחב ד' הוי מיעוט פחות מג' לא הוי מיעוט מג' ועד ארבעה רבה אמר הוי מיעוט כיון דנפק מתורת לבוד רבא אמר לא הוי מיעוט כיון דליכא מקום ארבעה לא חשיב. ופסק רבינו כרבה דהוא מיקל ויש מי שפסק כרבא שפחות מארבעה אינו מיעוט ולזה הסכים הרשב''א ז''ל: [[וכן אם הרחיק מן הכותל וכו'.]] גרסת רבינו שם כך היא הרחיק מן הכותל ד' ועשה מחיצה הוי מיעוט פחות מג' אינו מיעוט משלשה ועד ארבעה רבה אמר מיעוט רבא אמר אינו מיעוט רבה בר שמואל מתני לה לקולא טחו בטיט ויכול לעמוד בפני עצמו הוי מיעוט אין יכול לעמוד בפני עצמו רבה אמר הוי מיעוט רבא אמר לא הוי מיעוט הרחיק מן התל ארבעה ועשה מחיצה הועיל פחות מג' או שעשה מחיצה על שפת התל רב חסדא ורב המנונא חד אמר מועיל וחד אמר אינו מועיל. בעי רבה בר רב חנן נבלעו מחיצות התחתונות ועליונות קיימות מהו ואיפשיט דמועיל. וזהו פירוש הסוגיא לדעתו ז''ל שכל מיעוט שהזכירו הוא בנתמעט הקרפף מיותר מבית סאתים ע''י הבנין והבנין הזה אפי' פחות מעשר אמות ושלא לשם דירה ופסק רבינו כלישנא קמא דכ''ע מודו דפחות מג' לאו כלום הוא דלא כרבה בר שמואל דס''ל דבפחות מג' פליגי וטעמא משום דקי''ל כלישנא קמא דגמרא וכן פסקו ז''ל. וטחו בטיט מילתא באפי נפשיה היא ופסק רבינו כרבה דאמר הוי מיעוט ולקולא בשל דבריהם. אח''כ אמרו הועיל ולא הועיל והוא בעושה מחיצות עשר אמות לשם דירה ושלא נתמעט הקרפף כלל ופסק כמ''ד דמחיצה ע''ג מחיצה אינו מועיל אא''כ נבלעה התחתונה וכבעיא דרבה בר חנין: [[ויש]] בכאן שאלה לדעת רבינו הוא אומר שאם מיעט במחיצה סמוכה לכותל תוך ג' לא עשה כלום וטעמא משום לבוד והיאך יאמר שכשטח את הכותל בטיט יהא מיעוט והלא כ''ש הוא שאין ראוי להיות מיעוט. ויש להשיב שכשהמחיצה תוך ג' לכותל כבר ניכר שיש בשטח קרפף זה יותר מבית סאתים שהרי המחיצה הזו מוקפת שטח הקרפף מכל צד והיא בעצמה אינה ראויה למעט כל שהוא תוך ג' אבל כשטח הכותל בטיט אין טיחה זו מוקפת השטח והרי זה כאילו מעיקרו לא היה בו יותר מבית סאתים. כך נ''ל לדעת רבינו וגרסתו ויש גרסא אחרת שגורסין הועיל ולא הועיל בכל חוץ מגבי טחו בטיט שגורס רש''י ז''ל מיעוט ואינו מיעוט וכבר בארתי פירוש מלות אלו שהועיל ולא הועיל שהועיל הוא במקיף עשר לשם דירה ומיעוט הוא מיעוט השטח ופסקו כרבא דאמר פחות מד' אינו מועיל והגרסא יותר נכונה אלא שיש לפסוק כרבה ולקולא: 


! י 
[[רחבה שאחורי הבית כו'.]] (שם כ''ד) אמר רב כהנא רחבה שאחורי הבתים אין מטלטלין בה אלא בד' אמות א''ר נחמן אם פתח בה פתח מותר לטלטל בכולה ולא אמרן אלא שפתח ולבסוף הוקף אבל הוקף ולבסוף פתח לא ע''כ. ופירוש רבינו בה מבואר: 


! יא 
[[רחבה הפתוחה למדינה מצד אחד וכו'.]] מעשה (שם כ''ד:) ההיא רחבה דהוה בפומבידתא והוה חד גיסא פתיח למתא וחד גיסא פתיח לשביל של כרמים ושביל של כרמים סליק לגודא דנהרא ואמרו שם היכי ליעביד ולא מצאו שם תקנה אלא כדאמר רבא ליעביד לחי מהך גיסא דלהדי מתא מיגו דמהני למתא מהני נמי לרחבה טלטולי במתא גופא שרי ברחבה גופא שרי מרחבה למתא וממתא לרחבה פליגי בה רב אחא ורבינא וקי''ל כדברי המיקל. ויש בזה לפי דעת המפרשים צדדין דבלאו הכי מועיל ורבינו ז''ל תפס המחוור שבגמרא ודינין אלו אינן מצויין להאריך בהם ואין מהם בהלכות כלום: 


! יב 
[[יחיד ששבת בבקעה וכו'.]] משא ומתן הרבה יש בזה פירקא קמא (שם ט''ז י''ז) ומסקינן יחיד נותנין לו בית סאתים שנים נותנין להם בית סאתים שלשה נעשו שיירא ונותנין להם כל צרכן ובלבד שלא יהיה ב''ס פנוי מכלים הוצרכו לחמש והקיפו לשבע אפילו בחמש אסורין. [[ומ''ש רבינו ואין הקטן משלים בשיירא]] בירושלמי כך איתא אין הנכרי משלים בשיירא קטן מהו שישלים בשיירא ע''כ. ורבינו פסק להחמיר בקטן וכ''ש בנכרי: 


! יג 
[[שלשה שהקיפו כדי צרכן כו'.]] שם (י''ז) איתמר שלשה ומת אחד מהם שנים ונתוספו עליהם רב הונא ור' יצחק חד אמר שבת גורמת וחד אמר דיורין גורמין ופסק רבינו כרב הונא דהתם מוכח דרב יהודה הכי ס''ל וכן פסקו ז''ל: 


! יד 
[[שלשה מקומות המוקפין וכו'.]] בכל גגות (עירובין צ''ג) אמר רב יהודה שלשה קרפפות זה בצד זה ושנים החיצונים מגופפים והאמצעי אינו מגופף ויחיד בזה ויחיד בזה ויחיד בזה נעשו שיירא ונותנין להם כל צרכן ודאי אמצעי מגופף ושנים החיצונים אינם מגופפין ויחיד בזה ויחיד בזה אין נותנין להם כל צרכן איבעיא להו שנים באמצעי ויחיד בזה ויחיד בזה שנים בזה ושנים בזה ויחיד באמצעי מהו תיקו. והלכתא בעיין לקולא ע''כ. וכתב הרשב''א ז''ל כשנותנין להם כל צרכן באי זה מקום שירצו ובלבד שלא יהא בית סאתים פנוי מכלים כדאיתא פ''ק וכשהם יחידים נותנין בית סאתים לכל אחד במקומו כדברי רבינו ורבינו לא הזכיר בכאן ובלבד שלא יהא בית סאתים פנוי מכלים וגם בגמרא לא נזכר. ויש לחלק ולומר שאפילו בית סאתים פנוי בקרפפות שכבר היו מוקפין נותנין להם כל צרכן שלא אמרן אלא כשאין מוקפין. אבל בתוספתא מפורש כך בשיירא ששבתה בגנה מוקפת גדר גבוה עשרה וכיון שכן י''ל שרבינו סמך על הנזכר למעלה וקצר במובן: 


! טו 
[[כל מחיצה שאינה יכולה לעמוד וכו'.]] מימרא פרק הישן בסוכה (דף כ''ד:) כלשון רבינו: [[וכל מחיצה שאינה עשויה לנחת אינה מחיצה.]] כך נמצא ברוב ספרי רבינו ובהשגות א''א נוסחא אחרינא העשויה לנחת ע''כ. וגרסאות הן פרק עושין פסין (עירובין כ''ו). ופירוש שאינה עשויה לנחת שאינה עשויה להניח שם דבר או לנוח שם. ופירוש העשויה לנחת לנחת בה כלים ולא לדור בתוכה. ודע שכשאמרו אינה מחיצה ר''ל מענין מוקפת לדירה וביותר מבית סאתים וכך פירש הרשב''א ז''ל דודאי בפחות מבית סאתים מחיצה היא וכן ג''כ דבר תורה מחיצות גמורות הן. ואין נ''ל כן מלשון רבינו ולפיכך הוא גורס שאינה עשויה לנחת. ואע''פ שהמחיצות העשויות מאליהן כתל וסלע מועילות אלו העשויות בידי אדם ללא תועלת סופן ליבטל ואינן כלום וכן הדין במחיצה העשויה לצניעות. זה נראה לי בדעתו ז''ל: [[וכל מחיצה שאינה עשויה אלא לצניעות וכו'.]] שם מימרא האי מחיצה דאדרכלין לא שמה מחיצה כיון דלצניעותא בעלמא עבידא לא הויא מחיצה. ופי' אדרכלין חוצבי אבנים שעושין בה מחיצה שאוכלין בראש הבנין לצניעות: [[וכל מחיצה שאינה גבוהה וכו'.]] זה בכמה מקומות. [[וכתב רבינו אינה מחיצה גמורה]] לפי שבפחות מכן הויא מחיצה וחולקת רשות כמבואר בדיני הכרמלית ומקום פטור: [[גידוד ה' וכו'.]] בכל גגות (צ''ג:) והלכתא גידוד חמשה ומחיצה חמשה מצטרפין. ופי' גידוד קרקע עולם גבוה מהסמוך לו: 


! טז 
[[כל מחיצה שיש בה פרוץ מרובה וכו'.]] פ''ק (שם ט''ו.) משנה שיירא שחנתה בבקעה הקיפוה כלים בהמה מטלטלין בתוכה ובלבד שיהא גדר גבוה עשרה טפחים ולא יהיו פרצות יתרות על הבנין כל פרצה שהיא כעשר אמות מותרת מפני שהיא כפתח יתר מכן אסור. ובגמרא (דף ט''ז:) הלכתא פרוץ כעומד מותר: [[ואם היה לפרצה זו צורת פתח וכו'.]] למד זה רבינו ז''ל מהמשנה הראשונה שאמרה אם יש לו צורת פתח אע''פ שרחב מעשר אמות אינו צריך למעט וכ''פ פי''ז. [[ומ''ש רבינו והוא שלא יהא פרוץ מרובה על העומד]] לפי שדעתו ז''ל שבהוא יתר מעשר עם צה''פ כעשר בלא צה''פ מה עשר בלא צ''פ פרוץ מרובה על העומד לא אף יתר מעשר בצ''פ פרוץ מרובה על העומד לא. ואע''פ שנראה מסוגיא (דף י''א) שעל משנה זו דמאן דאית ליה כי האי מתני' חצר שרובה פתחים וחלונות נתרת בצורת הפתח וברייתא דקא אמרה בפתחים ובלבד שיהיה עומד מרובה על הפרוץ היינו בפתחים שאינן עשויין כתקנן כדאיתא התם. רבינו ז''ל תפס לו פשט הברייתות ופשט מימרא דר''י דאמר לכלאים התירו ולא לשבת. וסובר דאפי' מאן דאית ליה מתני' אית ליה הכין ומבוי שאני דבקורה בעלמא סגי ליה ואינו סומך על דחיות הנזכרות שם. זהו דעתו ז''ל. ובפרצה עשר ויש לה צ''פ אפשר שהוא ז''ל יודה שאפי' פרוץ מרובה על העומד כשר הוא. וכן הכשיר הוא ז''ל גבי סוכה פ''ד מהל' שופר וסוכה. ואולי שהוא מחלק בין סוכה לשבת בענין זה ומפרש ההיא ברייתא דסוכה כפשטה וכבר כתבתיה שם. אבל התוספ' והרשב''א ז''ל סבורים דכל שיש שם צ''פ עשוי כתקנו אפי' פרוץ מרובה על העומד בארבע מחיצות ובכולן צ''פ הרי הן כעומדים. ודע שאף לדעת רבינו יש צ''פ מועילה אפי' בפרוץ מרובה על העומד כגון ברוח שלישית כמבואר פי''ז בדין הכשר המבוי המפולש. וכן לפעמים שפרוץ מרובה בלא צ''פ מועיל כגון בפסי ביראות כמבואר פי''ז. ולא בא רבינו להזכיר בכאן אלא המחיצה שבעצמה בלא חברותיה היא מחיצה וזה פשוט וברור: 


! יז 
[[בד''א בזמן שהפרצות וכו'.]] זה פשוט ומתבאר מן המשנה (שם ט''ו:) שנזכר בסמוך: 


! יח 
[[כיצד הרי שהקיף בקנים ואין בין קנה לקנה וכו'.]] משנה שם מקיפין שלש חבלים זה למעלה מזה ובלבד שלא יהיו בין חבל לחבירו ג' טפחים שיעור חבלים עבין יתר על טפח כדי שיהא הכל עשרה טפחים. מקיפין בקנים ובלבד שלא יהא בין קנה לחבירו ג' טפחים בשיירא דברו דברי ר''י וחכ''א לא דברו בשיירא אלא בהווה כל מחיצה שאינה של שתי וערב אינה מחיצה דברי ר' יוסי בר''י וחכ''א אחד משני דברים ופסק רבינו כחכמים בשני הדברים. ואמרו שם בגמרא חכמים היינו ת''ק. פירוש דאמר אחד משני דברים. ותירצו איכא בינייהו יחיד בישוב. ובהלכות דרבנן בתראי סברי יחיד בישוב שרי לטלטולי בתוך מחיצה של שתי או ערב כדין המדבר והלכתא כותייהו ע''כ. פירוש לדעת רבינו והרב אלפסי ז''ל לענין בית סאתים ויחידים ושיירא כבר נתבאר למעלה: 


! יט 
[[צורת פתח האמור בכ''מ וכו'.]] פ''ק (שם י''א:) תנא צורת פתח שאמרו קנה מכאן וקנה מכאן וקנה על גביהן. צריכין ליגע או אין צריכין ליגע. רב ששת אמר צריכין ליגע ר''נ אמר אין צריכין ליגע ופסקו בהלכות כר''נ. וכן הסכימו האחרונים ז''ל וכדעת רבינו. [[ומ''ש רבינו גובה השני לחיים עשרה,]] כן מוכיח שם בברייתא דכיפה שאזכיר בסמוך: [[וצורת פתח שאמרו וכו'.]] שם א''ר חסדא צ''פ שאמרו צריכה שתהא בריאה כדי לעמוד בה דלת ואפילו דלת של קשין. אמר רשב''ל צ''פ צריכה היכר ציר והסוגיא ששם לפי דעת ההלכות דוחה זו דצריכה היכר ציר אבל צריכה דלת של קשין ודברי רבינו וההלכות עיקר: 


! כ 
[[פתח שצורתו כיפה וכו'.]] שם נלמד ממחלוקת ר''מ וחכמים גבי מזוזה כדאיתא התם. ופסק כחכמים. וסבר רבינו דלא בעינן רחב ד' לענין צורת פתח ולענין מזוזה. ועד כאן לא הזכירו שם רחב ד' אלא משום ר''מ דאית ליה חוקקין להשלים ואינו סובר כן במה שאינו רחב ד' שאין לו שיעור אבל בשיש ברגליה עשרה ודאי אינה צריכה רחב ד' כך כנ''ל. והרשב''א ז''ל לא כתב כן: [[וצורת פתח שעשאה מן הצד לא עשה ולא כלום.]] שם. ובהלכות פירש רבינו האי גאון ז''ל כגון שעשאה מצדה של כותל דהוי ליה פתחא בקרן זוית ופתחא בקרן זוית לא עבדי אינשי ע''כ. וזה דעת רבינו שכתב שאין דרך הפתחים להיות בקרן זוית אלא באמצע. אבל הרשב''א ז''ל כתב שאין דברים אלו מחוורין אלא אפילו בראש הכותל צורת פתח גמור הוא. ופי' מן הצד קנה מכאן וקנה מכאן וקשר קנה באמצע ואינו פתח עד שיעמיד קנה על גביהן עכ''ד: 


! כא 
[[בכל עושין מחיצה וכו'.]] משנה (שם ט''ו) בכל עושין לחיים ואפי' בדבר שיש בו רוח חיים ובהרבה מקומות מתבאר זה. [[ומ''ש רבינו והוא שיהיו כפותין וכו',]] אבהמה ושאר מיני חיה ועוף קאי שהן נדין שלא לדעת ובעינן מחיצה יכולה לעמוד ועומדת ומהסוגיא שבפ' הישן (סוכה כ''ג) הוציא זה אע''פ שאינה מוכרחת. אבל באדם א''צ שיהי' כפות כמו שמוכח בסמוך: [[מחיצה העומדת מאליה וכו'.]] פ''ק דעירובין (דף ט''ז) מבואר בסוגיא כלשון רבינו ז''ל: [[מחיצה שנעשית בשבת וכו'.]] פרק עושין פסין (דף כ''ה) כל מחיצה שנעשית בשבת בין שוגג בין מזיד שמה מחיצה ואתמר עלה א''ר נחמן בר יצחק לא שנו אלא לזרוק אבל לטלטל אסור. ואמרו שם כי איתמר דר''נ אמזיד איתמר ובפרק מי שהוציאוהו (שם מ''ג מ''ד) אמרו נחמיה נפק חוץ לתחום אמר לו ר''נ לרב חסדא עשה לו מחיצה של בני אדם ויכנס. והביאו שם ברייתא דקתני נפל דופנה ביום טוב לא יעמיד בה אדם וכו' והקשו עליה מההיא דקתני עושה אדם את חבירו דופן. ותירצו אדם אאדם לא קשיא כאן לדעת כאן שלא לדעת והקשו והא רב חסדא לדעת הוה. ותירצו רב חסדא שלא מן המנין הוא ע''כ. וכמדומה לי שרבינו דימה דין שאר מחיצות בשוגג למחיצת אדם שכשם שמחיצת אדם אין בה איסור עשייה כך שאר המחיצות בשוגג ואעפ''כ אמרו במחיצת אדם שאם היה נעשית לדעת נחמיה אע''פ שהעומדים לא ידעו היה אסור לו ליכנס מדבריהם שלא היתה מחיצה. וכן הדין במחיצת שוגג שאם נעשית על דעת לטלטל בה אסורה. וידוע הוא שיש חלוק בכאן בין לדעת בין שלא לדעת לשוגג ומזיד, זה נ''ל להעמיד דברי רבינו ז''ל. אבל הרשב''א ז''ל כתב שכל שנעשית בשגגה אפילו נתכוין העושה לטלטל בה הרי זה מותר לטלטל בה. וכתב שאינו יודע עיקר לדברי רבינו. ומ''ש נ''ל: 


! כג 
[[מותר לעשות מחיצה כו'.]] כבר הזכרתי זה בסמוך ועוד מבואר שם בגמרא: 


! כד 
[[אילן שהוא מיסך על הארץ וכו'.]] בהמוצא תפילין (שם צ''ט ק') אילן שהוא מיסך על הארץ אם אין נופו גבוה מן הארץ ג' טפחים מטלטלין תחתיו ובגמרא אמר רב הונא בריה דרב יהושע אין מטלטלין בו יתר מבית סאתים משום דהויא דירה שתשמישה לאויר וכל דירה שתשמישה לאויר אין מטלטלין בה אלא בית סאתים, ע''כ: [[וממלא בין בדיו וכו'.]] מבואר בסוכה בהישן (דף כ''ד כ''ה) דעביד ליה בהוצא ודופנא: 

~ הלכות שבת - פרק שבעה עשר



! ב
((א-ב)) [[מבוי שיש לו שלשה כתלים וכו'.]] דע שדעת רבינו היא שדין מבוי שלו שלשה מחיצות דבר תורה כדין כרמלית וכבר ידעת שדין הכרמלית ד''ת הוא כדין מקום פטור ושניהם דין אחד להם מן התורה שמטלטלין בהם אפילו באלף אמות ומכניסין מתוכן לרשות היחיד ומרה''י לתוכן וכן מרה''ר וחכמים גזרו בכל זה בכרמלית. וכל זה מבואר פי''ד ולא הוצרכתי לשנותו כאן אלא מפני שראיתי רבנים מקשים בספריהם מדברי רבינו לדבריו וזה לשון אחד מהם. הגה''ה, בפי''ד כתב דלא מקרי רה''י כי אם בג' מחיצות ולחי ברוח רביעית וכאן כתב דבג' מחיצות מותר לטלטל דין תורה וכתב נמי דאם עשה לחי או קורה ברוח רביעית מיקרי רה''י ולקמן כתב במבוי שהכשרו בקורה דהזורק לתוכו פטור דלא מיקרי רה''י וצ''ע גדול ליישב דבריו, עכ''ל. ודברי רבינו מבוארים שמ''ש בכאן שדין תורה בשלשה מחיצות מותר לטלטל הוא כדין כל כרמלית שבעולם כמו שנתבאר. [[וכן מ''ש ויעשה רה''י ויהיה מותר לטלטל בכולו]] כבר הזכיר שאינה כרה''י גמורה ולא שהזורק לתוכו יהיה חייב. והענין שהחכמים שגזרו בכרמלית בזה שיש לו לחי או קורה עשאוהו כרה''י לכל דבריו אבל ד''ת אינו כרה''י להתחייב עליו עד שיהיו לו ד' מחיצות או שיהיה הכשרו בלחי שהוא עומד במקום מחיצה כמו שנתבאר פי''ד ויתבאר למטה. ואני תמה איך נפל ספק בדברים פשוטים כאלו. ומ''מ לענין הדין אפשר שאין דברי רבינו מחוורין אלא כל שיש לו ג' מחיצות ד''ת הוא כרה''י גמורה בלא שום ד''א ולמטה אבאר דעתו ודעת החולקין עליו ז''ל. [[ומ''ש רבינו בהכשר המבוי הסתום]] פ''ק דעירובין (י''א:) משנה ובהרבה מקומות: 


! ג 
[[והיאך מתירין מבוי המפולש וכו'.]] ממה שסתם רבינו את לשונו נראה שהוא סבור שאפילו מפולש לרה''ר מכאן ומכאן הכשרו בצורת פתח מכאן ולחי או קורה מכאן. וזה דעת ההלכות שם אבל י''ח בזה ואומרים שאין הכשרו בכך אלא כשאחד מן הצדדין הוא מפולש לכרמלית אבל אם מפולש בשני צדדיו לרה''ר צריך דלת ראויה לנעול אע''פ שאינה ננעלת מכאן ולחי או קורה מכאן ולזה הסכים הרשב''א ז''ל. ולמטה בדין שני כותלים ברה''ר אבאר דעותיהם. ופי' מפולש לרה''ר מכאן ומכאן בשאינו רחב ט''ז אמות אבל רחב זהו רה''ר גמורה. וכבר כתבתי ריש פי''ד סברת מי שאומר שיש רה''ר גמורה בלא רוחב ט''ז כשאורך המבוי לאורך רה''ר: [[ומבוי עקום תורתו כמפולש.]] שם (דף ו') איתמר מבוי עקום רב אמר תורתו כמפולש ושמואל אמר תורתו כסתום וקי''ל כרב. ופירוש מבוי עקום עשוי כמין ג''ם כזה (עיין בסוף הספר ציור א). וכבר ידעת חלוק הסברות בדין המפולש. וכתב הרשב''א ז''ל א''צ לעקמומיתו כלום אלא בשני ראשיו ועוד כתב היה עקום ומפולש כמין חי''ת יראה לי שהוא כסתום ואינו צריך אלא לחי או קורה מכאן ומכאן ע''כ: 


! ד 
[[מבוי שהוא שוה מתוכו וכו'.]] ברייתא בהזורק (שבת דף ק') מבוי שהוא שוה לתוכו ונעשה מדרון לרשות הרבים או שוה לרשות הרבים ונעשה מדרון לתוכו אותו מבוי אינו צריך לא לחי ולא קורה ר' חנינא בן גמליאל אומר תל המתלקט עשרה מתוך ארבע וזרק ונח על גביו חייב, ע''כ. וכתב הרשב''א ז''ל רישא נמי שהוא בדין מבוי במתלקט עשרה טפחים מתוך ארבע אמות הוא ובהדיא קתני בתוספתא מבוי ששוה לרה''י ועשוי מדרון לרה''ר אם יש בו גובה עשרה טפחים בתוך ד' אמות אינו צריך לחי וקורה ובכיוצא בזה שנויה שם בשוה לרה''ר ועשוי מדרון לרה''י ואח''כ הביאו דין התל דר' חנינא וזו היא הברייתא עצמה שהביאו כאן בגמרא אלא שדרך בעלי הגמרא לקצר בלשון הברייתות בהרבה מקומות ע''כ דבריו. וכן פסק בספרו דדוקא מתלקט עשרה מתוך ארבע אמות: 


! ה 
[[מבוי שצדו אחד כלה לים וצדו אחד כלה לאשפה וכו'.]] פ''ק דעירובין (דף ח'.) מעשה במבוי שצדו אחד כלה לים וצדו השני כלה לאשפה ובא מעשה לפני רבי ולא אמר בו לא איסור ולא היתר איסור לא אמר ביה דהא קיימין מחיצות היתר נמי לא אמר שמא תבטל האשפה ויעלה הים שרטון. ואמר שם וחכמים אוסרין. ואמרו דאשפה דיחיד הוא דאי דרבים לא חיישינן שמא תנטל. עוד שם מרימר פסק לה לסורא באיזלי אמר לא חיישינן שמא יעלה הים שרטון. כך היא גירסת רבינו חננאל ז''ל וגרסת רבינו. ופירש סורא מבואות המפולשין שלה היו כלין מצד אחד לים ושם אין לחוש לפי שאין הים בת טלטול עם המבוי ואין לחוש שמא יעלה הים שרטון כלומר שיתרחק הים ממקומו וישאר אותו מקום רפש וטיט ויטלטלו מן המבוי לו. אבל לצד אחר היה צריך מחיצה והיה עושה אותה ברשתות והיו קלים להסירם בחול ולהניחם בערב שבת. זה נראה לי בפירוש השמועה לפי גרסתם. ולפי דבריהם כשאמרו וחכמים אוסרין לא אסרו אלא משום אשפה של יחיד שעשויה לינטל ולא משום חשש צדו של ים. אבל רש''י ז''ל והאחרונים גורסים בהא דמרימר חיישינן שמא יעלה הים שרטון. ופירשו דהוה פסיק לה לצד הים. ולזה הסכים הרשב''א ז''ל וכן פסק בספרו: 


! ו 
[[מבוי מפולש שהיה כלה לאמצע רחבה.]] שם (עירובין ז' ח') משא ומתן של הלכה הרבה והעולה מכלל ההלכות היא כדעת רבינו וטעם דברים אלו כשהוא כנגד פתח הרחבה הרי זה ככלה שם. ופתח הרחבה הוא לרה''ר או לכרמלית וכשהוא כלה לצדי הרחבה כגון זה (עיין בסוף הספר ציור ב'). הרי הוא כמבוי עקום דקי''ל שתורתו כמפולש אבל כשהוא באמצע רחבה ואין פתח רחבה כנגדו אינו נראה עקום וצורתו כגון זה (עיין בסוף הספר ציור ג'). וכיון שאין כותל המבוי נמשך בשוה עם כותל הרחבה אינו נראה כעקום ואם היתה רחבה של יחיד יש לחוש כמו שכתב רבינו. ויש בדין זה הרבה חלוקין למפרשים ז''ל בין יש דיורין ברחבה בין אין דיורין. ואם יש שם דיורין בין ערבו ללא ערבו ואין דברים אלו מצויים להאריך כמו שכתבתי כמה פעמים: 


! ז 
[[אין המבוי ניתר וכו'.]] פ''ק (שם דף ה') א''ר נחמן נקטינן אי זה הוא מבוי שניתר בלחי או קורה כל שארכו יתר על רחבו ובתים וחצרות פתוחין לתוכו. ופירוש בתים וחצרות יתבאר בסמוך. עוד שם משך מבוי בכמה רב יוסף אומר בד' טפחים אביי אמר בד' אמות וק''ל כאביי כדאיתא בהלכות. וכתב הרשב''א ז''ל אי זה הוא ארכו של מבוי זהו כניסתו ומה שאינו דרך כניסתו קרוי רחבו ואע''פ שרחבו יתר מארכו עכ''ל: [[אבל שארכו וכו'.]] מבואר (שם י''ב) הרי הוא כחצר ושם מבואר הכשר החצר או בפס ד' מרוח אחת או בשני לחיין משהו לכאן ולכאן: 


! ח 
[[חצר שארכה יתר וכו'.]] (שם י''ב:) אי ארכה יתר על רחבה ה''ל מבוי ומבוי בלחי וקורה סגיא וכמה אפילו משהו. ופירוש חצר זה יש לה ג' דפנות כמבוי סתום. וכתב הרשב''א אי זהו שנדון משום חצר כל שאין דרך כניסתו יתר על רחב תוכו. ויש מגדולי המורים שאמרו שאינה נדונית משום חצר אלא כל שהיא מרובעת ואין ארכה יתר על רחבה ואין רחבה יתר על ארכה, עכ''ל. והראשון נראה מדברי רבינו וכן עיקר שכל שרחבה יתר על ארכה יש לה דין חצר: [[ומבוי שאין בתים וחצרות וכו'.]] נראה שרבינו ז''ל מפרש בתים וחצרות או חצרות ולפי דבריו ז''ל י''ל דשמואל דאמר בפ' הדר (שם ע''ד) אפילו בית אחד וחצר אחת או חצר קאמר ולא ק''ל כותיה. אבל צ''ע ממ''ש פ''ה מהל' עירובין ועוד שבפירוש מוכח בשבת (ק''ל קל''א) פ' ר''א דמילה שרב בתים וחצרות קא בעי כמו שנזכר שם בסוגיא שאכתוב פ''ה מהלכות עירובין. ולפיכך נ''ל שביאור לשונו שכתב כאן כך הוא כגון שלא היה בו אלא בית אחד אע''פ שיש בו כמה חצרות או שלא היה בו אלא חצר אחת אע''פ שיש בו כמה בתים ויהיה דעת רבינו שהבתים צריך שיהו פתוחין למבוי. אבל רש''י ז''ל פי' בתים וחצרות שני בתים לכל חצר ושתי חצרות לכל מבוי. ולזה הסכים הרשב''א ז''ל. עוד כתב כל פתח ופתח מאלו צריך שיהא ברחבו ד' טפחים או יותר וכן מוכיח פ''ק בסוגיא במשך מבוי גבי פלוגתא דאביי ורב יוסף. עוד כתב צריך שיהיו דיורין אוכלין בכל בית ובית מהם שמקום הפת גורם ולא מקום לינה היה הבית האחד לאב והבית השני לבן אע''פ שהבן מקבל פרס משלחן אביו ואוכל בביתו של עצמו הרי הן נדונין כשנים וכן הרב ותלמיד המקבל פרס משלחן רבו ע''כ דבריו. הוציאם מסוגיא דפ' הדר (עירובין ע''ב ע''ג) כפי דעתו ז''ל: [[וכן מבוי וכו'.]] מבואר פרק קמא כאביי כדאיתא לעיל: 


! ט 
[[מבוי שאין ברחבו וכו'.]] כבר בארתי שם (י''ב) וכמה א''ר אחילאי ואי תימא רב יחיאל עד ד'. פי' ובפחות מכן אינו צריך כלום. ואחר כן אמרו ואיבעית אימא דרב אחילאי גופא תנאי היא ולזה לא פסקה רבינו אלא בפחות מג' ומדין לבוד. אבל הרשב''א ז''ל פסק וכך כתב ויש מגדולי המורים שהורו שכל שאינו רחב ד' או שאין בפתחו ד' אין צריך כלום ולזה הדעת נוטה עכ''ל: [[מבוי שהכשירו בקורה וכו'.]] כבר בארתי בראש הפ' שדעת רבינו ז''ל הוא שדין תורה הוא שכל שיש בו שלש מחיצות הוא ככרמלית ואפי' מוכשר בקורה ובמוכשר בלחי דינו כדין רה''י גמורה דבר תורה ויצא לו ממה שאמרו (שם י''ב:) הכשירו בלחי הזורק לתוכו חייב. הכשירו בקורה הזורק לתוכו פטור. לחי משום מחיצה קורה משום היכר. ומפרש רבינו בג' מחיצות ולחי ואינו גורס בסוגיא (שם י''א:) דילמא קא סברי ב''ש ארבע מחיצות דאורייתא וכו' מיחייב אלא אסור. וכך היא גרסת ר''ח ז''ל. ויש לרבינו פירוש לפי שטתו בגרסא זו והסוגיא שבפרק כל גגות (שם צ''ד) דקאמר בחצר שנפרצה ברוח רביעית דאמרו ליה רבנן לר''א מי לא מודית היכא דטלטל מתוכה לרשות הרבים דפטור מפני שהיא ככרמלית ע''כ. ופשטו של לשון זה מורה כדברי רבינו ובאמת שיש לו לידחק בפירוש הסוגיא שבפ''ק ובעלי התוס' והרשב''א ז''ל סבורים דכל שיש לו ג' מחיצות רה''י גמורה דבר תורה ונדחקו בפי' סוגיא זו דכל גגות. ויש מחלקים בין פתוח לרה''ר לפתוח לכרמלית. והר''א ז''ל בהיות פשוט אצלו דג' מחיצות כרה''י גמורה דבר תורה. כתב בהשגות א''א הא מילתא קשיא לי טובא וכו' להטעינו בקורה עכ''ל. ומדבריו נראה שלא דקדק בדברי רבינו שהוא סבור שדבר תורה הוא ככרמלית. ועוד אני תמה לפי דעתו בדברי רבינו למה לא השיגו פי''ד: 


! י 
[[שני כותלים ברה''ר וכו'.]] שם (דף ו') ת''ר כיצד מערבין רה''ר וכו'. ושקלו וטרו בה אמר רב יהודה ה''ק כיצד מערבין מבואות המפולשין לרה''ר עושה צ''פ מכאן ולחי או קורה מכאן חנניא אומר ב''ש אומרים עושה דלת מכאן ודלת מכאן וכשהוא יוצא ונכנס נועל ב''ה אומר עושה דלת מכאן ולחי וקורה מכאן. אתמר רב אמר הלכה כת''ק ושמואל אמר הלכה כחנניא איבעיא להו לחנניא ואליבא דב''ה צריך לנעול או אין צריך לנעול. ואסיקנא ראויות לינעל אע''פ שאינן ננעלות. ובהל' פסקו כרב דפסק כת''ק דמבואות המפולשין בצ''פ מכאן ולחי או קורה מכאן סגי. וזה דעת רבינו כמ''ש בראש הפרק אבל ברה''ר גמורה צריך דלתות מכאן ומכאן. וכ''ד ההלכות. וסובר רבינו דלא בעינן ננעלות בלילה שכחן של מחיצות יפה דרבים לא מבטלו ליה וכדעת מי שאמר כן פ' עושין פסין (עירובין כ' כ''ב) וסובר שזו הסוגיא שאמרו לחנניא אליבא דב''ה וכו' היא משום דנפקא מינה לדידן בהכשר רה''ר ושערי דנהרדעא שהיו סתומים עפר ואמר להם רב נחמן פנו העפר כדי שיהו ראויין לינעל שערי רה''ר גמורה היו. אבל בהלכות דבעינן ננעלות בלילה וכר''י ולא הביאו מסוגיא דצריך לנעול כלל. ודברי רבינו עיקר לפסוק דלא כר''י מכח ההיא דעושין פסין. והרשב''א ז''ל פסק כשמואל דמבואות המפולשין לרה''ר מכאן ומכאן צריך דלת מכאן ולחי או קורה מכאן. אי זה דלת אמרו דלת הראויה לנעול. ואינו צריך לנעול. ובהכשר רה''ר כתב כיצד הוא מכשירו עושה לו דלתות ננעלות בלילה והרי זה רה''י. עוד כתב ויראה לי שא''צ דלתות ננעלות מכאן ומכאן אלא כל שיש כאן לחי או קורה ודלת ננעלת בלילה ה''ז רה''י שאין רה''ר אלא המסור לרה''ר בכל עת והואיל ויש לזה דלת ננעלת בלילה וחוסמת היא את העוברים שם בלילה אין זה רה''ר עכ''ל: 


! יא 
[[מותר לטלטל במבוי תחת הקורה או בין לחיים וכו'.]] שם מחלוקת אמוראים ויש בזה שטות הרבה. וכבר העלה הרשב''א ז''ל כדברי רבינו שכל שהם פתוחין לר''ה בכל עת אפי' בלחי רחב ד' מותר להשתמש בכולו וכל שפתוחין לכרמלית אפילו תחת הקורה אסור שלא כדברי הר''א ז''ל שכתב בהשגות. א''א שבוש הוא זה תחת הקורה לעולם מותר וכו' ואינו אלא כדברי רבינו וכ''נ מלשון ההלכות. וכתב הרשב''א ז''ל היתה הקורה רחבה ד' ובריאה לקבל מעזיבה אפי' פתוח לכרמלית יראה לי שמותר להשתמש תחתיה לפי שפי התקרה יורד וסותם עכ''ל: 


! יב 
[[בכל עושין לחיים וכו'.]] משנה (שם ט''ו) בכל עושים לחיים אפילו בדבר שיש בו רוח חיים ור''מ פוסל. ופסק רבינו כת''ק ודוקא כשהבעלי חיים קבועין ואינם נדים אבל אם נדים לא כמו שנתבאר למעלה פרק ט''ז בבבת בכל עושין מחיצה וידוע שהלחי משום מחיצה: [[ואפילו באיסורי הנאה וכו'.]] פ' חלון (עירובין פ' ב') איתמר רב חייא בר רב אשי אמר רב עושין לחי אשרה רשב''ל אומר עושין קורה אשרה. מ''ד עושין קורה אשרה כ''ש לחי מ''ד עושין לחי אבל קורה כתותי מיכתת שיעוריה ע''כ. ופסק רבינו כמ''ד לחי דוקא וכ''פ הרשב''א ז''ל בחדושיו. ופי' רבינו דלחי כיון דעביו ורחבו כל שהוא אין אומרין כתותי מיכתת שיעוריה אבל הקורה כיון שיש לרחבה שיעור לא. וזה פירוש השמועה לפי הנראה. אבל הר''א ז''ל הרבה בזה דברים ואמר. א''א ואם עביו כל שהוא גבהו מיהת צריך שיהא י' אלא בין לחי בין קורה מותר וכו' ואע''ג דאמרי' בגמרא מ''ד לחי וכו' לאו פלוגתא היא בהדיא אלא אפשר דלא אמר בקורה ואת''ל דפליגי וכו'. ה''ק לחי אע''ג דחשבה ליה כקש נדף אפשר להעמידה בצד הכותל ע''י קשירה אבל קורה כי הוי כקש נדף לא קיימא כלל ובעינן ממ''נ דבר העומד וכיון דהאי מיכתת לא קאי כלל עכ''ל. ואיני צריך להשיב על פירושו ועל דבריו אלא במה שהקשה לדברי רבינו מגובה הלחי והתירוץ בזה שיש נקודות וקוים ושטחים וכל זה לקוח בדמיון ואין מציאות בפועל לנקודה אלא בקו והקו לא ימצא אלא בשטח והשטח לא ימצא אלא בגולם והגולם הוא שיש לו ג' רחקים שהם ששה צדדים וזה מבואר. ולפיכך כל מה שיצטרך לרחקיו שיעור כקורה ושופר וכיוצא בהן אין עושין אותו מאשרה לפי שהוא כמכותת וחסרת השיעור. וכל מה שאין צריך לרחקיו שיעור אלא לארכו בלבד הרי הוא כקוים ומותר בכל דבר. וזה דעת רבינו ז''ל ועיקר ודברי הר''א ז''ל מן המתמיהין: [[גובה הלחי אין פחות מעשרה טפחים וכו'.]] משנה פ''ק (שם י''ד ב') לחיים שאמרו גבהן עשרה טפחים רחבן ועביין כל שהוא ר' יוסי אומר רחבן ג' טפחים, ואין הלכה כר''י כדמסיק בגמרא. וכתב הרשב''א ז''ל הגביהו למעלה מן הקרקע פחות מג' טפחים שאין בארכו אלא ז' טפחים ומשהו כשר שכל לבוד רואין אותו כמלא עכ''ל: 


! יג 
[[בכל עושין קורה אבל לא באיסורי הנאה.]] כבר נתבאר זה בסמוך: [[וכמה רוחב הקורה וכו'.]] במשנה (שם י''ג:) קורה שאמרו רחבה לקבל אריח והאריח חצי לבינה של שלשה טפחים דיה לקורה שתהא רחבה טפח כדי לקבל אריח ובריאה לקבל אריח ר' יהודה אומר רחבה אע''פ שאינה בריאה ואין הלכה כר' יהודה, ובירושלמי נראה שצריך שתהא בריאה כדי לקבל דימוס של אריחין שוכבין ארכו לאורך הקורה ואילו קורה של עשר אמות צריך שתהא בריאה כדי לקבל כ' אריחין שאורך האריח ג' טפחים ורחבו טפח וחצי וכ''כ הר''א ז''ל. ולזה הסכים הרשב''א ז''ל. עוד כתב ויראה לי שדי אם יכולה לקבל י''ח אריחין לפי שקורה ט' אמות ושני משהויין מתרת מבוי רחב י' אמות מדין לבוד ע''כ. ואין בגמ' שלנו מכל זה כלל ולזה לא כתב רבינו רק לשון המשנה: [[ומעמידי קורה וכו'.]] מחלוקת אמוראי בגמרא (שם י''ד) ופסק כרב חסדא דאמר מעמידי קורה צריכין שיהיו בריאין לקבל קורה ואריח. וכן פסקו ז''ל. ויש מי שפי' שמעמידין הכותל שהקורה עומדת עליו. ויש מי שפירש יתדות היוצאות מן הכותל שאין ברחבן טפח ולא בארכן שלשה והקורה קצרה ונשענת עליהם וזה עיקר. ויש מן המפרשים שכתבו שאם היתה הקורה רחבה ד' אינו צריך שתהא בריאה והוכיחו כן לדעתם מן הסוגיא. ואין נראית כן דעת רבינו ז''ל וההלכות ולראשון הסכים הרשב''א ז''ל: 


! יד 
[[כמה יהיה פתח מבוי כו'.]] דע שהמבוי שהכשרו בלחי אין גובה יתר על כ' אמה פוסלו, שהרי הלחי סמוך לקרקע הוא ואין גבהו אלא י' ומה לנו אם המבוי גבוה כמה. וזה פשוט. ורבינו ז''ל שכתב ויהיה די להכשרו בלחי או קורה לא הזכיר לחי אלא מפני פסול גבוה פחות מעשרה ורחבה יתר מעשר. והדינין האלו הם במשנה ובגמ'. שנינו שם (ב') מבוי שהוא גבוה למעלה מכ' אמה ימעט ר' יהודה אומר אינו צריך הרחב מעשר אמות ימעט אם יש לו צ''פ אע''פ שרחב מעשר אינו צריך למעט ובגמרא היה פחות מעשרה טפחים חוקקין בו להשלימו לעשרה: [[בד''א בשלא היה לו צורת פתח וכו'.]] כבר נתבאר במשנה שהזכרתי למעלה הכשר הצ''פ ברחב יתר מעשר. ובגמרא (דף י''א) תניא מבוי שהוא גבוה מעשרים אמה ימעט ואם יש לו צורת פתח אינו צריך למעט. ומתוך כך סובר רבינו שה''ה לפחות מעשרה שצורת פתח מועילה בו ונחלקו עליו ואמרו שאין מחיצה פחותה מעשרה טפחים וכ''ש צורת פתח וזה דעת הרשב''א ז''ל: 


! טו 
[[וכן אם היה בקורה וכו'.]] זה כתב רבינו בפירוש אמלתרא שהוזכר בגמ' (דף ג') ואמרו עלה בגמרא מאי אמלתרא ר' חמא אמר קיני במערבא אמרי פסקי דארזא מ''ד פסקי דארזא כ''ש קיני ומ''ד קיני אבל פסקי דארזא לא. ופסק רבינו כמ''ד קיני. פירוש צורת קיני יונים וכיוצא בהן. והרשב''א ז''ל פסק כמ''ד פסקי דארזא וכן כתב היתה למעלה אם עשה בסמוך לה חתיכות ארזים חשובים כשר שכל שיש לה דבר חשוב יש לו קול וכן אם עשה לה צורות נאות וכיורין כשרה שהכל מסתכלין בה עכ''ל. עוד כתב חתיכות ארזים וכיורים אלו בלא קורה אע''פ שיש להם היכר אין מתירין את המבוי ע''כ. ופשוט הוא: 


! טז 
[[מבוי שהיה גבוה מן הארץ וכו'.]] מחלוקת אמוראים שם (ג') ומסקנא כרבא דאמר חלל מבוי תנן. וכן פסקו ז''ל דכל שאין חלל המבוי מקרקעיתו ועד קרקעית הקורה יותר מעשרים כשר: [[היה גובהו יותר מכ' וכו'.]] בגמרא (ד':) היה גבוה מכ' אמה ובא למעטו כמה ממעטו. והקשו כמה ממעט כמה שצריך לו אלא רחבו בכמה רב יוסף אמר טפח אביי אמר ד'. ובהלכות פירשו בא למעטו ממעטו בקורה שרחבה טפח ודיו דקורה משום היכר הוא והיכר של מטה כהיכר של מעלה כדתנן (י''ג:) דיה לקורה שתהא רחבה טפח עכ''ל. וזה דעת רבינו ז''ל. והרשב''א ז''ל כתב שכונתם ז''ל שמשים קורה למעלה מי' טפחים ולמטה מכ'. והקשה א''כ היאך יאמר אביי בד' תיפוק ליה משום קורה תחתונה ועוד קושיות אחרות ובאמת שאין סוגית הגמרא מתישב לפירוש זה ולפיכך פי' הוא ז''ל שמגביה את המבוי ועושה אצטבא על פתח מבוי רחבה טפח כדעת רב יוסף וכן מפורש בירושלמי. ואני אומר כבודו במקומו מונח שלא נתכוון בכונת הרב אלפסי ז''ל שלא היתה כונתו וכונת רבינו ז''ל אלא קורה שמשים על שפת המבוי כדי שיהא מעליונית קורה זו עד קרקעית הקורה פחות מעשרים ועל זה אמרו בהלכות שהיכר של מטה די ברחב טפח כהיכר של מעלה ואם על קורה אחרת למעלה מעשרה מה היינו צריכין להיכר של מעלה. וסעד לדברי מצאתי בספר העתים שהוא מחזר אחר דברי ההלכות בכ''מ וכותב לשונו וכתב כך צריך שיהא באותה אצטבא או באותה הקורה שמניח על שפת המבוי למטה בקרקע טפח עכ''ל. עוד שם היכר של מטה כהיכר של מעלה כשם של מעלה דיה טפח כך הקורה שממעט בה למטה דיה טפח עכ''ל, וזה מבואר: [[היה גבוה פחות מי' וכו'.]] (שם דף ה') היה פחות מעשרה חוקק בו להשלימו לעשרה וכו' משכו בכמה רב יוסף אמר בד' טפחים אביי אמר בד' אמות וק''ל כאביי כדאיתא בהלכות: 


! יז 
[[נפרץ בו פרצה מצדו כלפי ראשו וכו'.]] שם איתמר מבוי שנפרץ מצדו כלפי ראשו איתמר משמיה דרב אמי ורב אסי אם יש שם פס ד' מתיר בפרצה עד י' ואם לאו פחות מג' מתיר ג' אינו מתיר ע''כ. ונ''ל שכונת ההל' ורבינו שאותה מימרא שהזכירו שם (ה' ו') מבוי שנפרץ מצדו בעשר מראשו בד' ואמרו שם כגון שנפרץ בקרן זוית וכו' חולקת היא על הא דרב אמי ורב אסי וכלה סוגיא דאיתא התם ליתא לענין הלכתא. ופירוש קרן זוית הנזכר שם לדעתם ז''ל מן הצד כנזכר פט''ז. וכן גידודי שאמרו שם פירוש לדעתם פסין ועל כן לא נכתב זה בהל' ולא הזכירו רבינו ז''ל, והרשב''א ז''ל הטיל שלום ביניהם וכתבן בספרו בפנים אחרים: 


! יח 
[[נפרץ המבוי במלואו וכו'.]] שם (ח') גופא אמר רבי ירמיה בר אבא אמר רב מבוי שנפרץ במלואו לחצר ונפרצה חצר כנגדו חצר מותרת ומבוי אסור ומפורש שם חצר מותרת אפי' היכא דקא דרסי בה רבים דתניא חצר שהרבים נכנסין לתוכו בזו ויוצאין בזו רה''י לשבת. ובהלכות ומבוי אסור משום דה''ל מבוי מפולש לרה''ר וזה דרך רבינו ולא הזכירו כלל הסוגיא שלמעלה מזו שהיא מחלקת בין עירבו ללא עירבו ובתנאין אחרים. והרבה מן המפרשים ז''ל פסקום. והרשב''א ז''ל הזכירם בספרו ואין דברים הללו מצויין כדי להאריך בהם: 


! יט 
[[מבוי שהיו לו שבילין מצד זה וכו'.]] שם (ח':) איתמר מבוי שהוא עשוי כנדל פירוש שרץ הוא שהוא בהרבה רגלים אמר אביי עושה צורת פתח לגדול ואינך כלהו משתרו בלחי או קורה א''ל רבא כמאן כשמואל דאמר מבוי עקום תורתו כסתום והא ההוא מבוי עקום דהוה בנהרדעא וחשו לה לדרב דאמר תורתו כמפולש אלא אמר רבא עושה צ''פ לכולהו מחד גיסא ואינך כולהו משתרו בלחי וקורה ע''כ. וכבר הזכרתי למעלה שדעת רבינו שאפי' מבוי המפולש בשני צדדיו ברשות הרבים די להכשירו בצורת פתח מכאן וקורה או לחי מכאן וזו היא צורת המבוי (עיין בסוף הספר ציור ד'). אבל הרשב''א ז''ל כתב שאם היו מפולשין כאן וכאן לרה''ר צריך דלת מצד אחד ולחי או קורה מכאן כמו שפירשתי למעלה בדין מבוי מפולש: 


! כ 
[[מבוי שצדו האחד ארוך וצדו השני קצר.]] שם איתמר מבוי שצדו אחד ארוך וצדו הב' קצר פחות מד' אמות מניח את הקורה באלכסון ד' אמות מניח את הקורה כנגד הקצר ורבא אמר אחד זה ואחד זה אינו מניח את הקורה אלא כנגד הקצר וק''ל כרבא וכן פסקו ז''ל וכתב הרשב''א ז''ל בא להתיר כנגד האלכסון אין לו תקנה אלא או במחיצה או בצ''פ עשה צורת הפתח אפי' באלכסון מותר שהפתח משום מחיצה עכ''ל: [[העמיד לחי בחצי מבוי וכו'.]] (עירובין י''ד:) תנא עשה לחי לחצי מבוי יש לו חצי מבוי פשיטא מהו דתימא דילמא אתי לאשתמושי בכוליה קמ''ל. וכתב הרשב''א ז''ל וה''ה לקורה ובהדיא תנו בתוספתא העמיד לחי או קורה באמצע מבוי אין לו אלא עד מקום לחי וקורה. ומיהו דוקא בשיש באותו חצי מבוי המוכשר תורת מבוי שלא יהא ארכו פחות מארבע אמות ושיהא ארכו יתר על רחבו ושיהיו בתים וחצרות פתוחין לתוכן הא לאו הכי צריך לחי מכאן ולחי מכאן א''נ פס ארבע כחצר עכ''ל: 


! כא 
[[מבוי שהוא וכו'.]] שם (דף י') תני לוי מבוי שהוא רחב עשרים אמה נועץ קנה באמצעיתו ודיו רב ושמואל ולוי דאמרי אין הלכה כאותה משנה אלא היכי עביד אמר אביי עושה פס גבוה עשרה במשך ד' אמות ומעמידו לארכו של מבוי פירוש ונעשה כשני מבואות ונותן קורה על שניהם או לחי בזה ולחי בזה. וכתב הרשב''א ז''ל ואם הכשירו בקורה צריך שתהא הקורה נתונה על הפס ההוא אמצעו או למעלה ממנו תוך ג' הא לאו הכי לא משום דבעינן קורה על גבי מבוי זהו דעתו ז''ל. עוד כתב וכן צריך שיהא בכל מבוי ומבוי משני אלו שהפס מפסיק ביניהם בתים וחצרות פתוחים לתוכו וכל תנאי מבוי ע''כ דבריו ז''ל: [[או מרחיק שתי אמות וכו'.]] שם (י':) עביד כדרב יהודה דאמר רב יהודה מבוי שיש לו ט''ו אמה מרחיק שתי אמות ועושה פס שלש אמות. ובהלכות והיכא דרחב עשרים אמה עביד הכי מהאי גיסא ומהאי גיסא ע''כ. וכתב הרשב''א ז''ל וכן הדין אף במרחיק שתי אמות ושני טפחים ועושה פס שתי אמות וארבעה טפחים מצד זה ומצד זה שכל שהפס רבה על האויר שבינו ובין הכותל נדון משום עומד ומכאן אתה דן לכל כיוצא בזה עכ''ל ודבר פשוט הוא: 


! כב 
[[לחי הבולט מדפנו של מבוי כשר וכו'.]] שם (ה') אמר רב הונא לחי הבולט מדפנו של מבוי פחות מד' אמות נדון משום לחי ואינו צריך לחי אחר להתירו ד' אמות נדון משום מבוי וצריך לחי אחר להתירו, אותו לחי היכן מעמידו אמר רב פפא מוקים לה באידך גיסא רב הונא בריה דרב יהושע אמר אפי' תימא דמוקים ליה בהדיה דמטפי ביה או דמבצר ביה ולא אמרן אלא במבוי שמנה אבל במבוי שבע ניתר בעומד מרובה על הפרוץ רב אשי אמר אפי' תימא במבוי שמנה אין צריך לחי מה נפשך אי עומד נפיש ניתר בעומד מרובה על הפרוץ אי פרוץ נפיש נדון משום לחי מאי אמרת דכי הדדי נינהו ה''ל ספק דדבריהם וספק דדבריהם להקל. עכ''ל ההלכות מן הגמרא. עוד שם והלכתא כרב אשי. ומשמעה של שמועה מורה שבמבוי תשע לחי של ד' אמות אינו כשר בו לפי שאינו נדון משום לחי כל שיש בו ד' אמות ואינו מכשיר משום עומד שהרי הוא מועט מן הפרוץ. ואין כן דעת רבינו שסתם דבריו בכאן ובסמוך כתב לחי שהיה רחב הרבה וכו' נראה מדבריו שהוא סובר דרב אשי לאו דוקא נקט מבוי שמנה אלא ה''ה לכל מבוי ומשום דרב הונא נקט שמנה וכ''ש לדידן דקי''ל דעומד כפרוץ כשר ולא אמר רב אשי מאי אמרת כי הדדי נינהו אלא להכשירו אפי' למ''ד עומד כפרוץ אסור ואין זה מתישב אצלי שאם כך היתה סברת רב אשי היל''ל אפי' יתר מד' אמות נדון משום לחי ויחלוק על מימרא דרב הונא דאמר ד' אמות נדון משום מבוי ודברי רבינו צל''ע. והרשב''א ז''ל כך פסק דכל שאין עומד כפרוץ ויש בעומד ד' אמות אינו נדון משום לחי וצריך לחי אחר להתירו. ורש''י ז''ל פירש דהא דלחי הבולט כשלא נעשה לשם לחי הוא דאמרינן דכי הוי ד' אמות אינו נדון משום לחי אבל עשאו לשם לחי קול יוצא עליו כיון שהלחי משום מחיצה משום דרבה בסתימתו לא גרע. וזה מסכים בדין רבינו בלחי שאינו עומד מאליו. ועם כל זה היה לו ז''ל לחלק. ויראה לי שרבינו מפרש שצריך לחי אחר להתירו לאותו לחי הבולט ולא למבוי וקסבר ההוא מותר להשתמש בין לחיים ואף זה צ''ע. ופי' לחי הבולט שהוא בולט מחודו של כותל לרחבו של מבוי: [[ולחי העומד מאליו וכו'.]] (שם ט''ו) ובהלכות לחי העומד מאליו אביי אמר הוי לחי רבא אמר לא הוי לחי בדלא סמכו עליה כ''ע ל''פ דלא הוי לחי כי פליגי בדסמכו עליה מאתמול וקי''ל כאביי דאמר הוי לחי ע''כ. וכתב הרשב''א ז''ל כיצד העמיד לחי במבוי וניטל בשבת אפי' היה שם אילן וכיוצא בו ואפי' נטעו הוא בידים אינו מועיל כיון שלא סמך עליו מע''ש לא העמיד שם לחי אחד או שהיה שם ונפל מע''ש אילן זה מתיר משום לחי וכן כל כיוצא בזה. ויראה לי שהקורה העומדת מאליה כאותן שנותנין קורה מכותל לכותל לחזק את הכותלים אינה קורה שהקורה משום היכר ואין כאן היכר ע''כ דבריו: [[ולחי שהוא נראה מבפנים לחי וכו'.]] שם (ט' י') נראה מבפנים ושוה מבחוץ נדון משום לחי והוא כגון זה (עיין בסוף הספר ציור ה). שבחוץ אינו מובדל מן הכותל כלל. נראה מבחוץ ושוה מבפנים נחלקו בו והלכתא משום לחי והוא כזה (עיין בסוף הספר ציור ו). שבפנים נראה שהוא ממשך הכותל: [[לחי שהגביהו מן הקרקע וכו'.]] (שם י''ד) אמר רבה עשה לחי למבוי והגביהו מן הקרקע שלשה או שהפליגו מן הכותל ג' לא עשה ולא כלום. ופי' אם הגביהו פחות מג' אע''פ שאין בו אלא ז' ומשהו כשר שכל לבוד רואין אותו כמלא. וכן כתב הרשב''א ז''ל ופשוט הוא: [[לחי שהיה רחב הרבה וכו'.]] כבר בארתי זה בסמוך בדין לחי הבולט: 


! כג 
[[קורה שפרס עליה מחצלת וכו'.]] (שם דף י''ז) אמר רב ששת הניח קורה על גבי מבוי ופרש עליה מחצלת והגביה מן הקרקע ג' קורה אין כאן דהא מכסיא מחיצה אין כאן דהויא לה מחיצה שהגדיים בוקעין בה ע''כ: [[נעץ שתי יתדות וכו'.]] (שם ח':) ובהלכות נעץ שתי יתדות בשני כותלי מבוי מבחוץ והניח קורה על גביהן לא מהני ולא מידי משום דבעינן קורה ע''ג מבוי וליכא והוא כזה (עיין בסוף הספר ציור ז): 


! כד 
[[קורה היוצאה מכותל זה ואינה נוגעת בכותל השני וכו'.]] ברייתא (שם י''ד) כלשון רבינו, ופירושו אפילו רחוקה מכל אחד מן הכותלים בג' וכגון שסמוכה ע''ג יתדות שאין ברחבן טפח כשרה שיש דין לבוד אפילו משני צדדים וזה פשוט: 


! כה 
[[וכן שתי וכו'.]] שם וכן שתי קורות המתאימות לא בזו לקבל אריח ולא בזו לקבל אריח אם מקבלות אריח לרחבו טפח א''צ להביא קורה אחרת אם לאו צריך להביא קורה אחרת. פי' רבינו אם יש בין שתיהן רחב טפח ובשאין בין זו לזו ג' טפחים. ופירוש אחר יש: [[היתה אחת וכו'.]] שם היתה אחת למעלה ואחת למטה ר' יוסי בר''י אמר רואין את העליונה כאילו היא למטה ואת התחתונה כאילו היא למעלה ובלבד שלא תהא עליונה למעלה מכ' אמה והתחתונה למטה מי'. [[וכתב רבינו ולא יהא ביניהם ג',]] לפי שאפי' במתאימות אם היה ביניהם מרחק ג' אין מצטרפות זו לזו. ומתוך דברי רבינו נראה שכל שהן תוך כ' אמה ולמעלה מי' אפי' יש ביניהם במרחק גובה יותר מג' מצטרפות. וקשה לי בזה שהרי רבינו פסק פרק ה' מהלכות סוכה כרבה דאמר פרק הישן (סוכה כ''ב) דכל דבר שאין בגגו טפח אין רואין אותו כאילו ירד. ושם הקשו עליו מברייתא זו. ואמר תריץ ואימא הכי ובלבד שלא תהא תחתונה למטה מעשרה אלא למעלה מעשרה והעליונה סמוכה לה פחות מג' א''נ ובלבד שלא תהא עליונה למעלה מעשרים אלא בתוך כ' והתחתונה סמוכה לה פחות מג' אבל ג' כיון דלית ביה טפח לא אמרינן חבוט רמי עכ''ל הגמרא שם והיאך הביא רבינו ברייתא כפשטא ולא כתב אוקימתא זו וצ''ע. והרשב''א ז''ל פסק בספרו כדברי האוקימתא ועיקר: 


! כו 
[[היתה הקורה וכו'.]] שם (עירובין י''ג:) במשנה עקומה וכו' כלשון רבינו וכתב הרשב''א ז''ל דדברי הכל היא וכן דעת רבינו לפסוק כמשנה זו ושלא לומר שהיא כר''י ואין הלכה כמותו. ודע שמה שאמרו אם היה הקיפה ג' טפחים יש בה רחב טפח אינו מדוקדק בחשבון אלא פחות מטפח הוא כחלק מכ''ב על דרך הקרוב ולא דקדקו בשל דבריהם והקילו בו: [[היתה הקורה וכו'.]] (שם י''ד) א''ר זירא היא בתוך מבוי וכו' כלשון רבינו: 


! כז 
[[באר שעשה וכו'.]] שם פ' שני (י''ז) עושין פסין לביראות ד' דיומדין נראין כשמנה דברי ר''י ר''מ אומר וכו' וידוע שהלכה כר''י. עוד שם במשנה גבהן עשרה טפחים ורחבן ו' ועביין כל שהוא וביניהן כמלא שתי רבקות של שלשה שלשה בקר דברי ר''מ ר''י אומר של ארבעה ארבעה קשורות ולא מותרות אחת נכנסת ואחת יוצאה. ובארו שם בגמ' (דף י''ט:) ששיעורו של ר' יהודה הוא שלש עשרה אמה ושליש: 


! כח 
[[היה במקום אחד וכו'.]] (שם) היתה שם אבן מרובעת רואין אותה כל שאילו תחלק ויש בה אמה מכאן ואמה מכאן נדון משום דיומד ואם לאו אינו נידון משום דיומד, עוד שם היה שם אילן או גדר או מחיצת קנים נדון משום דיומד: [[חמשה קנים ואין בין זה לזה שלשה וכו'.]] שם בעא מיניה אביי מרבה מחיצת קנים קנה קנה פחות משלשה נדון משום דיומד או לא ופשט ליה רבה דנדון משום דיומד ואף ע''ג דדחי ליה אביי קיימא לן כפשיטותיה דרבה. ופירוש דיומד דו עמוד כלומר שני עמודין אחד לכאן ואחד לכאן לשני רוחות וסמוכין זה לזה: 


! כט 
[[מותר להקריב ארבע הזויות אלו וכו'.]] משנה (שם י''ז:) מותר להקריב לבאר ובלבד שתהא פרה ראשה ורובה בפנים ושותה. ושם (דף י''ט) אמרו בגמרא כמה ראשה ורובה של פרה שתי אמות. [[ומ''ש רבינו אע''פ שלא יאחוז ראש הבהמה עם הכלי.]] בעיא שניה בגמרא (דף כ':) ולפום בעיא קמייתא פשוט הוא שאינו צריך לאחוז וכדברי רבינו. [[ומ''ש ואפי' של גמל.]] מפורש בירושלמי כשיעור הזה ואפי' גמל וכלו מבחוץ מותר פחות מכשיעור אפי' גדי וכולו מבפנים אסור ע''כ: [[ומותר להרחיק כל שהוא וכו'.]] משנה (שם י''ז י''ח) מותר להרחיק כל שהוא ובלבד שלא ירבה בפסים. פי' כל שהוא כל כמה שהוא רוצה. ובגמרא (דף י''ט:) בעא מיניה אביי מרבה יותר מי''ג אמה ושליש לר' יהודה מהו פשוטין עביד או בדיומדין מאריך א''ל תניתוה דפשוטין עביד ודחה אביי הראיה. מיהו קי''ל כמאי דהוה פשיט רבה. ופי' פשוטין שהוא משים בין הפסים שבזויות פסים פסים פשוטים גבהן עשרה ורחבן מבואר בירושלמי כל שהוא כדי שלא יהא ביניהם לזוית יותר מי''ג ושליש: 


! ל 
[[לא התירו הפסין האלו וכו'.]] במשנה (שם כ''ב:) ר' יהודה בן בבא אומר אין עושין פסין אלא לבאר הרבים בלבד ולשאר עושין חגורה גבוהה עשרה טפחים. ופי' באר מים חיים ובור מים מכונסין. ומפורש בגמרא (דף כ''ג) הלכה כריב''ב. עוד שם לא הותרו פסי ביראות אלא לבאר מים חיים בלבד. עוד שם (דף כ' כ''א) לא הותרו פסי ביראות אלא לבהמה בלבד. ופירשו מאי בהמה בהמה של עולי רגלים אבל אדם מטפס ועולה מטפס ויורד. אם היו רחבין אפי' לאדם נמי ע''כ: 


! לב 
[[הממלא לבהמתו וכו'.]] (שם דף כ':) ברייתא לא ימלא אדם מים ויתן לפני בהמתו אבל ממלא הוא ושופך והיא שותה מאליה. והקשו א''כ מה הועילו ראשה ורובה של פרה. ותירצו אמר אביי הכא באבוס העומד ברה''ר עסקינן גבוה עשרה ורחב ארבעה וראשו אחד נכנס לפסים גזרה דילמא חזי ליה לאבוס דמקלקל ומפרק ודרי לדוולא בהדיה וחזי לאידך גיסא דמקלקל ומנח ליה וקא מפיק מרה''י לרה''ר. והקשו וכה''ג מי מיחייב. והא לא היתה עקירה משעה ראשונה לכך וכל שאין בו חיוב מן התורה אין ראוי לגזור מחמתו ותירצו דילמא הדר מעייל ליה וקא מעייל מרה''ר לרה''י ע''כ. ורבינו ז''ל תפס החשש הראשון שהיא הסבה הקודמת לאיסור ולא רצה להאריך: 


! לג 
[[הזורק מרה''ר לבין הפסין וכו'.]] (שם:) א''ר אלעזר הזורק לתוך פסי ביראות חייב והקשו פשיטא ותירצו לא צריכא דעבד כעין פסי ביראות בר''ה וזרק לתוכו והקשו הא נמי פשיטא. ותירצו לא צריכא אף ע''ג דקא בקעי בה רבים ע''כ: [[ומותר להשקות הבהמה ביניהן אם היה ביניהן באר וכו'.]] שם (כ''ב) במשנה רבי יהודה אומר אם היתה דרך הרבים מפסקת יסלקנה לצדדין וחכ''א אינו צריך. ובגמרא ר''י ורבי אלעזר דאמרי תרוייהו כאן הודיעך כחן של מחיצות דלא אתו רבים ומבטלי להו ואמרי שם דר''י אמר כאן ולא ס''ל דאיהו בעי דלתות ננעלות בלילה אבל רבי אלעזר ס''ל הכי ורבינו פסק כמותו: 


! לד 
[[חצר שראשה אחד וכו'.]] ברייתא שם (כ') חצר שראשה אחד נכנס לבין הפסים מותר לטלטל מתוכה לבין הפסים ומבין הפסים לתוכה ושתים אסורות ואם עירבו מותרות ואע''ג דרב הונא עביד בה אוקימתא רבינו ז''ל פסק כרבה דפליג עליה וכפשט הברייתא: [[יבשו המים בשבת וכו'.]] שם בעא מיניה אביי מרבה יבשו מים בשבת מהו א''ל כלום נעשית מחיצה אלא משום מים אין כאן מים אין כאן מחיצה. עוד שם אמר אביי באו מים נמי לא קא מיבעיא לי דהא תניא כל מחיצה שנעשית בשבת בין בשוגג בין במזיד שמה מחיצה ע''כ. ופי' באו מים אפי' יבשו מערב שבת ופשוט הוא: [[מבוי שנטלה קורתו או לחיו וכו'.]] פ' כל גגות (עירובין צ''ד) משנה וכן מבוי שניטלה קורתו או לחיו מותרים באותה שבת ואסור לעתיד לבא ד''ר יהודה. ר' יוסי אומר אם מותרין וכו'. ופי' בגמרא (דף צ''ה) ר' יוסי אומר כשם שאסורים לעתיד לבא אסורין לאותה שבת אמר רב הלכה כר' יוסי. ושמואל אמר הלכה כר' יהודה ופירשו שם דשמואל דאמר הלכה כר' יהודה לא אמר אלא בנפרץ לכרמלית וקי''ל כרב ואפילו נפרץ לכרמלית אסור ולפיכך סתם רבינו ז''ל וכן בהלכות לא הביאו אלא הא דרב: 


! לה 
[[אכסדרה בבקעה.]] שם (צ''ד:) אכסדרה בבקעה רב אמר מותר לטלטל בכולה ושמואל אמר אין מטלטלין בה אלא בד'. בעשר כ''ע לא פליגי כי פליגי ביותר מעשר. איכא דאמרי ביותר מעשר כ''ע ל''פ כי פליגי בעשרים. ומן ההלכות נראה שפוסקין כלשון הראשון וכרב דהלכתא כותיה באיסורי. והביאו הא דרב בלבד בסתם משמע דאפי' יתר מעשר וזה דעת רבינו. והטעם לדבריהם הוא לפי שמחלוקת לשונות אלו הוא בשל דבריהם כמבואר פ' י''ד שאיסור הכרמלית מדבריהם והולכין בו אחר המיקל ויש מי שפוסק כלשון אחרון דכל שנפרץ מלואו ברוח אחת והוא יתר מעשר אין אומרים בו פי תקרה יורד וסותם וכן פסק הרשב''א ז''ל בספרו. ודעת ההלכות ורבינו נראה עיקר וגם בספר העתים לא הביא אלא דברי רב כפשטן: [[והזורק מרשות וכו'.]] כבר הזכרתי בפרק זה דעת רבינו בכ''מ שיש לו ג' מחיצות שאינו רה''י גמור דבר תורה כיון שאין לו לחי ואף כאן נמשך אחר שטתו ז''ל וכבר כתבתי שיש חולקין עליו ולזה כתב בהשגות א''א זה שבוש ע''כ: [[בית או וכו'.]] (שם צ''ד) במשנה חצר שנפרצה משתי רוחותיה וכן בית שנפרץ משתי רוחותיו ר' יוסי אומר אסורין אפי' לאותה שבת כדאיתא התם ובגמרא הקשו גבי חצר שסתמו אינו מקורה. במאי עסקינן אילימא בעשר מ''ש מרוח אחת דאמרינן פתחא הוא משתי רוחות נמי לימא פתח הוא אלא ביתר מעשר א''ה אפי' מרוח אחת נמי אמר רב לעולם בעשר וכגון שנפרץ בקרן זוית דפתחא בקרן זוית לא עבדי אינשי. עוד הקשו גבי בית מ''ש מרוח אחת דאמרינן פי תקרה יורד וסותם משתי רוחות נמי לימא פי תקרה יורד וסותם אמרי בי רב משמיה דרב כגון שנפרץ בקרן זוית וקירויו באלכסון דליכא למימר פי תקרה יורד וסותם ע''כ בהלכות מלשון הגמרא. ופירש''י ז''ל דהא דאמרי בי רב אפי' בעשר הוא באוקימתא דחצר דאי משום פתחא אין עושין אותו בקרן זוית ואי משום פי תקרה כגון שקירויו באלכסון, ופירוש בקרן זוית שהפרצה אוכלת בשני רוחות. כך פירש''י ז''ל ורוב המפרשים. ופירוש קירויו באלכסון, פירש''י ז''ל בשיפוע כעין גגי רעפים שלנו. והקשו עליו. ופירשו כגון שנפרץ גם הקירוי עם הפרצה ונשאר מקורה באלכסון. ויש מי שפירש בהפך שאם נפרץ גם הקירוי אמרינן פי תקרה יורד וסותם אבל הכא הוא שהתקרה נשארה שלימה ולא אמרינן אמצע התקרה שהוא באלכסון יורד וסותם. אלו דבריהם ז''ל ולשון הגמרא נאות יותר לפירוש השני וכוונת רבינו אינה מבוארת: 


! לו 
[[האצבע שמשערין וכו'.]] שיעור הטפח מפורש במנחות (דף מא:) פרק התכלת ארבע בגודל חמש באצבע שש בקטנה: [[וכל אמה וכו'.]] פ''ק דעירובין (דף ג':) אמר אביי משמיה דרב נחמן אמת מבוי ואמת סוכה באמה בת חמשה אמת כלאים בת ששה ואמרו שם שכונתו להחמיר והקשו והא איכא מינייהו שהשיעור המיעוט הוא קולא ותירצו רוב אמות קאמר. ורבא משמיה דר''נ אמר אחד זה ואחד זה באמה בת ששה. אלא הללו שוחקות והללו עצבות. ומפרש רבינו אחד זה ואחד זה בין מבוי בין סוכה בין כלאים בת ששה אלא שהללו של כלאים שוחקות שהוא חומרא ואף במבוי. והסוכה אם השוחקות חומרא משערין בהם שלא כוונו אלא להחמיר וזה דעת הר''ז הלוי ז''ל ועיקר. וכתב הרשב''א ז''ל ושיעור יתרון השוחק על העצב יראה לי שהוא חצי אצבע לאמה והביא סמך לדבריו מפרק כיצד צולין בפסח שני והאריך בזה בספרו: 

~ הלכות שבת - פרק שמונה עשר




! א 
[[המוציא וכו'.]] פרק כלל גדול (שבת ע''ו:) משנה המוציא אוכלים כגרוגרת ומצטרפין זה עם זה מפני ששוים בשיעוריהם חוץ מקליפיהם וגרעיניהם וסובן ומורסנן. ופי' אוכלין אוכלי אדם, וכן פירש''י ז''ל ומוכרח הוא שם: 


! ב 
[[יין כדי רובע רביעית.]] ריש פ' המוציא יין כדי מזיגת הכוס ופירשו בגמרא (שם ע''ז) רובע רביעית פירוש רביעית לוג שהוא ביצה ומחצה. עוד שם תנא יין יבש בכזית דברי ר' נתן ע''כ: [[חלב בהמה טהורה וכו'.]] (שם ע''ו:) במשנה חלב כדי גמיעה. וכתב הרמב''ן ז''ל אין שיעורו ידוע לנו אבל פירושו כדי גמיעה של אדם בינוני והוא פחות אפי' מכדי לוגמיו ואצ''ל מרביעית: [[וחלב בהמה טמאה וכו'. . חלב אשה וכו'.]] ברייתא (שם ע''ז:) כלשון רבינו. ופירש''י ז''ל במשיפה של קילור שרגילין לשופו בחלב אשה עכ''ל: [[שמן כדי לסוך אצבע וכו'.]] משנה ומסקנא בגמרא (שם ע''ח) שמן לסוך בו אבר קטן של קטן בן יומו: [[טל כדי לשוף וכו'.]] כל הבבא הזאת היא בירושלמי וסמך עליו רבינו ואע''פ שאין נוסחאות הגמרא הבבלית כן וכבר השיגו עליו למה לא כתב כדי לשוף את הקילור שכך הוא בגמרא שלנו. ונ''ל שהוא פוסק כאביי דאמר בגמרא שלנו שלא שיערו במים כדי לשוף את הקילור אלא במי גליל שהן ידועים שמועילין לעין אבל לא בשאר מים. ואע''ג דרבא פליג עליה הירושלמי מכריע, זהו דעתו ז''ל: [[דבש וכו'.]] משנה וגמרא (שם ע''ז:) תנא דבש כדי ליתן על פי כתית ופירש רש''י ז''ל כתית מכת הסוסים והגמלים מחמת משאן והכי אמרינן בהמפקיד (ב''מ ל''ח) דבש והדביש למאי חזי לכתיתא דגמלי. אבל רבותי פירשו כתית מכה שעל גבי היד וגב הרגל עכ''ל: [[דם ושאר משקין וכו'.]] משנה (שבת ע''ו:) ושאר כל המשקין ברביעית וכל השופכין ברביעית ובגמ' (ע''ח) דם וכל מיני משקין ברביעית. ופירש''י ז''ל שופכין מים סרוחים. ואמרו בגמרא חזו לגבל בהן את הטיט: 


! ג 
[[תבן תבואה וכו'.]] בכלל גדול (שם ע''ו) משנה תבן כמלא פי פרה עצה כמלא פי גמל ובגמרא אמר רב יהודה מאי עצה תבן של קטנית. עוד שם כי אתא רבין אמר המוציא תבן כמלא פי פרה לגמל דכ''ע ל''פ דחייב כי פליגי במוציא עצה מלא פי פרה לפרה ור' יוחנן אמר פטור אכילה על ידי הדחק לא שמה אכילה רבי אושעיא אמר חייב אכילה ע''י הדחק שמה אכילה ע''כ. ופסק רבינו כרבי אושעיא שהלכה כמותו לגבי ר''י: [[עמיר כמלא פי טלה וכו'.]] שם באותה משנה עמיר כמלא פי טלה עשבים כמלא פי גדי ואין מצטרפין זה עם זה מפני שלא שוו בשיעוריהן. ובגמרא אמר ר' יוסי בר' חנינא אין מצטרפין לחמור שבהן אבל מצטרפין לקל שבהן ע''כ. ופירש''י ז''ל עמיר קשין של שבלין. פי טלה נפיש מפי גדי הילכך עמיר לא חזי לגדי אבל עשבים הואיל וחזו בין לטלה בין לגדי מיחייב כמלא פי גדי. לחין הראויין לאדם כגרוגרת דזה שיעור לכל מאכל אדם בשבת אבל כמלא פי גדי לא דגדי לא חזו ליה לחין עכ''ל. ובגמרא אין מצטרפים לחמור שבהן פירש''י ז''ל מי ששיעורו גדול הוי קל ואינו מצטרף להשלים חמור דהא לא חשוב אבל החשוב משלים את הקל לכשיעור עכ''ל. כדעת רבינו: 


! ד 
[[המוציא עצים כדי לבשל כגרוגרת וכו'.]] בפ' ר''ע (שם פ''ט:) המוציא עצים כדי לבשל ביצה קלה. ובהמוציא (שם פ':) קנה כדי לעשות קולמוס אם היה עבה או מרוצץ כדי לבשל בו ביצה קלה שבביצים טרופה ונתונה באלפס. ובגמרא תנא כדי לעשות קולמוס המגיע לקשרי אצבעותיו. עוד שם תנא טרופה בשמן ונתונה באלפס. ופירשו ביצה קלה ביצת תרנגולת וקרו ליה ביצה קלה לפי ששיערו חכמים אין לך קלה לבשל יותר מביצת תרנגולת. והקשו ומאי שנא כל שיעורי דשבת כגרוגרת והכא כביצה. ופירש ר''נ כגרוגרת מביצה קלה ע''כ: 


! ה 
[[המוציא תבלין וכו'.]] פרק ר''ע (שם פ''ט:) משנה תבלין כדי לתבל ביצה קלה ומצטרפים זה עם זה. ומ''מ נראה לפי הגמרא שאין מצטרפין אלא בשכולן מיני מתיקה וכן פירש''י ז''ל (עיין כאן בשיטמ''ק). ויש לרבינו שם פירוש אחר: [[פלפל כל שהוא וכו'.]] משנה (שם צ') וברייתא וגמרא כלשון רבינו. ופירש''י ז''ל ארגמן צבע שצובעין בו ארגמן ולי נראה שגם הוא ראוי להריח. בתולת הורד עלה של ורד בחור אחת. מקק אכילת תולעת האוכל בספרים ומרקיבן שמו מקק. שמצניעין אותו לגנוז שכל דבר קדש טעון גניזה עכ''ל: [[גחלת כל שהוא והמוציא וכו'.]] בי''ט (ביצה ל''ט) פרק משילין ברייתא: 


! ו 
[[המוציא זרעוני גינה וכו'.]] פרק ר''ע (שבת צ' א' וב') משנה זרעוני גינה פחות מכגרוגרת ר' יהודה בן בתירא אומר חמשה זרע קשואין שנים זרע דלועין שנים זרע פול המצרי שנים. ע''כ. ורבינו ז''ל אינו פוסק כרבי יהודה וסובר דהך סיפא דזרע קישואין וכו' דברי ת''ק היא והלכה כמותו: [[המוציא סובין כדי ליתן וכו'.]] בהמוציא (שם ע''ח:) משנה כלשון רבינו פירש''י ז''ל במקום שאין פחמים צורפין הזהב באש של סובין, עכ''ל: [[המוציא מורסן אם לאכילה וכו'.]] תוספתא פ''ט עד לולבי זרדין וכו' אבל הלוף וכו': 


! ז 
[[המוציא גרעינין אם לאכילה חמש וכו'.]] ברייתא ס''פ ר''ע (שם צ'). ואין גרסתו כגרסת קצת ספרים שגורסין אם לאכילה כמלא פי חזיר וכמה מלא פי חזיר אחת ופירש''י ז''ל גרעינין גרעיני תמרה עכ''ל: [[המוציא אזוב וכו':]] 


! ח 
[[המוציא קליפי אגוזים וכו'.]] משנה פרק ר''ע (שם פ''ט:) קליפי אגוזים קליפי רמונים אסטיס ופואה כדי לצבוע בהן בגד קטן פי סבכה: [[וכן המוציא מי רגלים וכו'.]] שם מי רגלים נתר ובורת קמוניא ואשלג כדי לכבס בהן בגד קטן פי סבכה ובגמרא (דף צ') תנא מי רגלים בן ארבעים יום. נתר תנא נתר אלכסנדריא ולא נתר אנטיפטרי, ע''כ: [[הוציא סמנין וכו'.]] ברייתא (שם ע''ט) פרק המוציא כלשון רבינו ופירש''י ז''ל דוגמא לאירא כלומר מעט כעין שמראין לדוגמא רוצה אתה כזה, עכ''ל: 


! ט 
[[המוציא דיו על הקולמוס וכו'.]] משנה פרק המוציא (שם ע''ח:) דיו כדי לכתוב שתי אותיות. ובגמרא (דף פ') תנא שתי אותיות בדיו שתי אותיות בקולמוס שתי אותיות בקלמרין. פי' קלמרין קסת הסופר. בעי רבא אות אחת בדיו אות אחת בקולמוס אות אחת בקלמרין מהו תיקו. ויש לרש''י ז''ל בזה פי' אחר שלא כדרך רבינו: [[הוציא שתי אותיות וכו'.]] שם מימרא כלשון רבינו: [[הוציא אות אחת וכו'.]] שם מימרא אמר רבא הוציא אות אחת וכתבה וחזר והוציא אות אחת וכתבה פטור בעידנא דאפקא לבתרייתא חסר לה שיעור דקמייתא, ע''כ: 


! י 
[[המוציא כחול וכו'.]] משנה (שם ע''ח:) כחול כדי לכחול עין אחת. ובגמרא הקשו הא לא כחלי פי' אלא שתי עינים א''ר הונא שכן צנועות כוחלות עין אחת. מיתיבי אמר רשב''א כחול אם לרפואה כדי לכחול עין אחת אם לקשוט בשתי עינים ותירצו כי תניא ההיא בעירניות ע''כ. ופירש''י ז''ל עירניות בנות כפרים אינן צריכות צניעות כל כך ואינן מכסות פניהן וכוחלות שתי עיניהן, עכ''ל: [[זפת וגפרית וכו'.]] משנה (שם ע''ח) כלשון רבינו. ופירש''י ז''ל כדי לעשות נקב קטן כלי שנותנין בו כסף חי סותם פיו בזפת או בגפרית ונוקב בתוך הסתימה נקב דק להוציא בו עכ''ל: [[שעוה כדי ליתן בו וכו'.]] שם כלשון רבינו. ובגמרא (דף פ') כדי ליתן על פי נקב קטן של יין. ופירש''י ז''ל למעוטי של שמן ודבש שהיין זב דרך נקב קטן יותר מדבש ושמן עכ''ל. ולא חשש רבינו לכתוב זה שהכל נכלל בלשון קטן: [[דבק כדי ליתן וכו'.]] במשנה (שם דף ע''ח. ודף פ') ובגמרא בראש השפשף שבראש קנה של ציידין. ופירש''י ז''ל מושיבין נסר קטן ונותנין עליו דבק והעוף יושב עליו ונדבק בו וצריך לתת שם הרבה שיהא העוף נדבק בו, עכ''ל: [[רבב וכו'.]] ברייתא (שם ע''ח): 


! יא 
[[המוציא אדמה וכו'.]] משנה (שם פ' ב') כלשון רבינו ופסק כחכמים, ופירש''י ז''ל אדמה ארזילא, עכ''ל: [[טיט וכו'.]] ברייתא שם כלשון רבינו: [[זבל וחול דק וכו'.]] משנה כלשון רבינו כדברי חכמים. ופירש''י ז''ל כרישא קפלוט: [[חול הגס וכו'.]] משנה וברייתא כלשון רבינו: [[חרסית וכו'.]] במשנה (ע''ח) חרסית כדי לעשות פי כור של צורפי זהב ופירש רש''י ז''ל חרסית לבינה כתושה. ובקצת ספרי רבינו נמצא סיד חרסית ואין כן בספרים מדוקדקים אלא חרסית כדי לעשות וכו' כלשון המשנה: [[שיער כדי לגבל טיט וכו'.]] ברייתא שם פ' ב' כלשון רבינו ופירש''י ז''ל שיער יפה לטיט, עכ''ל: [[סיד כדי לסוד וכו'.]] משנה שם וברייתא כלשון רבינו: [[עפר ואפר וכו'. . צרור אבן וכו'.]] משנה (שם דף פ''א) צרור אבן כדי לזרוק בעוף ר''א בן יעקב אומר כדי לזרוק בבהמה. ובגמרא א''ר יוחנן והוא שמרגשת בה וכמה שיעורה תניא ראב''י אומר משקל עשרה זוזים ע''כ, ולכך פסק רבינו כראב''י: [[חרס כדי לקבל בו וכו'.]] במשנה (שם פ''ב) ג' מחלוקות רבי יהודה ור''מ ורבי יוסי ופסק כרבי יוסי דידוע שהלכה כמותו אצל כל אחד מאלו: 


! יב 
[[המוציא חבל כדי לעשות וכו'.]] משנה (שם ע''ח) כלשונה: [[גמי וכו'.]] משנה כלשונה כת''ק: [[הוצין וכו' סיב וכו' מוכין וכו'.]] כלם בברייתא (שם ע''ח) כלשון רבינו. ופירש''י ז''ל הוצין של לולבי דקל כפיפה מצרית סל העשוי מצורי דקל. סיב גדל סביב הדקל. על פי משפך לסנן את היין שמעכב את הפסולת, עכ''ל: [[עצם כדי לעשות תרווד וכו'.]] משנה (שם פ''א) כלשונה כדברי ת''ק. ולשון רש''י תרווד כף קוליר''א: [[זכוכית כדי לגרוד בה ראש הכרכר או עד שיפצע שתי נימין כאחת וכו'.]] משנה וברייתא כלשון רבינו: 


! יג 
[[המוציא שני נימין וכו'.]] ברייתא סוף ר''ע (שם צ':) המוציא שני נימין מזנב הסוס ומזנב הפרה חייב מפני שמצניעין אותן לנשבין מקשה של חזיר אחת צורי דקל שתים תורי דקל אחת ע''כ. ופירש רש''י ז''ל לנשבין לצוד עופות. מקשה של חזיר נימין קשין שבשדרה של חזיר עכ''ל: [[מצמר גפן וכו'.]] תוספתא פרק המוציא: [[המוציא מן הבגד וכו'.]] בהמוציא (שם ע''ט) הביאו משנה דתנן הבגד שלשה על שלשה למדרס השק ארבעה על ארבעה העור חמשה על חמשה ותני עלה כשיעורן לטומאה כך שיעורן להוצאה, ע''כ. והעור הוא משנגמר עיבודו הנקרא קרטבלא בלשון הגמרא כדאיתא התם ומבואר בסמוך: 


! יד 
[[המוציא עור וכו'.]] שם שלש עורות הן מצה כמשמעו דלא מליח ולא קמיח ולא עפיץ וכמה שיעורו לצור בו משקולת קטנה וכמה אמר אביי רבעא דריבעא דפומבדיתא. חיפה דמליח ולא קמיח ולא עפיץ וכמה שיעורו כדתנן העור כדי לעשות קמיע. דפתרא דמליח וקמיח ולא עפיץ וכמה שיעורו כדי לכתוב עליו את הגט: [[נגמר עיבודו וכו'.]] זהו קרטבלא הנזכר בגמרא. אבל רש''י ז''ל פירש קרטבלא שבשלוהו ברותחין ומתקשה לישב עליו, עכ''ל: 


! טו 
[[המוציא קלף וכו'.]] משנה שם (דף ע''ח:) כלשונה: [[דוכסוסטוס כדי לכתוב וכו'.]] ברייתא (שם ע''ט:) ופירש''י ז''ל דוכסוסטוס קלף שנטלה קליפתו העליונה עכ''ל: [[נייר כדי לכתוב וכו'.]] משנה (שם ע''ח) נייר כדי לכתוב עליו קשר מוכסין ותנא כמה קשר מוכסין שתי אותיות ומפורש שהם גדולות משלנו. ולשון רש''י ז''ל קשר של מוכסין יש לך שנותן את המכס לראש הנהר במקום אחד או מוחל לו במתנה והוא מוסר לו חותם להראות למוכסין שמחלו לו המכס: [[המוציא קשר מוכסין וכו'.]] משנה ובגמרא ת''ר המוציא קשר מוכסין עד שלא הראהו למוכס חייב משהראהו למוכס פטור ר' יהודה אומר אף משהראהו למוכס חייב מפני שהוא צריך לו. ופסק רבינו כרבי יהודה מפני שהמשנה שנויה סתם דמשמע דבכל גונא הוא חייב כדברי ר''י וכו': [[המוציא שטר פרוע וכו'.]] ברייתא (שם ע''ח:) וגמרא כלשון רבינו ודין השטר פרוע הוא כדברי ת''ק דברייתא אחרת שהביאו שם והלכה כמותו: 


! טז 
[[המוציא בהמה חיה ועוף וכו'.]] פרק המצניע (שבת צ''ד) המוציא בהמה חיה ועוף לרשות הרבים בין חיין בין שחוטין חייב ר' נתן אומר על שחוטין חייב על החיין פטור שהחי נושא את עצמו ואמרו שם ע''כ לא פליגי רבנן עליה דר' נתן אלא בבהמה חיה ועוף דמשרבטי נפשייהו אבל אדם חי נושא את עצמו אפי' רבנן מודו ע''כ. ופירש''י ז''ל דמשתמטין כלפי מטה ומכבידין עצמן להשתמט מיד הנושאן: [[ואם היה כפות וכו'.]] שם ומודה ר' נתן בכפות. [[וכן החולה]] נלמד ממ''ש שם והני פרסאי כמאן דכפיתו דמו וכו': [[והאשה מדדה וכו'.]] פ' מפנין (שם קכ''ח ב') האשה מדדה את בנה אמר ר' יהודה וכו' אימתי בזמן שנוטל אחת ומניח אחת אם היה גורר אסור עד כאן וקי''ל ס''פ חלון בעירובין (דף פ''א פ''ב) כל מקום ששנה ר' יהודה אימתי אינו אלא לפרש דברי חכמים. ופירש''י ז''ל מדדה את בנה אוחזתו בזרועותיו ומאחריו ומסייעתו והוא מניע רגליו והולך. שנוטל אחת ומניח אחת שהתינוק מניע רגליו כשמגביה אחת מניח אחת אבל גורר אסור מפני שנושאתו עכ''ל: 


! יז 
[[המוציא תינוק חי וכו'.]] פרק נוטל (שבת קמ''א קמ''ב) אמר רבה הוציא תינוק חי וכיס תלוי לו בצוארו חייב ותניא המוציא אדם וכליו עליו וסנדליו ברגליו וטבעותיו בידיו פטור שאילו הוציאן כמות שהן חייב. ופירש''י ז''ל שאילו הוציאן כמות שהן שהיה עליון אחוז בהן ולא מלובש חייב הנושא עכ''ל כדברי רבינו: 


! יח 
[[המוציא חגב חי כל שהוא וכו'.]] משנה כלשונה סוף פרק ר''ע כדברי ת''ק. ומפורש בגמרא דלדברי ת''ק דוקא חגב חי טהור אבל טמא אינו בכל שהוא. ורבינו כתב המשנה כלשונה ובגמ' מפרש מהו צפורת כרמים ואינו ברור אצלנו: [[המת והנבלה והשרץ וכו'.]] משנה פ' המצניע (שם צ''ג צ''ד). וכן כזית מן המת וכזית מן הנבלה וכעדשה מן השרץ חייב ור''ש פוטר. ומפרש בגמרא שפטור ר''ש הוא מפני מלאכה שאינה צריכה לגופה. וכבר נתבאר פרק ראשון לפסוק כסתם משנתנו שבכאן ויש חולקין עליו כמו שכתבתי שם: 


! יט 
[[היה שם כזית מצומצם וכו'.]] (שם צ''ד:) בגמרא תנן וכן כזית מן המת הא חצי זית פטור והא תניא חצי זית חייב. ופירש רב ששת הא דתניא חייב דאפיק חצי זית מכזית הא דתניא פטור דאפיק חצי זית מכזית ומחצה. ופסק רבינו כרב ששת אע''ג דרב נחמן פליג עליה התם דלא אמרו הלכתא כותיה דר''נ אלא בדיני: 


! כ 
[[במה דברים אמורים שאינו וכו'.]] משנה ריש פרק המצניע (שם דף צ''ב) ובגמרא ל''ל למיתני המצניע ליתני המוציא לזרע ולדוגמא ולרפואה חייב עליו בכל שהוא אמר אביי הכא במאי עסקינן כגון שהצניעו ושכח למה הצניעו וקא מפיק ליה בסתמא מהו דתימא בטולי בטלה למחשבתו קמ''ל כל העושה על דעת ראשונה הוא עושה ע''כ: 


! כא 
[[המצניע דבר וכו'.]] כבר נתבאר זה בסמוך: [[זרק זה שהוציאו כבר בתוך האוצר וכו'.]] שם במשנה חזר והכניסו אינו חייב אלא כשיעורו. ובגמרא (שם צ''א:) הקשו פשיטא ופירש''י דכיון שלא זרעו בטלה מחשבתו קמייתא והוי ליה ככל אדם ותירץ אביי הב''ע כגון שזרקו לאוצר ומקומו ניכר מהו דתימא כיון דמקומו ניכר במלתא קמייתא קאי קמ''ל מדזרקיה לאוצר בטוליה בטליה. ופירש''י ז''ל מתני' בשלא נמלך עליו בפירוש אלא שזרקו לאוצר וכו' ע''כ. ומתוך לשון רבינו נ''ל שחזר והכניסו ר''ל הוציאו ומפורש פ''ק (דף ב':) תנא להכנסה נמי הוצאה קרי לה וה''ה לההוצאה הכנסה. ומ''מ אין זה מעלה ומוריד לענין הדין: 


! כב 
[[דבר שאין דרך בני אדם וכו'.]] משנה פרק כלל גדול (שבת ע''ה:) עוד כלל אחר אמרו כל הכשר להצניע ומצניעין כמוהו המוציאו בשבת חייב וכו'. כך פירושה כל דבר הראוי להצניע שהוא מדבר שמצניעין ומצניעין כמוהו שיש בזה שיעור חשוב אצל בני אדם כל אדם חייב עליו ואפי' עשיר שאינו חשוב אצלו זה. וזה כלל לכל השיעורים הנזכרים בפ' זה וע''כ לא כתבו רבינו ראש המשנה בדין בפני עצמו. וכל שאינו כשר להצניעו שאינו ממין הראוי להצניעו ואין מצניעין כמוהו נ''ל פירושו שהוא ממין ראוי אלא שהוא פחות מכשיעור אינו חייב אלא המצניעו. ורבינו ז''ל לא כתב ואין מצניעין כמוהו לפי שכבר נתבאר למעלה בבבת המצניע דבר וכו' ואמרו בגמרא גבי כל הכשר להצניעו לאפוקי דם נדה וכ''ש עצי אשרה רב עוקבא אמר לאפוקי עצי אשרה אבל דם נדה מצנע ליה לשונרא ואידך כיון דחלשא לא מצנע ליה. ופסק רבינו כרב מתנא. ומכאן שדם נדה או עצי אשרה וכיוצא בהן בשום שיעור אין חייבין עליהן: 


! כג 
[[המוציא חצי שיעור פטור וכו'.]] משנה בהמצניע (שם צ''ג:) ובכמה מקומות: [[הוציא חצי שיעור וכו'.]] בהמוציא (שם פ') אמר רבא הוציא חצי גרוגרת והניחה וחזר והוציא חצי גרוגרת והניחה ראשונה נעשית כמי שנקלטה או נשרפה ופטור והקשו אמאי והא מנחא ותירצו ה''ק אם קדם והגביה את הראשונה קודם הנחת שניה נעשית כמי שנקלטה או שנשרפה ופטור ע''כ. ופירש''י ז''ל ואמאי והא מנחא וכיון דבהעלם אחת הוא מצטרפי לכי גמרה הוצאה עכ''ל. וכן עיקר שאם היתה לו ידיעה לחצי שיעור [פשיטא דפטור] כמבואר פ''ו מהלכות שגגות ויתבאר בסמוך שהכוונה בהעלם אחת בדוקא: [[הוציא חצי שיעור והניחו וחזר והוציא חצי אחר וכו'.]] שם אמר רבא הוציא חצי גרוגרת והניחה וחזר והוציא חצי גרוגרת והעבירה דרך עליה חייב והקשו ואמאי הא לא נחה ותירצו כגון שהעבירה בתוך שלשה והקשו והא אמר רבא תוך שלשה לרבנן צריך הנחה ע''ג משהו. ותירצו ל''ק כאן בזורק כאן במעביר ע''כ. ופירש''י מעביר לא צריך דהא מנחא בידו וידו סמוכה לקרקע עכ''ל כדברי רבינו: 


! כד 
[[הוציא חצי שיעור וחזר והוציא חצי שיעור וכו'.]] שם ת''ר הוציא חצי גרוגרת וחזר והוציא חצי גרוגרת בהעלם אחת חייב בשתי העלמות פטור ר' יוסי אומר בהעלם אחת לשתי רשויות פטור לרשות אחת חייב אמר רבא והוא שיש חיוב חטאת ביניהם אבל כרמלית לא אביי אמר אפי' כרמלית אבל פסלא לא רבא אמר אפי' פסלא. ורבינו פסק כר' יוסי משום הנך אמוראי ופסק כרבא להחמיר משום דאביי ורבא תלמידיו הוו זהו דעתו ז''ל. ופי' והוא שיש חיוב חטאת ביניהן ששתי רשויות הרבים אלו מופסקות ברה''י שהזורק מאחת מהן לאותו רשות חייב חטאת: 


! כה 
[[המוציא פחות מכשיעור וקודם שיניחו נתפח וחזר וכו'.]] זה מבואר בסוגיא שבהמצניע (שבת דף צ''א) אזכרה בסמוך: [[וכן המוציא כשיעור וקודם שיניח צמק וחזר פחות וכו'.]] גם זה באותה סוגיא: 


! כו 
[[המוציא כגרוגרת וכו'.]] שם בעיא הוציא כגרוגרת לאכילה וצמקה ונמלך עליה לזריעה מהו הכא ודאי כי אשתיק ולא חשב עליה אמחשבה קמייתא לא מיחייב או דילמא בתר השתא אזלינן ומיחייב ואת''ל בתר השתא אזלינן ומיחייב וכו'. ופסק רבינו כאת''ל וכן דרכו ז''ל ובכאן נתבאר דין וכן המוציא כשיעור הנזכר למעלה דקאמרי אמחשבה קמייתא לא מיחייב: [[הוציא פחות מגרוגרת.]] שם אמר ר''נ הוציא כגרוגרת לאכילה ונמלך עליה לזריעה לזריעה ונמלך עליה לאכילה חייב והקשו פשיטא דבכל גונא איכא שיעורא ותירצו קמ''ל דלא בעינן עקירה והנחה בחדא מחשבה. עוד שם בעי רבא הוציא חצי גרוגרת לזריעה ותפחה ונמלך עליה לאכילה מהו התם (במימרא דרב נחמן) הוא דמיחייב משום דבכל גונא איכא שיעורא אבל הכא כיון דבעידנא דאפקה לא הוה ביה שיעור אכילה לא מיחייב או דילמא כיון דאילו אישתיק ולא חשיב עליו מיחייב אמחשבה דזריעה הא נמי מיחייב את''ל מיחייב וכו'. ופסק רבינו כאת''ל ולא הוצרך להביא מימרא דרב נחמן. ובכאן התבאר דין הוציא פחות מכשיעור שלמעלה. [[וכתב רבינו ואם תפחה קודם הנחה ונעשה כגרוגרת קודם שימלך עליה]] לפי שכך לשון הבעיא מורה דקאמרה ותפחה ונמלך עליה ומוכרח הוא: 


! כז 
[[הוציא כגרוגרת וכו'.]] בעיא שם הוציא כגרוגרת לאכילה וצמקה וחזרה ותפחה מהו יש דיחוי אצל שבת או לא תיקו: [[זרק כזית אוכלין וכו'.]] שם זרק כזית תרומה לבית טמא מהו למאי אי לענין שבת כגרוגרת בעינן אי לענין טומאת אוכלין כביצה בעינן ואסיקנא לעולם לענין שבת וכגון דאיכא פחות מכביצה אוכלין וכזית משלימו לכביצה מאי מדמצטרף לענין טומאה מיחייב נמי לענין שבת או דילמא כל לענין שבת כגרוגרת בעינן ואתו למיפשטה ולא איפשיטא. ואני תמה למה כתב רבינו אוכלין סתם ולא כתב אוכלי תרומה כלשון הבעיא ומשמע דלא מספקא להו אלא תרומה דאילו חולין כיון שאין טומאתן אוסרתן אינה חשובה כלום וכן ראיתי לבעלי התוס' והרמב''ן והרשב''א ז''ל שפירשו דדוקא תרומה: 


! כח 
[[המוציא פחות מכשיעור וכו'.]] משנה (שם דף צ''ג:) המוציא אוכלין פחות מכשיעור בכלי פטור אף על הכלי מפני שהכלי טפלה לו את החי במטה פטור כו' מפני שהמטה טפילה לו. ובהשגות א''א בירושלמי מפרש כהלין תותים שהן צריכים לכלים עכ''ל. ואיני רואה כן דרך גמרתנו אלא כל מידי דמבטל ליה לגביה אע''פ שאינו צריך לו פטור. והכין משמע בהדיא פרק נוטל (שם קמ''א:): [[המוציא קופת הרוכלין וכו'.]] משנה פרק ר''ע כלשונה (שם צ'.) [[ומ''ש ואפילו הוציאו בתוך כפו.]] פשוט הוא ומבואר. ובירושלמי תמהו פשיטא שהכל בהעלם אחת. ותירצו צריכא לר' אליעזר: 

~ הלכות שבת - פרק תשעה עשר




! א 
[[כל כלי המלחמה אין יוצאין בהן וכו'.]] פרק במה אשה יוצאה (שבת דף ס') משנה לא יצא האיש לא בשריון ולא בקסדא ולא במגפיים ואם יצא אינו חייב חטאת. וכתב רבינו לפי שהן דרך מלבוש וכן פירש''י ז''ל ופשוט הוא. עוד שם (דף ס''ג) לא יצא האיש לא בסייף ולא בקשת ולא בתריס ולא באלה ולא ברומח ואם יצא חייב חטאת. ובגמרא (דף ס''ב) קסדא אמר רב סנורתא. ופירש רש''י כובע עור תחת כובע המתכת וכן פירש רבינו כובע. עוד שם מגפיים פוזמקי פירש''י אנפלאות של ברזל כמ''ש רבינו. עוד שם (דף ס''ג) מאי אלה קופלא ופירש''י ז''ל מס''א בלע''ז: 


! ב 
[[אין יוצאין בסנדל המסומר וכו'.]] שם (דף ס'.) לא יצא האיש בסנדל מסומר ובגמרא (דף ס':) מבואר דאפילו ביו''ט אסור. ועוד שם אמר שמואל לא שנו אלא לחזק אבל לנוי מותר. ושם נחלקו אמוראים כמה הם לנוי. וכן נאמרו שם צדדין אחרים להתיר כשחפהו כולו במסמרים כדי שלא תהא קרקע אוכלתו ודרך אחרת. ומבואר כל זה בהלכות. ורבינו לא הזכיר אלא מימרא דשמואל מפני שאין בינינו אלא מסומרים לחזק ואין רגילות באותה של נוי וגם בגמרא לא העלו פסק אי זה מהן הוא נקרא לנוי אלא א''ל איפה לרבה בר בר חנה אתון דתלמידי דר''י אתון עבידו כר''י אנן נעביד כר''ח ומתוך כך קצר רבינו: [[ומותר לצאת וכו'.]] (שם נ''ט:) אמר רב ששת קמרא שרי איכא דאמרי דארוקתא ואמר רב ספרא מידי דהוה אטלית מוזהבת. ואיכא דאמרי דאניסכא מידי דהוה אאבנט של מלכים. ופירש''י קמרא אבנט חשוב. ארוקתא עושין אותה רצועה ומשובצת זהב ואבנים טובות קבועות בה. אניסכא כולו טס של זהב, עכ''ל. ובהלכות קמרא הוא חגור שבמתנים. ורבינו פירש אניסכא שחתיכות נסכא קבועות בו וכן עיקר. ומכאן הביא ראיה ר''ת ז''ל שאין גוזרין בתכשיטי האיש שמא יראם לפי שהאיש אינו מתפאר בתכשיטיו כמו שהאשה עושה שדעתה קלה וכן מפורש בירושלמי וזה דעת רבינו כמו שיתבאר בדין הטבעת שיש עליה חותם ועיקר. [[ומ''ש רבינו והוא שלא יהיה רפוי וכו'.]] נלמד מהסוגיא שבראש הפרק. ורבינו כתב כלישנא בתרא דאניסכא שריא וכ''ש דארוקתא וכן מפורש בהלכות: 


! ג 
[[טבעת שיש עליה חותם מתכשיטי האיש היא ואינה וכו'.]] (שם נ''ז) לא תצא אשה לא בטבעת שאין עליה חותם ולא במחט שאינה נקובה ואם יצאת אינה חייבת חטאת. עוד שם (דף ס''ב) לא תצא אשה לא במחט הנקובה ולא בטבעת שיש עליה חותם ואם יצאת חייבת חטאת. ובגמרא על המשנה זו אמר עולא וחלופיהן באיש אלמא קסבר עולא כל מידי דחזי לאיש לא חזי לאשה וכל מידי דחזי לאשה לא חזי לאיש והקשו על זה ותירצו אלא אמר רב יוסף קסבר עולא נשים עם בפני עצמן הן. והקשו והא הוצאה כלאחר יד היא ותירץ רבא פעמים שאדם נותן לאשתו טבעת שיש עליה חותם להוליכה לקופסא ומניחתה בידה עד שמגעת לקופסא ופעמים שהאשה נותנת לבעלה טבעת שאין עליה חותם להוליכה לאומן ומניחה בידו עד שמגיע אצל אומן ע''כ. וביאור זה בדברי רבינו מפורש דעולא דאמר וחלופיהן באיש קאי אטבעת שאין עליה חותם ואמחט שאינה נקובה שהאשה פטורה והאיש חייב חטאת ובטבעת שיש עליה חותם ובמחט נקובה האיש פטור והאשה חייבת חטאת ולא עוד אלא שבטבעת שיש עליה חותם האיש מותר אפילו לכתחלה לפי שהוא לו תכשיט ואין דרך האיש להראותו והקשו בגמרא בדין הטבעות היאך תהיה האשה חייבת ביש עליה חותם והאיש באין עליה כשהוציאוה באצבעותיהן והלא אין דרך הוצאה בכך ואין חיוב חטאת אלא במי שמוציא כדרך המוציאין כמו שמבואר פי''ב. ותירץ רבא שדרך ההוצאה זו היא לטבעת בחול לפעמים באצבעות ולפיכך יש בה חיוב בשבת. זה דרך ההלכות ורבינו בדברים אלו ולזה הסכימו רוב המפרשים האחרונים ועיקר. אלא שנחלקו בדין המחטין שדינן שוה בנשים ובאנשים. ולא דיבר עולא אלא בטבעות בלבד וכן פירש''י ז''ל וכן פירש רבינו שרירא ורבינו האי גאונים ז''ל. וכן נראה מדברי הרמב''ן ז''ל ולזה הסכים הרשב''א ז''ל. וכתבו הרמב''ן והרשב''א ז''ל ועכשיו שלא הוזהרו בכך אנשים ואפילו נשים הנח להם לישראל מוטב שיהיו שוגגין ואל יהיו מזידין: 


! ד 
[[לא תצא אשה בטבעת וכו'.]] כבר נתבאר בסמוך: [[אבל האיש מותר לצאת בטבעת וכו'.]] גם זה נזכר בסמוך. [[וכתב רבינו ז''ל ונהגו העם שלא יצאו בטבעות כלל]] ומנהג חסידים הוא באותן ארצות ואילו היה אפשר להחזיר כל המקומות לאותו מנהג היה טוב מאד: 


! ה 
[[אשה שיצאה במחט וכו'.]] גם זה נזכר בסמוך: [[זה הכלל כל היוצא וכו'.]] החלק הראשון פשוט שעל זה אמרו במשניות ובגמרא חייב חטאת. והחלק הב' בכל דבר שהוא רפוי וכו' מפורש בסוגיא בראש הפרק. וכן גבי מוך שבאזנה ומוך שבסנדלה כמו שיתבאר בפרק זה. וכן תכשיטי האשה שדרכן לשלוף וכו' כבר נתבארו בפרק זה ועוד יתבארו לפנינו. והחלק השלישי הם קצת מן הדברים שהאשה יוצאה כמו שיתבאר וכל זה פשוט: [[לפיכך אצעדה וכו'.]] במשנה (שם ס''ג) בירית טהורה ויוצאין בה בשבת אמר רב יהודה בירית זו אצעדה מתיב רב יוסף בירית טהורה ויוצאין בה בשבת ואילו אצעדה טמאה היא. אלא א''ר יוסף קסבר רב יהודה בירית במקום אצעדה עומדת, ורש''י ז''ל פי' אצעדה של זרוע והיא טמאה דכתיב במעשה מדין אצעדה וצמיד וכתיב תתחטאו אתם ושביכם. בירית במקום אצעדה עומדת בירית בשוק במקום אצעדה שבזרוע עומדת להחזיק בתי שוקים שלא יפולו ויוצאין בה דצורך לבישה היא ומשלף ואחוויי נמי ליכא למיחש דלא מגלי שוקה, עכ''ל. ומדבריו נראה שאצעדה שבזרוע אין יוצאין בה דילמא משלפא ומחויא ורבינו סבור דרב יוסף לא בא לברר ולחלק בין זו לזו אלא בדין הטומאה אבל לענין שבת כדקאי קאי דאפילו אצעדה שבזרוע מותר וקאמר הכי בירית לענין שבת להתיר במקום אצעדה עומדת שכשם שהאצעדה מותרת בשבת כך הבירית. ולענין טומאה יש בהן חלוק, וכתב רבינו והוא שתהיה דבוקה וכו' כמו שנתבאר פעמים: 


! ו 
[[לא תצא אשה וכו'.]] במשנה ובגמ' (נ''ז) לא תצא אשה לא בחוטי צמר ולא בחוטי פשתן ולא ברצועות שבראשה מפני שאמרו חכמים בחול לא תטבול בהן עד שתרפם וכיון דבחול לא תטבול בהן עד שתרפם בשבת לא תצא דילמא מתרמי לה טבילה של מצוה ושריא להו ואתיא לאיתויינהו ד''א ברה''ר ע''כ ופירש''י שבראשה אכולהו קאי אחוטים וארצועות ופשוט הוא: [[ולא בציץ וכו'.]] במשנה (שם) ולא בטוטפות ולא בסרביטין בזמן שאין תפורין ובגמרא טוטפת המקפת מאוזן לאוזן סרביטין שמגיעין עד הלחיים. ושם תניא יוצאה אשה בשבכה המוזהבת ובטוטפות ובסרביטין הקבועים בה ומכאן שהותר לצאת בהן בקבועים בשבכה וכן כתב רבינו לפנינו ויוצאה בציץ ולחיים של זהב בהן בזמן שהן תפורים בשכבה שעל ראשה כדי שלא יפולו וכאן כתב בזמן שאין תפורים זה בזה הא תפורים מותר. והטעם שהוא מפרש שהאיסור הוא משום דילמא נפול ואתי לאיתויי ולפיכך אם תפורים זה בזה אין לחוש ואם קבועים בשכבה אין לחוש. וזהו שהזכירו במשנה תפורים ובברייתא קבועים. אבל רש''י ז''ל פי' שהאיסור הוא דילמא שלפה ומחויא ופי' שאין תפורים בשבכה וטעמא משום דלא שלפא שבכה דמיגליא רישא וזה דעת ההשגות וכ''כ שם. אמר אברהם זה שבוש שאע''פ שהן תפורים זה בזה וכו'. וכבר הזכרתי טעם דברי רבינו: [[ולא בעטרה של זהב שמונחת בראשה וכו'.]] במשנה (שם נ''ז ונ''ח) ולא בעיר של זהב ובגמרא מפרש ירושלים דדהבא ופי' רבינו עטרה וכן מוכיח בפרק אחרון דסוטה (דף מ''ט:) דאמרו שם גזרו על עטרות כלות ופירשו ג''כ שם ירושלים דדהב והנה בכאן שהן קרויות עטרות. עוד שם (שבת ס''ג.) כבלים טמאים ואין יוצאין בהן. ופירשו בגמרא שהן כמו בירית אלא שהן בשתי שוקים ומטילים שלשלת ביניהן ועושין אותם כדי שלא יפסעו פסיעה גסה כמפורש שם. ונראה מדברי רבינו שהן נטלים על ידי השלשלת שביניהן ומתוך כך רפויין. אבל רש''י ז''ל פירש שהשלשלת קבועה בהן ומפני כן נאסרו שמא תראה השלשלת ולא תגלה שוקיה שהרי בירית במקומה עומדת: 


! ז 
[[לא תצא אשה בקטלא וכו'.]] שם (נ''ז וס''ב) במשנה לא בקטלא ולא בכובלת ולא בנזמים ולא בצלוחית של פלייטון. עוד שם ולא בכבול לרשות הרבים ע''ש (דף ס''ד:) יוצאה אשה בכבול ובפאה נכרית לחצר משמע הא לרשות הרבים אסור וכן מפורש בגמרא שם. עוד שם שן תותבת ושן של זהב רבי מתיר וחכמים אוסרים וידוע שהלכה כחכמים ובגמרא תניא לא שנא אלא בשל זהב אבל בשל כסף דברי הכל מותר. ובגמרא (שם נ''ט:) מאי קטלא מנקטא פארי ובהלכות ושמה בלשון ישמעאל מכנסה. נזמים נזמי האף ובכבול נחלקו בגמ' (דף נ''ז:) והעלו בהלכות כמ''ד כפה של צמר ופירוש חוטי דעמרא דגדילן ועבידן כהוצא ורחבה שתי אצבעות כדאמרינן כפה של צמר היה מונח בראש כ''ג ועליו ציץ נתון שנאמר ושמת אותו על פתיל תכלת ע''כ בהלכות: 


! ח 
[[כל שאסרו חכמים וכו'.]] שם (ס''ד:) אמר רב כל שאסרו חכמים לצאת בו לרה''ר אסור לצאת בו לחצר חוץ מכבול ופאה נכרית ואע''ג דפליגי עליה התם הלכה כרב דמוכחת מתני' כותיה כדאיתא בהלכות ומבואר בגמרא שהיתר שני אלו כדי שלא תתגנה על בעלה כמ''ש רבינו ופירש רבינו שאינה מעורבת שאם במעורבת הרי היא כבית ואם אסור אפילו בבית דרך מלבוש שמא ישכח ויצא היה להם להזכיר בית שהוא רבותא גדולה וכן נראה ממה שאמרו לצאת בו לחצר נראה שבבית מותר. והטעם נ''ל שהם אסרו לצאת בהן לחצר מפני שידוע שאין מוציאים שום דבר מן הבתים לחצרות שאינן מעורבות מפני גזרת חכמים כמבואר פ''א מהלכות עירובין. ואלו שהן דרך מלבוש ותכשיט בדין היה שיהיו מותרים להוציאן שהרי אפילו ברה''ר לא נאסרו אלא מפני חשש שמא יטלטלם ד' אמות ברה''ר ובחצר אין בו אותו חשש אבל חשו חכמים שאם אתה מתיר להוציאן לחצר דרך תכשיט יאמרו אף לרה''ר מותר שהרי שאר דברים כשם שאסורין להוציאן לרה''ר כך אסורים להוציאן לחצר. ואלו שהן מותרין להוציאן לחצר הרי הן כמלבוש גמור ואף להוציאן לרה''ר מותר ומפני כך גזרו להוציאן לחצר ושלא להתקשט בהן בחצר מפני חשש זה והכל גזרה אחת היתה כך נ''ל טעם הענין. והרבה מפרשים בזה כדעת רבינו שבבית ובחצר מעורבת מותרות להתקשט בהם אבל הרמב''ן ז''ל והרשב''א הסכימו לאסור אפילו בבית דרך מלבוש ותכשיט שמא ישכח ויצא ופירשו לחצר אפילו מעורבת. אבל דרך טלטול ביד מותר שאין לחוש שמא ישכח ויצא בהן שאין דרכו בחול בכך. וכתב הרשב''א ז''ל ולפיכך אסור לצאת אפילו בחצר מעורבת ובמבואות המשותפין ומפתח תיבתו תלויה לו בחגורו, עכ''ל. והביא ראיה לזה מן הירושלמי וראוי לחוש לדבריהם: [[והיוצאת בצלוחית וכו'.]] (שם ס''ב:) וחכמים פוטרים ובגמרא במה דברים אמורים בשיש בה בושם אבל אין בה בושם חייבת חטאת, ע''כ: 


! ט 
[[יוצאת אשה בחוטי שיער וכו'.]] משנה (שם ס''ד:) יוצאה אשה בחוטי שיער בין משלה בין משל חבירתה בין משל בהמה ומפורש בגמרא בראש הפרק שהטעם מפני שאין חוטי שער חוצצין: [[לא תצא וכו'.]] שם תנא ובלבד שלא תצא זקנה בשל ילדה וילדה בשל זקנה והקשו בשלמא זקנה בשל ילדה שבח הוא לה אלא ילדה בשל זקנה גנאי הוא לה ותירצו כדי נסבה. ומפרש רבינו לחנם ובלא אמת לקחה תנא דברייתא ואגב גררא דזקנה בשל ילדה דודאי בילדה אין לחוש שמא תראה שגנאי הוא לה: [[וכל שהוא ארוג וכו'.]] מימרא (שם נ''ז): 


! י 
[[יוצאה אשה בחוטין שבצוארה וכו'.]] שם גבי אמר רב הונא וכולן בראש הבנות שנינו. פי' חוטי צמר וחוטי פשתן כמפורש שם ואמרו למעוטי צואר דלא לפי שאין אשה חונקת את עצמה. [[וכתב רבינו ואם היו צבועין אסורין וכו',]] לפי שאמרו (שם ס''ה) אבוה דשמואל לא שבק להו לבנתיה דנפקן בחוטי משום דמיני צבעונין הוו ומפורש בגמרא ובהלכות דדוקא חוטין אבל חבקין שבצואר כגון קטלא וכיוצא בה חוצצין דאשה חונקת את עצמה כדי שתראה בעלת בשר וכן הזכיר רבינו פ''ב מהל' מקואות ולפיכך אין יוצאין בהו כדאיתא בגמרא ורבינו לא הזכיר בכאן איסור ההוצאה לפי שסמך על מ''ש ולא בקטלא שבצוארה. וגרסתו בגמרא כגרסת רש''י ז''ל: [[ויוצאה אשה בכליל וכו'.]] מסקנא דגמרא (שם נ''ט:) כלילא שרי ואפי' דאניסכא וכדאיתא בהלכות. ופי' טס של זהב שמנחת על פדחתה וקושרתו מאוזן לאוזן: [[ויוצאה בציץ ולחיים וכו'.]] ברייתא (שם נ''ז:) הזכרתיה למעלה בדין ולא בציץ כו'. ולא הזכיר רבינו בכאן בלחיים בזמן שהן תפורין זה בזה שמותר כפי שיטתו שהוא מפרש תפורין שבמשנה זה בזה מפני שהוא סומך על מ''ש למעלה ושם כתבתי דעת החולקים עליו: 


! יא 
[[יוצאה אשה וכו'.]] משנה שם (ס''ד ס''ה) יוצאה אשה במוך שבאזנה ובגמרא והוא שקשור לה באזנה ובמוך שבסנדלה ובגמרא והוא שקשור לה בסנדלה. ובמוך שהתקינה לנדתה ובגמרא אמר רבא אע''ג דאינו קשור לה כיון דמאיס לא אתי לאיתויי ושם שאפי' עשתה לו בית יד מותר: 


! יב 
[[ויוצאה אשה בפלפל וכו'.]] משנה (שם ס''ד:) יוצאה אשה בפלפל ובגרגיר של מלח וכל דבר שתתן לתוך פיה ובלבד שלא תתן לכתחלה בשבת ואם נפל לא תחזיר. ורבינו לא כתב ואם נפל לא תחזיר מפני שנסמך על מה שביאר בדין הרטיה וחזרתה פרק כ''א. ויש מחלקים ביניהם ומעמידין משנה זו כפשטה. ובגמרא (דף ס''ה) פלפל לריח הפה. גרגיר מלח לדורשני פי' לחולי השינים. וכל דבר זנגבילא אי נמי דרצינא: [[יוצאות הנשים בקיסמין וכו'.]] שם הבנות יוצאות בחוטין ואפי' בקיסמין שבאזניהם ערביות רעולות מדיות פרופות וכל אדם אלא שדברו בהוה. ופירש''י ז''ל הבנות קטנות שמנקבות את אזניהן ואין עושים להם נזמים עד שיגדלו ונותנין חוטים או קסמים באזניהם שלא יסתמו נקבי אזניהם עכ''ל. ורעלות פירשו בהלכות שמן בלשון ערבי גרץ. פרופות פירש רש''י ישראליות שבמדי מתעטפות בטליתות ותולה רצועה בשפתה האחת כנגד צוארה ובשפתה השניה כורכת אבן או אגוז וקושרה הרצועה בכרך ואין נופלת מעליה עכ''ל: [[ופורפת לכתחלה וכו'.]] במשנה שם ופורפת על האבן ועל האגוז ועל המטבע ובלבד שלא תפרוף לכתחלה בשבת והקשו בגמרא (דף ס''ה:) והא אמרת רישא פורפת ותירץ אביי סיפא אתאן למטבע ופירש''י ז''ל אתאן למטבע דלאו בר טלטול הוא אבל אבן שהקצה לכך ראויה לטלטול עכ''ל: [[ולא תערים וכו'.]] בעיא שם מהו שתערים ותפרוף על האגוז כדי להוציאה לבנה קטן ולא איפשיטא ופסק רבינו לחומרא: [[וכן לא וכו'.]] כבר נתבאר בסמוך: 


! יג 
[[יוצא אדם וכו'.]] תוספתא הובאה רובה בהלכות פ' במה אשה יוצאין במוך: [[ויוצא בקליפת וכו'.]] שם באותה תוספתא יוצאין בקליפת השום ובקליפת בצל שע''ג מכה ואם נפל לא יחזיר וא''צ לומר שלא יתן לכתחילה בשבת יוצאין באגד שע''ג המכה וקושרו ומתירו בשבת אספלנית שפרשה מן האגד מחזירה עם האגד יוצאין באספלנית ובמלוגמא וברטיה שע''ג המכה ואם נפל לא יחזיר ואין צ''ל שלא יתן לכתחלה בשבת ע''כ. וכתוב בהלכות הא דקתני אם נפל לא יחזיר קא חזינן בגמרא דעירובין (דף ק''ב:) הלכה מחזירין את הרטיה ותמן ברירנא לה עכ''ל. ואף רבינו לא הזכיר בכאן אלא מה שהוא מענין הוצאה אבל החזרה והנתינה לכתחלה שהם אפילו ברה''י ומשום רפואה סמך על מ''ש בעניינים אלו פכ''א: [[ובסלע שעל כו'.]] משנה שם (שבת ס''ה) יוצאים בסלע שע''ג הצינית. עוד שם (דף ס''ז) יוצאים בביצת החרגול ובשן של שועל ובמסמר הצלוב משום רפואה דברי ר' יוסי ע''כ ונפסקה הלכה בגמרא כר''י שכל דבר שהוא משום רפואה אין בו משום דרכי האמורי וכתב רבינו בפירוש המשנה צינית חולי הנקרא בערבי סלעא וחכמים קורין אותה בת ארעא לעובי חמרה וקושי עצמה וסלע כמו פשוט מפותח מכסף או נחשת או זולתו כי סגולת התועלת הוא בפתוח עכ''ל. עוד כתב חרגול מין חגב את החרגול למינהו וזה יועיל לחולשת עצם הירכים בסגולה, ושן של שועל חי יתלו אותו על מי שארך שנתו להקיצו ואם משועל מת יעשה להפך וכמו זה יאמרו בעלי הסגולות כי כשיוקח מסמר מעץ הצלוב ויתלו אותו על גרגרת מי שיש לו קדחת שלישית יועיל לו ע''כ. וכל זה ביאור למה שנזכר בגמרא: 


! יד 
[[יוצאה אשה וכו'.]] שם (ס''ז:) ת''ר יוצאין באבן תקומה בשבת משום ר''מ אמרו אף במשקל אבן תקומה ולא שהפילה אלא שמא תפיל ולא שנתעברה אלא שמא תתעבר ותפיל אמר רב יימר והוא דאיכוון ותקל ובהלכות דאיכוון ותקל לרפואה והלכה כר''מ כדאיתא התם ופירש רש''י ז''ל אבן תקומה נשים עוברות נושאות אותה שלא יפילו וקורין אותה קונטנ''ה בלעז עכ''ל: [[ויוצאין בקמיע וכו'.]] במשנה שם (דף ס') ולא בתפילין ולא בקמיע בזמן שאינו מן המומחה ואם יצא אינו חייב חטאת ונתבאר בגמרא (דף ס''א) דאי אתמחי גברא אע''ג דלא אתמחי קמיע יוצאין וכ''ש אי אתמחי קמיע ולא אתמחי גברא כדתניא התם אי זהו קמיע מומחה כל שריפא ושנה ושילש מדברי רבינו שהוא מפרש לג' בני אדם בדוקא אבל לאדם אחד ג' פעמים אין זה נקרא מומחה ונראה כדבריו ממ''ש רב פפא שם חד קמיע לתלתא גברי קמיע אתמחי גברא לא אתמחי אבל רש''י והרשב''א ז''ל פירשו דלאו דוקא לתלתא גברי דהוא הדין לחד גברא תלתא זמני והאריכו להעמיד זה. עוד שם בברייתא אחד קמיע של כתב אחד קמיע של עקרים ואפי' חולה שאין בו סכנה ולא שנכפה אלא שלא יכפה וכו' ורבינו הזכיר קמיע סתם ואדם סתם ודי בכך: 


! טו 
[[מי שיש ברגלו מכה וכו'.]] במשנה (שם ס') ולא בסנדל יחיד בזמן שאין ברגלו מכה ובגמרא (דף ס''א) הא יש ברגלו מכה נפיק בהי מיניהו א''ר הונא באותה שיש בה מכה ר' חייא בר רב אמר באותה שאין בה מכה ופסק רבינו כחייא בר רב וכן פסקו בהלכות: [[ולא יצא קטן וכו'.]] סוף פרק תולין (שם קמ''א:) לא יצא קטן במנעל של גדול אבל יוצא בחלוק של גדול ולא תצא אשה במנעל מרופט ואין יוצאין במנעל חדש ובאי זה מנעל אמרו במנעל של אשה תני בר קפרא ל''ש אלא שלא יצאתה שעה אחת מבע''י אבל יצאתה שעה אחת מבע''י מותר ע''כ. ורבינו ז''ל פירש מרופט רפוי וכן פירשו בהלכות והטעם לפי שהיא מקפדת בכך ודילמא שלפא ומתיא ליה ד''א ברה''ר. אבל רש''י ז''ל פירש מרופט קרוע מלמעלה דגנאי הוא לה וכי חייכי עלה שלפא ומתיא ליה עכ''ל: [[ואין הקטע יוצא וכו'.]] פרק במה אשה (שבת ס''ה ס''ו) משנה הקטע יוצא בקב שלו דברי ר''מ ר' יוסי אוסר והעלו בגמ' הלכה כר''י. עוד במשנה אנקטמין טהורין ואין יוצאים בהן ובמשנה עוד סמוכות שלו טמאים מדרס ויוצאים בהם בשבת ומתוך זה העלו המפרשים שכל שא''א לו לילך כלל בלתי אותו דבר מותר לצאת בו וכן התיר ר''ת ז''ל למי שנכווצו גידי שוקיו לצאת במקלו שבידו ע''כ בחדושי הרשב''א ז''ל. ובגמרא (שם ס''ו:) גבי אנקטמא הרבה פירושים וכתב רבינו בפירוש המשנה כמו מנעל מעץ עכ''ל: 


! טז 
[[יוצאין בפקריון וכו'.]] בבמה טומנין (שבת נ') תניא יוצאין בפקורין ובציפא (צמר) בזמן שצבען בשמן וכרכן במשיחה לא צבען בשמן ולא כרכן במשיחה אין יוצאין בהם ואם יצא בהם שעה אחת מבע''י אע''פ שלא צבען בשמן ולא כרכן במשיחה מותר לצאת בהם ע''כ. ומתוך מ''ש רבינו שבראשי בעלי חטטין נ''ל שהוא מפרש כפי' רב האי שהוא מפרש פאה נכרית שעושה איש קרח לכסות את ראשו כמי שיש לו שיער ע''כ. אבל רש''י ז''ל פי' פקורין פשתן סרוק שנותנין אותה ע''ג המכה ולא משום רפואה אלא שלא ישרטו מלבושיו את המכה עכ''ל: 


! יז 
[[יוצאין בשק עבה וביריעה ובסגוס וכו'.]] ברייתא בנדרים פרק הנודר מן הירק (דף נ''ה:) ותוספתא הובאה בהלכות כלשון רבינו בפרק במה אשה: [[הכר והכסת וכו'.]] פרק חבית בי סדיא רב אסר ושמואל שרי ברכין כולי עלמא לא פליגי דשרי בקשין כולי עלמא לא פליגי דאסור כי פליגי במיצעי ואסיקנא דהא דרב אסר לאו קושטא הוא הלכך קי''ל דכל היכי דאינם קשין מותרין: 


! יח 
[[יוצאין בזוגין הארוגין וכו'.]] שבת (ס''ו ס''ז) ובני מלכים בזוגין וכל אדם אלא שדברו חכמים בהוה ואמרו בגמרא באריג בכסותו ודברי הכל: [[ויוצא העבד בחותם של טיט שבצוארו וכו'.]] שם (דף נ''ח) יוצא העבד בחותם שבצוארו אבל לא בחותם שבכסותו והקשו מברייתא דתניא לא יצא העבד בחותם שבצוארו ולא בחותם שבכסותו ותירצו הא דיוצא בשל טיט הא דלא יצא בשל מתכת ומכאן שבכסות אף של טיט אסור. ורבינו ז''ל לא הוצרך לפרש אחר שהזכיר בצוארו בדוקא. ודע שיש מפרשים מעלין מן הסוגיא דאפילו בחותם של טיט אם עשאו העבד לעצמו אינו יוצא בו ולא התירו אלא של טיט ועשאו רבו שיש לו אימה להסירו. וכן יש להחמיר: [[המתעטף בטליתו וכו'.]] פרק חבית (שבת קמ''ז) על קפול הטלית אמרו שם א''ר פפא נקוט האי כללא בידך כל אדעתא לכנופי אסור כל להתנאות שפיר דמי ע''כ. ופירש רבינו לכנופי לקבץ כנפיו כדי שלא יתקרעו וכו' ה''ה כדי שיוכל ללכת מהר שכל שאינו להתנאות אסור, ופירוש אחר יש וזה עיקר: 


! יט 
[[היוצא בטלית מקופלת וכו'.]] מימרא שם כלשונו: [[אבל יוצא וכו'.]] ברייתא ופסק הלכה בגמרא כלשונו: [[וכל סודר וכו'.]] (שם קמ''ז:) א''ר יוחנן האוליירין מביאין בלורי נשים לבי בני ובלבד שיתכסה בהן ראשו ורובו סכניתא א''ר יוחנן צריך לקשר שני ראשיה למטה מכתפים. ופי' הבלנין מביאים סדינין שהנשים מסתפגות בהן לבית המרחץ דרך מלבוש ובלבד שיהיו רחבים כל כך שיתכסה בהם ראשו ורובו סכניתא הוא כלי צמר ארוך וצר שמתעטפין בה הראש ומעט מן הכתפים כשיוצאין מבית המרחץ: 


! כ 
[[מותר להתעטף בטלית וכו'.]] פרק תולין (שם קל''ט:) מתעטף אדם בכילה ובכסכסיה ויוצא לר''ה ואינו חושש והקשו ומ''ש מדרב הונא היוצא בטלית שאינה מצוייצת כהלכתה בשבת חייב חטאת ותירצו ציצית לגבי טלית חשיבי ולא בטלי הני לא חשיבי ובטלי ע''כ. ופי' כסכסיה רצועות התלויות בה כך פירש''י ז''ל ורבינו [[כתב שיש בשפתה וכו']] שכך הם כסכסי הכילה: [[אבל טלית מצוייצת וכו'.]] היה מי שסובר שהטלית המצוייצת אסור לצאת בה בלילה מפני שאין הלילה זמן ציצית ונמצא יוצא בציצית שלא במקום מצוה. ורבינו הכריח שאין היתר ההוצאה מפני המצוה אלא מפני שהמצוה עושה הציציות נוי לטלית והרי אינו מוציא אלא דבר שאינו משאוי כלל שאם היה הדבר משאוי אלא שהתירוהו במקום מצוה לא היתה מצות עשה שאין בה כרת דוחה שבת אלו דברי רבינו. והיתר היציאה בטלית המצוייצת פשוט ומבואר סוף פרק הקומץ רבה במנחות (דף ל''ז ל''ח) ושם נזכר שאם נפסק חוט אחד מן הציצית בכרמלית שיכול ללבשו עד ביתו ואינו צריך לפושטו שם שגדול כבוד הבריות שדוחה לא תעשה של דבריהם: 


! כא 
[[לא יצא החייט וכו'.]] ברייתא פרק קמא דשבת (י''א:) כלשונה וסופה אם יצא פטור אבל אסור דברי ר''מ ר''י אומר אומן דרך אומנתו חייב ורבינו פסק כר''מ. ונ''ל שהביאו לזה סוגית הגמרא שלמעלה מברייתא זו ששנינו שם לא יצא החייט במחטו סמוך לחשיכה שמא ישכח ויצא ולא הלבלר בקולמוסו והביאו על משנה זו משנה דלא יעמוד אדם בר''ה וישתה ברה''י ושאלו כרמלית מהו ואמר אביי אסור ורבא אמר היא גופה גזרה ואנן ניקום ונגזור גזרה לגזרה והלכה כרבא כמו שמבואר פט''ו והקשו על רבא שאמר שאין גוזרין גזרה לגזרה מהמשנה ששנינו לא יצא החייט וכו' מאי לאו דתחובה בבגדו פי' ואפילו בשבת פטור מן התורה אבל אסור מדבריהם מפני שאינו דרך הוצאה ואעפ''כ גזרו עליו בע''ש ושמענו שגוזרין גל''ג כזה ותירץ רבא לא דנקיט לה בידיה שאם הוציא כן בשבת חייב חטאת. עוד הקשו מברייתא לא יצא חייט במחט התחובה לו בבגדו מאי לאו בע''ש. ותירצו לא בשבת דוקא. והקשו מדתניא לא יצא החייט במחט התחובה לו בבגדו ע''ש עם חשיכה. ותירץ הא מני ר''י היא דאמר אומן דרך אומנתו חייב ומפני שלא העמידו הברייתא הראשונה והמשנה כר' יהודה ועוד שהקשו דרך פשיטות מאי לאו דתחובה לו בבגדו כלומר שאין בהוצאתה דרך כך בשבת חיוב חטאת כמבואר למעלה למד רבינו שאין הלכה בזו כר' יהודה כנ''ל. ופי' קיסם פרש''י קיסם ארוך ושוה ובו משוה את הנסרים. סורק במשיחה הוא קושר הקוצים שקורין קרדונ''ש. גרדי באירא הוא צמר או צמר גפן שסותם בה פי קנה וכו'. עכ''ל: 


! כב 
[[הזב שיצא וכו'.]] שם תני חדא לא יצא הזב בכיס שלו ואם יצא פטור אבל אסור ותניא אידך חייב חטאת ובאו להעמיד הא דפטור כר''מ דלעיל בסמוך והא דחייב כר''י. והקשו אימר דשמעת ליה לר''מ דפטור במידי דלאו אורחיה במידי דהיינו אורחיה מי שמעת ליה. ומתוך כך אביי ורבא אמרי הא דאמר חייב כר''י דאמר מלאכה שאצ''ל חייב עליה והא דתני פטור כר''ש דאמר דפטור עליה. וכבר נזכר פרק ראשון דעת רבינו לפסוק כר''י ודעת החולקין עליו: 


! כג 
[[המוצא תפילין וכו'.]] בעירובין (צ''ה:) המוצא תפילין מכניסן זוג זוג רבן גמליאל אומר בד''א בישנות אבל בחדשות פטור מצאן צבותים או כרוכות מחשיך עליהם ומביאן ובסכנה מכסן והולך לו ר''ש אומר נותנן לחבירו וחבירו לחבירו עד שמגיע לחצר החיצונה ופרשו בגמ' צבתים זוי זוי כרוכות דכריכי טובא. והקשו אמאי מחשיך עליהן ניעיילינהו זוג זוג ותירצו כל שאילו מכניסן זוג זוג כלות קודם שקיעת החמה מכניסן זוג זוג ואם לאו מחשיך עליהן ומביאן. והקשו על מ''ש ובסכנה מכסן והולך לו מדתניא בסכנה מוליכן פחות פחות מד''א. ותירצו משנתנו בסכנת כותים פי' שגזרו גזרה על מצות תפילין ברייתא בסכנת ליסטים. ומתניתין חסורי מחסרא והכי קתני ובסכנה מכסן והולך לו בד''א בסכנת כותים אבל בסכנת ליסטים מוליכן פחות פחות מארבע אמות ר''ש אומר נותנן לחבירו וחבירו לחבירו וכו'. ורבינו פסק כת''ק דלא כר''ג וכן נראה מן ההלכות וכן פסקו ז''ל. ופסק כדברי האומר בהולכה פחות מד' וכדברי ר''ש ואפילו בדבר הרשות כמבואר פי''ב ושם כתבתי שהרמב''ן ז''ל חלוק בזה דנתינה לחבירו: 


! כד 
[[במה דברים אמורים כשהיו בהן רצועותיהן והיו מקושרין וכו'.]] דברי רבינו בזה הוא כדברי ההלכות שכתבו בחדשות מ''ט לא דחיישינן שמא קמיע נינהו אבל ישנות כיון דמקושרין נינהו לא טרחי אינשי כולי האי בקמיעי עכ''ל. ודע שהם דיעות בגמ' (עירובין צ''ו צ''ז) רבא סבר דטעמא דחדשות הוא מפני חשש קמיעים דטרח איניש בקמיע ולדבריו המוצא תכלת בשוק אפילו מצא חוטין פסוקין ושזורין פסולה דטרח איניש לזייף כולי האי וכ''כ רבינו בעיקר הנוסחא הראשונה שלו פ''ב מהל' ציצית. ובאמת שאין מסקנת השמועה כדברי ההלכות ולא כדבריו אלו אלא דכולי עלמא לא טרח איניש לעשות קמיע כעין תפילין וכן המוצא חוטי תכלת בשוק פסוקין ושזורין כשרה דלא טרח לזייף כולי האי וטעמא דתפילין חדשות שאינו נזקק להן הוא מפני שא''א לו לקשרן בשבת ולהכניסן ולפיכך אינו מכניסן אבל להחשיך עליהן מחשיך שלא בשעת הסכנה וכן כתוב בהשגות כאן ואף רבינו נשאל על דין הציצית מחכמי לוני''ל ז''ל והשיב להן ודאי אמת כדבריכם ובעיקר העתקתי לנוסחא שלי טעיתי וכך הן הדברים וכזה תקנו הנוסחא אפי' מצא חוטין פסוקין פסולה ואם שזורין כשרה עכ''ל: 


! כה 
[[המוצא ספר תורה וכו'.]] תוספתא פ''ח: 


! כו 
[[לא יצא החייט וכו'.]] משנה פ''ק דשבת (דף י''א) כבר כתבתיה למעלה. וכתב רבינו במחט שבידו שאם היתה תחובה לו בבגדו אין לחוש לפי שאין גוזרין גל''ג כנ''ל: [[וחייב אדם וכו'.]] שם (י''ב) תניא חנניה אומר חייב אדם למשמש בבגדו ע''ש עם חשיכה: [[ומותר לצאת וכו'.]] שם תנא דבי ר' ישמעאל יוצא אדם בתפיליו ע''ש עם חשיכה מ''ט כיון דאמר רבה חייב אדם למשמש בתפיליו בכל שעה וכו' הלכך מידכר דכיר להו: [[שכח ויצא בהן וכו'.]] סוף פ''ק דיו''ט (ביצה ט''ו) היה בא בדרך ותפיליו בראשו ושקעה עליו חמה מניח ידו עליהם עד שמגיע לביתו וכו' כדאיתא בהלכות פ' המוצא תפילין: 

~ הלכות שבת - פרק עשרים




! א 
[[אסור להוציא משא על וכו'.]] בב''ק פרק שור שנגח את הפרה (דף נ''ד:) משנה אחד שור ואחד כל בהמה בשבת וכן חיה ועוף כיוצא בהן אלא שדבר הכתוב בהווה: [[ואם הוציא על הבהמה וכו'.]] מסקנא דגמרא מי שהחשיך (שבת קנ''ד) א''ר יוחנן המחמר אחר בהמתו בשבת פטור מכלום בשוגג לא מיחייב חטאת במזיד נמי לא מיחייב סקילה בלאו נמי לא מיחייב דה''ל לאו שניתן לאזהרת מיתת ב''ד וכל לאו שניתן לאזהרת מיתת ב''ד אין לוקין עליו ומפרש שם דאפי' למ''ד לאו כזה לוקין עליו הכא אין לוקין עליו ורבינו פוסק כדברי האומר לאו שניתן לאזהרת מיתת ב''ד אין לוקין עליו כמוזכר באלו הן הלוקין במכות וכר''ע. וביאור דבריו שבכאן לפי הנ''ל כך הוא. איסור הבהמה בהוצאת המשאוי הוא מכלל עשה שנזכר בתורה למען ינוח שורך וחמורך וכו' שהוא עשה מפורש לבהמה והקשה רבינו והלא לאו מפורש בתורה גבי בהמה וילקה עליו. ותירץ שהלאו ההוא אינו בא למלאכת הבהמה בלא סיוע האדם אלא למלאכות שהאדם והבהמה שותפין בהן ויש בכלל זה החרישה וכו' שאף היא בכלל זה אלא שכיון שלא תעשה כל מלאכה אתה ובהמתך כולל אף בבהמה מלאכה שהעושה אותה במזיד נהרג עליה והיא החרישה אפי' בשאר מלאכות הבהמות אע''פ שהאדם שותף בהן כגון מחמר אינו לוקה לפי שיש בלאו זה אזהרה למלאכה שיש בה מיתת ב''ד. ופירש רבינו כן ולא כדברי רש''י ז''ל שכתב שהלאו הזה נתן לאזהרת מיתת ב''ד מפני שכתוב בו אזהרה לאדם לפי שאין פירוש זה מחוור שאם לא היה באזהרת הבהמה שום צד מיתת ב''ד אע''פ שהזכירה בלאו אחד עם האדם היה לוקה על הבהמה שהרי אין בה צד מיתה. אלא ודאי עיקר הפירוש כדברי רבינו שאף בבהמה יש צד לאזהרת מיתת ב''ד ומפני כך אינו לוקה על שאר מלאכות. וזה נ''ל מבואר בלשונו שהוא סובר שבמחמר יש לאו ואין לוקין עליו שאל''כ לא הוצרך לומר ונמצא לאו זה שניתן לאזהרת מיתת ב''ד. והרמב''ן ז''ל סבר בדעת רבינו שאין במחמר לאו כלל שלא תעשה כל מלאכה לא בא אלא למלאכות שחייבין עליהן מיתה כגון חרישה והקשה עליו בזה. ומה שנ''ל בזה כתבתי ואע''פ שלא מנה רבינו לאו המחמר במנין המצות הוא מפני שכבר מנה לא תעשה כל מלאכה והכל בכלל יש מלאכות שחייבין עליהן מיתה ויש שאפילו מלקות אין בהם והוא מחמר כמו שנתבאר: 


! ג 
[[אסור לישראל וכו'.]] מפורש פ''ק דע''ז (דף ט''ו) מסקנא דגמרא שם שהשאלה והשכירות אסורין בבהמה גסה העושה מלאכה: [[ואסרו חכמים וכו'.]] משנה פ''ק דע''ז (דף י''ד:) ובכל מקום אין מוכרין להם בהמה גסה עגלים וסייחים שלמים ושבורים ר' יהודה מתיר בשבורה בן בתירא מתיר בסוס ואין הלכה כר''י: [[ואם מכר וכו'.]] פ' השולח בגיטין (דף מ''ד) מימרא המוכר בהמה גסה לנכרי קונסין אותו עד עשרה בדמיה ויש לשון אחר עד מאה בדמיה ופסק רבינו כדברי המיקל ושם נזכר בגמרא דטעמא משום דהדרא ליה וזהו שכתב ומחזירה: [[ומותר למכור להם וכו'.]] שם פ''ק דע''ז (דף ט''ו) רב אחא שרא לזבוני חמרא אידא דספסירא משום דספסירא לא משאיל ולא מוגר: 


! ד 
[[ומותר למכור להם סוס.]] במשנה כבן בתירא ובגמ' תניא בן בתירא מתיר בסוס מפני שהוא עושה בו מלאכה שאין חייבין עליה חטאת אר''י הלכה כב''ב: [[וכדרך שאסרו וכו'.]] מימרא שם כלשונו: [[ומותר למכור וכו'.]] ברייתא (שם כ':) בהמה ע''מ לשחוט ושוחט דברי ר' יהודה ר''מ אומר אינו מוכר לו אלא שחוטה. ורבינו פסק כר''י מפני שידוע שר' מאיר ור''י הלכה כר''י. ונ''ל ראיה לדבריו ממה שאמרו (דף ט''ו) רב הונא זבין ההיא פרה לנכרי א''ל רב חסדא מ''ט עבד מר הכי א''ל אימא לשחיטה זבנה ודקדקו בזה שם, ואע''פ שהמפרשים פירשו שמכר לטבח שקונה לשחיטה ולחרישה מ''מ אם איתא דהלכה כר''מ דאפילו ע''מ לשחוט ושוחט אסור היכי עדיף טבח הקונה לכך ולכך מאיש אחר שקונה בפירוש ע''מ לשחוט ועושה כן. ועוד מ''ט דרב הונא דאמר אימר לשחיטה זבנה אם איתא דהלכה כר''מ זהו דעת רבינו. אבל בהלכות פסקו כר''מ משום דסתם מתניתין כותיה וזה דעת הרמב''ן והרשב''א ז''ל וגם הוא כתב כן וכתב שאם הקונה טבח הקונה לשחיטה אע''פ שלפעמים לוקח גם כן לחרישה וכן לנכרי שעושה סעודה שיש לתלות שלשחיטה רוצה אותה מותר אפילו בסתם, ואלו דברים תמה אצלי שלא יהא יותר מותר על מנת לשחוט ושוחט בפניו ממוכר סתם לאנשים אלו על סמך לומר שלשחיטה רוצים אותה: [[ולא ימכור סתם וכו'.]] (שם ט''ז) בעיא שור של פטם מהו ונראה ממסקנת הגמרא שאסור: 


! ה 
[[מקום שנהגו וכו'.]] משנה (שם י''ד:) כלשונה. ופירש''י ז''ל מקום שנהגו למכור כגון מקום שלא נחשדו על הרביעה והכי מפורש בגמ', עכ''ל: [[ובכל מקום וכו'.]] מימרא שם (דף ט''ז.) ומסקנא חיה גסה היא כבהמה גסה למכירה. ועכשיו בדורות האלו במקומות אלו נהגו היתר בדברים אלו ואין להם על מה שיסמוכו לפי שכיון שע''י סרסור מותר אפשר להם בסרסור: 


! ו 
[[מי שהיה מחשיך בדרך וכו'.]] בשבת (דף קנ''ג:) ראש פרק מי שהחשיך לו בדרך נותן כיסו לנכרי אם אין עמו נכרי מניחו על החמור. ובגמרא טעמא דאין עמו נכרי הא יש עמו נכרי לנכרי יהיב ליה מאי טעמא חמור אתה מצווה על שביתתו נכרי אין אתה מצווה על שביתתו אמר מר מניחו על החמור והלא מחמר תנא כשהיא מהלכת מניחו עליה כשהיא עומדת נוטלו הימנה. [[וכתב רבינו ואסור לו להנהיגה אפילו בקול]] ונראין דבריו שהרי החמור הזו טעונה ואע''פ שאינה עושה עקירה והנחה מ''מ אין לו להנהיגה שהרי אם הוא היה עושה כיוצא בזה היה אסור וכשהוא מנהיג בקול כמי שעשה המעשה דמי, ואע''פ שהרשב''א ז''ל כתב עליו ואינו מחוור בעיני כלל שהרי כיון שאינו מניח עליה עד שתהא מהלכת אינו מחמר עוד דהא אמרינן כל שבחבירו פטור אבל אסור בחמורו מותר לכתחלה עכ''ל. ואני אומר שאין כוונת הגמרא להתיר אלא כשהוא אינו עושה מעשה כלל אבל כשהוא מנהיג מה תועלת יש כשהבהמה אינה עושה עקירה והנחה ומפני כך למה יהיה מותר להנהיגה הוא אלא ודאי לא התירו בכך אלא משא הבהמה שאסור מן התורה להטעינה וכשאינה עושה עקירה והנחה מותר לכתחלה זה נ''ל לדעת רבינו: 


! ז 
[[היה עמו וכו'.]] שם בגמרא חמור חרש שוטה וקטן אחמור מנח ליה לחרש שוטה וקטן לא יהיב ליה מ''ט הני אדם והני לאו אדם. חרש ושוטה לשוטה. שוטה וקטן לשוטה. איבעיא להו חרש וקטן מאי איכא דאמרי לקטן יהיב ליה א''ד לחרש יהיב ליה. ולזה כתב רבינו חרש וקטן נותנו למי שירצה. וכתבו הרמב''ן והרשב''א ז''ל ושאר מפרשים שכשהוא נותנו לאחד מאלו מניחו עליו כשהוא מהלך ונוטלו הימנו כשהוא עומד הא לאו הכי אסור דודאי לא גרע מבהמה ואסור הוא להאכילו בידים כמבואר סוף הלכות מאכלות אסורות אלו דבריהם. ורבינו סתם בכאן דבריו ונראה לדעתו שמותר לתת לאלו בכל צד. ונ''ל טעם לדבריו שאין אנו מצווים על שביתת אלו כמו שאנו מצווים על שביתת בהמתנו וזה פשוט ולא נאסרו אלא להאכילן בידים ולפי זה כשנותנו לאחד מאלו אינו נותנו בשבת שיהא כמאכילו בידים אלא מע''ש הוא נותן להם קודם שקדש היום והן עושין המלאכה בשבת ואצל מי שהחשיך לו בדרך לא החמירו. ומ''מ אפשר שרבינו כתב דברי הגמ' כפשטן ואף הוא סובר כדעת המפרשים ז''ל: [[לא היתה עמו וכו'.]] שם (קנ''ג:) עוד אחרת היתה ולא רצו לגלותה מטלטלו פחות פחות מד''א ואמאי לא רצו חכמים לגלותה דלמא אתי לאתויי ד''א ומכאן למד רבינו שאין ההיתר הזה אלא כשאין לו צד היתר אחר. [[וכתב רבינו שאפילו מציאה שבאת לידו וכו']] ובפ''ו כתב ג''כ שמציאה אינו נותנה לנכרי אבל יוליכנה פחות פחות מד''א והוא כשבאה לידו וכשאינו יכול להחשיך עליה. וכבר נחלקו עליו כל המפרשים ז''ל בזה ואמרו שכשם שאסור לתתה לנכרי כך אסור להוליכה וגם הוא ז''ל נשאל על זה והשיב שלא חלקו בגמרא בין כיס למציאה להולכת פחות פחות מד''א שזו ההולכה צנעה גדולה יש בה ולא אוושא מלתא כמו שנתבאר בהמוצא תפילין (עירובין צ''ז:) ואין צריך דבר אחר ולא איש אחר לסעדו ולא יכיר בו אדם ולא יהא נחפז ולפיכך לא נחוש לו שלא יעביר ד''א ברה''ר זה דעתי בדבר זה והרוצה לחלוק על זה יחלוק, עכ''ל. דימה הרב דין זה לדין הנזכר למעלה בפי''ט במציאת התפילין ולזה כתב שאם לא באת לידו אם יכול להחשיך מחשיך שלא התירו ההולכה במקום שאפשר להחשיך אלא בתפילין בדוקא וביכול להכניסן זוג זוג כנזכר למעלה. ומ''מ [מפני] שאף הוא עצמו מודה שאין דבריו מוכרחים לפיכך יש להחמיר כדברי שאר המפרשים ז''ל: 


! ח 
[[מותר למשוך את הבהמה וכו'.]] (שבת דף נ''א:) ריש פרק במה בהמה יוצאה ובמה אינה יוצאה יוצא גמל באפסר נאקה בחטם והסוס בשיר. ובגמרא חיה בסוגר. ופי' אפסר קבישטר''י. נאקה בהמה ידועה. בחטם מפרש בגמ' זממא דפרזלא מורא''ל בלעז. נוקב את חוטמו ומכניסו בתוכו והוא כמין טבעת. סוגר קולא''ר. שיר. כמין אצעדה סביב צוארו וטבעת קבועה בה ומכניסין בה רצועה או חבל ומושכין הבהמה עכ''ל רש''י ז''ל: [[אבל אם הוציא בהמה וכו'.]] החלק הראשון בשאינה משתמרת בכך מוסכם הוא בגמ' (שם נ''א נ''ב) והחלק השני בשמירה מעולה מחלוקת תנאים ואמוראים רב סובר שכל נטירותא יתירתא הוי משוי ושמואל סבר דלא הוי משוי ופסקו בהלכות וכל הגאונים כרב באיסורי וכ''פ רבינו ועיקר אף על פי שיש מן האחרונים פוסקים בזו כשמואל: 


! ט 
[[לא יקשור גמלים וכו'.]] במשנה (שם נ''ד) לא יקשור גמלים זה בזה וימשוך אבל מכניס חבלים לתוך ידו ובגמ' אמר שמואל ובלבד שלא יצא חבל מתחת ידו טפח והקשו והתניא ובלבד שיגביה מן הקרקע טפח ותירץ רבינא כי תניא ההיא בחבלא דביני ביני ופירש''י לא יצא חבל מתחת ידו טפח דדמי כמי שנושאה בידו ולא מתחזי מאפסר הגמל בחבלא דביני ביני שבין ידו לגמל צריך שיגביהנו מן הקרקע דאי לא לא מתחזי נטירותא דבהמה אלא כמשוי בעלמא, עכ''ל: [[ומפני מה וכו'.]] שם (מ''ט) אמר רב מנשה משום דמיחזי כמאן דאזיל לחנגא. ומכאן נראה שאפילו קשורים מע''ש אסור כמ''ש רבינו: 


! י 
[[לא תצא בהמה וכו'.]] משנה (שם נ''ד:) ולא בזוג אעפ''י שהוא פקוק ובגמ' משום דמיחזי כמאן דאזיל לחנגא: [[לא תצא בהמה בזוג שבכסותה וכו'.]] ברייתא בפ' במה אשה (שם נ''ח) כלשון רבינו: [[ולא ברצועה שברגלה וכו'.]] בגמרא (דף נ''ד:) סולם בי לועא למאי עבדי לה להיכא דאית לה מכה דלא הדר חייך ליה. ופירש''י בי לועא שקושרו אצל הלחי. דלא הדר חייך ליה שלא יוכל להחזיר צוארו לצד המכה לחככה בשניו וקושרין בצוארו דפין וחשובין הן יותר מקשישין שעל גבי השבר ואי נפלי חייס עלייהו ומייתי להו בשגגה עכ''ל ועוד בגמרא רצועה דעבדי לה לגיזרא. ופירש''י בהמה שפסיעותיה קצרים ומכה רגליה זה בזה קושרין לה רצועות עבות למעלה מפרסת רגל מקום שמנקשין זה בזה עכ''ל. ובהלכות כתוב פי' זה ופי' אחר וזה עיקר: [[ואין חמור יוצא במרדעת אלא וכו'.]] משנה אין חמור יוצא במרדעת בזמן שאינה קשורה לו. ובגמרא (שם נ''ג) אמר שמואל אינה קשורה לו מע''ש וכתב הרשב''א ז''ל שאסור הקשירה בשבת כדי שלא ישתמש בצדי הבהמה וכ''נ מן הירושלמי עכ''ד: [[ולא יצא הגמל וכו'.]] משנה (דף נ''ד) לא יצא הגמל במטוטלת לא עקוד ולא רגול וכן שאר הבהמות ובגמרא תנא לא יצא הגמל במטוטלת הקשורה לו בזנבו אבל יוצא הוא במטוטלת הקשורה לו בזנבו ובחוטרתו ופירש''י ז''ל מטוטלת כמין כר קטן מלא מוכין נותנים לו תחת הזנב וחוטרתו חלדרוב''א שיש לכל הגמלים על גביהם עכ''ל. ובגמרא א''ר הונא עקוד יד ורגל כיצחק בן אברהם רגול שלא יכוף ידו על גבי זרועו ויקשור ופירש''י ז''ל יד ורגל אחת מן הידים ואחת מן הרגלים הכל ביחד יד על גבי זרוע אחת מידיו כופף כלפי מעלה כדי שלא יהיו לו אלא שלש רגלים לברוח עכ''ל ורבינו ז''ל הזכיר עקוד יד ועקוד רגל שר''ל יד אחת או רגל אחת והכל בכלל זה: 


! יא 
[[אין התרנגולים וכו'.]] משנה (שם דף נ''ד:) אין התרנגולין יוצאים בחוטים ולא ברצועה שברגליהן ואין הזכרים יוצאים בעגלה שתחת האליה שלהן ואין הרחלות יוצאות חנונות ואין העגל יוצא בגימון ולא פרה בעור הקופר ולא ברצועה שבין קרניה. ובגמ' בחוטין דעבדי להו סימנא כי היכי דלא ליחלפו. ברצועות כי היכי דלא ליתברו מאני. בעגלה כי הכי דלא לחמטן אליתייהו. ופירש''י ז''ל שלא ילקו בסלעים ובטרשים. חנונות אסיק רב הונא עץ אחד יש בכרכי הים ויחנון שמו מביאין קיסם ממנו ומניחין לה בחוטמה כדי שתתעטש ויפלו דרני ראשה. גימון אמר רב הונא בר נירא. פי' עול קטן. עור הקופר כי היכי דלא לימצוה יאלי. ופירש''י שרץ הוא שנימיו חדים כמחט וקושרין עורו בדדי הפרה שלא יינקוה שרצים. ולא ברצועה שבין קרניה לרב בין לנוי בין לשמר אסור לשמואל לשמר מותר וכבר כתבתי למעלה שהלכה כרב. עוד ברייתא בגמ' (דף נ''ג) ולא הפרה בחסם שבפיה: [[עז שחקק לה וכו'.]] שם (נ''ב) תנא דבי מנשה עז שחקק בקרניה יוצאה באפסר בשבת. בעי רב יוסף תחב לה בזקנה מהו תיקו. ופסק רבינו לחומרא ופירש''י ז''ל שקשר שערות הזקן כמין נקב ותחב האפסר לתוכו עכ''ל. ופי' ואין האפסר שמירה יתירה לעז שהרי מנתח הוא ומורד. והוי יודע שכל בהמה שעסקיה רעים אע''פ שאין בנות מינה צריכות לאותה שמירה והיא צריכה מותרת לצאת בה וכן כתבו ז''ל: 


! יב 
[[הזכרים יוצאין בעור וכו'.]] משנה (שם נ''ב:) הזכרים יוצאין לבובין ובגמ' (דף נ''ג:) מאי לבובין תותרי ופירשו בהלכות מטלניות מרוקמות שמיפין ומקשטים בהן את הבהמה עולא אמר עור שקושרין לה כנגד לביהן שלא יפלו עליהן זאבים ר' נחמן בר יצחק אמר עור שקושרין כנגד זכרותן שלא יעלו על הנקבות. ופסק רבינו כשלש דעות אלו לפי שאינן חלוקים בדין: [[והרחלות יוצאות ואליה וכו'.]] (שם נ''ב) במשנה רחלות יוצאות שחוזות כבולות וכבונות ובגמרא שחוזות שאוחזים אליה שלהן למעלה כדי שיעלו עליהן זכרים. כבולות שכובלין אליה שלהן למטה כדי שלא יעלו הזכרים עליהן. כבונות שמכבנים אותן למילת ע''כ: [[העזים יוצאות ודדיהן קשורות וכו'.]] משנה וגמרא רב ורבי יוחנן העלו הלכה העזים יוצאות צרורות ליבש אבל לא לחלוב דרב פסק כרבי יהודה דמתני' דאמר הכין ורבי יוחנן פסק כת''ק דברייתא דאמר הכין. ופירש''י ז''ל שכשהוא ליבש מהדקין אותו יפה ואין לחוש שמא יפול אבל כשהוא לחלוב אין מהדקין אותו כ''כ. וה''ר יונה פירש לחלוב אסור מפני שאין דרכן לצאת כן בחול שתכף שהחלב רבה חולבין אותן אבל בשבת א''א לחלוב וקושרין להן בגד והוה ליה משאוי: 


! יג 
[[אין חמור יוצא באוכף וכו'.]] ברייתא ולא באוכף אע''פ שקשורה לו מע''ש: [[ולא יצא הסוס וכו'.]] ברייתא שם (נ''ג) ולא יצא הסוס בזנב שועל ולא בזהורית שבין עיניו ולא סייחין בקרסטלין שבפיהן ולא בהמה בסנדל שברגליה ולא בקמיע אע''פ שהוא מן המומחה. ופירשו בגמרא אע''פ שהוא מומחה לאדם כל שאינו מומחה לבהמה אבל יוצא הוא באגד שעל גבי מכה ובקשקשין שעל גבי השבר ובשליא המדולדלת בה ופוקק לה זוג שבצוארה ומטיילת בחצר. ופירש''י ז''ל זנב שועל שתולין לו בין עיניו שלא ישלוט בו עין הרע. זהורית לנוי. בסנדל שעושין לה סנדל של מתכת שלא יזיקוה האבנים וכל הני משום דלאו שמירת גופה והוי משוי וסנדל משום דלמא משתליף. קשקשין. בהמה שנשבר בה עצם עושין לה דפין מכאן ומכאן וקושרין אותם שם והם מעמידין העצם שלא ינוד אנה ואנה עד שיתחבר עכ''ל. והקשו המפרשים ממה שאסרו זהורית נראה שכל נוי בבהמה אסור וכ''נ ממה שאסרו רצועות הפרה בין קרניה אפילו לנוי ואילו גבי זוג נתבאר למעלה שלא אסרו אלא משום דמיחזי כמאן דאזיל לחנגא. ויש מי שתירץ דנוי הרגיל לכל בחול אפילו בשבת שרי ולכך הוצרכו לאיסור הזוג אותו טעם ולא אסרו אלא כעין זהורית ורצועה שאינו נוי הרגיל לכל בחול: [[ונותן מרדעת וכו'.]] שם מהו ליתן מרדעת ע''ג חמור בשבת והעלו מרדעת מותר. קרסטל רב שרי ושמואל אסר והלכתא כותיה דשמואל בהא כדאיתא בהלכות: 


! יד 
[[כשם שאדם מצווה וכו'. שנאמר למען ינוח שורך וחמורך וינפש בן אמתך והגר העבד והאמה וכו' הואיל וגר תושב וכו'.]] דע שיש שלשה מיני עבדים חוץ מעבד עברי שהוא כישראל אחר לכל דבריו לבד שיש צד שמותר בשפחה כנענית. האחד הוא עבד שמל וטבל לשם עבדות והוא חייב בכל מצות ל''ת כדין ישראל גמור ובכל מ''ע שהנשים חייבות לפי שדינו כדין אשה. השני עבד ערל שהתנה שלא יטבול ולא ימול אלא ישמור שבע מצות שנצטוו בני נח וזה נקרא עבד תושב ונקרא בקצת מקומות עבד ערל ודינו כגר תושב. והשלישי הוא עבד ערל שעובד עכומ''ז שלו. ונ''ל מדברי רבינו שכתב פי''ד מהל' א''ב ופ''י מהלכות ע''ז שזה אסור לקיימו כלל בארץ ישראל וכן הוא האמת. והכונה לרבינו בכאן הוא בשני חלקים הראשונים. האחד והוא שמל אסור בכל מלאכה ומוזהר עליה ונענש כמו שאמרה תורה לא תעשה כל מלאכה אתה ובנך ובתך ועבדך ואמתך ומלבד זה בהיותו ברשות אדוניו דעת רבינו שהאדון מוזהר עליו כמו שמוזהר על בהמתו. והשני רבו מוזהר עליו במלאכת רבו אבל הוא מותר במלאכת עצמו. וכן הוא דין גר תושב שהוא שכירו של ישראל. והחלק השלישי לא הזכירו רבינו כלל. ולמטה אבאר דינו. וכל זה יצא לרבינו ממ''ש פרק החולץ ביבמות (דף מ''ח) דכ''ע מיהת וינפש בן אמתך בעבד ערל הכתוב מדבר מאי משמע דתניא וינפש בן אמתך בעבד ערל הכתוב מדבר אתה אומר בעבד ערל או אינו אלא בעבד מהול כשהוא אומר למען ינוח עבדך ואמתך כמוך הרי עבד מהול אמור הא מה אני מקיים וינפש בן אמתך בעבד ערל הכתוב מדבר והגר זה גר תושב אתה אומר זה גר תושב או אינו אלא גר צדק. כשהוא אומר וגרך אשר בשעריך הרי גר צדק אמור הא מה אני מקיים והגר זה גר תושב. ובכריתות פרק ד' מחוסרי כפרה (דף פ''א [ט']) שנינו בברייתא ר''ש אומר אחד גר תושב אחד עבד ואמה התושבים עושים מלאכה בשבת לעצמם כישראל בחול א''ר אדא בר אהבה הלכה כר''ש. ודעת רבינו שעבד עכומ''ז האמור ביבמות הוא עבד ואמה התושבים הנזכרים בכריתות כדברי ר''ש ואותם הם שנחלקו רבי ישמעאל ור''ע שם בהחולץ אם מותר לקיימן והעלו שאפילו ר''ע מודה שאם התנה עם רבו כשלקחו שלא ימול שמותר לקיימו ואף אם לא התנה מגלגל עמו י''ב חדש כנזכר שם ומבואר פרק י''ד מהלכות א''ב. אבל בעכומ''ז אין ספק שאין מגלגלין עמו אפילו יום אחד ואין מקיימין אותו ולא נחלק רבי ישמעאל שמותר לקיים בביתו עובד כומ''ז שאפילו חניה בקרקע אסורה לתת להם וכל זה פשוט. אלא ודאי עבד ערל זה הוא תושב הנזכר בכריתות ונקרא עבד ערל מפני שאינו נימול ואותו שמל וטבל הוא שנאמר עליו למען ינוח עבדך ואמתך כמוך ורבו מוזהר עליו אפילו כשיעשה העבד מלאכת עצמו שעל זה אמרו הרי עבד מהול אמור ולאזהרת רבו אמרו שאם לאזהרת העבד עצמו כבר נזכר בלא תעשה כל מלאכה אתה ובנך ובתך ועבדך ואמתך. ואם לענשו בעשה אבל לא להזהיר רבו עליו כבר דין העבד שמל וטבל מבואר שהוא בכל דיני תורה כאשה אלא ודאי לאזהרת רבו נאמר למען ינוח. שלא כדברי הר''א ז''ל שכתב בהשגות שכיון שהוא בר עונשין אין רבו מוזהר עליו. וכבר הוכחתי דעת רבינו אלא שקשה לי קצת מה שנמצא בספריו שהוא מביא לעבד מהול מקרא של וינפש בן אמתך. ובגמרא מעמידו בעבד ערל ומוכיח עבד מהול מלמען ינוח כמ''ש וצריך לי בזה עיון. [[וכתב רבינו גר תושב שהוא לקיטו ושכירו.]] וכמדומה לי דלאו דוקא אלא אפילו אינו שכירו אסור מן התורה לומר לו לעשות מלאכה לצורך ישראל שהרי כל שעושה אותה המלאכה בשביל ישראל הרי הוא כשכירו באותו דבר. ולא מצינו היתר אלא בעושה מלאכת עצמו. ורבינו שכתב שכירו ולקיטו דבר בהווה וכ''כ הרשב''א ז''ל בספרו והשיג על דברי רבינו שכתב שכירו ולקיטו לפי שסבור שבדוקא כתב כן. ואע''פ שאין טענותיו מכריחות כן הוא האמת. [[ומ''ש רבינו ואין מקבלין גר תושב]] מבואר בארוכה פי''ב מהל' א''ב ולפי מה שאמרנו עבד תושב וגר תושב אינם עושין מלאכה דבר תורה בשביל שום ישראל בין רבו בין שאינו רבו אבל עושין מלאכת עצמן כישראל בחול ועבד שמל וטבל הוא מוזהר שלא לעשות שום מלאכה ואף רבו מוזהר על שביתתו לדעת רבינו. ויש לי לבאר החלק השלישי כגון השפחות הנכריות והישמעאליות העומדות בבית ישראל בגיותן בלתי קבלת מצות כלל. וכתב הרמב''ן ז''ל בספר תורת האדם ז''ל אני אומר עבד ערל עובד כומ''ז שלו אינו גר תושב ואינו בכלל איסור לא הזכירה תורה אלא תושבים שהרי קבלו עליהם שבע מצות והזהירה תורה על שביתתו בשבת לצורך ישראל אבל אלו אינם בכלל, ע''כ. וכן נראה מדברי רבינו בביאור. אבל הרשב''א ז''ל כתב שכל עבד ערל אפילו עובד כומ''ז במשמע (הברייתא) שאל''כ יאמר הכתוב גר תושב שאינו קנוי לישראל וכ''ש עבד תושב הקנוי לו שאסור. ואני אומר אין מזהירין מדין ק''ו ועוד שאין זה ק''ו שהייתי אומר חסה התורה על ממונן של ישראל שלא יהא עבדו הקנוי לו בטל ממלאכה לפיכך הזהירה תורה ואסרתו. עוד כתב היה להם לומר בהחולץ בעבד תושב הכתוב מדבר ולא בעבד ערל. וכבר דחיתי זה שאצל עבד מהול נקרא התושב ערל. אבל בעובד עכומ''ז לא נחלקו שם ולא הזכירו שיהיה מותר לקיימו כמו שהזכירו שם בעבד ערל על הדרך שהזכרתי למעלה. וזה נ''ל ברור שהוא מוכרח כדעת רבינו והרמב''ן ז''ל. ועולה לנו מזה לדעתם שצרכי חולה שאין בו סכנה שנעשין על ידי נכרים וכן מת ביו''ט ראשון שנקבר על ידי נכרים הכל מותר ע''י עבדים אלו הנכרים ולדעת הרשב''א ז''ל אסור ולהיות הדבר הזה מצוי תמיד הארכתי בו כ''כ: 

~ הלכות שבת - פרק אחד ועשרים




! א 
[[נאמר בתורה תשבות אפי' מדברים וכו'.]] כוונת רבינו היא שהתורה אסרה פרטי המלאכות המבוארות ע''פ הדרך שנתבארו עניניהן ושיעוריהן ועדיין היה אדם יכול להיות עמל בדברים שאינן מלאכות כל היום לכך אמרה תורה תשבות. וכ''כ הרמב''ן ז''ל בפירוש התורה שלו ובאו חכמים ואסרו הרבה דברים. או תהיה כוונת רבינו שיש לשבותין של דבריהם סמך מן התורה מתשבות. וזה דרך הברייתות שבמכילתא: 


! ב 
[[המשוה גומות וכו' לפיכך אסור להפנות וכו'.]] דין השוואת גומות שהוא משום חורש הוא דוקא בשדה אבל בבית חייב משום בונה כמבואר פרק שמיני ופרק עשירי. ורבינו כתב בכאן ההשוואה בשדה שבגללה נאסר להפנות כדאיתא פרק המוציא (שבת פ''א:) אמר רב הונא אסור להפנות בשדה הניר בשבת. ואסיקנא טעמא דילמא שקיל מעילאי ושדי לתתאי ומיחייב משום דאמר רבא היתה לו גומא וטממה וכו' כדאיתא פ''ח. ופירש''י ז''ל שדה ניר חרישה ראשונה ועומד לזריעה עכ''ל: [[המפנה את האוצר וכו'.]] היתר פנוי האוצר לצורך מצוה יתבאר פרק כ''ו בארוכה וכאן הזכיר רבינו איסור הגמרא והוא מבואר פרק מפנין (שם קכ''ו) דמפרש שמואל מתניתין דקתני אבל לא את האוצר שלא יגמור לאוצר כולו פירש''י ז''ל דילמא אתי לאשוויי גומות: [[טיט שעל גבי רגלו וכו'.]] פ' תולין (שם קמ''א) מחלוקת אמוראים ופסק כרבא דאמר מקנחו בכותל ואין מקנחו על גבי קרקע דילמא אתי לאשוויי גומות. ושם מבואר דלדברי הכל מותר לקנחו בקורה וכן פסקו בהלכות כרבא וכן דעת הרמב''ן ז''ל ועיקר. ופירשו המפרשים ז''ל שמא ישכח ויכוין להשוות הגומות דאי לאו הכי כבר נתבאר פרק ראשון שכל דבר שאינו מתכוין ואינו הכרח שיעשה מותר: [[ולא ירוק וכו'.]] פרק כל כתבי (שם קכא:) רוק דורסו לפי תומו, ופירוש דורסו לפי תומו כתבתיו פי''א: 


! ג 
[[נשים המשחקות באגוזים וכו'.]] פ' המוצא תפילין (עירובין ק''ד) אמר רב נשים המשחקות באגוזים אסור. עוד שם נשים המשחקות בתפוחים אסור ומפרש התם דלמא אתי לאשוויי גומות: [[ואסור לכבד את הקרקע וכו'.]] בהמצניע (שבת צ''ה) אמימר שרא זילחא במחוזא אמר טעמא מאי אמור רבנן דילמא אתי לאשוויי גומות הכא ליכא גומות, עוד שם רבה אשכחיה לרב אשי דקא מצטער מהבלא א''ל לא סבר לה מר להא דתניא הרוצה לרבץ ביתו בשבת מביא עריבה מלאה מים ורוחץ פניו בזוית זו ידיו בזוית זו רגליו בזוית זו ונמצא הבית מתרבץ מאליו אמר ליה לאו אדעתאי. תנא אשה חכמה מרבצת ביתה בשבת והאידנא דסבירא לן כר''ש פירוש דאמר דדבר שאין מתכוין מותר שרי אפילו לכתחלה ע''כ בגמרא. ונ''ל מדברי רבינו שהוא מפרש זלחא כיבוד וריבוץ ועיקר המלה הוא רבוץ אלא שאין דרך ריבוץ אלא אחר כיבוד ובשביל הכיבוד הוא שהתיר דוקא במחוזא שהיתה רצפת אבנים כל העיר כמו שפירשו ז''ל. אבל מפני הריבוץ לא היה צריך לזה הטעם דודאי בכל גונא מותר כיון דקיי''ל כרבי שמעון והטעם שהמרבץ אינו מכוין להדביק עפר בגומא ולהשוות הבית אלא שלא יעלה אבק. א''נ שאמימר לא התיר אלא ריבוץ ודוקא במחוזא שהיא רצפת אבנים ולדידן ריבוץ מותר בכל מקום וכיבוד דוקא בכעין מחוזא וזה דעת רש''י ז''ל והתוספות שאין הכיבוד בכלל היתרא דר''ש וכ''נ ממה שגזרו בכמה מקומות שמא יבא להשוות גומות אע''ג דהלכה כר''ש אבל הגאונים ובהלכות פסקו שהכיבוד מותר מדר''ש ולא חלקו כלל וזה דעת הרמב''ן ז''ל והרשב''א ז''ל. וכתב הרשב''א ז''ל אף על פי שמזיז עפר וצרורות וקליפין האסורין לטלטל יראה לי שמותר מפני שהם לו כגרף של רעי עכ''ל. וכן נהגו במקומותינו: [[אין סכין וכו'.]] בפרק כירה (שבת מ':) מעשה בתלמידו של ר''מ שנכנס אחריו לבית המרחץ ובקש להדיח לו קרקע אמר לו אין מדיחין. לסוך לו קרקע אמר לו אין סכין. ופירש''י ז''ל דילמא אתי לאשוויי גומות (עי' תוי''ט פסחים פ''ה מ''ח) , ע''כ. ובתוספתא פי''ז אין סכין ואין נופחין ואין מדיחין בקרקע ביום טוב ואצ''ל בשבת. ופירוש לדעתו אע''פ שהכיבוד מותר ברצוף אלו הדברים אסורים וגזרו בהם לפי שאין בהם צורך כמו בכיבוד: 


! ד 
[[חצר שנתקלקלה.]] בהמוצא תפילין (עירובין ק''ד) כלשון רבינו ומפרש רבינו הטעם מפני השואת הגומות: 


! ה 
[[המשקה את הזרעים וכו'.]] לפיכך אסור לשאוב מן הבור. וכו'. דין השקאת הזרעים מבואר פ''א ואיסור השאיבה בהמוצא תפילין אמרו בגמרא ממלאין מבור הגולה בגלגל במקדש אין אבל במדינה לא מ''ט ואסיקנא גזרה שמא ימלא לגנתו ולחורבתו אמימר שרא למימלא בגלגל במחוזא אמר טעמא מאי גזור רבנן משום גנתו וחורבתו הכא לא גנה איכא ולא חורבה איכא כיון דחזא דקא תרו בה כיתנא אסר להו ע''כ. ומדברי אמימר כתב רבינו שבור בחצר מותר ועד כאן לא חזר ואסר אמימר אלא באותן שבחוץ שהיו שואבין מהן בגלגל וממלאין בריכות וחריצין ושורין בהן פשתן. אבל בחצר מותר: 


! ו 
[[תולש חייב משום קוצר וכו'.]] דין התלישה מבואר פ''ח ודין רדיית הדבש ברייתא היא בהמצניע (שבת צ''ה) ופסק כחכמים וכבר הזכרתיה פ''ח בדין החולב וכתב הרשב''א ז''ל בד''א בזמן שדבוקות בכוורת וצריך לרדות לפי שנראה כעוקר דבר מגדולו אבל נתלשו מן הכוורת וכן דבש הצף בכוורת מותר אפילו בשבת ואצ''ל ביו''ט וכן דעת התוס' מההיא דכירה (שם מ''ג:) ואמרו לא נצרכה אלא לאותן שתי חלות. וכן מורה לשון רבינו שאינו נאסר בשאינו צריך רדיה: [[אין עולין באילן וכו'.]] משנה ביו''ט פ' משילין (ביצה ל''ו:) ופרק המוצא תפילין (עירובין ק':) ברייתא אין עולין באילן ואין נסמכין באילן ולא יעלה מבע''י לישב שם כל היום כלו, עוד שם תני חדא אחד אילן לח ואחד אילן יבש ותניא אידך ביבש מותר. ותירצו שיש יבש שבימות החמה מותר. והקשה והא רב איקלע למקום אחד ואסר אפי' בכל יבש בכל זמן. ותירצו רב בקעה מצא וגדר בה גדר. וכתבו המפרשים ז''ל שעל אותו גדר אנו סומכין לאסור בכל אילן וזה דעת רבינו: [[ואין משתמשין וכו'.]] זה מבואר בכמה מקומות: 


! ז 
[[פירות שנשרו בשבת וכו'.]] פ''ק דיו''ט (ביצה ב' ג') פירות הנושרין טעמא מאי גזרה שמא יעלה ויתלוש: [[הדס המחובר וכו'.]] מימרא בסוכה פ' לולב הגזול (דף ל''ז:) אמר רבא הדס במחובר מותר להריח בו אתרוג במחובר אסור להריח בו מ''ט הדס דלריחא עביד אי שרית ליה לא אתי למקצייה אתרוג דלאכילה קא עביד אי שרית ליה אתי למקצייה ע''כ. והיא גרסת ההלכות: 


! ח 
[[אילן שהיו שרשיו גבוהים וכו'.]] בהמוצא תפילין (עירובין צ''ט:) אילן שהיו שרשיו גבוהין מן הארץ ג''ט לא ישב עליהן. ובהלכות אבל אם אינן גבוהין ג' טפחים הרי הן כקרקע ומותר לישב עליהן ע''כ. ופשוט הוא: [[היו באין מלמעלה וכו'.]] (שם ק') אתמר שרשי אילן הבאין מלמעלה מג' לתוך ג' רבה אמר מותרין רב ששת אמר אסורים ובהלכות והלכתא כרבה דהא רב יוסף שרא ליה לאביי כותיה דרבה: [[היו גבוהין וכו'.]] שם אתמר שרשי אילן הגבוהין מן הארץ ג' טפחים אם יש חלל תחתיהן ג' טפחים אע''פ שצדו אחד שוה לארץ ה''ז לא ישב עליהן ע''כ: 


! ט 
[[אין רוכבין וכו'.]] במשנה בים טוב פרק משילין (ביצה דף ל''ז:) ולא רוכבין על גבי בהמה ומפרשי בגמרא גזרה שמא יחתוך זמורה: [[ואין נתלין וכו'.]] פ' המוצא תפילין בברייתא שכתבתי למעלה בדין האילן: [[ואין נסמכים וכו'.]] פ' מי שהחשיך (דף קנ''ה) והלכתא צדדין אסורין צדי צדדין מותרים והוא כלל בין לאילן בין לבהמה וכן מוכרח שם. וזו היא כונת רבינו. והטעם ששניהם מטעם אחד נאסרו שהוא חתיכת המחובר. ופי' צדי האילן כגון שנעץ יתד באילן ותלה בו כלכלה מבע''י היתד נקרא צדדין והכלכלה נקראת צדי צדדין וכן מבואר בגמ' שם וכן כל כיוצא בזה: [[עלה באילן וכו'.]] בהמוצא תפילין (עירובין ק') תני חדא עלה אסור לירד ותניא אידך עלה מותר לירד ותירצו הא דתני אסור בשעלה משחשכה הא דתני מותר בשעלה מבעוד יום ואב''א הא והא בשעלה משחשכה והא דתני אסור בשעלה במזיד והא דתני מותר בשעלה בשוגג. הילכך פסק הדין שאם עלה מבע''י אפי' במזיד על דעת לישב שם בשבת מותר לירד. עלה משחשכה במזיד אסור לירד בשוגג מותר לירד וכ''כ ז''ל ולזה כתב רבינו עלה באילן בשבת לומר שאם היתה העליה מבע''י בכל צד היה מותר לו לירד. וכתבו ז''ל שלא התירו באלו הצדדין הנזכרים אלא באדם עצמו מפני שהוא עושה איסור בעמידתו שם אבל הניח חפץ באילן אפי' מבעוד יום אסור להורידו בשבת וכבר בארתי זה פ''ה בדין מניחין [[וכו' וכתב רבינו ובבהמה אפי' במזיד ירד]] ודברים נראין הן ומתבארין מן הדינין הבאים: [[וכן פורקין את המשוי וכו' כיצד וכו'.]] במי שהחשיך (שבת קנ''ד): 


! י 
[[היה בא מן הדרך וכו'.]] משנה שם (קנ''ג) הגיע לחצר החיצונה נוטל את הכלים הנטלים בשבת ושאינן נטלים מתיר החבלים והשקים נופלין: [[היו בשקים וכו'.]] כל מה שהזכיר רבינו בכאן עד המדבק פירות הוא בכלים שאינן נטלין כגון שמלאכתן לאיסור ומבואר זה בלשונו ומוכרח בגמ' שם ודינין אלו (שם קנ''ד:) א''ר הונא היתה בהמתו טעונה כלי זכוכית מביא כרים וכסתות ומניח תחתיה ומתיר החבלים ונופלין השקים שלא ישבר והעמידו שם מימרא דרב הונא בכלים שאינן נטלין והקשו והא קא מבטל כלי מהיכנו ותירצו בשליפי זוטרי והקשו והא תניא היתה בהמתו טעונה טבל ועששיות מתיר החבלים והשקין נופלין ואע''פ שמשתברין פי' ולא התירו להביא כרים וכסתות וא''כ קשיא לרב הונא ותירצו התם בבולסא מהו דתימא להפסד מועט נמי חששו קמ''ל ופירש''י ז''ל בולסא חתיכות רחבות של זכוכית שאינן כלים ועושין אותן לחלונות וסופן להתחתך בחתיכות קטנות ולא הויא בשבירתן אלא הפסד מועט שניצוצות נתזין בשבירתן שאינן ראויות לכלום לפיכך לא התירו להניח כרים תחתיהם. וכתבו המפרשים דה''ה שהיה יכול להעמיד הברייתא בשאר כלים שאינן נטלין אלא שהם משואות גדולות שהרי רב הונא לא התיר אלא דוקא משואות קטנות כמו שאמרנו בשליפי זוטרי אלא דלישנא דברייתא הכריחם להעמידם בכך והקשו ז''ל אחר דבשליפי זוטרי הוא מ''ט לא התירו להביא כרים תחתיהם אפי' לא יהיה שם הפסד כלל שהרי אין כאן בטול כלי מהיכנו שכשירצה לשלוף שולף כמ''ש רבינו והרבה תירוצין נאמרו בזה. וכתב הרשב''א ז''ל יראה לי שלא התירו אפי' בטול לשעתו אלא בהפסד מרובה ומתוך דבריו יתבארו דברי רבינו אלא שהוסיף רבינו להתיר בשקים גדולים הפריקה בנחת שמפני הפסד מרובה התירו לטלטל ואפי' בטול כלי מהיכנו זהו דעתו ז''ל: 


! יא 
[[המדבק פירות וכו'.]] דין הדבוק נזכר בפרק שמיני. ודין הפזור בפ' חבית (שבת קמ''ג:) ת''ר נתפזרו לו פירות בחצרו מלקט על יד על יד ואוכל אבל לא לתוך הסל ולא לתוך הקופה שלא יעשה כדרך שהוא עושה בחול ע''כ. ופירש רבינו מפני חשש עמור והוא חשש רחוק וטעמו צ''ע ובחדושי הרשב''א ז''ל כתב מורי הרב ז''ל בהלכותיו כגון שנתפזרו בחצרו אחת הנה ואחת הנה אבל במקום אחד מלקט ונותן לתוך הסל וכו' והרמב''ן פירש כגון שנפלו בחצרו בתוך צרורות ועפרורית שבחצר והיינו דנקט חצרו לפי שביתו עשוי הוא להתכבד ואין צרורות ועפרורית מצויין בו והטעם משום דמיחזי כבורר וקצת נראה כן מן התוספתא ע''כ דבריו. ולזה כתב בספרו כך נתפזרו לו פירות בחצר אחת הנה ואחת הנה מלקט על יד ואוכל ולא יתן לא לתוך הסל ולא לתוך הקופה והורו רבותי שאם נפלו במקום אחד נותן אפי' לתוך הסל נתפזרו לו בין צרורות ועפרורית שבחצר מלקט אחד אחד ואוכל ולא יתן לתוך הסל ולא לתוך הקופה ע''כ: [[וכן אין מקבצין את המלח וכו'.]] פרק ח' כתבתי מחלוקת (שם ע''ג:) דרבא דמחייב ליה חיוב חטאת ואביי דפטר משום דאין עמור אלא בגדולי קרקע אבל לדברי הכל אסור: 


! יב 
[[מפרק חייב משום דש וכו'.]] מבואר פרק שמיני: [[לפיכך אסור לסחוט תותים וכו'.]] משנה פרק חבית (שבת דף קמ''ג:) אין סוחטין את הפירות להוציא מהן משקין. ומבואר בגמרא (דף קמ''ה) דבזיתים וענבים יש חיוב דבר תורה בתותים ורמונים אסורין מדבריהן ובשאר פירות שאינן עומדין כלל למשקין מותר לכתחלה וכן מבואר בהלכות: 


! יג 
[[כבשים ושלקות וכו'.]] שם אתמר כבשים שסחטן אמר רב לגופן מותר למימיהן פטור אבל אסור ושלקות בין לגופן בין למימיהן מותר ושמואל אמר אחד זה ואחד זה לגופן מותר למימיהן פטור אבל אסור רבי יוחנן אמר אחד כבשים ואחד שלקות לגופן מותר למימיהן חייב חטאת. ופסק רבינו כשמואל בענין מימיהן והטעם משום דשמואל ורב הוו תרי לגבי ר' יוחנן שלא לחייב חטאת בסוחט למימיהן וכ''כ ז''ל. ופי' כבשים דבר הכבוש ביין או בחומץ כך פירש''י ז''ל: [[ואין מרסקין את השלג וכו'.]] ברייתא סוף במה טומנין (שבת נ''א:) ואין מרסקין לא את השלג ולא את הברד וכו' כלשון רבינו. וכתב הרמב''ן ז''ל והרשב''א ז''ל שבתוספתא התירו אפילו לרסק בתוך הקערה וכתב הרשב''א ז''ל שטעם האיסור כדי שיזובו מימיו משום גזירת סחיטת פירות העומדים למשקים נגעו בה. וכ''נ מדברי רבינו שהביאה אצל דין הסחיטה ומדבריהם למדנו שאין בהם איסור נולד לפיכך מותר ליתן קדרה או מאכל שקרש שמנינותה בחמה או כנגד המדורה ואין כאן נולד וכ''כ הרמב''ן ז''ל: [[השום והבוסר וכו'.]] כבר בארתי דין זה בארוכה פ''ג כדעת ההלכות ורבינו: 


! יד 
[[המולל מלילות מולל בשנוי כדי שלא יהא כדש.]] ברייתא פ' מפנין (שם קכ''ח) מולל ואוכל ובלבד שלא ימלול וכו'. ודע שיש מפרשים שמלילה זו היא לרכך האוכל בדוקא הא להוציאו מן הקשין אסור בשבת אפי' ע''י שנוי וביו''ט מותר ע''י שנוי ודעת רבינו כדעת ההלכות שבשבת מותר בשנוי ובי''ט מותר אפילו כדרכו כמ''ש פ''ג מהלכות יו''ט וכ''נ מן התוספתא כדבריהם ועיקר: [[היונק בפיו פטור וכו'.]] בפרק אע''פ בכתובות (דף ס') תניא ר' מרינוס אומר גונח יונק חלב בשבת מ''ט מפרק כלאחר יד הוא ובמקום צערא לא גזרו רבנן אמר רב יוסף הלכה כר' מרינוס ומבואר בארוכה דין זה בהלכות פ' חבית: 


! טו 
[[פירות שזבו מהן משקין בשבת וכו'.]] משנה פ' חבית (שבת קמ''ג) מחלוקת ר''י וחכמים ופסק הלכה כדברי רבינו כמבואר בהלכות וכ''כ ז''ל: 


! טז 
[[זיתים וענבים וכו' וכן חלות דבש וכו'.]] שם במשנה חלות דבש שרסקן מע''ש ויצאו מעצמן אסורין ר''א מתיר ובגמרא (קמ''ה:) זיתים וענבים שרסקן מע''ש יצאו מעצמן אסורין ר' אליעזר ור''ש מתירין (ובהלכות) ופסק בעל הלכות משמיה דרב צמח בן פלטוי ריש מתיבתא דהלכתא כר''א ור''ש ע''כ וכ''ש כר''א דמתני' בחלות דבש דמעיקרא אוכל והשתא נמי אוכל כדאיתא בגמ': 


! יז 
[[זורה ובורר מאבות מלאכות וכו'.]] דין המלילה בראשי אצבעות נתבאר בפ' זה ודין מנפח פ''ק דיו''ט (י''ב:) ברייתא מנפח מיד ליד ואוכל אבל לא בקנון ולא בתמחוי. וכתבו המפרשים ז''ל דלאו דוקא קנון ותמחוי אסור אלא אפילו בב' ידיו אסור כמ''ש (שם י''ד) כיצד מנפח ואסיקנא בידו אחת ובכל כחו. וז''ש רבינו ביד אחת דוקא וכן מבואר בהלכות פ' מפנין: [[המשמר שמרים וכו'.]] דין השמרים ודין הקנון נתבארו פ''ח ודין הגומא פ' תולין (קל''ט:) ומסננין את היין וכו' א''ר שימי בר חייא ובלבד שלא יעשה גומא ופירש''י ז''ל שלא יעשה גומא מן הסודר בפי הכלי כעובדין דחול עכ''ל כדברי רבינו: [[וכן אסור וכו'.]] במשנה (שם קל''ז:) אין תולין את המשמרת ובגמרא תלה מאי א''ר יוסף תלה חייב חטאת ואסיק אביי דלא אלא לוקה מכת מרדות מדרבנן שלא יעשה כדרך שהוא עושה בחול ות''כ: [[וכן המחבץ וכו'.]] דין המחבץ מבואר פ''ח ודין השומשמין והאגוזים תוספתא פ''ג נותנים שומשמין ואגוזים לתוך הדבש ובלבד שלא יגבל: 


! יח 
[[המחתך את הירק וכו' לפיכך אין מרסקין וכו'.]] דין חתיכת ירק מבואר פ''ח ודין הרסוק משנה פ' מי שהחשיך כדברי ת''ק כלשון רבינו ופי' שהאיסור מפני שנראה כטוחן: [[אבל מחתכין וכו'.]] (שם קנ''ו:) במשנה מחתכין את הדלועין לפני הבהמה ואת הנבלה לפני הכלבים. ובמקצת ספרי רבינו ראיתי שאין טחינה אלא בפירות. ובמקצתן שאין טחינה בפירות. ולא הבנתי אחת מן הנוסחאות אבל הראשונה נראית יותר. ועוד אני תמה למה לא כתב רבינו דוקא נבלה הקשה שא''א להם לאכלה בלא חתיכה דשוויי אוכלא משוינן אבל אם היתה רכה מיטרח במה שהוא דבר ראוי לא טרחינן וכאוקמתיה דרב יהודה התם (שם קנ''ה) ורבינו לא הזכיר מכל זה כלל וצ''ע: [[ומתירין אלומות של עמיר לפני הבהמה ומפספס בידו אלומות קטנות אבל לא גדולות מפני טורח שבהן וכו'.]] במשנה שם מתירין פקיעי עמיר לפני הבהמה ומפספסים את הכיפין אבל לא את הזירין. וא''א לישב הנמצא בספרי רבינו לא לפי אוקימתא דרב הונא ולא לפי אוקימתא דרב יהודה דאיתמר התם וצל''ע: 


! יט 
[[חבילי פיאה וכו'.]] ברייתא פרק מפנין (שם קכ''ח) ודוקא הכניסן למאכל בהמה אבל הכניסן לעצים אין מסתפק מהם בשבת כמבואר פרק כ''ו: 


! כ 
[[הצריך לדוק פלפלים וכו'.]] פ' תולין (דף קמ''א) א''ר יהודה הני פלפלי מידק חדא חדא בקתא דסכינא שרי תרתי אסור רבא אמר כיון דקא משני אפילו טובא נמי. ובהלכות איכא מאן דמוקים לה בשבתא איכא מאן דמוקים לה ביו''ט. ומסתברא כמאן דמוקים לה בשבתא ע''כ וכן הכריע רבינו. וכן כתבו הרמב''ן והרשב''א ז''ל וכתבו תוספתא דתניא אין כותשין את המלח במדוך של עץ אבל מרסק הוא ביד של סכין ובעץ הפרור ואינו חושש. אין מרסקין דבלה וגרוגרת ואת החרובים לפני הזקנים בשבת אבל מרסק הוא ביד של סכין ובעץ הפרור ואינו חושש ע''כ: [[לפיכך וכו' כיצד לא יאכל וכו'.]] משנה בח' שרצים (שם ק''ט) אין אוכלין אזוביון בשבת לפי שאינו מאכל בריאים אבל אוכל הוא את יועזר ושותה אבוב רועה כל האוכלים אוכל אדם לרפואה וכל המשקין שותה חוץ ממי דקלים וכוס עקרין וכו' ופי' כל הדינים האלו הן בבריא שאינו נופל למשכב ולא חולה כמו שהזכרתי פרק שני: 


! כב 
[[שתה חלתית מקודם השבת וכו'. ושותין זיתום המצרי בכ''מ.]] כך היא הנוסחא האמיתית בדברי רבינו והטעם שכיון שהתחיל אם יפסוק ולא ישתה בשבת יחלה ומבואר זה פרק כ''ב והדין מבואר פ' תולין (שבת ק''מ) בגמרא ודין הזיתום פ' ח' שרצים (שם דף ק''י) נחלקו בגמרא בפירוש מי דקלים רבב''ח אמר תרי דקלים איכא במערבא ונפיק עינא דמיא מבינייהו כסא קמא מרפי ואידך משלשל. אמר עולא לדידי שתי לי שכרא דבבלאי ומעלי מנייהו ורב יוסף אמר זיתום המצרי ופי' רש''י ז''ל וקרי ליה מי דקלים על שם שמקל החולי עכ''ל. ופסק רבינו דלא כרב יוסף ויש לי לפרש דרב יוסף לא בא לחלוק ולפרש מי דקלים זיתום המצרי אלא אדעולא קאי דאמר דשכרא דבבלאי מעלי. ואמר רב יוסף דזיתום המצרי מעלי ולהודיע לנו הרפואה ולדברי הכל זיתום המצרי מותר שהרי משקה בריאים הוא כנ''ל ויעיד על פי' זה מה ששנינו בברייתא (שם קנ''ז) במי שהחשיך ושותים זיתום המצרי ולמה יאמר רב יוסף שהברייתא חולקת על המשנה: 


! כג 
[[וכן שמנים וכו'.]] זה נלמד מהדין שיתבאר בסמוך: [[החושש במתניו וכו'.]] (שם קי''א) במשנה החושש במתניו לא יסוך יין וחומץ אבל סך את השמן ולא שמן ורד בני מלכים סכין שמן ורד על גבי מכותיהן שכך דרכן לסוך בחול ר''ש אומר כל ישראל בני מלכים. ובגמרא (שם קי''א:) אמר רב הלכה כר''ש ולא מטעמיה דאילו ר''ש סבר אע''ג דלא שכיח שרי ורב סבר אי שכיח שרי אי לא שכיח לא ובאתריה דרב שכיח משחא ובהלכות וכן הלכתא ע''כ: [[ומותר לסוך שמן ומלח וכו'.]] בפרק במה אשה (שם ס''ו:) מימרא מותר לסוך שמן ומלח בשבת: [[נגפה ידו או רגלו וכו'.]] (שם ק''ט) אמר מר עוקבא מי שנגפה ידו או רגלו צומתה ביין ואינו חושש איבעיא להו חלא מאי ופשטו חלא לא ואמר רבא והני בני מחוזא כיון דמפנקי אפי' חמרא נמי מסי להו פי' ואסור בכל ענוג כמוזכר עוד שם ופירש''י נגפה נכשלה ולקחה כמו פן תגוף עכ''ל: 


! כד 
[[החושש בשניו וכו'.]] משנה (שם קי''א) החושש בשניו לא יגמע בהן את החומץ אבל מטבל הוא כדרכו ואם נתרפא נתרפא והקשו בגמרא והא תניא לא יגמע ופולט אבל יגמע ובולע ותירץ אביי כי תנן נמי מתני' לא יגמע ופולט תנן: [[החושש בגרונו וכו'.]] תוספתא בהלכות שם ובגמרא בברכות (דף ל''ו) פרק כיצד מברכין: [[אין לועסין וכו'.]] תוספתא נכתבה בהלכות שם: 


! כה 
[[אין נותנין יין.]] (שבת ק''ח:) מימרות יין בתוך העין אסור על גבי העין מותר רוק תפל אפי' ע''ג העין אסור. ופירש''י ז''ל רוק תפל לא טעם כלום משנעור משנתו עכ''ל: [[קילור ששרה אותו.]] שם אמר שמואל שורה אדם קלורין מע''ש ונותן ע''ג עיניו בשבת ואינו חושש בר לואי הוה קאי קמי דמר עוקבא חזייה דקא עמיץ ופתח א''ל כולי האי ודאי לא שרא מר שמואל. ורבינו לא הוצרך להזכיר איסור העמיצה והפתיחה לפי שלא הזכיר היתר אלא במעביר על גבי העין ומכלל דבריו שהעמיצה והפתיחה אסורין: [[מי שלקה באצבעו וכו'.]] בעירובין (ק''ג:) פרק אחרון משנה כהן שלקה באצבעו כורך עליה גמי במקדש אבל לא במדינה אם להוציא דם כאן וכאן אסור: 


! כו 
[[אין נותנין חמין ושמן וכו'.]] פרק המילה (שבת דף קל''ד:) ברייתות אין נותנין חמין ושמן ע''ג מוך ליתן ע''ג מכה בשבת אין נותנין חמין ושמן ע''ג מוך שע''ג מכה בשבת אין נותנין חמין ושמן על גבי מכה בשבת אבל נותן חוץ למכה ושותת ויורד למכה: [[ונותנין מוך יבש כו'.]] שם נותנים על גבי המכה מוך יבש וספוג יבש אבל לא גמי יבש ולא כתיתין יבשין קשיא מוך אמוך ל''ק הא בחדתי הא בעתיקי. ובהלכות הא דקתני נותנים מוך יבש בחדתי הא דקתני ולא כתיתין יבשין בעתיקי. אבל רש''י ז''ל פי' חדתי שלא היו ע''ג מכה מעולם מסו עתיקי לא מסו עכ''ל. ודעת רבינו כדברי ההלכות: 


! כז 
[[רטיה שפרשה וכו'.]] בעירובין (דף ק''ב:) פרק אחרון ת''ר רטיה שפרשה מעל גבי המכה מחזירין אותה בשבת ר''י אומר הוחלקה למטה דוחקה למעלה למעלה דוחקה למטה ומגלה מקצת רטיה ומקנח פי המכה וחוזר ומגלה מקצת רטיה ומקנח פי המכה ורטיה עצמה לא יקנח מפני שהוא ממרח ואם מרח חייב חטאת א''ר חסדא לא שנו אלא שפירשה ע''ג כלי אבל פרשה ע''ג קרקע דברי הכל אסור ואסיק רב אשי הלכה כת''ק כדאיתא בהלכות בפרק מילה: [[ומחזירין רטיה לכתחלה במקדש וכו'.]] כך היא הנוסחא האמתית בספרי רבינו. ובמשנה שם מחזירין רטיה במקדש אבל לא במדינה אם בתחלה כאן וכאן אסור, ע''כ. ופירוש מחזירין אפי' בפירשה ע''ג קרקע אבל לא במדינה כשפירשה ע''ג קרקע כדי להעמיד משנתנו כת''ק דברייתא דלעיל. וכתב רבינו לכתחילה לומר שרשאי ליטלה ולהחזירה וזה מבואר פ''ק דיו''ט. והר''א ז''ל מצא בספרי רבינו נוסחא אחרת ומניחין רטיה לכתחילה במקדש וכתב בהשגות א''א זה שבוש אלא מחזירין אפילו מע''ג קרקע ע''כ. וכן הוא האמת וכן הוא בספרי רבינו המדוקדקים ונוסחא משובשת נזדמנה להרב ז''ל: [[ובכ''מ וכו'.]] מבואר למעלה בברייתא: 


! כח 
[[סכין וממשמשין וכו'.]] פרק חבית (שבת קמ''ז) ת''ר סכין וממשמשין בבני מעים בשבת ובלבד שלא יעשה כדרך שהוא עושה בחול היכי עביד ר' חמא בר''ח אמר סך ואח''כ ממשמש ור' יוחנן אמר סך וממשמש בבת אחת ופסק רבינו כר''י: [[ואין מתעמלין וכו'.]] במשנה סכין וממשמשין אבל לא מתעמלין. ופי' רבינו אי זהו מתעמל כו' אבל רש''י ז''ל פירש סכין שמן בשבת וממשמשין ביד כל הגוף להנאה אבל לא מתעמלין לשפשף בכח עכ''ל. ופירוש רבינו עיקר: [[אסור לעמוד וכו'.]] (שם קמ''ז:) מימרא כלשון רבינו ופירש רש''י ז''ל דימוסית שם נהר שמלוחים מימיו שמעמלת ומחממת ומרפאה עכ''ל: 


! כט 
[[אין רוחצין במים וכו'.]] במשנה (שם דף קמ''ז) אין יורדין לפילומא ויש גורסין לקירדומא. ובהלכות פירשו בקעה ויש בה מים ותחתיו טיט כמו דבק ואם ירד אדם שם חוששין שמא יטבע באותו הטיט וידבק ואינו יכול לעלות עד שמתקבצין בני אדם ומעלין אותו משם. ויש מי שאומר הרוחץ באותה בקעה מצטנן ואותן המים משלשלין בני מעיו ע''כ. ושני הפירושים האלו כתב רבינו במלות קצרות כמנהגו הטוב: [[ולא במי משרה וכו'.]] פרק שמונה שרצים (שם ק''ט) ברייתות ושקלא וטריא והעולה משם הוא כדברי רבינו בהסכמת כל המפרשים לבד שקצתם מחמירין במים הרעים שבים הגדול שאפי' לא נשתהא אסור וזה דעת הרשב''א ז''ל אבל הרמב''ן ז''ל הסכים לדברי רבינו שכל שלא נשתהא מותר וכן עיקר דלא גרע מים רעים שבים הגדול ממי משרה ואם מי משרה מותרין בשלא נשתהא כדאיתא התם כ''ש מים רעים שבים הגדול ולדברי הכל במים היפים שבים הגדול אפי' נשתהא מותר כדאיתא התם: 


! ל 
[[אין מתגרדין וכו'.]] פרק חבית (שם קמ''ז:) ת''ר אין גורדין במגרדת בשבת רשב''ג אומר אם היו ידיו מלוכלכות בטיט או בצואה גורד כדרכו ואינו חושש ובהלכות והלכתא כוותיה ע''כ. ופירש''י מגרדת שקורין אשטריו''ל דהוי עובדין דחול עכ''ל: [[סכין ומפרכין וכו'.]] פרק במה בהמה (שם נ''ג) סכין ומפרכין לאדם ואין סכין ומפרכין לבהמה ואסיקנא התם בגמרא דליכא מכה ומשום תענוג אבל אי איכא מכה ומשום צער סכין ומפרכין נמי לבהמה וכן מבואר בהלכות. ופירש''י סכין שמן ומפרכין גלדי מכה עכ''ל: [[בהמה שאכלה כרשינין וכו'.]] שם תניא בהמה שאכלה כרשינין הרבה לא יריצנה בחצר בשביל שתתרפא ורבי יאשיה מיקל דרש רבא הלכה כר' יאשיה ופירש''י ז''ל ע''י אכילה מרובה אחזה חולי וצריכה להשתלשל ולהוציא רעי עכ''ל. ומבואר שם דלר' יאשיה אין הלכה כאותה ברייתא שאמרה בהמה שאחזה דם אין מעמידין אותו במים כדי שתצטנן אבל אדם שאחזו דם מעמידין אותו במים בשביל שיצטנן אלא לר''י אפי' בהמה מותר להעמידה במים ואין חוששין לשחיקת סמנין וכן מבואר בהלכות: 


! לא 
[[אין מקיאין את האוכל וכו'.]] במשנה (שם קמ''ז) אין עושין אפיקטוזין ובגמרא אר''י לא שנו אלא בסם אבל ביד מותר ע''כ: [[ואסור לדחוק וכו'.]] זה לא מצאתי מבואר אא''כ יהיה פירוש לאסוכי ינוקא שזכרו בכל הכלים (שבת קכ''ג) ויפסוק רבינו כמאן דאוסר. והביאני לזה לפי שלא מצאתי בחיבורו דין אסוכי שהזכרתי. וא''כ הוא יש לתמוה למה לא פסק כרב ששת דשרי וצ''ע: [[ומותר לכפות כוס וכו'.]] פרק במה אשה (שם ס''ו:) סחופי כסא אטבורא בשבתא שפיר דמי וענין הכוס הזה מבואר במלאכת הרפואה: [[וכן מותר ליחנק וכו'.]] שם מותר ליחנק בשבת עוד שם לפופי ינוקא בשבתא שפיר דמי. ופירש''י ז''ל ליחנק מי שנפרקה חוליא של מפרקת צוארו ונופל בגרונו תולין אותו בראש שיהא צוארו נפשט ודומה לחניקה. לפופי לכרכו בבגדים וקושרין בחגורה רחבה ומתיישבות פרקי אבריו שהם רכים ונשמטים בחבלי הלידה עכ''ל: [[ולהעלות אזנים וכו'.]] פרק אין מעמידין (ע''ז כ''ח:) מימרא הזכרתיה פ''ב ושם הזכרתי שתי לשונות חד אמר ביד אבל לא בסם וח''א בסם אבל לא ביד ורבינו כתב בין ביד בין בכלי ונראה מדבריו שבסם אסור וכבר זכרתי זה שם ודין האונקלי ג''כ נתבאר פרק שני: 


! לב 
[[המרקד מאבות מלאכות כו' לפיכך וכו'.]] דין המרקד מבואר פ''ח ודין התבן פרק תולין (שבת ק''מ) משנה אין כוברין את התבן בכברה ולא יתננו על מקום גבוה בשביל שירד המוץ אבל נוטל בכברה ונותן לתוך האבוס ע''כ: 


! לג 
[[מגבל חייב משום לש וכו'. לפיכך אין מגבלין וכו'.]] דין הגבול פרק שמיני ודין גבול הקמח במי שהחשיך (שם קנ''ה קנ''ו) ת''ר אין גובלין את הקלי ויש אומרים גובלין מאן יש אומרים א''ר חסדא ר' יוסי בר' יהודה היא וה''מ הוא דמשני היכי משני א''ר חסדא על יד על יד. ושוין שבוחשין את השתית. והקשו והא אמרת אין גובלין ותירצו לא קשיא הא בעבה הא ברכה. וה''מ הוא דמשני היכי משני א''ר יוסף בחול נותן את החומץ ואח''כ נותן את השתית בשבת נותן את השתית ואח''כ את החומץ ע''כ. ופסקו בהלכות כר' יוסי בר' יהודה משום דאמרו היכי משני וכו' אלמא דהלכתא כוותיה. ודע שרש''י מפרש שזהו שתית וזהו קלי ולזה הקשו כשאמרו ושוין שבוחשין את השתית בשבת והא אמרת אין גובלין. וכוונת הגמרא משום דרישא דברייתא אין גובלין את הקלי דברי רבי. ותירצו קלי דרישא בעבה שתית דסיפא ברכה ולדברי הכל מותר לבחוש מן הרכה כל צרכו ע''י שנוי בנתינת החומץ באחרונה ולדברי ר''י בר''י אפי' בעבה אלו דבריהם ז''ל וזה דעת הרמב''ן והרשב''א ז''ל. אבל רבינו ז''ל מפרש שאין השתית קלי לפי שהשתית הוא מקמח תבואה שלא הביאה שליש כמו שהזכיר ונראה שהוא אינו גורס והא אמרת אין גובלין אלא והא תניא אין גובלין וזה נכון בפירוש השמועה: 


! לד 
[[המורסן אע''פ וכו'.]] שם משנה ונותנין מים למורסן אבל לא גובלין ואמרינן בגמרא דמותר לתת מים ומשני ושאלו היכי משני ובארו שתי וערב ואמרו והא לא מיערב שפיר. א''ר יהודה מנערו מכלי לכלי וכן אמרו שם אפי' קב או קביים עולא אמר אפי' כור או כורים ובהלכות והלכתא כעולא: 


! לה 
[[אין מאכילין וכו' כיצד וכו'.]] שם (קנ''ה:) משנה אין אובסין את הגמל ולא דורסין אבל מלעיטין אין מאמירים את העגלים אבל מלעיטין ומהלקטין לתרנגולים, ובגמרא מאי אין אובסין אין עושין לה אבוס בתוך מעיה ופירש''י ז''ל ולא דורסין שדורס בתוך גרונה את השעורים עכ''ל. וזהו במקום שאינה יכולה להחזיר וכבר נתבאר איסור זה בדברי רבינו. עוד בגמרא אי זו היא המראה ואיזוהי הלעטה המראה מרביצה ופותח את פיה ומאכילה כרשינין ומים בבת אחת הלעטה מאכילה מעומד ומשקה אותה מעומד ונותן כרשינין בפני עצמן ומים בפני עצמן. עוד מפרש שם שאין מותר להאכיל לעופות ולבהמה שמזונותם עליו אלא למקום שיכולה להחזיר. ושאין מזונותם עליו אפילו לתת לפניהם אסור וכדעת רב יהודה וכדאיתא בהלכות: 


! לו 
[[ומותר לאדם להעמיד וכו'.]] סוף כל כתבי (שם קכ''ב) אמר רבי חנינא מעמיד אדם בהמתו על גבי עשבים בשבת אבל לא על גבי מוקצה. ואמרו דבמוקצה קאי לה באפה ואזלה איהי ואכלה: 

~ הלכות שבת - פרק שנים ועשרים




! א 
[[רדיית הפת אע''פ וכו'.]] בכל כתבי (שבת קי''ז:) ובפרק חמישי הארכתי אי זו היא רדייה אסורה: [[המדביק פת בתנור וכו'.]] ברייתא שם מבוארת: 


! ב 
[[ומפני מה אסרו חכמים וכו'.]] מימרא פרק כירה (שם מ') בתחלה היו רוחצין בחמין שהוחמו מערב שבת התחילו הבלנין להחם חמין בשבת אסרו להם את החמין והתירו להם את הזיעה. ועדיין היו רוחצין בחמי האור ואומרין מזיעין אנו אסרו להם את הזיעה והתירו להם חמי טבריא. עוד שם חמין שהוחמו מע''ש אמר רב למחר רוחץ כל גופו אבר אבר ושמואל אמר לא התירו לרחוץ אלא פניו ידיו ורגליו ותניא כוותיה דשמואל: [[בד''א בחמי האור וכו'.]] כבר נתבאר זה: [[ואסור לרחוץ וכו'.]] פרק חבית (שם קמ''ז) משנה הרוחץ במי מערה דיעבד אין לכתחילה לא. ודברי רבינו מבוארים שם בהלכות בארוכה ומכלל דבריהם שהזיעה אסורה בכ''מ אבל דעת האחרונים שבחמי טבריא וכיוצא בהן אפי' הזיעה מותרת ולא אסרו הרחיצה במי מערה לכתחלה אלא במערה שיש בה חמי האור שהוחמו מע''ש ומכניסין אותן במערה להעמיד חומן מערב שבת לשבת וזה דעת הרמב''ן וה''ר יונה והרשב''א ז''ל והראשון דעת הגאונים ז''ל: 


! ג 
[[מתחמם אדם וכו'.]] ברייתא שם כלשון רבינו. ופי' [[רבינו ונמצא כרוחץ כל גופו בחמין.]] פי' שאין ההפשרה אסורה בעצמה כמו שיתבאר אלא מפני רחיצת הגוף וכן העלה הרמב''ן ז''ל: [[המביא סילון של צונן וכו'.]] שם משנה (דף ל''ח:) מעשה שעשו אנשי טבריא שהביאו סילון של צונן לתוך אמה של חמין אמרו להם חכמים כחמין שהוחמו בשבת ואסורין ברחיצה ובשתיה: 


! ד 
[[מביא אדם קיתון של מים וכו'.]] ברייתא שם (מ':) קרוב ללשון רבינו ושם מימרא אחד שמן ואחד מים יד סולדת בו אסור אין יד סולדת בו מותר. היכי דמי סולדת אמר רבא כל שכריסו של תינוק נכוית הימנו, והמפרשים נחלקו בפי' דברים אלו רש''י ז''ל פירש שמותר להפשיר כנגד המדורה וקרוב לה אפי' במקום שאם יונח שם הרבה יתבשל לגמרי שכיון שהוא נזהר שלא יעמוד שם אלא שיעור ההפשר מותר ויזהר שלא יוחמו הידים בכדי שיהא כריסו של תינוק נכוית מהם. וקצת מפרשים אמרו שלא התירו ההפשר אלא במקום שא''א לבא בו לעולם לידי בישול ושיעור יד סולדת על מקום ההפשרה הוא ולא על המים המופשרים. וכתב הרשב''א ז''ל שאף לדברי רש''י ז''ל על גבי המדורה ממש אסור להפשיר ודעתו ז''ל להחמיר כדברי שאר המפרשים ז''ל ודעת רבינו כדברי רבינו שלמה ז''ל. וכן דעת הרמב''ן ז''ל. וכתב הרשב''א ז''ל שלדברי הכל תבשיל שנתבשל מע''ש ונצטנן מותר לחממו כנגד המדורה אפי' במקום שהיס''ב והוא שלא יתן ע''ג המדורה או ע''ג כירה ואם יש קדרה נתונה על האש מותר לחמם על גבי תבשיל שנתבשל כל צרכו מע''ש שכיון שהקדרה מפסקת הרי זה כמחמם כנגד המדורה ומותר. אבל אסור להטמינו תחת הבגדים הנתונים ע''ג המיחם אבל מטיב עליו כלי כדי לשמרו מן העכברים ואינו חושש אלו דבריו ז''ל: 


! ה 
[[אמבטי של מרחץ וכו'.]] שם (דף מ''ב) ברייתא ת''ר נותן אדם חמין לתוך צונן ולא צונן לתוך חמין דברי ב''ש ב''ה אומרים אפילו צונן לתוך חמין מותר בד''א בכוס אבל באמבטי חמין בתוך צונן אבל לא צונן בתוך חמין והעלו שם דספל אין דינו כאמבטי אלא הרי הוא ככוס. ואמבטי זה כלי הוא וכן פירשוהו הגאונים ז''ל. והטעם שאסור לתת צונן לתוך חמין שבו מפני שהמים שבו עומדין לרחיצה ואדם מחממן הרבה וזהו שכתב רבינו אמבטי של מרחץ וכן עיקר: [[וכן לא יתן וכו'.]] שם (דף מ') מעשה שרבי אסר: 


! ו 
[[מיחם שפנה ממנו מים וכו'.]] שם (דף מ''א) אוקמתא על המשנה מיחם שפנה ממנו מים לא יתן לתוכו מים מועטין כדי שיוחמו אבל נותן לתוכן מים מרובין כדי להפשיר ואעפ''י שנדחית אוקמתא זו שם הדין אמת הוא ואין כאן משום צירוף כמו שהזכרתי פי''ב: [[ומותר לצוק וכו'.]] כבר נתבאר זה למעלה: [[וכן קדרה רותחת וכו'. ]] משנה (דף מ''ב:) האלפס והקדרה שהעבירן מרותחין לא יתן לתוכן תבלין אבל נותן לתוך הקערה ולתוך התמחוי. ואמרו שם בגמרא בלישנא בתרא דמלח אפי' בכלי ראשון לא בשלה וכ''פ בהלכות ופירש''י ז''ל שכשהוא נותן תבלין לתוך הקערה דוקא אחר שהרותחין בתוכה אבל לתת לתוך הקערה תבלין תחלה ולערות עליהן רותחין אסור מפני שעירוי כלי ראשון מבשל והרי הוא לענין זה ככלי ראשון וכן יראה מלשון רבינו. אבל קצת מפרשים התירו אפי' עירוי כלי ראשון לפי שאינו מבשל. וזה נראה דעת הרמב''ן ז''ל והרשב''א ז''ל להלכה אבל למעשה ראוי להחמיר כדברי רש''י ז''ל: 


! ז 
[[אין שורין את החלתית וכו'.]] פרק תולין (דף ק''מ) משנה אין שורין את החלתית בפושרין אבל נותנין לתוך החומץ ובגמרא בעא מיניה ר''י מר' ינאי מהו לשרות את החלתית בצונן א''ל אסור והקשו והא אנן תנן בפושרין הא בצונן מותר א''ל מתניתין יחידאה היא ופי' ואין הלכה כמותו אלא אף בצונן אסור: [[ואם שתה יום חמישי וכו'.]] שם כיון דאשתי חמשא ומעלי שבתא אי לא שתי בשבתא מסתכן: 


! ח 
[[דבר שנתבשל וכו'.]] במשנה פרק חבית (דף קמה:) כל שבא בחמין מלפני השבת שורין אותו בחמין בשבת וכל שלא בא בחמין מלפני השבת מדיחין אותו בשבת חוץ מן המליח הישן וקוליס האספנין שהדחתן זו היא גמר מלאכתן. ופירש רש''י ז''ל כל שבא בחמין כלומר שנתבשל שורין אותו בחמין שיהיה נמוח וכל שלא בא בחמין כגון בשר יבש שאוכלים אותם חי ע''י הדחק מדיחים אותו ולא אמרינן זהו בשולו אבל לא שורין, עכ''ל. ודין המליח מבואר פ''ט: 


! ט 
[[מותר להחם בחמה וכו'.]] שם (דף קמ''ו:) במשנה ואת הצונן בחמה בשביל שיחמו ופרק כירה (דף ל''ט) בחמה כ''ע ל''פ דשרי וכו' כמו שכתבתי פ''ט: [[וכן נותנין וכו'.]] פרק חבית (דף קמ''ו:) משנה נותנין תבשיל לתוך הבור בשביל שיהא שמור ואת המים היפים ברעים בשביל שיצננו: 


! י 
[[מערב אדם מים ומלח וכו'.]] בשמונה שרצים (דף ק''ח:) אין עושין מי מלח מרובים אבל עושה הוא מי מלח מועטין וטובל בהן פתו ונותן לתוך התבשיל. ונזכר שם שר' יוסי אוסר אפילו מועטין אלא אם כן עושה בשנוי ואין הלכה כמותו כדאיתא פרק קמא דעירובין (י''ד:) ומבואר כאן בהלכות. וכאן מבואר בגמרא שמי מלח הם מים ושמן ומלח: [[וכן לא יעשה מי מלח וכו'.]] שם (שבת קח:) אין עושין מי מלח עזין וכמה אמר אביי תרתי תלתי מלחא ותלתא מיא למאי עבדי ליה אר''א למורייסא: [[ומותר למלוח ביצה וכו'.]] שם תני יהודה בר חביבא אין מולחין צנון וביצה בשבת אביי אמר צנון אסור ביצה מותרת. ובהלכות והלכה כאביי. ושם מבואר שאפילו הצנון מותר לטבלו במלח: 


! יא 
[[מותר לערב דבש ויין ופלפלין וכו'.]] פרק (חבית) [תולין] (שבת ק''מ, ע''ז ל') ת''ר אלונתית יין ישן ופלפלין ומים צלולין ואפרסמון ומפורש שם שהאלונתית הוא לרפואה: 


! יב 
[[חרדל שלשו מע''ש וכו'.]] מסקנא דגמרא שבת שם כלשון רבינו: [[שחלים שטרפן וכו'.]] שם כלשון רבינו: [[שום וכו'.]] שם כלשון רבינו וכבר כתבתי בדין זה פ''ג: 


! יג 
[[הנוטל שער וכו' לפיכך אסור לרחוץ וכו'.]] דין נטילת השער מבואר פ''ט ודין הרחיצה פרק במה טומנין (דף נ':) מבואר שאינו אסור אלא בדבר שודאי משיר דהו''ל פסיק רישיה ולא ימות ואע''ג דקי''ל כר''ש דדבר שאין מתכוין מותר בזה שודאי משיר אסור ושם מבואר שהאהלה משיר את השער בודאי: [[ומותר לחוף את הידים וכו'.]] שם אמר רב יהודה עפר לבינתא שרי. וכתב רבינו האי יש שמפרש לבנה ממש. ויש מפרשים לבינתא עפר של לבונה ונקראת כנדא''ר לבא''ן בלשון ישמעאל וכך אנו סוברין עכ''ל. וזה דעת רבינו. עוד שם כוספי דיסמין שרי עפר פלפלי שרי: [[עירב דבר שאינו משיר את השער וכו'.]] בכאן מצאתי נוסחאות חלוקות בספרי רבינו. בקצתן כתוב אם היה הרוב מדבר שאינו משיר ודאי מותר לחוף ואם לאו אסור. ובקצתן אם היה הרוב מדבר המשיר ודאי אסור לחוף ואם לאו מותר וזאת הנוסחא האחרונה נראה אמתית לפי מסקנת הגמ' שא''ר נחמיה בריה דרב יוסף כל היכא דליכא רובא אהלה שפיר דמי. וכן נראה מן ההלכות: 


! יד 
[[אסור לראות במראה של מתכת כו'.]] מחלוקת תנאים פרק שואל (דף קמ''ט) והעלו בהלכות כדברי רבינו. ואע''פ שיש חולקין כן עיקר. וכן הסכימו הרמב''ן והרשב''א ז''ל. מדבריהם למדנו שמותר לנשים להסתכל במראה של זכוכית בשבת ואע''פ שאינה קבועה ואינן חוששות: 


! טו 
[[המכבס חייב משום מלבן כו' לפיכך אסור לדחוק מטלית וכו'.]] דין הכבוס וסחיטת הכסות כתבתיה בארוכה פ''ט ודין איסור דחיקת המטלית פ' תולין (קמ''א) אמר רבא לא ליהדוק אינש אודרא אפומא דשישא דילמא אתי לידי סחיטה ע''כ: [[ואין מקנחים בספוג וכו'.]] פרק נוטל (דף קמ''ג) משנה ספוג אם יש לו עור בית אחיזה מקנחין בו ואם לאו אין מקנחין בו ופירש''י ז''ל לפי שכשאוחז נסחט בין אצבעותיו. וזה דעת רבינו ובהשגות א''א הצרפתים מפרשים כן וקשיא לי וכי יש לו בית אחיזה מאי הוי אי אפשר לקנוח בלא סחיטה ואני אומר כיון שיש לו בית אחיזה הויא ליה כצלוחית מלאה מים שמריק ממנה אבל כשאין לו בית אחיזה אסור לסוחטו עכ''ל. וכתב רבינו בפירוש המשנה ספוג ידוע והוא כמו צמר נעשה בחוף הים ושואב המים, עכ''ל: [[ואין מכסין חבית וכו'.]] בפרק במה טומנין (דף מ''ח) חזייה דהוה פריס סודרא אכובא דמיא וכו' שם מתבאר זה: 


! טז 
[[נשברה לו חבית וכו'.]] (דף קמ''ג:) ראש פרקא חבית שנשברה מצילין הימנה מזון שלש סעודות ואומר לאחרים בואו והצילו לכם ובלבד שלא יספוג. ובגמרא תנא לא יספוג ביין ולא יטפח בשמן שלא יעשה כדרך שהוא עושה בחול. ופירש''י ז''ל לא יספוג לא יניח ספוג במקום היין לחזור ולהטיפו בכלי גזרה שמא יסחוט. לא יטפח מכניס בו כפו והשמן נדבק בו עכ''ל: [[וכיצד מציל וכו'.]] ברייתא בכל כתבי (דף קי''ז:) הדין והטעם מפורש שם מלבד ההערמה שהיא במחלוקת תנאים שם. ופסק רבינו כדברי האומר מערימין להקל בשל דבריהם: 


! יז 
[[טיט שעל בגדו וכו'.]] פרק תולין (דף קמ''א) אמר רב כהנא טיט שע''ג בגדו מכסכסו מבפנים ואין מכסכסו מבחוץ וברייתא טיט שעל בגדו מגררו בצפורן: [[המכסכס את הסודר וכו'.]] שם (דף ק''מ) רב אחא בר יוסף עאל לבי רב חסדא בעא מיניה מהו לכסכוסי כתניתא בשבתא לרכוכי קא מכוין ושפיר דמי או דילמא לאולודי חיורא קא מכוין ואסור א''ל לרכוכי קא מכוין ושפיר דמי כי נפק א''ל ר''נ בר יצחק מאי בעא מר מיניה אמר ליה בעאי מיניה מהו לכסכוסי כתניתא ואמר לי שפיר דמי. א''ל ותבעי ליה למר סודרא. א''ל סודרא לא איבעי לי דבעאי מרב הונא ופשט לי. ובמקצת ספרים יש ופשט לי לאיסורא. א''ל ותפשוט ליה למר מסודרא א''ל התם מיחזי כאולודי חיורא הכא לא מיחזי כאולודי חיורא ע''כ בגמרא. ולגרסת הספרים דגרסי ופשט לי לאיסורא דברי רבינו מבוארים שהסודר אסור והכתונת שהוא חלוק מותר. ואף לגרסא האחרת פירש''י ז''ל שהסודר אסור ופשט לי לאיסורא קאמר דאי להיתרא כ''ש כתניתא להיתרא דטפי איכא למיחש בסודרא משום אולודי חיורא מכתניתא. זהו דעתו ז''ל. והרמב''ן ז''ל פירש בהפך דסודרא פשט ליה לרב הונא להיתרא ואכתי הוה מבעיא ליה כתניתא וזהו שבהלכות לא כתבו דין סודר לפי שאינו חלוק מכתניתא ושניהם מותרין. וזהו דעת ההשגות וכן כתוב שם א''א טעה בזה דבין סודר בין חלוק מותר. וכ''פ הרב ז''ל ע''כ. ואני אומר אם הגרסא היא כמו שכתובה בספרי רבינו שלמה ז''ל א''ל התם מיחזי כאולודי חיורא הדבר נראה מוכרע כדבריו ודברי רבינו דהתם בהכרח אסודר קאי ולא אכתניתא דהוו מיירו בה ואמר אמאי לא פשיט ליה מסודר. אבל במקצת הספרים כתוב הכא מיחזי כאולודי חיורא התם לא מיחזי וכו' וזה היא הגרסא הכתובה בחדושי הרמב''ן ז''ל. ולפי גרסא זו אין בפירושה הכרע רק משקול הדעת אי זה מהן יש לחוש יותר לאולודי חיורא ואם דעתו אינה מכרעת אוחז אני דברי רבינו ורש''י ז''ל למעשה. ופירוש מכסכס פירש''י ז''ל כשנתכבס הרי הוא קשה ומשפשפו בין שתי ידו והוא מתרכך ואף ליבון שלו מצהיל ע''י השפשוף ע''כ דבריו: 


! יח 
[[מנעל וסנדל וכו'.]] בזבחים פ' דם חטאת (דף צ''ד:) דרש רבא מותר לכבס את המנעל וחזר בו ואמר שכשוך מותר כבוס אסור והובא בהל' פ' תולין: [[ואין מגרדין לא מנעלים ולא סנדלים חדשים אבל סכין אותן ומקנחין את הישנים]] ע''כ בספרי רבינו. והם דברים מתמיהים שהרי שם פרק תולין (שבת קמ''א) ליכא מ''ד דישן מותר ולא חדש אדרבא אמרו מגרדין מנעל חדש אבל לא ישן וכ''ש דמסקנא התם כדתני ר' חייא אין מגרדין מנעל חדש ולא מנעל ישן ולא יסוך רגלו שמן והוא בתוך המנעל וכו'. ואם אין לרבינו נוסחא אחרת בדברים אלו איני יודע להלום דבריו. ובהשגות א''א גם בזה טעה ע''כ: [[כר או כסת וכו'.]] משנה פרק נוטל (דף קמ''ב:) היתה עליו פירוש על הכר לשלשת מקנחה בסמרטוט היתה של עור נותנין עליה מים עד שתכלה ופירש''י ז''ל לשלשת שום דבר מאוס כגון רוק או רעי או צואה מקנחה בסמרטוט ולא יתן עליה מים דהתם כר של בגד הוא ובגד שרייתו במים זהו כבוסו. היתה הלשלשת זו על כר של עור דלאו בר כבוס הוא נותן עליה מים עד שתכלה ומיהו כבוס ממש לא עכ''ל. והביא ראיה דכבוס ממש אפילו בשל עור אסור מההיא דמנעל דזבחים דלעיל: 


! יט 
[[מי שנתלכלכה ידו בטיט וכו'.]] תוספתא מי שרחץ במים מסתפג באלונטית וכו' ופרק חבית (דף קמ''ז:) אמר רבי יוחנן הלכה מסתפג אדם באלונטיתו ומביאה בידו לתוך ביתו: 


! כ 
[[וכן מי שנשרו כליו וכו'.]] (שם קמ''ו:) משנה מי שנשרו כליו בדרך מהלך בהם ואינו חושש הגיע לחצר החיצונה שוטחן בחמה אבל לא כנגד העם ובגמרא א''ר יהודה אמר רב כל מקום שאסרו חכמים מפני מראית העין אפי' בחדרי חדרים אסור. והקשו ממשנתנו דתנן שוטחן בחמה אבל לא כנגד העם. ותירצו תנאי היא דתניא שוטחן בחמה אבל לא כנגד העם ר''א ור''ש אוסרים והעלו בהלכות שהלכה כרב והביאו ראיה לזה וכן דעת רבינו ומקצת מן הגאונים חלוקים בזה ודברי ההלכות ורבינו עיקר: 


! כא 
[[שתי מטהרות וכו'.]] תוספתא בעירובין פ''ח: 


! כב 
[[אסור לתקן בית יד וכו'.]] זו קיטורי בית יד שהזכירו פ' יו''ט שחל (ביצה כ''ג) ואמרו שמעשה אומן הוא ואסור: [[וכן אין מקפלין.]] פ' אלו קשרים (שבת קי''ג) משנה מקפלים את הכלים אפי' ד' וה' פעמים ובגמרא אמרי דבי ר' ינאי לא שנו אלא באדם אחד אבל בשני בני אדם לא ובאדם אחד נמי לא אמרן אלא בחדשים אבל בישנים לא וחדשים נמי לא אמרן אלא בלבנים אבל בצבועים לא ולא אמרן אלא שאין לו להחליף אבל יש לו להחליף לא ע''כ: 


! כג 
[[הצובע מאבות מלאכות וכו'.]] דין הצובע פ''ז. ואיסור העברת הסרק. ברייתא בהמצניע (דף צ''ה) אשה לא תעביר סרק על פניה משום שצובעת: [[והתופר מאבות מלאכות לפיכך אסור למלאות וכו'.]] בבמה טומנין (דף מ''ח) מימרא וברייתא אין נותנין את המוכין לא לתוך הכר ולא לתוך הכסת ביו''ט ואצ''ל בשבת נשרו מחזירין אותן בשבת ואצ''ל ביו''ט: 


! כד 
[[הקורע מאבות מלאכות וכו' לפיכך מי שנסתבכו וכו'.]] ירושלמי פ' כלל גדול. [[ומותר ללבוש וכו': ופוצעין את האגוז וכו'.]] ברייתא כלשונה ביו''ט פרק המביא (דף ל''ד): 


! כה 
[[התוקע חייב משום בונה וכו' לפיכך כל הדלתות וכו'.]] ברייתא פ' כל הכלים (דף קכ''ב:) ובהלכות ת''ר דלת של שידה ושל תיבה ושל מגדל נוטלין ולא מחזירין. של לול של תרנגולין פי' דמחברי בארעא כדאיתא התם בגמרא לא נוטלין ולא מחזירין גזרה שמא יתקע ע''כ בהלכות. ותמה אני למה הוצרכו לגזרה דשמא יתקע במה שמחובר לקרקע שהרי בלא תקיעה חייב משום בונה כמבואר פרק עשירי: [[ואם נשמט ציר התחתון וכו'.]] בהמוצא תפילין (עירובין ק''ב:) מחזירין ציר התחתון במקדש אבל לא במדינה העליון כאן וכאן אסור ובגמרא ת''ר ציר דלת תיבה שידה ומגדל במקדש מחזירין במדינה דוחקין העליון כאן וכאן לא יחזיר גזירה שמא יתקע ואם תקע חייב חטאת ע''כ. ומדברי רבינו שציר העליון במדינה אסור לדחקו וכן העלו ז''ל: 


! כו 
[[ואין גודלין שער הראש וכו'.]] פ' המצניע (שבת צ''ד:) הגודלת והפוקסת חכמים אוסרין משום שבות. ואסיקנא בגמרא משום דמיחזי כבונה ופירש''י ז''ל פוקסת יש מרבותי אומרים מתקנת שערה במסרק, עוד כתב פירוש אחר וזה נראה מדברי רבינו: [[ואין מחזירין וכו'.]] סוף פ' כירה (ד' מ''ז:) מפורש בגמרא ובהלכות וכרשב''ג דאמר אם היה רפוי מותר: [[ואין מתקנין חוליות וכו'.]] פרק חבית (דף קמ''ז) משנה אין מעצבין את הקטן ובגמרא בחומרי שדרא דמיחזי כבונה: 


! כז 
[[העושה אהל קבוע וכו' לפיכך אין עושין וכו'.]] פרק תולין (דף קל''ז:) ובהרבה מקומות הכל מודים שאין עושין אהל עראי לכתחלה ביו''ט וא''צ לומר בשבת. ושם (דף קל''ח) מתבאר שהסתירה ג''כ אסורה מדבריהם מההיא דאמר חזינא להו וכו': [[ומותר להוסיף וכו' כיצד טלית שהיתה פרוסה וכו'.]] פ' המוצא תפילין (עירובין ק''ב) הנהו דכרי דהוו ליה לרב הונא דביממא בעו טולא ובליליא בעו אוירא אתו לקמיה דרב א''ל זיל כרוך בודיא ושייר בה טפח למחר פרסא עלויה מוסיף על אהל עראי הוא ושפיר דמי: 


! כח 
[[אין תולין וכו'.]] פרק תולין (שבת קל''ח:) הרבה מימרות: [[ומותר להניח וכו'.]] שם (דף קל''ח) אבל מטה וכסא וטרסקל מותר לנטותה לכתחלה וכתבו המפרשים שפריסת השלחן ע''ג ספסליו מותרת מפני שאין משתמשין באויר שתחתיו. עוד כתב הרשב''א ז''ל ומטה שלנו בזמן שהיא מסורגת בחבלים אם יש בין חבל לחבל ג' טפחים אסור לפרוס עליהם מפני שזה כעשיית אהל לפי שמשתמשין באויר שתחת המטה בנתינת סנדלין וכיוצא בהן וכן אסור לסלק מעליה הבגד התחתון מפני שהוא כסותר אהלים אבל אם אין בין חבל לחבל ג' טפחים הכל כלבוד ואין בו משום אהל ובין כך ובין כך אם היה כר או כסת או בגד פרוש עליה מערב כשיעור טפח למחר מותר לפרוס על כל המטה משום דהוי כמוסיף על אהל עראי עכ''ל: 


! כט 
[[כל אהל משופע וכו'.]] פ''ק דסוכה (דף י''ט:) שפועי אהלים למסקנא לאו כאהלים דמו ויש גרסא פרק המוצא תפילין (עירובין ק''ב:) קשה לזה ואינה בגרסת הגאונים ולדברי הכל דינו של רבינו אמת שאין בזה אהל גמור דבר תורה: [[טלית כפולה וכו'.]] פרק תולין (שבת קל''ח) תני רמי בר יחזקאל טלית כפולה לא יעשה ואם עשה פטור אבל אסור כרך עליו חוט או משיחה מותר לנטותה לכתחלה בשבת, ובהלכות פירשו כגון טלית שקשורה בין שני כותלים והיא משולשלת ומגעת לארץ נכנס בין שני קצותיה וישן תחתיה בצל ואין בגגה טפח ולא בפחות מג' סמוך לגגה לפיכך פטור אבל אסור ואם היו עליה חוטים מאתמול ונטה אותה היום מותר: [[וכן הפרכת וכו'.]] שם וילון מותר לנטותו ומותר לפרקו. ופירש''י ז''ל שהטעם שאין זה אלא מחיצה ואין אהל אלא העשוי כעין גג וכל שאינה מחיצה מתרת מותר לעשותה אבל מחיצה המתרת לא כנזכר סוף פ''ד מהלכות שופר וסוכה: 


! ל 
[[כילת חתנים וכו'.]] שם (דף קל''ח ע''ב) ובהמוצא תפילין (עירובין ק''ב) כילת חתנים מותר לנטותה ומותר לפרקה בשבת ולא אמרן אלא שאין בגגה טפח אבל יש בגגה טפח אסור וכי אין בגגה טפח נמי לא אמרן אלא שאין בפחות מג' סמוך לגגה טפח אבל יש בפחות משלשה סמוך לגגה טפח אסורה ולא אמרן אלא דלא נחתא מפוריא טפח אבל נחתא מפוריא טפח אסורה. וכתב הרשב''א ז''ל נחתא מפוריא טפח אסורה דכיון שהכילה פרוסה לצל הויא לה מטה העשויה כעין גג באמצע כילה אבל מטה דידן אע''ג דנחתי סדינין מפוריא טפח לית לן בה. וכ''כ הרב מורי נר''ו עכ''ל: [[פקק החלון וכו'.]] פרק כל הכלים (שבת קכ''ה:) משנה פקק החלון ר''א אומר וכו' וחכ''א בין כך ובין כך פוקקין בו ואמרו בגמרא (דף קכ''ו) בין קשור בין שאינו קשור והוא שמתוקן ופירש''י ז''ל מוכן מאתמול לכך וכתב הרשב''א ז''ל מתוקן ומוכן לכך במחשבה קאמר: 


! לא 
[[כובע שעושים על הראש וכו'.]] פרק תולין (דף קל''ח:) ובהמוצא תפילין (עירובין ק''ב:) סינא שרי. והקשו והא תניא סינא אסור. ותירצו לא קשיא הא דאית ביה טפח הא דלית ביה טפח. והקשו אלא מעתה אפיק בגלימא טפח ה''נ דמיחייב. ותירצו אלא לא קשיא הא דמיהדק הא דלא מיהדק ופר''ח ז''ל כדברי רבינו. אבל רש''י ז''ל פי' אלא לא קשיא דטעמא לאו משום אהל הוא אלא משום דלמא נפיל ואתי לאתויי וכל דמיהדק ליכא למיחש. והרשב''א ז''ל העלה פרק תולין כדברי רש''י ז''ל ובהמוצא תפילין כדברי ר''ח ז''ל וכן עיקר: 


! לב 
[[הנוטה פרכת וכו'.]] שם פרק תולין (שבת קל''ח:) הא דתניא הגוד בכסכיו מותר לנטותו בשבת לא שנו אלא בשני בני אדם אבל באדם אחד אסור וכילה אפי' בעשרה בני אדם אסור א''א דלא מימתחא פורתא ע''כ. ופירושים אחרים יש ומהם יש בהשגות: 


! לג 
[[בגד שמכסה בו וכו'.]] שם (דף קל''ט:) אמר רבא האי פרונקא אפלגא דכובא שרי אכולא כובא אסיר. ובהלכות פירשו פרונקא מטלית ופי' רש''י ז''ל שהטעם משום עשיית אהל וכדברי רבינו. וכתב הרשב''א ז''ל ולפי דברי רש''י ז''ל נצטרך לפרש שלא יהא הכובא מלאה שאם כן אין כאן אהל אלא בשחסר טפח דהוי אהל. והוא ז''ל הכריע שאין בכסוי כלים משום אהל ולא אסרינן כאן אכולא כובא אלא משום דמיחזי כמשמרת שכן דרכו בחול ואפלגא דכובא שרי דלאו הכי אורחיה וכן פי' הראב''ד ז''ל ע''כ דבריו: [[המסנן בכפיפה כו'.]] שם ומסננין את היין בכפיפה מצרית אמר רב ובלבד שלא יגביה מקרקע של כלי טפח ופירש רש''י ז''ל טפח כמדת אהל וזה כדעת רבינו. ויש מי שפירש דמשום שנוי קאמר ולא משום אהל וזה דעת ה''ר יונה ז''ל: 

~ הלכות שבת - פרק שלשה ועשרים




! א 
[[העושה נקב שהוא עשוי וכו' לפיכך גזרו על כל נקב וכו' מפני זה אין נוקבין וכו'.]] דין נקב שהוא עשוי להכניס ולהוציא מבואר פ' עשירי. וגזרת חכמים. מימרא פ' חבית (שבת קמ''ו:) כתבתיה שם. ודין נקב החבית. שם פרק חבית ת''ר אין נוקבין נקב חדש בשבת ואם בא להוסיף מוסיף ויש אומרים אין מוסיפין. אמר רבי יוחנן הלכה כיש אומרים ושוין שנוקבין נקב ישן לכתחלה. אמר שמואל לא שנו אלא במקום העשוי לשמר אבל לחזק אסור. ואסיק רבא דאפי' למטה מן היין נמי זהו לשמר והיכי דמי לחזק כגון שנקבה למטה מן השמרים ע''כ. ופירש''י ז''ל לא שנו אלא במקום שסתימה זו אינה עשויה אלא לשמר את ריח היין שלא יצא ויתקלקל כיון דלאו סתימה מעליתא עבדי לה לאו כלום הוא. אבל לחזק שיחזק את הכלי שלא יצא יינו למטה מן השמרים אצל שוליו שכל כובד היין נשען שם סתימה מעליתא הוי וכי הדר נקיב לה הויא כפותח לכתחלה עד כאן לשונו: 


! ב 
[[נוקבין מגופה של חבית וכו'.]] משנה שם (דף קמ''ו) אין נוקבין מגופה של חבית דברי ר' יהודה וחכמים מתירין ולא יקבנה מצדה. ובגמ' א''ר הונא מחלוקת למעלה אבל מן הצד דברי הכל אסור והיינו דקתני ולא יקבנה מצדה ופירוש מצדה של מגופה ורב חסדא אמר וכו'. ופסקו בהלכות כרב הונא: [[שובר אדם את החבית וכו'.]] משנה פרק חבית ופירש''י ז''ל ובלבד שלא יתכוין לעשות כלי לנקבה יפה בפה נאה עכ''ל: [[ומביא אדם חבית כו'.]] ברייתא שם. ואמרו בגמרא משום דלעין יפה קא מכוין: 


! ג 
[[וכשם שאסור לפתוח וכו'.]] פרק תולין (דף קל''ט) אמרו ליה רבנן לרב אשי חזי מר האי מרבנן דשקיל ברא דתומא ומנח בברזא דדנא ואמר אנא לאצנועי קא מכוינא ואזיל וניים במברא ועבר להך גיסא וסייר להו פירי ואמר למינם קא מכוינא. אמר להו הערמה מדרבנן וצורבא מדרבנן לא אתי למיעבד לכתחלה ע''כ. [[ורבינו כתב ומותר להערים בדבר זה]] ולא חלק בין תלמיד חכם לאדם אחר. ואולי שהוא סובר שלא אמר וצורבא מדרבנן בדוקא אלא משום ההעברה במברא וזהו שלא הזכיר רבינו הדין ההוא כלל לפי שאין צורבא מדרבנן מצוי. [[ומ''ש אפי' בדבר שאינו מתמרח וכו']] נלמד מכאן ויתבאר עוד בפרק זה: 


! ד 
[[כל דבר שהוא גמר מלאכה חייב עליו משום וכו' לפיכך אסור להשמיע קול של שיר וכו'.]] חיוב גמר מלאכה מבואר פרק עשירי ואיסור השמעת הקול פרק המוצא תפילין (עירובין ק''ד) ושם העלו בהלכות כמאן דאמר לא אסרו אלא בקול של שיר בלבד אבל מותר להקיש על השער וכל כיוצא בזה ואע''פ שיש אוסרין כן עיקר: 


! ה 
[[אין מספקין ולא מטפחין וכו'.]] משנה ביום טוב פרק משילין (ביצה דף ל''ו:) ופירש רש''י ז''ל אין מטפחין ביד ואין מספקין על ירך ואין מרקדין ברגל וכולן לשמחה ולשיר ובגמרא מפרש גזירה שמא יתקן כלי שיר. [[ומה שכתב רבינו ולספק כלאחר יד מותר]] הוא בירושלמי וכתוב בהלכות שם: [[אין שטין על פני המים גזירה שמא יתקן וכו'.]] שם במשנה והטעם בגמרא. ופי' רש''י ז''ל חבית של שייטין כלי של גומא שאורגים אותו ועושין אותו כמין חבית ארוכה ולמדין בו לשוט עכ''ל: [[בריכה שבחצר מותר וכו'.]] פ' כירה (שבת מ' מ''א) תניא לא ישוט אדם בברכה מלאה מים ואפי' עומדת בחצר וחלקו בגמרא בין אית לה גדודי ללית לה ופירש בהלכות דאי אית לה גידודי שרי ופירוש אחר יש. ופירוש גידודי שפתות גבוהות: 


! ו 
[[אין חותכין שפופרת של וכו'.]] פרק חבית (דף קמ''ו:) מחלוקת אמוראים ותנאים ומבואר שם דמחתך לכתחלה כ''ע ל''פ דאסור דהא מתקן אהדורא כ''ע לא פליגי דשרי כי פליגי דחתוכא ולא מיתקנא מאן דאסר גזרינן דלמא אתי למיחתך לכתחלה ומאן דשרי לא גזרינן וקמו להו שמואל ור' יוחנן בחדא שטתא דשרי וקיימא לן כוותייהו: [[ואסור להניח עלה של הדס וכו'.]] שם אמר שמואל האי טרפא דאסא אסור ובהלכות פי' אסור ליתן עלה של הדס בתוך הנקב של חבית לקלח בו היין כדי שלא יהא שותת בדפני החבית ע''כ. מ''ט רב ירמיה מדפתי אמר משום מרזב פירש''י ז''ל גזירה שמא יכין מרזב רב אשי אמר גזירה שמא יקטום מאי בינייהו איכא בינייהו דאקטים ומנח ע''כ. ופסק רבינו כרב ירמיה להחמיר וצ''ע דרב אשי בתראי: [[ואין שוברין וכו'.]] משנה ביו''ט פרק המביא (ביצה ל''ב) ופירש''י ז''ל כשצולין דגים על האסכלא חותכין קנים או שוברין חרסים או חותכין נייר ושורין במים וסודרין הדגים על הנייר וכו' עכ''ל: 


! ז 
[[זמורה שהיא קשורה בטפיח וכו'.]] פ' כל הכלים (שבת קכ''ו:) משנה זמורה שהיא קשורה בטפיח ממלאין בה בשבת ובגמרא קשורה אין שאין קשורה לא ואסיק רב אשי טעמא גזירה שמא יקטום ופירש''י ז''ל זמורה של גפן שהיא קשורה בטפיח ששואבים בה מן הבור או מן המעין עכ''ל: [[אסור לחוף כלי כסף וכו'.]] פ' במה טומנין (דף נ') בכל חפין את הכלים חוץ מכלי כסף בגרתקון והעלו שם דאפי' כלי כסף בנתר וחול מותר. ופי' רש''י ז''ל חפין משפשפים את הכלים לצחצחן בגרתקון כמין עפר שגדל בחביות של יין והוא עיקר תקון כלי כסף עכ''ל: [[ואסור להדיח קערות וכו'.]] פרק כל כתבי (דף קי''ח) ת''ר קערות שאכל בהן ערבית מדיחן לאכול בהן שחרית שחרית מדיחן לאכול בהן בצהרים בצהרים מדיחן לאכול בהן במנחה מן המנחה ואילך שוב אינו מדיח אבל כוסות קיתוניות וצלוחיות מדיח והולך כל היום כולו לפי שאין קבע לשתיה ע''כ. ובהשגות א''א כל זה אינו אסור אלא מפני שהוא טורח לחול ע''כ. ואף רבינו ז''ל כך הוא סבור שתקון זה אינו אסור אלא מפני שהוא לצורך חול: [[ואין מציעין את המטות וכו'.]] משנה פרק אלו קשרים (דף קי''ג) ומציעין את המטות מלילי שבת לשבת אבל לא משבת למוצאי שבת ע''כ: 


! ח 
[[אסור להטביל כלים וכו'.]] ביו''ט פ' יו''ט שחל (ביצה י''ז י''ח) משנה וברייתא ומסקנא שם: [[המטביל כלים וכו'.]] ברייתא שם (דף י''ז:) (ומשנה פרק אין תורמין ויש לשם ירושלמי שמתיר כלים קטנים ולא חשש לו רבינו ובפ''ב דביצה מוכח דכולהו אסירי משום טעמי דאיתא התם ולזה לא חילק רבינו). [כל זה בס''א אינו וישנו בכ''מ]: [[ומותר להטביל את המים וכו'.]] שם במשנה ושוין שמשיקין את המים בכלי אבן לטהרם. ודע שטבילת כלי תשמיש הנקחים מן הנכרי אסורה בשבת מפני שהוא כמתקן כלי ועוד אזכיר זה פ''ד מהלכות י''ט: 


! ט 
[[ואין מגביהין תרומות וכו'.]] משנה פרק משילין (ביצה דף ל''ו:) ובפרק במה מדליקין (שבת דף ל''ד) ספק חשכה ספק אינה חשכה אין מעשרין את הודאי ואין מטבילין את הכלים: 


! י 
[[מעבד מאבות מלאכות וכו' לפיכך לא יסוך וכו'.]] דין העבוד פי''א ודין הסיכה ברייתא פרק תולין (דף קמ''א:) תני ר' חייא אין מגררין לא מנעל חדש ולא מנעל ישן ולא יסוך את רגלו שמן והוא בתוך המנעל או בתוך הסנדל אבל סך את רגלו שמן ומניחה בתוך המנעל או בתוך הסנדל. (אבל) וסך את כל גופו שמן ומתעגל על גבי קטבליא ואינו חושש ואמר רב חסדא לא שנו אלא שיעור לצחצחו אבל לעבדו אסור ע''כ בגמרא ובהלכות ורבינו ז''ל התיר בישנים. ופירוש קטבליא עור שלוק: 


! יא 
[[הממרח רטיה וכו' לפיכך אין סותמים וכו'.]] מרוח הרטיה פי''א וסתימת הנקב פרק חבית (דף קמ''א:) משנה אם היתה נקובה לא יתן עליה שעוה מפני שהוא ממרח. ובגמרא משחא רב אסר ושמואל שרי מאן דאסר גזרינן משום שעוה ומאן דשרי סבר לא גזרינן. ובהלכות והלכה כרב ואם תשאל והלא כבר נתבאר למעלה בפ''ז שאסור לסתום כל נקב אפילו בקיסם או בצרור ואם כן למה צריכין אנו בשמן לגזירת שעוה ובשעוה עצמה לגזרת מרוח. תשובתך אין סתימה זו כסתימה של מעלה שהסתימה של מעלה היא שנכנסת תוך הנקב ובעובי הכלי וסתימה זו היא על פני הכלי ומגבו ואינה אסורה מפני עצמה אלא מפני גזרת מרוח: 


! יב 
[[כותב מאבות מלאכות לפיכך אסור לכחול וכו'.]] משנה בפרק המצניע (דף צ''ד:) הכוחלת חכמים אוסרין משום שבות ובגמרא כוחלת משום כותבת ופי' רש''י ז''ל שמוליכה מכחול סביב לעין כאדם המוליך קולמוס סביב האות עכ''ל: [[ואסור ללוות ולהלוות גזרה שמא יכתוב וכו'.]] זה מבואר בהרבה מקומות ומהם פ' שואל (דף קמ''ח) ושם בגמרא מבואר הטעם: [[לא ישכור פועלים בשבת וכו'.]] משנה שם (דף ק''נ) כלשונה: [[אבל לשאול ולהשאיל וכו'.]] משנה שם (דף קמ''ח) שואל אדם מחבירו כדי יין וכדי שמן ובלבד שלא יאמר לו הלויני וכן אשה מחברתה ככרות ואם אינו מאמינו מניח טליתו אצלו ועושה עמו חשבון לאחר שבת ע''כ. ואמרו בגמרא מ''ט השאילני לא אתי למיכתב הלויני אתי למיכתב. ובהלכות פירשו משום דהלויני לזמן מרובה משמע ולפיכך אתי למיכתב, ע''כ: 


! יג 
[[אחד המוכר בפה או במסירה אסור וכו' ואסור לשקול בין וכו'.]] זה מבואר וממה שיתבאר בהלכות יום טוב יש להוכיח כן. והמדידה מבואר סוף פרק מי שהחשיך (שבת דף קנ''ז.): 


! יד 
[[אין דנין בשבת ולא חולצין וכו'.]] פרק משילין (ביצה ל''ו ל''ז) משנה ובגמ' גזרה שמא יכתוב ובתוספתא שאין מגרשין. ובס' העתים שאסורין צבור להחרים שום דבר בשבת אלא א''כ הוא לצורך השבת דומה להתר נדרים כנזכר פ''ז מהלכות שבועות: [[ואין מקדישין ולא מעריכין וכו'.]] שם במשנה ובגמרא משום מקח וממכר פירוש ואע''ג דמקח וממכר גופיה אינו אסור אלא גזרה שמא יכתוב לאו גזרה לגזרה הוא אלא כולה חדא גזרה היא כך מפרשין ז''ל: [[ואין מגביהין תרומות ומעשרות שזה דומה וכו'.]] כבר נזכר דין זה למעלה וחזר רבינו ושנאו כאן לפי שיש שתי סבות לאיסורו כמ''ש והאחת היא מענין הנזכר למעלה שהוא מפני איסור מכה בפטיש והאחרת מפני מה שנכתב כאן שהוא מפני איסור הכתיבה לפי שרבינו כותב על הסדר של דבריהם מפני האבות על סדר חיוב האבות מלאכות: [[ואין מעשרין את הבהמה גזרה שמא ירשום וכו'.]] משנה פ' אחרון דבכורות (דף נ''ז נ''ח) ולמה אמרו בכ''ט באלול ולא אמרו באחד בתשרי מפני שהוא יו''ט וא''א לעשר ביו''ט ואמרו בגמרא משום סיקרא וזה מבואר והוזכר ג''כ פ''ק דחגיגה בגמרא (דף ח'): [[ומקדיש אדם וכו'.]] מימרא פ' שואל (שבת קמ''א:) כלשונה ואמרו מפני שהן חובות הקבוע להם זמן ולזה כתב רבינו שזה מצות היום היא: [[וכשם שאין מקדישין כך אין מקדשין וכו':]] 

! טו 
[[המגביה תרומות [ו] מעשרות בשבת או ביום טוב בשוגג וכו'.]] משנה בתרומות (דף מ''ט) הובאה בגמרא פרק יום טוב שחל (דף י''ז): [[וכן המקדיש או המעריך או המחרים וכו'.]] ירושלמי שם כתוב בהלכות: [[מעשרין את הדמאי בין השמשות אבל לא וכו'.]] משנה בבמה מדליקין (שבת דף ל''ד): 

! טז
( [[מי שקרא שם וכו'.]] משנה פ''ד דדמאי). [ס''א אינו והוא מן הכסף משנה]: 

! יז 
[[אסור להפיס ולשחק בקוביא וכו'.]] משנה וגמרא פרק שואל (דף קמ''ח קמ''ט) ופי' להפיס להטיל גורלות לחלק מי הגיע כל מנה והשחוק בקוביא אפילו בחול אסור משום גזל מדבריהם כמו שמבואר פרק ששי מהלכות גזלה וכן מבואר כאן בגמרא: [[ומפיס אדם עם בניו וכו'.]] שם (דף קמ''ט:) מבואר בגמרא באוקמתא ונתנו טעם כדרב דאמר מותר לאדם להלוות לבניו ולבני ביתו ברבית כדי להטעימן טעם רבית ויש סוברין שכיון שאין הלכה כרב כדאיתא פרק אי זהו נשך (בבא מציעא ע''ה) ולא היא דילמא אתי למסרך אף ההפסה אסורה במנה גדולה כנגד קטנה. ואני אומר דע''כ לא נדחית ההיא דרב אלא גבי רבית שחוששין מן התורה וחוששין דלמא אתי לסרוכי. אבל קוביא שאינה אסורה אלא מדבריהם בבניו ובני ביתו לא גזרו. ותדע לך שכן הוא דהא מתניתא לית לה פתרי לחלק בהפסה בין בניו ובני ביתו לאחר אלא בכך ואיך נדחה משנתנו מהלכה אלא ודאי כדעת רבינו עיקר כך נ''ל: 


! יח 
[[אסור לחשוב חשבונות שהוא צריך להן בשבת בין וכו'.]] שם (שבת ק''כ:) ברייתות מחשבין חשבונות שאינן צריכין ואין מחשבין חשבונות שצריכין ומבואר בברייתא אחרת שהצריכין בין שעברו בין שעתידין להיות אסור לחשבן של מה לך ושל מה בכך מותרין. וכתב רבינו הרי הן בכלל שיחה בטלה כלומר שאין שיחה בטלה ראויה ליראי חטא. ופרק כ''ד יתבאר שאסור לכל אדם להרבות בשיחה בטלה בשבת: 


! יט 
[[אסור לקרות וכו'.]] פרק כל כתבי (דף קי''ו:) ופרק שואל (דף קמ''ט) מבואר שאין קורין בשטרי הדיוטות ופירש''י ז''ל כגון של חשבונות או אגרות השלוחות למצוא חפץ עכ''ל. והרשב''א ז''ל כתב ולענין קריאה באגרות שלום בשבת אסור גזרה משום קריאה בשטרי הדיוטות שהם שטרי מקח וממכר. וכ''ש לדברי רבינו שלמה שפירש שטרי הדיוטות אגרות שלום עכ''ל. וראיתי כתוב בשם הרמב''ן ז''ל שמותר לקרות באגרות של שלום וכן נהגו. וכתב רבינו בפירוש המשנה טעם מה שאסרו למנות מן הכתב גזרה שמא יקרא אגרות שלום בשבת והוא אסור כי לבד ספרי הנבואות ופירושיהן אסור לקרות בשבת וביו''ט ואפילו היה אותו הספר בחכמה מן החכמות עכ''ל. ומכאן אתה למד שדעת רבינו בפירוש שטרי הדיוטות כדעת רש''י ז''ל הנזכר למעלה: [[מונה אדם את אורחיו וכו'.]] משנה שם (דף קמ''ח קמ''ט) וכלשונה ובגמרא מ''ט רב ביבי אמר גזרה שמא ימחוק אביי אמר גזירה שמא יקרא בשטרי הדיוטות ופסקו בהלכות כאביי. ופירוש אבל לא מן הכתב יש מי שכתב שלא אסרו אלא בקורא בפיו מן הכתב אבל להסתכל בכתב ולמנות במחשבתו מותר וה''ר יונה כתב דבין כך ובין כך אסור: [[לפיכך אם היו השמות חקוקין על הטבלא וכו'.]] דברי רבינו לפי הנראה לי הם בחקוקין על הטבלא ועל הכותל לא בכתובים לפי שהכתובים ודאי אסור וכן מוכחת הסוגיא שם ואף בחקוקים על הטבלא נחלקו עליו קצת המפרשים ואמרו דטבלא ושטר מיחלפי אחר ששניהם מיטלטלין. ולבאר הסוגיא לפי דעות אלו יאריכו הדברים: [[ואסור לקרות בכתב וכו'.]] שם ת''ר כתב המהלך תחת הצורה ותחת הדיוקני אסור לקרותו בשבת. ופירש''י ז''ל כגון בני אדם הצרים בכותלים חיות משונות או דיוקנאות של בני אדם על שם מעשיהם כגון מלחמת דוד וגלית וכותבין תחתיהן זו צורת חיה פלונית וצורת פלוני ופלוני אסור לקרותו בשבת גזרה שמא יקרא בשטרי הדיוטות עכ''ל: [[אף לקרות בכתובים וכו'.]] פרק כל כתבי (דף קט''ו) ומפני מה אין קורין בהם מפני בטול בית המדרש ובגמרא (דף קט''ז:) אמר רב לא שנו אלא בזמן בית המדרש אבל שלא בזמן בית המדרש קורין ושמואל אמר אפילו שלא בזמן בית המדרש אין קורין והלכה כרב באיסורי. ופירוש דרכם היה שהיו דורשין לעם בשבתות ומלמדים לעם חקי האלהים ותורותיו והיה תועלת גדולה לכלם בזה וזה היו עושין קודם אכילה ואפי' על החכמים הגדולים היה הרב מקפיד כשלא היו באין לשמוע דבריו לפי שהקבוץ ההוא ברוב עם היה חוזק הדת ושמירת גדריו: 


! כ 
[[נפלה דליקה בחצר וכו'.]] במשנה שם (דף קי''ז) מצילין מזון ג' סעודות הראוין לאדם לאדם הראוין לבהמה לבהמה כיצד נפלה דליקה בליל שבת מצילין מזון ג' סעודות בשחרית מצילין מזון ב' סעודות במנחה מצילין מזון סעודה אחת ר' יוסי אומר לעולם מצילין מזון ג' סעודות והלכה כת''ק. עוד שם (דף ק''כ) להיכן מצילין אותם לחצר מעורבת. בן בתירא אומר אף לחצר שאינה מעורבת והלכה כת''ק. עוד שם ולשם הוא מוציא את כל כלי תשמישו ולובש כל מה שיכול ללבוש ועוטף כל מה שיכול לעטוף ר' יוסי אומר י''ח כלים. והלכה כת''ק. עוד שם וחוזר ולובש ומוציא ואומר לאחרים באו והצילו עמי ע''כ במשנה. ובגמרא שאלו מכדי בהיתרא קא טרח ליציל טפי. ותירץ רבא מתוך שאדם בהול על ממונו אי שרית ליה אתי לכבויי ע''כ. וכתבו בתוס' דדוקא בחצר שנפלה שם הדליקה איכא למיחש דלמא אתי לכבויי אבל בחצר אחרת מותר להציל כל דבר דליכא למיחש לכבויי. וכתב הרמב''ן ז''ל וזו סברא בלא ראיה והרשב''א ז''ל הסכים לדברי התוס' ואף מדברי רבינו שכתב נפלה דליקה בחצר נראה כן: 


! כב 
[[בד''א במציל בכלים הרבה וכו'.]] פי' בין בכלים הרבה בפעם אחת בין בכלי אחד בהרבה פעמים אינו מותר להציל אלא מזון ג' סעודות אבל בכלי אחד בפעם אחת מותר להציל כמה ומבואר זה שם (דף ק''כ) ששנינו במשנה מצילים סל מלא ככרות אע''פ שיש בו מאה סעודות וכו' ושאלו בגמרא והא תנא ליה רישא שלש סעודות ותו לא. ותירץ רב הונא ל''ק כאן בבא להציל כאן בבא לקפל. ופי' בהלכות להציל בכלי אחד לקפל בשנים ושלשה כלים ע''כ: 


! כג 
[[וכן אם פרש טליתו וכו'.]] שם בעיא פרס טליתו וקפל והניח מאי ואסיקנא כבא להציל דמי וש''ד. ופירשו בתוס' שהביא כלים הרבה וקפל טליתו עליהן והוציא הטלית מקופל על הכלים המלאים. אבל הרמב''ן ז''ל פירש שזה אסור הוא כיון שהמזון בכלים מוחלקין ולא התירו אלא במביא כלים מלאים ומערן בתוך הטלית ואח''כ הוציא הטלית מלאה אוכלין וכ''נ מדברי רבינו ועיקר: 


! כד 
[[ואומר לאחרים וכו'.]] משנה שם ואומר לאחרים באו והצילו לכם ואם היו פקחין עושין עמו חשבון לאחר השבת ובגמרא חשבון מאי עבידתיה מהפקרא קא זכו. ותירצו אמר רב חסדא מדת חסידות שנו כאן אמר רבא חסידי אגרא דשבתא שקלי אלא אמר רבא הכא בירא שמים עסקינן דלא ניחא ליה דליתהני מאחריני ובחנם נמי לא ניחא ליה דליטרח וה''ק ואם פקחין הן דידעי דכה''ג לאו שכר שבת הוא עושין עמו חשבון לאחר השבת ע''כ. ולשון רבינו [[שכתב ואין זה שכר שבת שהרי אין שם לא מלאכה ולא איסור שבת וכו']] אין במשמע ששכר שבת מותר בעושה דברים המותרים שהרי סוף פ''י מבואר שלשמור את התנוק אסור לקבל שכר שבת אא''כ היה שכיר שבוע או שנה כמבואר שם אלא כונת רבינו בכאן לומר שלא הותר בכאן שום דבר איסור מפני הפסד הממון כדי שנאמר שלא יהא מותר אלא להציל למפסיד: 


! כה 
[[הציל פת נקיה וכו'.]] שם (דף קי''ז) ת''ר הציל פת נקיה אין מציל פת הדראה פת הדראה מציל פת נקיה: [[ומציל ביוה''כ וכו'.]] שם ומצילין מיוה''כ לשבת אבל לא משבת ליוה''כ ואצ''ל משבת ליו''ט ולא משבת לשבת הבאה. [[וכתב רבינו אם היה יוה''כ בע''ש]] לומר שאם היה בחמישי ודאי אין מצילים שהרי אפשר לו להכין ביום הששי וזה פשוט. ודע שבזמן הזה שאין אנו מקדשין עפ''י הראיה לעולם אין יוה''כ חל לא בע''ש ולא באחד בשבת כנזכר בפרק ח' מהלכות עירובין וזה הדין לא נאמר אלא להם שהיו מקדשין עפ''י הראיה והיה באפשר לחול בכל ימי השבוע. וכתב הרשב''א ז''ל מדלא קאמר ולא מיוה''כ למוצאי יוה''כ ש''מ דמצילין והכי איתא בירושלמי דיוה''כ כל עמא מודו שמצילין מזון סעודה אחת מפני הסכנה ע''כ. עוד בירושלמי תני מצילין לחולה ולזקן כבינוני ולרעבתן כבינוני ע''כ: [[ומה שהוא מציל ללבוש וכו'.]] משנה כבר כתבתיה למעלה ושם במשנה (דף ק''כ) נזכר וחוזר ולובש ומוציא. וגם בברייתא לובש ומוציא ופושט וחוזר ולובש ומוציא ופושט ואפי' כל היום כלו דברי ר''מ. וזה לא נזכר בדברי רבינו בביאור וכתב הרשב''א ז''ל והא דלא שרינן הכי באוכלין ומשקין משום דהתם כיון דבידו הוא מוציא מתוך שהוא בהול על ממונו אי שרית ליה אתי לכבויי אבל הכא כיון שאין מתירו אלא דרך לבישה רמי אנפשיה ומידכר: 


! כו 
[[מותר להציל וכו'.]] משנה (דף קט''ו וק''כ) ריש פ' כל כתבי הקדש מצילין אותן מפני הדליקה וכו' להיכן מצילין אותן למבוי שאינו מפולש בן בתירא אומר אף למפולש. ובגמרא מסקנא אמר רב אסי שלש מחיצות ולחי אחד זהו מבוי שאינו מפולש שלש מחיצות בלא לחי זהו מבוי מפולש ופסקו בהלכות כת''ק דמתני' וכ''פ ר''ח שלא כדברי בן בתירא וכדעת רבינו וכן הסכימו הרמב''ן והרשב''א ז''ל. וכתב הרשב''א אמרו בירוש' דלר''ש דאמר מלאכה שאינה צריכה לגופה פטור עליה אם אינו יכול להציל כתבי הקדש אלא בכבוי מכבה לפי שאין דבר של שבות עומד בפני כתבי הקדש ע''כ. ומתוך שלא נזכר זה במשנה ולא בגמרתנו אני אומר שיש בזה כעין סיוע לרבינו ז''ל שהוא פוסק בכמה מקומות דלא כר''ש ולפי שאין הלכה כמותו סתמו במשנה ולא הזכירו כבוי בשום צד. ומ''מ אפשר שדעת משנתנו שלא כל השבותין נדחין מפני כתבי הקדש שהרי לא התירו הצלתן למבוי המפולש אע''פ שאיסורו מדבריהם וזה נ''ל עיקר לדעת הפוסקים כר''י: [[והוא שיהיו כתובים וכו'.]] בגמרא (דף קט''ו) אתמר היו כתובים תרגום ובכל לשון רב הונא אמר אין מצילין אותן מפני הדליקה רב חסדא אמר מצילין. ופסקו בהלכות כרב הונא דהוא רביה דר''ח. ובגמרא שם דבעינן כתב אשורית ולשון הקודש הא לאו הכי מניחן במקום התורפה והם מתאבדין מאליהן. ומ''מ כתבו ז''ל שכל הכתובים ביונית מצילים שהרי שנינו במסכת מגילה (דף ח') שהספרים הותרו ליכתב יונית. וכ''כ רבינו פ''א מהל' תפילין ומזוזה וס''ת. ושם כתב רבינו וכבר נשתכח היום כתב יוני מן העולם ואבד זכרו לפיכך אין כותבין היום אלא אשורית עכ''ל. ולפיכך לא כתב רבינו בכאן דין היונית. ותרגום שלנו של אונקלוס ושל יונתן בן עוזיאל הרמב''ן והרשב''א ז''ל הסכימו שמצילין אותן היום וכן תורה שבע''פ לפי שהותרו לכתוב בזמננו משום עת לעשות ליי' הפרו תורתך: 


! כז 
[[היו כתובין בסם וכו'.]] (שבת דף קט''ו:) בעיא שם דאיפשיטא: [[גליון של ספרים וכו'.]] בעיא שם (דף קי''ו) ולא איפשיטא אלא שפשט הברייתא מודה שאין מצילין וכ''נ מן ההלכות: [[הברכות והקמיעין וכו'.]] ברייתא שם (דף קט''ו:) כלשונה ופירש''י ז''ל מטבע הברכות שתקנו חכמים כגון י''ח ושאר ברכות ומענינות הרבה מפרשיות שהיו כותבים בקמיעות פסוקי לחש כגון כל המחלה וכו' עכ''ל: 


! כח 
[[ס''ת וכו' אם היתה בו וכו'.]] לשון ההלכות שם כלשון רבינו ומבואר בברייתא וסוגית הגמרא. [[ומ''ש מתוך תיבות שלמות]] הוא כדעת רב הונא שם דלא כרב חסדא והכונה שהלקוט הוא מתיבות שלמות שלא נמחקו אבל אם אין שם תיבות שלמות אלא אותיות מפוזרות אין מצילין. ומבואר שם בגמרא שמנין זה כמנין אותיות פ' ויהי בנסוע הארון. ושיש בה הזכרות ואין בה שמונים וחמש אותיות שמצילין הוא כשנמחקו ממנה אותיות או אות אחת: [[מצילין תיק הספר וכו'.]] משנה כלשונה שם (דף קט''ז:): 

~ הלכות שבת - פרק ארבעה ועשרים




! א 
[[יש דברים שהן אסורין בשבת וכו'. לפיכך אסור וכו'.]] פ' שואל (שבת ק''נ) מבואר ושם העלו בפסק ההלכה דבור אסור הרהור מותר: 


! ב 
[[אסור לאדם לפקוד גנותיו וכו'.]] ברייתא בעירובין (דף ל''ח:) בפרק בכל מערבין לא יהלך אדם בתוך שדהו לידע מה היא צריכה ע''כ: [[וכן אסור לאדם שיצא וכו'.]] משנה שם (שבת ק''נ) אין מחשיכין על התחום לשכור פועלים ולהביא פירות אבל מחשיך הוא לשמור ומביא פירות וכו'. ובגמרא העמידו המשנה לדעת רבי יהודה דוקא בפירות מחוברין אבל בפירות התלושין מותר ואין שם חולק. ושם (דף קנ''א) בברייתא מחשיכין על התחום להביא בהמה היתה עומדת חוץ לתחום קורא לה והיא באה. ויש נוסחאות אין מחשיכין על התחום והגרסא הראשונה עיקר והיא בתוספתא וכן בהלכות. וכתבו בתוס' שלהביא פירות מחוברים וכיוצא בו לא אסרו אלא במחשיך על התחום משום דמוכחא מלתא אבל בתוך התחום דלא מינכרא מלתא כגון הולך לגנתו ולחורבתו שבתוך התחום להחשיך ולתלוש פירות ועשבים מותר ואי קשיא ברייתא דלעיל דלא יהלך אדם בתוך שדהו וכו' ועוד שנינו באותה הברייתא וכן לא יטייל אדם על פתח מדינה כדי שתחשך ויכנס למרחץ מיד י''ל דהתם הוא תוך שדה שהיא צריכה לניר ולעבוד מינכרא מלתא וכן מטייל לפתח המדינה שהמרחץ שם מינכרא מלתא ואתי לידי חשדא ע''כ ולזה הסכימו הרמב''ן והרשב''א ז''ל. וכן נ''ל מדברי רבינו שכתב עד סוף התחום ולא עוד אלא שלא הביא בבאור דין הטיול על פתח המדינה: 


! ג 
[[וכן אומר וכו'.]] מימרא דרב יהודה (דף ק''ב:) כלשונה ופירשו הרמב''ן והרשב''א ז''ל שאומר לו לשם אני הולך למחר בא עמי דאי לא מאי קאמר פשיטא ע''כ. ופירוש דין הבורגנין מבואר ריש פרק כ''ח: 


! ד 
[[מותר לאדם וכו'.]] שם (דף ק''נ) ר''י בן קרחה אומר אומר אדם לחבירו הנראה שתעמוד עמי לערב א''ר יוחנן הלכה כריב''ק מ''ט ודבר דבר דבור אסור הרהור מותר. ופירש''י אע''פ ששניהם יודעים שע''מ לשכרו לפעולתו כיון דלא מפרש בהדיא שפיר דמי ע''כ דבריו. וז''ש [[רבינו אבל לא יאמר לו היה נכון לי לערב]] וכן נראה מן הגמרא: [[ואסור לרוץ וכו'.]] פ' אלו קשרים (דף קי''ג:) מעשות דרכיך שלא יהא הלוכך של שבת כהלוכך של חול מאי היא דלא ליפסע פסיעה גסה ופ''ק דברכות (דף ו':) א''ר זירא מריש כי הוה חזינא להו לרבנן דקא רהטי דשבתא לפרקא אמינא קא מחללי שבתא כיון דשמענא להא דריב''ל דאמר לעולם ירוץ אדם לדבר מצוה ואפי' בשבת אנא נמי רהיטנא ע''כ: [[ויורד אדם לבור שיח וכו'.]] ברייתא בהמוצא תפילין (עירובין ק') כלשונה: [[ואסור להרבות בשיחה וכו'.]] באלו קשרים (שבת קי''ג:) שלא יהא דבורך של שבת כדבורך של חול. ופירש''י ז''ל כגון מקח וממכר וחשבונות והקשו עליו דהני ממצוא חפצך נפקא. אבל בירושלמי מפורש שאפילו שיחה בטלה להרבות אסור ששם אמרו א''ר חייא בר בא רשב''י כד הוה חמי לאימיה משתעיא סגין הוה א''ל אימא שבתא היא וזה דעת הרמב''ן והרשב''א ז''ל וכדברי רבינו: 


! ה 
[[מותר לרוץ וכו'.]] פ''ק דבכורות (דף ו':) כבר נזכר למעלה: [[ומחשבין חשבונות וכו'.]] מימרא פ' שואל (שבת ק''נ) חשבונות של מצוה מותר לחשבן בשבת. ובמשנה פ' מי שהחשיך (דף קנ''ז) גבי שעור טומאה ומודדין ופירשו בגמרא דוקא מדידה של מצוה כעין מה שהזכיר רבינו. עוד פרק השואל פוסקין צדקה לעניים בשבת הולכין לבתי כנסיות ולבתי מדרשות לפקח על עסקי רבים בשבת הולכין לטרטיאות ולקרקסאות לפקח על עסקי רבים בשבת. ודע שלא הותר שום שבות בשביל עסקי רבים לא אמירה לנכרי ולא שבות אחר לבד הפיקוח והתעסקות בדברים בלא מלאכה ואסור בצרכי יחיד משום ודבר דבר וזה היתר לדבר מצוה או לצורך רבים אבל אמירה לנכרי במלאכה וכ''ש שבות אחר ע''י ישראל ודאי לא וזה מוכרח בגמרא ומבואר בדברי רבינו מענין מקומו כן. עוד שם משדכין על התינוקת ליארס ועל התינוק ללמדו ספר וללמדו אומנות ופרק קמא (דף י''ב) אין מנחמין אבלים ואין מבקרין חולים בשבת דברי ב''ש וב''ה מתירין. עוד שם ת''ר הנכנס לבקר את החולה אומר שבת היא מלזעוק ורפואה קרובה לבא ר''מ אומר וכו' ופסק רבינו כת''ק: [[ומחשיכין על התחום וכו'.]] משנה פרק שואל (דף קנ''א) כלשון רבינו ומפורש בגמרא (דף ק''נ) להביא לו ארון ותכריכין אע''פ שאינן עשויין שאם בעשויין אפי' גבי חי מותר כמו שנתבאר למעלה: [[ואומר לו לך למקום וכו'.]] ברייתא שם (דף קנ''א) ואומר לו לך למקום פלוני לא מצאת במקום פלוני הבא ממקום פלוני לא מצאת במנה הבא לי במאתים ר' יוסי בר''י אומר ובלבד שלא יזכיר לו סכום מקח. ופי' אומר לו לך למקום פלוני שאומר לו בשבת לך למחר למקום פלוני אבל ודאי אינו אומר לו שילך בשבת. ומדברי רש''י ז''ל נראה שר''י בר''י חולק על ת''ק שכך כתב סכום מקח מנה מאתים עכ''ל. אבל רבינו כתב דברי ת''ק ודברי ר''י. ונ''ל לפי דבריו שפי' סכום מקח סך ידוע שלא להוסיף עליו ות''ק הזכיר שמותר לומר לו לתת בו כמה שירצה ואינם חולקין וטעם דברי ר' יוסי שמא לא יתנו לו באותו סך ונמצא שהאמירה היתה לבטלה והמניעה ממנו א''נ שאין באמירה הסך הידוע אלא הצלת ממונו ולא התירו כנ''ל לדעת רבינו. והרמב''ן ז''ל כתבו בספר תורת האדם וכתב והלכתא כת''ק, סבור הרב ז''ל שהם חולקין וכדעת רש''י ז''ל: 


! ו 
[[מפליגין בים וכו'.]] ברייתא פרק קמא (דף י''ט) ויתבאר דין זה בארוכה פרק ל': [[ומפירין נדרים וכו'. ונשאלין לנדרים וכו'.]] משנה במי שהחשיך (דף קנ''ו) ומסקנא בהל' שההפרה מותרת אפי' בדברים שאינן לצורך השבת והשאלה דוקא בדברים שהם לצורך השבת, והטעם מפני שאין לשאלה עת קבוע ויש להפרת האב והבעל זמן ידוע כל אותו היום ששמעו ולא מעת לעת כמבואר פי''ג מהלכות נדרים ואם לא יפרו בשבת שוב לא יוכלו להפר וכן מבואר בגמרא ובהלכות. [[ומ''ש אע''פ שהיה להם פנאי להתירם]] מבואר בגמרא שם: 


! ז 
[[אין עונשין בשבת וכו'.]] בסנהדרין (דף ל''ה) בפרק אחד דיני ממונות וכבר מנה רבינו זה במנין המצות בספר המצות ובפתיחת משנה תורה בכלל הלאוין שלא לענוש בשבת. ובפתיחת הלכות אלו נמצא במקצת ספרים שלא להתענות בשבת והוא ט''ס ועיקר הנוסחא הוא שלא לענוש: 


! ח 
[[מותר לאדם לשמור פירותיו וכו'.]] משנה פ' שואל (דף ק''נ) הזכרתיה ועוד יתבאר [[בסמוך וכתב רבינו והלא דבר זה וכו']] ודבריו הם ונראים ממנו ז''ל: 


! ט 
[[המשמר זרעיו וכו'.]] ברייתא סוף עירובין (ק''ד) הדין והטעם. ופירוש מקשאיו ומדלעיו שגוף הפירות קרויין קשואין ודלועים ומקום שגדלים ונולדין בו קרויין מקשאין ומדלעין: 


! י 
[[כל הדברים שהן אסורין משום שבות וכו'.]] בעירובין (דף ל''ד:) פ' בכל מערבין א''ר כל דבר שהוא משום שבות לא גזרו עליו בין השמשות וסתם משנה שם גבי עירוב שנתנו בכרמלית כמותו. וקשה לזה מה ששנינו פרק במה מדליקין (שבת ל''ד:) ספק חשיכה ספק אינה חשיכה אין מעשרין את הודאי ואין מטבילין את הכלים ואין בדברים אלו אלא משום שבות. לפיכך תירצו ז''ל שלא התירו השבותים בבין השמשות אלא במקום מצוה כזו ובעירוב וכיוצא בה וכדברי רבינו. והוסיף [[ז''ל אם היה טרוד ונחפז וכו'.]] ונ''ל שיצא לו ממה שהוא סבור ששם עירב אדם עירובי תחומין לדבר הרשות שעירובו עירוב כמבואר פרק ששי מהלכות עירובין ואעפ''כ אמרו שלא גזרו עליו משום שבות אלמא כל שהוא דחוק בין השמשות מותר. וראיתי מי שהקשה ממה שאמרו שאין מערבים ערובי תחומין בבין השמשות ופ''ו מהלכות ערובין יתבאר תירוץ דבר זה ודעת רבינו באותו דין: 


! יא 
[[קטן שעשה בשבת דבר שהוא משום שבות וכו'.]] מדברי רבינו שכתב בכאן היה נראה שאם היה עושה קטן מלאכה גמורה מצוה על בית דין להפרישו ואין כן האמת אלא אפי' עושה מלאכות גמורות ועובר על שאר לאוין שבתורה אין מצווין עליו להפרישו וזו מסקנת הגמרא לפי הנראה ביבמות (דף קי''ד) פ' חרש ואף רבינו עצמו כתב כן סוף הלכות מ''א בבאור ופי''ב מהלכות אלו בדין קטן שבא לכבות מדעת עצמו שאין ב''ד מצווין להפרישו וכן הוא האמת א''כ צ''ע למה פרט כאן דבר שהוא משום שבות ולא מצאתי טעם נכון בזה והדבר צריך לי תלמוד: 


! יב 
[[אסרו חכמים לטלטל וכו'.]] רבינו כתב בכאן טעמים נכונים מאד באיסור הטלטול ולא נזכרו בגמרא ובהשגות הזכיר הר''א ז''ל טעם אחר שהוא מפני גדר ההוצאה כמ''ש בגמרא (שבת קכ''ד:) בכל הכלים אטו טלטול לאו צורך הוצאה הוא בתמיה ולא הזכיר רבינו טעם זה לפי שאע''פ שבתחלה נאסר הטלטול מפני גדר ההוצאה בימי נחמיה בן חכליה שלא היו נזהרין בהוצאה אח''כ התירו קצת כלים כמוזכר בגמרא (שם קכ''ג:) ונאסרו השאר מפני הטעמים שכתב רבינו. ומ''ש אטו טלטול לאו צורך הוצאה הוא רצו לומר כי סבה ראשונה לאסור הטלטול מפני גדר ההוצאה ואע''פ שבטל הטעם לא בטלה גזרה. ואפשר שרבינו הזכיר טעמים אלו שחדש הוא ז''ל ולא לומר שאין שם טעם אחר וזה נראה יותר: 

~ הלכות שבת - פרק חמשה ועשרים




! א 
[[יש כלי שמלאכתו להיתר והוא הכלי שמותר וכו'.]] חלוקות אלו מבוארות בגמרא פרק כל הכלים (שבת קכ''ב קכ''ג) בביאור ופירוש כלים אלו שהם להיתר בשנעשו לכך כמבואר שם בקורנס של אגוזים לפצוע בו את האגוזים אבל של נפחים אע''פ שראוי לאגוזים קרוי מלאכתו לאיסור וכן מורה לשון רבינו: 


! ג 
[[כל כלי שמלאכתו להיתר בין שהוא של עץ וכו'.]] כך היא מסקנא בגמרא שם (דף קכ''ד) גבי מתני' כל הכלים נטלים לצורך ושלא לצורך ר' נחמיה אומר אינם נטלין אלא לצורך. אמר רבא לצורך דבר שמלאכתו להיתר בין לצורך גופו בין לצורך מקומו ושלא לצורך ואפי' מחמה לצל ודבר שמלאכתו לאיסור לצורך גופו ולצורך מקומו אין מחמה לצל לא ואתא ר' נחמיה למימר וכו' וקי''ל כת''ק וכן העלו בהלכות. ודע שמדברי רבינו נראה שאין לטלטל שום כלי שלא לצורך כלל ואף הרשב''א ז''ל כן העלה פ' כירה שיש להחמיר שלא ליטול כלי ללא צורך וכן בדין שהרי בגמרא נחלקו אביי ורבה על רבא ואמרו דאפי' כלי שמלאכתו להיתר אינו מותר בשביל עצמו של כלי דהיינו מחמה לצל. ופירשו שלא לצורך דמשנתנו לצורך מקומו ורבא בא והתיר ופי' דלא לצורך אפי' מחמה לצל ואם דעת רבא היא להתיר אפי' שלא לצורך כלל לא היה לו להזכיר מחמה לצל אלא היה לומר שלא לצורך דמשנתנו דהיינו שלא לצורך כלל. וכן הדברים מוכרעים שם לפי דעתי. ויש מפרשים מתירין כלי שמלאכתו להיתר אפי' שלא לצורך כלל ואין להם על מה שיסמוכו: 


! ד 
[[כיצד מטלטל הוא וכו'.]] כל זה נתבאר למעלה וצדדים אלו מבוארים שם: 


! ה 
[[וכן מטלטל הוא את וכו'.]] גם זה נתבאר למעלה. וכתבו המפרשים ז''ל כשהוא מטלטל כלי שמלאכתו לאיסור לצורך מקומו אין אומרים כיון שסלקו מאותו מקום שצריך לו לשומטו מיד ומניחו במקומו אלא כיון שמטלטלו לצורך מקומו מניחו באי זה מקום שירצה ויש ראיות לזה ועיקר: 


! ו 
[[כל שאינו כלי וכו'.]] זה מבואר בכמה מקומות ובפרק כל הכלים גבי טלטול לצורך גופו היכא דאיכא תורת כלי עליו היכא דליכא תורת כלי עליו לא ע''כ: [[אבן גדולה וכו'.]] סוף עירובין (דף ק''ג) ההיא שריתא פי' קורה דהוה בי ר' פדת והוו שקלי ליה עשרה ושדו לה אדשא אמר זו תורת כלי עליה ההיא אסיתא וכו'. והוזכרו בהלכות פרק כל הכלים והקשו המפרשים ז''ל מההיא דאמרי' בסוף במה מדליקין (שבת דף ל''ה) שכוורת בת ג' כורים נחלקו רבא ורב יוסף אם מותר לטלטלה ובת ד' שוין שאסור לטלטלה. ותירצו בתוס' דכוורת אין דרכה לטלטלה וכל שגדול כל כך אסור לטלטלה בשבת. אבל קורה זו דרכן היה לטלטלה בכל שעה לסגור הדלת אף בשבת מטלטלין אותה כיון שיש תורת כלי עליה עכ''ל הרשב''א ז''ל. ומדברי ההלכות ורבינו שלא הזכירו כלל הא דפ' במה מדליקין נ''ל שהן סבורים שמימרות אלו חלוקות ורבה ורב יוסף הוא שמחמירין בטלטול ואין הלכה כמותן וכן עיקר: [[דלתות הבית אע''פ שהן וכו'.]] פרק כל הכלים (דף קכ''ב:) משנה גבי היתר טלטול דלתות הכלים אמרו משא''כ בדלתות הבית לפי שאינן מן המוכן. ופי' רבינו אע''פ שהן כלים לא הוכנו לטלטול. אבל רש''י ז''ל פירש אינן מן המוכן לטלטל לפי שאינן כלי עכ''ל: [[וכן העפר והחול והמת אין מזיזין אותן ממקומן וכו'.]] דין העפר והחול מפורשין בגמרא פ' כירה (דף ל''ט) ובשאר מקומות והמת משנה פ' שואל (דף קנ''א). ודין בן שמנה ברייתא פרק ר' אליעזר דמילה (דף קל''ה) בן שמנה הרי הוא כאבן ואסור לטלטלו בשבת אבל אמו שוחה עליו ומניקתו מפני הסכנה. ופירש''י ז''ל שחלב הרבה בדדיה מביאה לידי חולי, עכ''ל: 


! ז 
[[מותר לטלטל הכלי אפילו שלא לצורך תשמישו אלא לעשות וכו'.]] כלים אלו הוזכרו במשנה שם פרק כל הכלים (דף קכ''ב:) וכפי אוקמתא דרבא בכלי שמלאכתו לאיסור שמותר לצורך גופו ולצורך מקומו ומלות אלו מבוארות הן. ופי' מחט של סקאין מחט גדולה שתופרין בה השקים: [[ומטלטל אדם מחט של וכו'.]] במשנה מחט של יד ליטול בה את הקוץ ובגמרא אסיק רבא דדוקא נקובה אבל נטל חררה או עוקצה אינה כלי. ואוקים ברייתא דתניא שאפי' מחט שאינה נקובה מטלטלין בשבת בגולמי זמנין דממליך עלייהו ומשוי ליה מנא וזה מבואר: 


! ט 
[[כל כלי שמקפיד וכו'.]] משנה שם (קכ''ג ב') ר' יוסי אומר כל הכלים ניטלין בשבת חוץ מן המסר הגדול ויתד של מחרישה. ומפורש בגמרא פרק מי שהחשיך (דף קנ''ז) שזהו מוקצה מחמת חסרון כיס ואסור. ופרטי כלים שהזכיר רבינו הם בפרק כל הכלים (דף קכ''ג:) בהסכמת הכל חוץ מקורנס של בשמים שהוא מחלוקת לשונות (שם דף קכ''ג) ופסק רבינו כהלכות. [[ופירוש מסר גדול]] מגרה גדולה העשויה לקצץ קורות גדולות, [[וחצין של חרשים]] דולדלי''ה בלעז כך פירש''י ז''ל: 


! י 
[[כל כלי שהוקצה מחמת איסור וכו'.]] פרק מי שהחשיך (דף קנ''ז) בגמרא העלו דמוקצה מחמת איסור אסור כגון נר שהדליקו בו בשבת. ויתר הדברים שהזכיר רבינו מפורשים בגמרא פרק כירה (דף מ''ד:) במסקנא ומבוארין בהלכות. ודין המעות הוא בשהניחן שם אבל בשוכח יתבאר דינן בפרק זה. ודע שדעת הרמב''ן והרשב''א ז''ל הוא שתנאי מועיל בנר שהדליקו בו בשבת כיון שעשוי להכבות. והוא שיתנה מע''ש שאינו מסתלק הימנו ולכשיכבה יהא מותר לטלטלו והביאו ראיה לזה מן הירושלמי: 


! יא 
[[אבל כלי וכו'.]] פ' מי שהחשיך (דף קנ''ז) פסק הלכה כמבואר בהלכות: 


! יב 
[[כל הכלים הניטלין בשבת.]] במשנה פ' כל הכלים ניטלין (דף קכ''ב:) ובגמרא כל הכלים ניטלין ודלתותיהן עמהן אע''פ שנתפרקו בחול ניטלין בשבת: [[וכן כל הכלים וכו'.]] משנה (שם קכ''ד:) כל הכלים שניטלין בשבת שבריהם ניטלין ובלבד שיהו עושין מעין מלאכה שברי עריבה לכסות בהן את החבית ושברי זכוכית לכסות בהן את פי הפך רבי יהודה אומר ובלבד שיהו עושין מעין מלאכתן וכו' ובגמרא אמר שמואל מחלוקת שנשברו בשבת אבל מע''ש דברי הכל מותרים הואיל והוכנו למלאכה אחרת מבע''י. ופסקו בהלכות כת''ק וכן דעת רבינו וכן עיקר. אע''פ שיש מן הגאונים ז''ל שפסקו כר''י כמו שכתוב שם: 


! יג 
[[כל כסויי וכו'.]] שם (דף קכ''ו:) משנה כל כסויי הכלים שיש להן בית אחיזה ניטלין בשבת א''ר יוסי בד''א בכסויי קרקעות אבל כסויי הכלים בין כך ובין כך ניטלין בשבת ובגמרא אר''י והוא שיש תורת כלי עליהן. דכ''ע כסויי קרקעות אם יש להן בית אחיזה אין אי לא לא כסויי כלים אע''ג דאין להם בית אחיזה כי פליגי בכלים וחברינהו בארעא דת''ק סבר גזרינן ור' יוסי סבר לא גזרינן ע''כ, ובהלכות דהלכה כת''ק. עוד שם (דף קכ''ה) העיד ר' יוסי משום ראב''י על כסוי תנור שאין צריך בית יד אמר רבינא כמאן מטלטלין האידנא כסויי דתנורי במתא מחסיא אע''ג דאין להם בית אחיזה כמאן כראב''י ע''כ. וכל זה נכתב בהלכות וכדעת רבינו. והקשו עליהם ז''ל שהרי כסוי התנור הוא כסוי כלי המחובר לקרקע שנחלקו בו ר' יוסי ות''ק כנזכר למעלה. ובהלכות פסקו כת''ק שהוא מצריך בית אחיזה וכאן פסקו כרבינא ומדברי רבינו נתבאר תירוץ זה שאין תנור ככלים וחברינהו בארעא לפי שפי' וחברינהו הוא כגון חבית שטמונה בארץ שחופרים גומא וטומנים כל גופה בתוכה ואינה נראה ממנה אלא פיה ובהנהו הוא דגזר ת''ק אטו בור ודות אבל בתנור שכולו מגולה אע''פ ששוליו מחוברין בקרקע אפי' ת''ק מודה שאינו צריך בית אחיזה ומעדותו של ר' יוסי למדנו כן. וכל זה ביאר רבינו באמרו כגון חבית הטמונה בארץ וכן העלה הרשב''א ז''ל מדברי רבינו ופירוש תורת כלי פירש''י ז''ל שיהא ראוי לתשמיש אחר והקשו עליו. ופי' מעשה שנראה וראוי ותקונו מוכיח עליו שהוא ראוי לכך: 


! יד 
[[שני דברים אחד אסור לטלטלו וכו'.]] דין זה מבואר בהלכות פרק כירה מהכרח השמועות. ורבינו כתב הענין מבואר הרבה וכן כתבו בתוס' וזה דעת הרמב''ן והרשב''א ז''ל. ופי' פגה פירש''י תאנה שלא נתבשלה כל צרכה וטמונה בתבן להתבשל ותבן הוי מוקצה לטיט עכ''ל. ולשון הגמרא (שבת קנ''ו) פגה שטמנה בתבן וחררה שטמנה בגחלת. ופירש''י ז''ל בעירובין פרק חלון (דף ע''ז) והוא שכבו עכשיו הגחלים הא בשלא כבו לא דמתוך שנהפכין מכבה את העליונות ומבעיר התחתונות כדאיתא בכריתות (דף כ') וכ''כ הרשב''א ז''ל. ודין זה דחותה גחלים שהוא מכבה ומבעיר מבואר בדברי רבינו סוף פ''ז מהלכות שגגות: 


! טו 
[[וכן לפת וכו'.]] ברייתא פרק במה טומנין. וכתבו המפרשים דוקא מקצת העלין מגולין אבל אין מקצתן מגולין כיון שהיתה הגומא מכוסה אם תוחב בהן כוש או כרכר מיחזי כעושה גומא אבל בתבן וגחלים אין בהם משום גומא: 


! טז 
[[נוטל אדם את בנו וכו'.]] ריש פרק נוטל (דף קמ''א:) נוטל אדם את בנו והאבן בידו ובגמרא אמרו דבי רבי ינאי בתינוק שיש לו געגועין על אביו. ופירוש נטילה זו היא בחצר ואע''ג דכיון דתינוק הוא הוה ליה כאילו האב נוטל את האבן כיון שיש לו געגועין ואיכא חשש חולי התירו לו טלטול כזה. ושם מבואר דדינר אסור דאי נפיל אתי לאיתויי ומטלטל ליה להדיא: [[כלכלה שהיתה וכו'.]] שם במשנה נוטל אדם כלכלה והאבן בתוכה והקשו בגמרא (דף קמ''ב) אמאי ותהוי כלכלה בסיס לדבר האסור. ותירץ רבי יוחנן הכא בכלכלה מלאה פירות עסקינן. והקשו ונשדינהו לפירי ונשדי לאבן ונינקטינהו. ותירצו בפירות המיטנפין והקשו ולינערינהו נעורי ותירצו א''ר חייא בר אשי אמר רב הכא בכלכלה פחותה עסקינן דאבן עצמה נעשית דופן לכלכלה ע''כ בגרסת ספרינו ואין מכל זה בהלכות כלום. והנה לפי גרסא זו אוקימתא דר' יוחנן בטלה וקמה לה הא דרב ורבינו פסק כשתיהן והוא תמה ולזה השיגו הר''א ז''ל בהשגות. ונראה שגרסת רבינו היא שאין בה ולינערינהו נעורי ורב חייא בר אשי בשם רב עושה אוקימתא אחרינא ושתיהן אמת. וה''ג רב חייא בר אשי בשם רב אמר וזהו שלא הזכירו גבי הא דרב אלא. וא''א להעמיד דברי רבינו בדרך אחרת: 


! יז 
[[חבית ששכח אבן על פיה וכו'.]] משנה שם (דף קמ''ב) האבן שעל פי החבית מטה על צדה והיא נופלת היתה בין החביות מגביהה ומטה על צדה והיא נופלת מעות שעל הכר נוער את הכר והן נופלות, ובגמרא ל''ש אלא לצורך גופו אבל לצורך מקומו מטלטל ועודן עליו, עוד שם לא שנו אלא בשוכח אבל במניח נעשה בסיס לדבר האסור. [[וכתב רבינו ואפי' ניטלו המעות והאבן]] כמו שנתבאר למעלה מההיא דכירה: 


! יח 
[[האבן שבקרויה וכו'.]] משנה פרק כל הכלים (דף קכ''ה) האבן שבקרויה אם ממלאין בה ואינה נופלת ממלאים בה בשבת ואם לאו אין ממלאין בה. ופירש רש''י ז''ל קרויה דלעת יבשה חלולה וממלאין בה מים ומתוך שהיא קלה אינה שואבת אלא שצפה ונותנין בה אבן להכבידה. אם ממלאין בה ואינה נופלת שקשורה יפה ואם לאו הרי היא כשאר אבנים ואין מטלטלין את הקרויה דשוייה בסיס לאבן שבתוכה עכ''ל: [[בגד שעל הקנה וכו'.]] פרק תולין (דף ק''מ:) א''ר חסדא האי כתניתא משלפי לדידה מקניא שרי קניא מינה אסור אמר רבא ואם כלי קיואי הוא מותר. ופירש''י ז''ל כתונת כשסוחטין אותו לנגבה תוחבין אותה מבית יד לבית יד וכשנוטלה בשבת משלפה מן הקנה ולא הקנה ממנה דלא חזי לטלטולי דלהסקה קאי. כלי קיואי קנה של אורגים דתורת כלי עליו שרי עכ''ל. ורבינו לא הוצרך להזכיר הא דרבא דכלי קיואי לפי שיתבאר ראש פרק כ''ז שקני האורג מותר לטלטלן כדבר שמלאכתן לאיסור לצורך גופן ולצורך מקומן: 


! יט 
[[פירות שאסורין לאכלן וכו'.]] משנה ריש פ' מפנין, מפנין תרומה טהורה, ומפרש בגמ' (קכ''ז:) אפי' ישראל. ודמאי ומעשר ראשון שנטלה תרומתו ומעשר שני והקדש שנפדו. ומפרש בגמ' אע''פ שלא נתן את החומש. אבל לא את הטבל מפרש בגמ' אפילו טבל מדרבנן. ולא מעשר ראשון שלא נטלה תרומתו ולא את מעשר שני והקדש שלא נפדו. וביאור ענינים אלו בספר זרעים ודין איסור טלטול תרומה טמאה מבואר יותר מזה בפרק נוטל כמו שיתבאר: 


! כ 
[[ומטלטלין תרומה טמאה וכו'.]] משנה פרק נוטל (דף קמ''א קמ''ב) ומטלטלין תרומה טמאה עם הטהורה ועם החולין. ובגמרא א''ר חסדא לא שנו אלא שטהורה למטה וטמאה למעלה אבל טהורה למעלה וטמאה למטה שקיל לה לטהורה ושביק לה לטמאה והקשו וכי טהורה למטה נמי לישדינהו ולינקטינהו ותירצו בפירות המיטנפין מיתיבי מטלטלין וכו' בין שטהורה למעלה וטמאה למטה בין שטהורה למטה וטמאה למעלה ותירץ רב חסדא דמתני' לצורך גופו ברייתא לצורך מקומו וזה מבואר: 


! כא 
[[נדבך של אבנים וכו'.]] פ' כל הכלים (קכ''ה:) פעם אחת הלך רבי למקום אחד מצא נדבך של אבנים ואמר לתלמידיו צאו וחשבו כדי שנשב עליהן למחר. ונחלקו שם אם הצריכן רבי מעשה ואיכא מאן דאמר שאמר להם צאו ולמדום. ופי' סדרום כדי לישב עליהן. ופסק רבינו כן ואין מכל זה בהלכות כלום ובסמוך אבאר הטעם: [[חריות של דקל וכו'.]] פרק במה טומנין (שבת דף נ') חריות של דקל שגדרן לעצים ונמלך עליהם לישיבה צריך לקשר רבן שמעון בן גמליאל אומר אין צריך לקשר ואמרו שם רב אמר קשר כתנא קמא ושמואל אמר חשב סגי כרבן שמעון בן גמליאל ורב אשי אמר ישב סגי אף על פי שלא חשב ושלא קשר ונסתייעו דברי רב אשי שם. והלכה כמותו כדאיתא בהלכות. ופירשו ז''ל דלרב אשי כ''ש חשב אע''פ שלא ישב וזה דעת רבינו. מכאן למדנו שמחשבה בלחוד סגי. ונ''ל שלכך השמיטו בהלכות ההיא דנדבך משום דמהכא שמעינן שא''צ מעשה ובמחשבה בלחוד סגי וא''כ יש לתמוה על רבינו למה פסק למעלה כמאן דמצריך מעשה שכתב אם למדום. ונ''ל שדעת רבינו דשאני חריות דאיכא דקיימי לישיבה ואיכא דקיימי לעצים וכאן לא נאסרו אלא מפני מחשבתו שגדרן לעצים. וזהו שהזכיר כן בדוקא ומפני כך מחשבת ישיבה מוציאה מידי מחשבה דלעצים. אבל נדבך של אבנים ליכא דקאי לישיבה ולפיכך צריך מעשה להוכיח שהן לישיבה כנ''ל לדעת רבינו: 


! כב 
[[הקש שעל המטה וכו'.]] משנה פרק תולין (שבת דף קמ''א) הקש שעל המטה לא ינענענו בידו אבל מנענעו בגופו ואם הוא מאכל בהמה או שהיה עליו כר או סדין מנענעו בידו וממה שהתירו בשיש עליו כר או סדין נסתייע רב אשי פרק במה טומנין (שם דף נ') ולזה כתב רבינו שהרי נעשה כמי שישב עליהם מבעוד יום: [[המכניס קופה וכו'.]] פרק במה טומנין אמר ר''י מכניס אדם מלא קופתו עפר ועושה בו כל צרכיו דרש מר זוטרא והוא שייחד לו קרן זוית: 


! כג 
[[אסור לבטל וכו'.]] כבר נתבאר זה פ''ה ושם מבואר שאם נתנו מבע''י מותר להניחו שם ומשנה היא בפרק כירה (דף מ''ב:): [[לפיכך אין וכו'.]] שם אע''פ שאמרו אין נותנים כלי תחת התרנגולת לקבל ביצתה אבל כופה עליה את הכלי בשביל שלא תשבר. ולרב יוסף אליבא דרב חסדא בכל דבר מותר לכפות וכן הלכה. ודלא כר''י דאמר אין כלי ניטל אלא לדבר הניטל וכ''כ בהלכות פרק מי שהחשיך. ובהגהות אמר אברהם בירושלמי ובלבד שלא יגע בביצה ע''כ. ולא ידעתי טעם וכי המוקצה והנולד אסור ליגע בהן כל שאינו מנענע הא ודאי לא ואפשר שמא ינענע הביצה על ידי הכלי: 


! כד 
[[נותנין כלי תחת וכו'.]] משנה פרק משילין (ביצה ל''ה ול''ו:) נותנין כלי תחת הדלף בשבת ובגמרא תנא אם נתמלא הכלי שופך ושונה ואינו נמנע והעמידוה שם ופ' כירה דוקא בדלף הראוי אבל אם אינו ראוי לא. [[וכתב רבינו ואם נתן מותר לטלטלו כו']] ובגמרא בי רחייא דאביי דלוף אתא לקמיה דרבה א''ל זיל עייל פורייך להתם כי היכי דלהוי גרף של רעי ואפקיה א''ל וכי עושים גרף של רעי לכתחלה אדהכי והכי נפל בי רחייא דאביי אמר תיתי לי דעברי אדמר. ומפורש בי''ט פ''ב (דף כ''ח:) שאין עושין גרף של רעי לכתחלה. ובאמרם לכתחלה למד רבינו שאם עבר ועשה מותר לטלטלו שאם אסור למה אין עושין אותו לכתחלה ומה הפסד יש בעשייתו אם לא היה מותר לטלטלו לכשנעשה. והמפרשים למדו ממעשה זה דבמקום הפסד ואין שם דירה יכול לשום מטתו שם כדי שיהא כגרף של רעי וזה לא נתבאר בדברי רבינו וצ''ע למה לא ביאר זה ודברי ההשגות בכאן. דברים ברורים: 


! כה 
[[חבית של טבל וכו'.]] ברייתא הובאה פרק כירה (שבת מ''ב מ''ג) חבית של טבל שנשברה מביא כלי ומניח תחתיה ואמרו שם הטעם מפני שהטבל מוכן הוא אצל שבת ואם עבר ותקנו מתוקן: [[ונותנין כלי תחת הנר וכו'.]] ג''ז שם (דף מ''ז:) משנה נותנין כלי תחת הנר לקבל ניצוצות ואמרו טעמא דאינו מבטל כלי מהיכנו דניצוצות אין בהם ממש ובעודן בתוכו מותר לטלטלן: [[קורה שנשברה וכו'.]] ג''ז שם (דף מ''ג) הקשו למי שאוסר בטול כלי מהיכנו ממה שאמרו וכן קורה שנשברה סומכין אותה בספסל או בארוכות המטה. ותירץ דרפי דאי בעי שקיל ליה: [[פורסין מחצלת על גבי אבנים וכו'.]] ברייתות הובאו שם. ופי' ובלבד שלא יתכוין לצוד ואינו הכרח שיהיו ניצודים שאם לא כן כבר מבואר פרק ראשון שאע''פ שאינו מתכוין אסור אלא אפשר שיהיו ניצודין ואפשר שיברחו וכ''כ ז''ל ומבואר הוא: [[וכופין את הסל וכו'.]] גם זה במשנה (דף קכ''ח:) במפנין והובאה שם. ופי' האפרוחים ושום בהמה חיה ועוף חיים אינן מותרין בטלטול לפי שאינן ראויין: 


! כו 
[[בהמה שנפלה לבור וכו'.]] מימרא פרק מפנין ומסקנא שם אפשר בפרנסה יפרנסנה ואי לא מביא כרים וכסתות ומניח תחתיה והקשו והא קא מבטל כלי מהיכנו. ופירש רבינו שהרי משליכו לבור בתוך המים ביאור דבריו ואינן ראויים להשתמש בהן בעוד המים עליהן. אבל רש''י ז''ל פירש מפני שכשהן תחת הבהמה אינו יכול לטלטלן. וכתב הרשב''א ז''ל ולא דמי לכופין את הסל לפני האפרוחין שמותר משום דהתם לא קיימי אפרוחין אלא לפי שעה ויכול הוא להפריחן אבל הכא דלמא לא תעלה ודלמא קא מבטל כלי מהיכנו קאמר עכ''ל. ועם דברי רבינו אין כאן קושיא כלל: [[וכן אין וכו'.]] משנה וברייתות שם ומסקנא שם שאין עוקרין בהמה חיה ועוף ואפי' בחצר ואצ''ל ברה''ר אבל מדדים אותן בחצר אבל לא ברה''ר גזירה שמא יגביהם. והתרנגולת אפי' בחצר אין מדדין אותה אבל דוחין אותה. [[וכתב רבינו ומדדין עגלים וסייחין]] כלשון המשנה וה''ה לכל בהמה חיה ועוף חוץ מן התרנגולת כמבואר שם וגם בדברי רבינו מבואר שפרט תרנגולת. ופי' מדדין אוחזן בגופן ורגליהן נוגעין בארץ ומסייען לילך. ואיסור התרנגולת אמרו בגמרא משום דמקפיא נפשה. ופי' רבינו נשמטת מן היד ונמצאו אגפיה נשמטין ונתלשין. ובהשגות א''א זה הטעם אינו אבל מפני שהיא כמקפיא נפשה והיא נטלת ביד ע''כ. וכדבריו פירש''י ז''ל מגבהת עצמה מן הארץ ונמצא זה מטלטלה ע''כ, ואיני רואה קושיא על דברי רבינו בזה: 

~ הלכות שבת - פרק ששה ועשרים




! א 
[[כל כלי האורג החבלים והקנים וכו'.]] פ' אלו קשרים (שבת קי''ג) אמר שמואל כלי קיואי מותר לטלטלן בשבת ואפי' כובד העליון וכובד התחתון אבל לא את העמודים. ושם בעא מיניה ר' יוחנן מרבי יהודה בר לואי כובד העליון וכובד התחתון מהו לטלטלן בשבת א''ל אין מטלטלין מ''ט לפי שאין ניטלין. ופסק רבינו כר' יהודה דלא כשמואל משום דמשמע דמדקא בעא מיניה ר' יוחנן דעדיף מיניה הוה וקי''ל ר' יוחנן ושמואל הלכה כר''י. וכתב רבינו ששאר כלי האורג הן ככלים שמלאכתן לאיסור והכובדין הרי הן כאילו אין עליהם תורת כלי אבל רש''י ז''ל פי' כלי קיואי מותר לטלטלן דחזו לתשמיש אחר ואשמעינן דאין גרדי מקפיד עליהן ולא הוי כלי שמלאכתו לאיסור עכ''ל. וכובדין נראה שהוא סבור שהם ככלים שמלאכתן לאיסור. ודברי רבינו נראין לי עיקר דהא משמע פרק כל הכלים (דף קכ''ב קכ''ג) בהדיא דכל דמיוחד לאיסור אף על פי שאין מקפיד עליו אם משתמשין בו תשמיש אחר הוי כלי שמלאכתו לאיסור ואם מקפיד עליו שמא יפחת מדמיו הוה ליה מוקצה מחמת חסרון כיס כמו שמבואר: [[וכן העמודים וכו'.]] מפורש שם (דף קי''ג) הדין והטעם: 


! ב 
[[מכבדות של תמרה וכו'.]] פרק כל הכלים (דף קכ''ד:) מפורש אמר רב דמכבדות של תמרה הן ככלי שמלאכתו לאיסור. ובהלכות והאידנא דקי''ל כר''ש ומותר לכבד את הבית הויין להו מלאכתן להיתר ואלו הן דברי רבינו. ואע''פ שבפכ''א כתב שאסור לכבד את הבית אלא אם כן הוא רצוף באבנים מ''מ כיון שברצוף מותר הם מלאכתן להיתר: [[לבנים שנשארו מן הבנין וכו'.]] שם אמר ר''נ הני לבני דאישתיור מבנינא שרי לטלטולינהו משום דמיחזי למזגא עלייהו שרגינהו ודאי אקצינהו. ופירש''י ז''ל דאישתיור שהשלים בנינו ונותרו דהא השתא לא קיימי לבנין אלא לישב עליהן ותורת כלי יש עליהן עכ''ל: 


! ג 
[[חרס קטנה מותר לטלטלה וכו'.]] שם חרס קטנה מותר לטלטלה ואסיק רבא אפי' ברה''ר כיון שראויה לכסות בה כלי בחצר וכתבו המפרשים ז''ל ודוקא חרס דאתי משברי כלים אבל אבן דלא אתי משברי כלים לא ופשוט הוא: [[מגופת חבית שנתכתתה היא ושבריה וכו'.]] שם (דף קכ''ד קכ''ה) מגופה שנכתתה היא ושבריה מותר לטלטלן בשבת ואם זרקן באשפה מבע''י אסור ומפורש שם דדוקא מבע''י אבל זרקה בשבת כיון שבין השמשות היה תורת כלי עליה מותר: [[כלי שנתרועע וכו'.]] שם (דף קכ''ד:) גבי מגופת חבית שנכתתה ולא יספות ממנה שבר לכסות בה את הכלי ולסמוך בה כרעי המטה ובהלכות פירוש לא יספות לא יחתוך: 


! ד 
[[מותר להכניס לבית הכסא וכו'.]] פ' המוציא (שבת פ''א) ת''ר בשבת ג' אבנים מקורזלות מותר אדם להכניס לבית הכסא ונחלקו שם בשיעורן ואמרו בברייתא אחרת שם נמנו וגמרו כמלא היד וכ''פ בהלכות. ופי' מקורזלות חדות שהן ראויות לקנוח ושיעור כמלא היד הוא בין שלשתן: [[אבל אדמה וכו'.]] שם א''ר יהודה אבל לא את הפיאס. ופירשו בהלכות אדמה שהיא קרובה להתפרך ע''כ. ופירש''י ז''ל דהואיל ומיפרכא לא חשיב לקנוח ואתי לטלטל: [[ומותר להעלות וכו'.]] בעיא (שם ע''א וב') ופירש''י ז''ל אי חיישינן לטרחא יתירתא כשהוא מעלן לגג או לא ופשטו שמותר: [[ירדו עליהם גשמים וכו'.]] שם (פ''א) א''ל אביי לר' יוסף ירדו עליהם גשמים ונטשטשו מהו א''ל אם רשומן ניכר מותר ע''כ גרסת ההלכות. ופירשו ירדו גשמים על האבנים המקורזלות ונטבעו בקרקע מהו מי חיישינן שמא יהא כסותר או כטוחן או לא עכ''ל. ויש לרש''י ז''ל גירסא אחרת בזה ופי' אחר: [[אבן שיש עליה טנוף וכו'.]] שם א''ר ששת אם יש עליה עד מותר. ופי' רבינו כפי' ההלכות וגם בזה יש לרש''י ז''ל פירוש אחר ודברי הגאונים עיקר: 


! ה 
[[היו לפניו צרור וחרס וכו'.]] מחלוקת שם (דף פ''ב) פסק כהלכות ופי' רש''י ז''ל מקנח בצרור בשבת ואע''ג דלאו בר טלטול הוא ואינו מקנח בחרס משום סכנה. באוגני כלים שהן חלקים ואינן מקרעין הבשר עכ''ל: [[היו לפניו צרור וכו'.]] ג''ז שם מחלוקת ופסק כמ''ד מקנח בעשבים ואין מקנח בצרור והקשו שם מדתניא המקנח בדבר שהאור שולטת בו שניו נושרות ותירצו לא קשיא הא בלחין הא ביבשין. ופירש''י ז''ל לחין אין אור שולט בהן וכ''נ מדברי רבינו אבל בהלכות מצאתי בהפך ודוקא עלין יבשין אבל לחין משירין השנים וכ''כ בספר העתים: 


! ו 
[[שירי מחצלאות שבלו וכו'.]] פרק כל הכלים שם (דף קכ''ה) אמר שמואל קרומים של מחצלת מותר לטלטלן בשבת מ''ט מחצלת גופא למאי חזיא לכסויי בה עפרא האי נמי חזיא לכסויי בה טנופא. ובהלכות פירשו שירי מחצלאות שבלו וכתב הרמב''ן ז''ל אם היו קרומיות מבע''י וזרקן אסורין דהוו להו כצרורות שבחצר ודמיא לשברי חביות שזרקן לאשפה מבעוד יום דאסירי עכ''ל: [[אבל שירי בגדים וכו'.]] שם שירי פרוזמיות אסור לטלטלן אמר אביי במטלניות שאין בהן שלש על שלש דלא חזו לא לעניים ולא לעשירים. ופירשו בהלכות בלאות של טליתות וכדאמרינן במסכת סוכה תכלתא לפרוזמא דאינשי ביתיה ע''כ. וכתב הרשב''א ז''ל נראה משום דפחות מכן לא חזו כלל וסתמן אדם משליכן לאשפה. אבל ראיתי בשם הראב''ד ז''ל דהכא בשירי טלית של מצוה עסקינן דאינו מקנח בו טנוף הא שירי טליתות דעלמא אפי' פחות מכן מותר דלא גרע מחרס קטנה שראויה לקנח ע''כ. ורבינו סובר דבכל טליתות אסור וקצת מפרשים סוברים כדברי הראב''ד ז''ל: [[שברי תנור מותר לטלטלן וכו'.]] מחלוקת תנאים שם ופסק כר' מאיר כדאיתא בהלכות וכמבואר פ' כ''ה דכל הכלים הניטלין בשבת שבריהן ניטלין והוא שעושין מעין מלאכה: [[כירה שנשמטה אחת מירכותיה וכו'.]] פרק תולין (דף קל''ח:) כירה שנשמטה אחת מירכותיה מותר לטלטלה שתים אסור לטלטלה רב אמר אפי' אחת אסור לטלטלה גזירה שמא יתקע. ובהלכות והלכה כרב ע''כ. ופי' רש''י ז''ל ירכותיה פטפוטין שלה כעין רגלים: 


! ז 
[[סולם של עליה וכו'.]] זה למד רבינו מיו''ט שאסרו בו סולם של עליה אפילו בהטיה כדאיתא פ''ק דיו''ט (דף ט') וכ''ש בשבת וסולם של שובך הותר שם בהולכה מחלון לחלון בחצר אבל לא ברה''ר לדעת רבינו כמבואר פרק חמישי מהלכות יו''ט ומשם למד דבשבת אפי' בחצר אסור ששם לא התירו אלא משום שמחת יו''ט כמ''ש שם. ובשבת אינו יכול לצוד ולא ליטול יונים מן השובך ולפיכך אסור. זה דעת רבינו ובהשגות א''א אין כאן מקום לזה ע''כ: [[קנה שמוסקין וכו'.]] פ' כל הכלים (שבת קכ''ג) משנה קנה של זיתים אם יש קשר בראשו מקבל טומאה ואם לאו אינו מקבל טומאה בין כך ובין כך ניטל בשבת. [[וכתב רבינו אם יש עליו תורת כלי]] בדוקא. ולמד כן מדין קנה שהתקינו בעל הבית שיתבאר בסמוך דבעיא תורת כלי ויש מחלקין ביניהם דשאני התם שעשוי לשמש את הקרקע ודעת רבינו עיקר: [[קנה שהתקינו וכו'.]] ברייתא שם (דף קכ''ז) קנה שהתקינו בעל הבית להיות פותח ונועל בו בזמן שקשור ותלוי פותח ונועל בו אין קשור ותלוי אין פותח ונועל בו רשב''ג אומר מתוקן אע''פ שאינו קשור א''ר יוחנן הלכה כרשב''ג ואמרו שם דבעינן שיהא עליה תורת כלי וכן העלו בהלכות. ופירוש תורת כלי זכרתיו פכ''ה בבבת כל כסויי הכלים: 


! ח 
[[דלת שהיה וכו'.]] בהמוצא תפילין (עירובין ק''א) משנה הדלת שבמוקצה וחדקין שבפרצה ומחצלת אין נועלין בהן אא''כ היו גבוהין מן הארץ ובגמרא ורמינהי דלת הנגררת וקנקן הנגרר בזמן שקשורין ותלויין נועלין בהן בשבת ואצ''ל ביו''ט אלמא לא בעי גבוהין ותירץ רבא הא דלא בעי גבוהין בשהיה להן ציר ואע''ג דהשתא לית להו ציר מוכח מלתא. ומתני' דבעו גבוהין בשלא היה להן ציר מעולם כך נראה פי' השמועה וכן פירשו ז''ל. ולפי זה יקשה לשון רבינו שלא חלק בגבוהין אלא שאין צריכין תליה וקשירה ולא אמר אע''פ שלא היה להן ציר והסוגיא שלשם מוכחת בפירוש דגבוהים אע''פ שלא היה להם ציר מותרין ואפשר שאף לזה נתכוין רבינו: 


! ט 
[[דלת שהיה וכו'.]] שם תני ר' חייא דלת אלמנה נגררת ואין נועלין בה בשבת. היכי דמי דלת אלמנה א''ד דלית לה כשימא פירשו בהלכות אסקופא התחתונה שאין לה כן א''ד דחד שיפא פי' בהלכות לוח אחד ופסק רבינו כשני הלשונות להקל שאינה אסורה אלא כשהיא של לוח אחד ואין לה כן וכן עיקר: [[וכן נגר וכו'.]] משנה שם (ק''א ק''ב) נגר שיש בראשו קלוסטרא ר''א אוסר ור' יוסי מתיר. ובגמרא בניטל באגדו כ''ע ל''פ דשרי כי פליגי בשלא נטל באגדו ר' יוסי סבר כיון שיש בראשו קלוסטרא תורת כלי עליו ומר סבר כיון שאין ניטל באגדו לא. ובהלכות והלכה כר''י ופירש''י ז''ל נגר לאקיבל''ה בלעז שתוחבין אותה באסקופא לנעול הדלת. שיש בראשו קלוסטרא שראשו עבה וראוי לכתוש בו פלפלין ותורת כלי עליו עכ''ל: 


! י 
[[נגר וכו'.]] משנה וברייתא (שם דף ק''ב) נחלקו ואמר ר''י נגר שקשור ותלוי וראשו מגיע לארץ אף במדינה מותר אלא אי זהו נגר הנגרר שבמדינה אסור ובמקדש מותר כל שאינו לא קשור ולא תלוי ושומטו ומניחו בקרן זוית אמר שמואל הלכה כר' יהודה אמר רבא והוא שקשור בדלת. והקשו והא ר' טבלא איקלע למחוזא חזייה לההוא נגרא דהוה תלי בעיבורא דדשא ולא אמר להו מידי ותירצו ההוא ניטל באגדו הוה. ומדברי רבינו שכל שניטל באגדו א''צ שיהא קשור אפי' בעיבורא דדשא ודר' טבלא מעשה שהיה כך היה. ומדברי ההשגות דבעי נמי שיהא קשור בבריח הדלת וכבר כתבו בתוס' כדברי רבינו וכן הוכיח הרשב''א [[ז''ל וכתב רבינו אבל אם היה אגדו וכו' שאין תורת כלי עליו]] האריך בזה להפריש בין זה לדין פקק החלון שנתבאר פכ''ב שאע''פ שאינו קשור ואינו תלוי מותר לפקוק בו את החלון. והחלוק שביניהם משום דהתם יש כל שהוא מתוקן לכך יש תורת כלי עליו וכאן כיון שאין בנגר זה אחת מן הדברים הנזכרים אין עליו תורת כלי ואסור אלא א''כ קשור ותלוי וכן פסקו בהלכות והמפרשים ג''כ כתבו חילוק זה ואליו נתכוין רבינו: 


! יא 
[[מנורה של חוליות וכו'.]] מסקנא בגמרא בכירה (שבת מ''ו) הילכך דחוליות בין גדולה בין קטנה אסורה גדולה נמי ואית בה חידקי אסורה גזירה משום גדולה דחוליות כי פליגי בקטנה ואית בה חידקי מר סבר גזרינן ומ''ס לא גזרינן וקי''ל כמאן דשרי דס''ל כר''ש דלית ליה מוקצה. ושם נתבאר שגדולה היא שניטלת בשתי ידים. וכתב הרשב''א ז''ל בספרו דהא דהכא אין צריך לומר בשאינה רפויה כלל אלא אפי' רפויה ואינה רפויה אסור לטלטלה. אבל רפויה לגמרי אפילו להחזירה מותר וכבר נתבאר בדברי רבינו בפרק כ''ב: 


! יב 
[[מנעל שע''ג אמום וכו'.]] סוף פ' תולין (דף קמ''א:) תני חדא שומטים מנעל מע''ג האמום ותניא אידך אין שומטין ובהלכות הביאו הא דשומטין לבד ומוכרח הוא בגמרא ואפילו אינו רפוי. ובהלכות אמום דפוס של מנעל ע''כ: [[מכבש של בעלי בתים וכו'.]] משנה שם (דף קמ''א) מכבש של בעלי בתים מתירין אבל לא כובשין ושל כובסין לא יגע בו ר' יהודה אומר אם היה מותר מע''ש מתיר את כולו ושומטה ופירוש מכבש ידוע מתירין שנוטל את היתד והוא ניתר דהיינו צורך שבת שנוטל את הכלים אבל לא כובשין דהיינו צורך חול עכ''ל פירוש רש''י ז''ל. [[ושל כובסין לא יגע בו]] פירש רבינו ז''ל מפני שהוא מוקצה מחמת חסרון כיס וכן נ''ל עיקר ולא כדברי רש''י ז''ל שפי' מפני שהוא רוצה לתקן הבגדים ותוחבו בחזקה ומהדק והתרה שלו דומה לסתירה. ואם כדבריו קשה לי למה נחלק ת''ק על ר' יהודה באם היה מותר מע''ש ודאי משמע דפליגי. ואפשר לדבריו דת''ק גזר דאי שרית ליה ליטול כליו במותר יבא להתירו: [[וכן גזי צמר אין מטלטלין אותן וכו'.]] משנה פ' במה טומנין (דף מ''ט.) טומנין בגזי צמר ואין מטלטלין אותן. ובגמרא ל''ש אלא שלא יחדן להטמנה אבל יחדן להטמנה מטלטלין אותן וכן בהלכות. ויש שם אוקימתא אחרת ומשמע מינה דגזי צמר שאינן מן האוצר כל שטמן בהן אע''פ שלא יחדן להטמנה מותר לטלטלן וכשהן מן האוצר צריכין יחוד וכן דעת הרשב''א ז''ל בשם רבו ז''ל ודברי רבינו כדברי ההלכות: [[השלחין מותרין לטלטלן וכו'.]] במשנה שם (דף מ''ט) טומנין בשלחין ומטלטלין אותן והעלו בהלכות בשם הגאונים ז''ל שאפי' שלחין של אומן מטלטלין אותן. ופירש''י ז''ל שלחין עורות תרגום והפשיט ואשלח: 


! יג 
[[כל דבר מטונף וכו'.]] סוף פ' כל כתבי (דף קכ''א:) מבואר זה גבי צואה של קטן וכפי גרסת ההלכות שם עיקר: [[רוק שע''ג קרקע וכו'.]] שם רוק דורסו לפי תומו ופי' דורסו לפי תומו כתבתיו פי''א כדעת הרמב''ן והרשב''א ז''ל: [[מטלטלין כנונא מפני אפרו אע''פ שיש עליה שברי עצים מפני שהוא כגרף של רעי.]] דין זה סוף כירה (דף מ''ז) ואיני יודע לתרץ הסוגיא אשר שם לפי מ''ש רבינו מפני שהוא כגרף של רעי אא''כ נאמר דה''פ אלא אמר רבא במחתא באפרא ליכא משום גרף של רעי משום דמיכסי והוא עיקר הטעם אבל בכנונא שהוא כלי שעושין אותו להתחמם בו והוא מגולה הרי הוא כגרף של רעי ומטלטלין אותו וכבר הושג רבינו מזה ואיני יודע לו תירוץ אחר. וגם זה דחוק ונראה שעקר הנוסחא ראויה להיות בספריו מפני שראוי לגרף של רעי כלומר האפר שהזכיר ראוי לכסות גרף של רעי ונמצא הכנונא בסיס לאפר שמותר בטלטול ולעצים שאסורין ובסיס לדבר המותר והאסור מותר לטלטלו וכן פירשו ז''ל. אי נמי משום דשברי עצים לא חשיבי ובטלי וכן עיקר דכל דחשיב אף על פי שיש עמו דבר המותר לא בטיל ואסור לטלטלו: [[ואין עושין גרף של רעי וכו'.]] כבר הזכרתיו זה בפרק כ''ה בבבת נותנין כלי תחת הדלף: 


! יד 
[[שמן היוצא מתחת הקורה וכו'.]] פ''ק (דף י''ט:) שמן של בדדין ומחצלות של בדדין רב אסר ושמואל שרי תמרי דעסקא פלוגתא דר' יהודה. ור''ש ובהלכות שמן של בדדין שיוצא מתחת הקורה בשבת. והלכתא כשמואל דקאי כר''ש דלית ליה מוקצה לענין שבת ע''כ. ופי' תמרי דעסקא העומדים לסחורה וכ''ש לכלים המוכנים לסחורה ושאם הוא צריך להם שמותר לטלטלם שהרי פירות אלו הותרו אפי' באכילה. [[ומ''ש רבינו אפי' אוצר של תבואה או תבואה צבורה.]] מבואר ריש פ' מפנין (דף קכ''ז) דלר''ש דלית ליה מוקצה בשבת מותר להתחיל באוצר ובתבואה צבורה להסתפק מהן. [[ומ''ש רבינו חוץ מגרוגרות וצמוקים]] מבואר פ' כירה (דף מ''ה) אמר שמואל אין מוקצה לר''ש אלא גרוגרות וצמוקים בלבד ובהלכות הביאו ירושלמי דאמר מאי שנא הני הואיל ומסריחות בינתים ע''כ: [[חבית שנתגלתה וכו'.]] תוספתא פט''ו. ועיקר הנוסחא ואבטיח שנקרה כלומר שנקר בה נחש וכן הוא בתוספתא: [[מותר השמן שבנר ושבקערה וכו'.]] פ' כירה (דף מ''ד) מותר השמן שבנר ושבקערה אסור ור''ש מתיר ונפסקה הלכה פ' מי שהחשיך (דף קנ''ז) כר''ש חוץ ממוקצה מחמת איסור ומאי ניהו נר שהדליקו בשבת: 


! טו 
[[אוצר של תבואה ושל כדי יין וכו'.]] (דף קכ''ו קכ''ז) ר''פ מפנין אפי' ד' וה' קופות של תבן ושל תבואה מפני האורחין ומפני בטול ביהמ''ד אבל לא את האוצר ובגמ' השתא חמש מפנין ארבע מיבעיא ופי' שמואל ד' וה' כדאמרי אינשי ואיכא מאן דגרסי ואי בעי אפי' טובא מפנין ואין זו גרסת רב אחא משבחא ולא גרסת רבינו ומאי אבל לא את האוצר שלא יגמור את האוצר כולו אבל אתחולי מתחיל ומני ר''ש היא דלית ליה מוקצה ויש שם אוקימתא אחרת וזו עיקר לדעת רבינו. ומדקתני מפני האורחים ומפני בטול ביהמ''ד למד רבינו דדוקא להני אבל לדבר הרשות לא דאי לא ה''ל למיתני סתמא וזה מוכרח שם. [[ומ''ש וכיצד מפנין אותו כל אחד ואחד ממלא ד' או ה' קופות]] הכין משמע בגמרא דכל חד וחד מפני לנפשיה: [[ולא יכבד קרקעיתו.]] משום אשוויי גומות. וכתב רבינו כמו שביארנו והוא ריש פכ''א. [[ומ''ש אלא נכנס ויוצא בו]] מדברי הגמרא (דף קכ''ז) נראה שבמקום שאינו רשאי לפנות היא הכונה ויאמר רבינו שלדברי הרשות אסור להתחיל ולפנות אלא עושה בו שביל וכן כתב הרמב''ן ז''ל שרבותיו מעמידין ברייתא אין מתחילין באוצר תחלה אבל עושה בו שביל בדבר הרשות וא''א לפרש בדבר מצוה דכיון שגומרין אע''פ שאין מכבדין מה צורך יש בשביל ומה ענין לו בכאן והברייתא מוכחת כמו שכתבתי. ודע שנסתלקה מכאן השגת הר''א ז''ל שכתב א''א זה המחבר מזכי שטרא לבי תרי הוא שמפרש משנתנו כרב חסדא וכשמואל ע''כ. ועם גרסת רב אחא משבחא שאינו גורס בדשמואל אפי' טובא נמי דברי רבינו הם כשמואל בדוקא ואף לגרסא האחרת יש להעמיד דבריו בחדא כרב חסדא ובחדא כשמואל וכ''כ הרמב''ן והרשב''א ז''ל: 


! טז 
[[כל שהוא ראוי למאכל וכו' כיצד וכו'.]] דין התורמוס משנה שם (דף קכ''ו:) כלשון רבינו ובגמרא (דף קכ''ז קכ''ח) דוקא יבש אבל לח כיון דמריר לא אכלה. עוד בגמרא ת''ר מטלטלין את החצב מפני שהוא מאכל לצביים ואת החרדל מפני שהוא מאכל ליונים וכתובה בהלכות. ואני תמה היאך כתבו היתר בחרדל שהרי במשנה (דף קכ''ו:) שנינו ולא את הלוף ולא את החרדל והיא סתם משנה בלא מחלוקת וטעמא דתנא דמתני' משום דרוב חרדל למאכל אדם קאי וכיון דהשתא לא חזי ליה אף ע''ג דהוא נמי מאכל ליונים אסור בטלטול דמידי דחזי ליה מקצה ליה מיונים וכ''כ הרשב''א ז''ל ופסק כתנא דמתני' וצ''ע. ודין העצמות ברייתא שם (דף קכ''ח) ומטלטלים את העצמות מפני שהוא מאכל לכלבים. [[ומ''ש ושאינן ראויין אוכל את האוכל וזורקן לאחריו]] מבואר סוף פרק נוטל (דף קמ''ג) רב ששת זריק להו בלישניה רב פפא זרק להו אחורי המטה אמרו עליו על זכריה בן אבקולס שהיה מחזיר פניו לאחורי המטה וזורקו. פירוש וטעם לאחוריו כדי שלא יעשו כגרף של רעי לפי שאין עושין גרף של רעי לכתחלה וכן נראה שם. ודין בשר תפוח ברייתא פרק מפנין (דף קכ''ח:) כלשון רבינו. ודין הדג והבשר ברייתא מפורשת שם (דף קכ''ח): 


! יז 
[[אין מטלטלין שברי זכוכית וכו'.]] שם במשנה התיר רשב''ג את הלוף ובגמרא התיר שברי זכוכית והעמידו דבריו בשטה דקסבר כל ישראל בני מלכים וראויים לגדל עופות שאינן מצויין ואין הלכה כמותו כמבואר בהלכות. ואיסור חבילי זמורות מוסכם בברייתא שם: 


! יח 
[[חבילי קש וכו'.]] שם (דף קכ''ו:) משנה כלשון רבינו והטעם דבעינן התקינן משום דסתמן להסקה קיימי ואע''ג דחזו למאכל בהמה בסתמא לא קיימי להכי: [[חבילי סיאה פואה ואיזוב וקורנית וכו'.]] ברייתא שם (דף קכ''ח) כלשון רבינו. ומיני עשבים הם ראויים להסקה וראויים למאכל בהמה לפיכך הכל הולך אחר מחשבתו. וכן בשאר מיני תבלין שהן כיוצא באלו: 


! יט 
[[אין גורפין מאכל מלפני הפטם וכו'.]] משנה פרק תולין (דף ק''מ) גורפין מלפני הפטם ומסלקין לצדדין מפני הרעי דברי ר' דוסא וחכמים אוסרין ובגמרא מפרש דחכמים אתרווייהו פליגי. עוד שם אמר רב חסדא מחלוקת באבוס של כלי אבל באבוס של קרקע דברי הכל אסור פי' ורבנן גזרו של כלי אטו קרקע וכולה חדא גזרה היא ופי' המשנה שור שמפטמין אותו וגורפין מלפניו בשבת לתת בתוכו תבן ושעורין ע''כ לשון רש''י ז''ל: [[ונוטלין מלפני החמור וכו'.]] משנה שם ומסקנא דגמרא מקמי חמרא לגבי תורא שקלינן מקמי תורא לגבי חמרא לא שקלינן. [[וכן עלין וכו'.]] שם אמר רב חסדא האי הוצא דירקא אי חזי למאכל בהמה שרי לטלטולי ואי לא אסיר. אמר רב האי תלאי דבשרא שרי לטלטולי דכוורי אסור. ופירשו בהלכות תלאי דבשרא העץ שתולין בו הבשר מטלטלין אותו דתורת כלי עליו דרגילות הוא דכוורי לא אלא כל שנשתמש בו זורקו לבין העצים ע''כ כתב הרשב''א ז''ל וכן עיקר: 


! כ 
[[אע''פ שאסור לטלטל וכו'.]] כל זאת הבבא משניות וברייתא פ' שואל (דף קכ''א) קרוב ללשון רבינו. ופירש''י ז''ל לא יזיז בו אבר לא יגביה לא את ידו ולא ריסי עיניו. וקושרין את הלחי של מת שהיה הולך ונפתח קושרין את לחיו כדי שלא יפתח פיו יותר ולא שתעלה להסגר ממה שנפתחה דהיינו מזיז אבר אלא שלא תוסיף להפתח. כלי מיקר כגון כלי זכוכית. ואין מעמצין משום דדמי למזיז בו אבר עכ''ל: 


! כא 
[[מת המוטל בחמה וכו'.]] פ' כירה (דף מ''ג:) אתמר מת המוטל בחמה א''ר יהודה אמר שמואל הופכו ממטה למטה רב אמר מניח עליו ככר או תינוק ומטלטלו. היכא דאיכא ככר או תינוק כ''ע לא פליגי דשרי כי פליגי דליכא וקי''ל כרב באיסורי. עוד שם אין מצילין את המת מפני הדליקה אריב''ל שמעתי שמצילין את המת מפני הדליקה. ואסיקנא בדליכא ככר או תינוק פליגי והלכה כריב''ל ואפי' לרב מתוך שאדם בהול על מתו אי לא שרית ליה אתי לכבויי. ומבואר בהלכות: [[ולא התירו וכו'.]] מימרא פ' נוטל (דף קמ''ב:) במסקנא ולא אמרו ככר או תינוק אלא למת בלבד: 


! כב 
[[היה מוטל בחמה וכו'.]] שם (דף מ''ג:) תנא שילא בר מרי מת המוטל בחמה באין שני בני אדם ויושבין בצדו חם להם מלמטה זה מביא מטה ויושב עליה וזה מביא מטה ויושב עליה חם להם מלמעלה מביאין מחצלת ופורסין עליהן זה זוקף מיטתו ונשמט והולך לו וזה זוקף מטתו ונשמט והולך לו ונמצאת מחיצה עשויה מאליה. וכתבו המפרשים ואע''פ שאין עושין אהל עראי לכתחלה כיון שמשנה שהוא עושה אותו מלמעלה למטה בשביל המת התירו: 


! כג 
[[מת שהסריח בבית וכו'.]] בהמצניע (דף צ''ד:) ההוא שכבא דהוה בדרוקרת שרא להו ר''נ בר יצחק לאפוקיה לכרמלית ואסיקנא טעמא גדול כבוד הבריות שדוחה ל''ת שבתורה. ופי' הראב''ד ז''ל דכבוד החיים קאמר מפני שהיה מסריח וכדי לסלק מהם ריחו התירו. וזה דעת רבינו ועיקר. ונחלקו המפרשים ז''ל אם צריך ככר או תינוק לטלטלו יש מי שאומר שצריך שכל שנוכל לתקן ולגרוע איסור הטלטול נתקן והרמב''ן ז''ל אמר שאינו צריך כדי שלא יהא מרבה בהוצאה והרשב''א ז''ל הכריע כדעת האחרים בזה: 

~ הלכות שבת - פרק שבעה ועשרים



! ב
((א-ב)) [[היוצא חוץ לתחום המדינה וכו'.]] שיעור התחומין שהם אלפים אמה מדבריהם וי''ב מיל דבר תורה הוא מבואר בהלכות סוף פ''ק דעירובין ולמדו שיעור זה די''ב מיל מן הירושלמי וכן הסכמת הגאונים ז''ל לחייב דבר תורה על יותר מי''ב מיל. ויש מן האחרונים ז''ל שחלקו על זה ואמרו בההיא סוגיא דסוף פ''ק (עירובין י''ז:) דלוקין על עירובי תחומין היא לדעת ר''ע דאמר תחומין דאורייתא אבל לרבנן דקי''ל כוותייהו אין שם תחומין כלל מן התורה ואפילו בכמה פרסאות והאריכו להוכיח כן ולדעת זו הסכימו הרמב''ן והרשב''א ז''ל. ודין העיר שהיא כד''א בכמה מקומות מבואר שאין העיר נחשבת: [[ומ''ש רבינו אלפים אמה לכל רוח מרובעות.]] משנה פ' מי שהוציאוהו (דף מ''ט:) אלפים אמה לכל רוח עגולות דברי ר' חנינא בן אנטיגנוס וחכ''א מרובעות כטבלא מרובעת כדי שיהא נשכר את הזויות והלכה כחכמים. וכן הסכימו ז''ל ונחלקו המפרשים בפירוש דבר זה יש מי שאומר שלעולם הוא רשאי לילך אלפים ושמונה מאות אמה כמדת האלכסון אפי' הולך אל עבר פניו או לעבר פני העיר ויש מי שהורה שאין לו אלפים ושמונה מאות אמה אלא כשהולך באלכסון תחומי העיר או באלכסון תחומי מקומו אבל במהלך אל עבר פניו או אל עבר פני תחומי העיר אין לו אלא אלפים אמה בלבד וכן נראה מדברי רבינו וכן עיקר. דלפי דברי האחרים אין כאן מרובעות שהרי כשהוא מהלך לעבר פניו יש לו אלפים ת''ת אמה וכשהוא מהלך באלכסון אין לו ג''כ יותר נמצא שחוט המקיף סופי תחומו יהיה עגול בהכרח וחכמים הזכירו מרובעות כך נראה לי. ועוד שהיה להם לומר כדי שיהא נשכר את האלכסון אלא ודאי מדהזכירו זויות משמע שאינו נשכר האלכסון אלא לזויות: 


! ג 
[[המהלך חוץ לתחום למעלה וכו'.]] פרק מי שהוציאוהו (דף מ''ג) בעי רב חנניה יש תחומין למעלה מעשרה טפחים או אין תחומין למעלה מעשרה בעמוד גבוה עשרה ורחב ארבעה לא תבעי לך דארעא סמיכתא היא כי תבעי לך בעמוד גבוה עשרה ואין רחב ארבעה ולא איפשיטא. ולזה כתב רבינו הרי הדבר ספק ולא ביאר ספק זה אם הוא לקולא או לחומרא. ובתשובה ביאר שכל מה שיהיה מן התחומין מן התורה ספיקו להחמיר ומה שהוא מדבריהם ספיקו להקל כמו שאמרו ספיקא דאורייתא לחומרא וספיקא דרבנן לקולא. ושם כתב שאין תחומין דבר תורה בימים ובנהרות ולא בכרמלית וכל התחומין בהן מדברי סופרים כמו שהאריך שם ולדעת האחרונים שאין תחומין מן התורה כל למעלה מעשרה ספק של דבריהם ולקולא מכלל דבריהם למדנו שכל שהלך בים למעלה מעשרה לכשיגיע לנמל יורד ואינו נמנע ויש לו אלפים אמה מן המקום שפגע תחלה בו למטה מעשרה וזה דעת הרמב''ן והרשב''א ז''ל. ומכלל זה שההליכה בנהרות ויש ספק אם הם למעלה מעשרה אם לאו מותרת לפי שהוא ספק בשל דבריהם וכן התיר רבינו בתשובה. ומ''מ כתב הרשב''א ז''ל שמי שהוא בין השמשות ביבשה לכתחלה אסור לצאת אפילו למעלה מעשרה לפי שיש לו חזקת ביתו. זהו דעתו ז''ל: 


! ד 
[[מי ששבת בדיר וכו'.]] מפורש פרק מי שהוציאוהו (עירובין מ''א מ''ב) גבי שבת בדיר וסהר ובמערה. וכתב הרשב''א ז''ל דדוקא כשהרשות היחיד מותר לטלטל בו כגון שהוא מוקף לדירה או פחות מבית סאתים אבל אם לא היה מוקף לדירה והיה יתר על בית סאתים כיון שאינו מותר לטלטל בו אלא בארבע אמות כנזכר פי''ז אין לו אלא ארבע אמות ומשם ולהלן מודדין לו אלפים אמה. וכיוצא בזה כתב רבינו בפ''ז מהל' עירובין אלא שנראה מדבריו שאין חלוק זה אלא במערב ושם אבאר: [[וכן השובת בבקעה וכו'.]] משנה שם (דף מ''ה) מי שישן בדרך ולא ידע עד שחשכה יש לו אלפים אמה לכל רוח דברי ר''י בן נורי וחכ''א אין לו אלא ד' אמות ונפסקה הלכה בגמרא כר''י בן נורי. וכתב רבינו בבקעה לפי שהיא כרמלית כמבואר פי''ד ורה''ר כך דינו. וכתב הרשב''א ז''ל שאלפים אמה אלו נמדדין חוץ לארבע אמות שלו ויש לו הארבע אמות לכל רוח ואין סברא זו מוכרחת: [[היה מהלך בבקעה וכו'.]] מימרא (שם דף מ''ב) אמר שמואל שבת בבקעה וכו' כלשון רבינו: 


! ה 
[[המהלך אלפים אמה וכו'.]] סוף כיצד מעברין (דף ס') אריב''ל היה מודד ובא וכלתה מדתו בחצי העיר אין לו אלא חצי העיר כלתה מדתו בסוף העיר נעשית כל העיר כד' אמות ומשלימין לו את השאר וכן פסקו בהלכות בשם הגאונים ז''ל. וכתב הראב''ד ז''ל שאם כלתה מדתו בין העיר לעבורה דינו להקל שאף על פי שעבור העיר כעיר להקל אמרו ולא להחמיר וכ''כ הרשב''א ז''ל ודבר פשוט הוא שהרי בסוף העיר וחצי העיר הזכירו ולא הזכירו בזה עבור כלל: 


! ח 
[[מי שכלתה מדתו וכו'.]] ברייתא פ' מי שהוציאוהו (דף מא:) היה מודד ובא וכלתה מדתו בחצי העיר מותר לטלטל בכל העיר כלה ובלבד שלא יעבור התחום ברגליו ופירשו בגמרא מותר לטלטל ע''י זריקה ולא גזרינן שמא ימשך אחר חפצו ונפסק זה בהלכות: [[וכן מי ששבת בבקעה וכו'.]] שם (דף מ''ב) אמר שמואל שבת בבקעה והקיפוה נכרים מחיצה בשבת מהלך אלפים אמה ומטלטל בכולה ע''י זריקה ורב הונא פליג התם וקי''ל כשמואל כדאיתא בהלכות. וכתב רבינו שהיתר הטלטול הוא בשהקיפוה לשם דירה ופשוט הוא כנזכר פט''ז וכ''כ ז''ל: 

! י
((ט-י)) [[מי שהיה בא בדרך וכו'.]] משנה שם (דף מ''ה) מי שהיה יושב בדרך ועמד והרי הוא סמוך לעיר הואיל ולא היתה כונתו לכך לא יכנס דברי ר''מ ר' יהודה אומר יכנס מעשה היה ונכנס ר' טרפון בלא מתכוין. וק''ל כר' יהודה שאע''פ שלא היה סבור להיות בתוך התחום ולקנות שביתה עם בני העיר כיון שדעתו היה לילך לעיר קנה שביתה עמהם וזהו מה שהזכיר רבינו היה בא למדינה וישן בדרך ולא נעור וכו' וכן פירשו בהלכות בשם רב אחא משבחא ותפסו פירוש זה בעיקר וכ''כ הרשב''א ז''ל אלא שאמר שאם היה נעור והוציא בשפתיו ואמר תהא שביתתי במקומי הרי עיקר שביתתו מאנשי העיר ויש לו ממקומו אלפים אמה לכל רוח וכן דעת הראב''ד ז''ל ורבינו לא הזכיר זה אבל נכון הוא. והחלק הראשון שכתב רבינו במהלך לעיר כל שכן הוא מיושב בדרך ואינו יודע שהוא בתוך התחום וג''כ הוציא רבינו זה ממה ששנינו שם (מ''א:) פעם אחת לא נכנסו לנמל עד שחשכה אמרו לו לר''ג מה אנו לירד אמר להם מותר שכבר הייתי מסתכל והיינו בתוך התחום קודם שחשכה. ופירש רבינו שקנו שביתה עם אנשי העיר וכ''כ הרשב''א ז''ל והוא פשוט: 


! יא 
[[מי שיצא חוץ לתחום וכו'.]] משנה שם (דף נ''ב:) מי שיצא חוץ לתחום אפי' אמה אחת לא יכנס ר''א אומר שתים יכנס שלש לא יכנס מי שהחשיך חוץ לתחום אפי' אמה אחת לא יכנס ר''ש אומר אפי' ט''ו אמה יכנס שאין המשיחות ממצין את המדות מפני הטועין ובהלכות והלכתא כת''ק. וכתב רבינו טעם לדברי ת''ק במחלוקתו של ר' אליעזר משום דקי''ל דהבלעת תחומין מלתא היא כלומר שאם היה קצת מה שהוא יכול להלך עכשיו מובלע בתוך התחום שיצא ממנו הרי הוא כאילו לא יצא כמו שיתבאר לפנינו בבבת מי שיצא חוץ לתחום שלא לדעת וא''כ בכאן כיון שיש לו ד''א והוא לא הרחיק אלא אמה יש לשאול למה לא יכנס ופירש רבינו ושאין לו הד' אמות אלא כלפי פניו כשהיה מהלך וכרבי יהודה דאמר דאין לו אלא ד''א לרוח אחת במשנה שהזכרתי פי''ב. ואעפ''כ יש לתמוה דהא ר' יהודה לאי זה רוח שירצה אמר ואמרו שם ומודה ר' יהודה שאם ברר שאינו יכול לחזור בו וא''כ זה שלא ברר לו עדין יכול לברור. ומדברי רבינו נראה שכיון שזה מהלך ורוצה לילך נראה כבורר אל עבר פניו. וזה דחוק. והרשב''א ז''ל כתב שדעת רבינו הוא בשברר לצד החיצון אלא שהיה לו לפרש. גם בהשגות העמידו סברת ת''ק כר' יהודה ובשברר לצד חיצון. ולענין הדין פסקו מן האחרונים ז''ל שיש לו ד' אמות לכל רוח כמו שכתבתי פי''ב. וכן פסקו כר''ש שמן הסתם אין המודדים מכוונים המדות וחוץ למקום הציון יש חמש עשרה אמה, מתוך דברים אלו יצא להם שאם הוא עומד בתשע עשרה אמה ואפי' אחת מרגליו בתוך עשרים אמה יכנס. היו שתי רגליו חוץ לתשע עשרה לא יכנס. ואם יודע שהמודדין כוונו וצמצמו המדה בטלו החמש עשרה ודין ארבע וחמש כדין תשע עשרה ועשרים וזה דעת הרשב''א ז''ל ודעת רבינו כדעת הגאונים ז''ל: [[וכן מי שהחשיך חוץ לתחום המדינה וכו'.]] זה נמצא בכל ספרי רבינו וכבר כתבתי בסמוך המשנה שממנה יצא לרבינו דין זה שהוא פוסק כת''ק כמו שפסקו בהלכות. אבל [[מ''ש ואם כלתה מדתו בחצי העיר וכו']] הוא דבר מתמיה בפשט המאמר שהיאך תכלה מדתו במקצת העיר ואפילו לתחלת העיר אינה מגעת שהרי רחוק הוא מסוף תחום העיר אמה. ואין לומר שעל עיר אחרת נתכוין רבינו. לפיכך י''ל שכך היה כוונת הלשון ואם החשיך תוך התחום וכלתה מדתו במקצת העיר וכו' והענין שכל שהוא מתכוין לשבות במקום שהוא עומד בין השמשות אע''פ שיודע שהעיר בתוך התחום שלו או שאינו מהלך לעיר אין העיר נחשבת לו כד' אמות אא''כ מובלעת תוך תחומו כמו שנתבאר כבר למעלה. וחפשתי כל צדדי לשון זה ולא מצאתי דבר נאות לפרש בו כזה: [[היתה רגלו אחת וכו'.]] בגמ' (דף נ''ב:) יש שתי לשונות במימרא דרבי חנינא ולישנא בתרא יכנס וכן פסקו בהלכות. וכ''כ הרשב''א ז''ל. ובהשגות א''א איכא מ''ד כיון דקם כיחידאה דתניא וכו' הרי זה לא יכנס ע''כ. וכוונתו ששם הקשו והתניא הרי זה לא יכנס ותירצו רבי חנינא הוא דאמר כאחרים וכו'. ומכל מקום כיון שרבי חנינא פוסק כאחרים למה לא נפסוק גם אנו כן ועוד דקי''ל הלכה כדברי המקל בעירוב אלא ודאי אין לאותה סברא עיקר והעיקר כדעת רבינו: 


! יב 
[[מי שיצא חוץ לתחום וכו'.]] (דף מ''א:) ר''פ מי שהוציאוהו נכרים או רוח רעה אין לו אלא ארבע אמות החזירוהו כאילו לא יצא. ומבואר בגמרא דדוקא החזירוהו אבל חזר לדעת אין לו אלא ד' אמות, תשלום המשנה הוליכוהו לעיר אחרת נתנוהו בדיר או בסהר ר''ג ור''א בן עזריה אומר מהלך את כלה ר' יהושע ור''ע אומר אין לו אלא ד' אמות. ויש מן הגאונים שפסקו כר''י ור''ע ובהלכות פסקו כר''ג וראב''ע כמ''ש שם בארוכה וכן הסכימו האחרונים ז''ל וכן דעת רבינו. [[ומ''ש וכן אם יצא לאחת מאלו בשגגה וכו'.]] פשוט הוא שם בגמרא דשוגג והוציאוהו נכרים דין אחד להם וכ''כ ז''ל: 


! יג 
[[יצא חוץ לתחום לדעת וכו'.]] מימרא בגמרא יצא לדעת והחזירוהו נכרים אין לו אלא ד' אמות: [[וכן אם יצא חוץ לתחום לדעת וכו'.]] נ''ל שיצא לרבינו זה ממ''ש במשנה הוליכוהו נתנוהו ובהא הוא דאמרינן דסברי ר''ג ור''א דמהלך את כולה הא יצא לדעת אפילו אינהו מודו דאי לאשמועינן כחו דר''י ור''ע דאסרי נקט הוליכוהו והלא כחא דהיתרא עדיף טפי בכל דוכתא וגם הרמב''ן ז''ל כתב כדברי רבינו והרשב''א ז''ל הקשה עליהם ממ''ש שם אמר שמואל יצא לדעת אין לו אלא ד' אמות והקשו פשיטא השתא מי שהוציאוהו נכרים אין לו אלא ארבע אמות יצא לדעת מבעיא ואם כדבריהם ז''ל מאי קושיא דילמא אין לו ארבע אמות לעולם קאמר ואפילו נתנוהו בדיר וסהר דחמיר טפי יוצא לדעת ממי שהוציאוהו נכרים. ואני אומר אין זו קושיא דהא שמואל כי קאמר אין לו אלא ארבע אמות לא משמע מינה אם הוא בדיר וסהר מה יהיה דינו ושמואל לישנא דמתניתין דקתני במי שהוציאוהו אמר הוא ביוצא לדעת ולפיכך יש להקשות פשיטא ותו דהא שמואל הוא דפסק התם כר''י ורבי עקיבא דאפילו הוציאוהו נכרים ונתנוהו בדיר וסהר וא''כ אפי' יאמר כאן בפירוש אין לו אלא ד' אמות ואפי' אם הוא בדיר וסהר יש להקשות עליו פשיטא. כך נ''ל להעמיד דברי רבינו והרמב''ן ז''ל ועיקר: [[המפרש בים הגדול וכו'.]] במשנה שם מעשה שבאו מפלדרסין והפליגה ספינתן בים ר''ג וראב''ע הלכו את כולה ונפסקה הלכה כן בגמרא (דף מ''ב:) 


! יד 
[[מי שיצא חוץ לתחום וכו'.]] שם (דף מ''ג:) נחמיה משכתיה שמעתיה ונפק חוץ לתחום א''ל רב חסדא לר''נ נחמיה שרוי בצער אמר לו לך עשה לו מחיצה של בני אדם ויכנס. ושם מבואר שאם נעשית לו בשבת מחיצה הרי הוא כמי שיצא שלא לדעת והוא בדיר וסהר וכ''כ בהלכות. [[וכתב רבינו והוא שלא יהיה יותר מאלפים אמה.]] ונראה שאע''פ שאם היה בדיר וסהר מהלך את כולן ואפי' יש בהן כמה כיון שיצא שלא לדעת בכאן שלא היו שם מחיצות מבעוד יום אינו רשאי לילך אלא אלפים אמה. והטעם נ''ל שרבינו סבור שיוצא שלא לדעת יש לו ד' אמות וכל מה שנחשב לו כד' אמות אם שבת שם נחשב לו ג''כ כשיצא כד' אמות וזהו דיר וסהר אבל בנתון במקום שלאחר מכאן נעשית בו מחיצה שהרי אם שבת שם לא היה נחשב לו המקום ההוא כארבע אמות אפי' לאחר היקף המחיצה הנזכרת למעלה בדין. וכן מי ששבת בבקעה כאן שלא שבת כ''ש שלא יחשב לו כד' אמות ודי אם נתיר לו אלפים אמה כהיתרו אם שבת שם. זהו דעת רבינו. והראב''ד והרשב''א ז''ל נחלקו עליו ואמרו דטפי עדיף נאנס ויוצא שלא לדעת מאם שבת שם לפיכך מהלך אפי' כמה. אלו דבריהם ז''ל ואינן מוכרחין. ודין מחיצה של בני אדם שהזכרתי נתבאר פי''ז: 


! טו 
[[כל מי שאין לו וכו'.]] שם (דף מא:) בעו מיניה מרבה הוצרך לנקביו מהו אמר להו גדול כבוד הבריות שדוחה ל''ת שבתורה אמרו נהרדעי אי פקח הוא עייל לתחומא וכיון דעל על. ופירוש בשיצא שלא לדעת וכן פירשו ז''ל וכמ''ש רבינו שאם ביצא לדעת כבר נתבאר למעלה שאפילו החזירוהו נכרים אין לו אלא ד''א ומוכרח הוא: 


! טז 
[[כל מי שיצא ברשות וכו'.]] בר''ה (דף כ''ג) משנה פ' אם אינן מכירין גבי עדים שהיו באין בעדות הלבנה מחוץ לתחום בראשונה לא היו זזין משם כל היום התקין ר''ג הזקן שיהיו מהלכין אלפים אמה לכל רוח ולא אלו בלבד אלא אף חכמה הבאה לילד והבא להציל מן הגייס ומן הנהר ומן הדליקה ומן המפולת הרי אלו כאנשי העיר ויש להם אלפים אמה לכל רוח והובאה פרק מי שהוציאוהו (דף מ''ה) ובאר רבינו שמה שאמרו הרי אלו כאנשי העיר ר''ל שאין העיר נחשבת להם לכלום והענין שכיון שהלכו ברשות הרי המקום שהגיעו לו כאילו קנו בו שביתה בין השמשות ודבר ברור הוא: 


! יז 
[[היה יוצא ברשות וכו'.]] במי שהוציאוהו (דף מ''ד:) משנה מי שיצא ברשות ואמרו לו כבר נעשה מעשה יש לו אלפים אמה לכל רוח אם היה בתוך התחום כאילו לא יצא, ופירש רב שימי בר חייא ה''ק אם היו תחומין שנתנו לו חכמים מובלעים בתוך תחומו שלו כאילו לא יצא מתחומו ויש שם אוקימתא אחרת וזו נפסקה בהלכות: [[כל היוצאין להציל נפשות וכו'.]] כבר נתבאר זה למעלה בקרוב. [[ומ''ש ואם היתה יד עובדי כוכבים ומזלות וכו'.]] שם במי שהוציאוהו (דף מ''ה) משנה וגמרא מפורש כן: 

~ הלכות שבת - פרק שמונה ועשרים



! ב
((א-ב)) [[כל בית דירה שיוצא מן המדינה וכו'.]] מדברי רבינו שכתב כאן ושכתב למטה מבואר שדעתו שאין נותנין קרפף לעיר אחת כלומר שאם אין שם בית דירה תוך שבעים אמה ושירים אין מודדין אלא מקיר העיר. ומחלוקת היא במשנה בכיצד מעברין (עירובין נ''ז) ששנינו שם נותנין קרפף לעיר דברי ר''מ וחכ''א לא אמרו קרפף אלא בין שתי עיירות ופסק רבינו כחכמים דרבים נינהו ועוד דסוגיין כותייהו ויש מי שפסק כר''מ משום דהלכה כדברי המיקל בעירוב ועוד ששנינו בנדרים (דף נ''ו:) הנודר מן העיר מותר ליכנס בתחומה ואסור ליכנס בעיבורה ויש מי שדחה דההיא דנדרים בתוך עיבורה ממש קאמר תוך בורגנין הסמוכין לה המעוברים עמה. ואני אומר דההיא דנדרים כפשטא היא ואפילו אין שם בורגנין אלא כיון שאילו היו שם היו נחשבין מכלל העיר הרי הריוח ההוא הוא כעיר בלשון בני אדם. וזהו שהביאו שם ראיה מדכתיב ויהי בהיות יהושע ביריחו מאי ביריחו אילימא ביריחו ממש והא כתיב ויריחו סוגרת ומסוגרת אלא בעיבורה ומי איכא למימר דלרבנן דסבירא להו דאין נותנין קרפף לעיר אחת קשה להו ההוא קרא אלא אפי' רבנן מודו דבלשון בני אדם ולשון הכתוב כעיר מיקרי. וזהו ששנויה שם בלא מחלוקת. כך נ''ל. ומן הטעם הזה הביא רבינו בהלכות נדרים בפ''ט אותה משנה כפשטה. [[ומ''ש כאן בדין בית דירה]] מוסכם הוא ומבואר במשנה פרק כיצד מעברין ובגמרא שם (דף נ''ה:): [[ומ''ש וכן עד מהלך כמה ימים]] מפורש פרק עושין פסין (דף כ''ה) ובהלכות ושם אמרו אין בורגנין בבבל. ופירש''י ז''ל שאם יש שם בורגנין העושין סוכות לשמור פירות מחוץ לעיר אינן מתעברין עם העיר לפי שאינן קבועין כדמפרש התם משום דשכיחי בדקי שטפי מיא ששוטפין אותן וזה לא נזכר בדברי רבינו לפי שדי במה שהזכיר בית דירה והרשב''א ז''ל כתב וז''ל לא היה עשוי לדירה או שהיה עשוי לדירת עראי אין עושין אותו עיבור לעיר לפיכך הבורגנין שעושין שומרי הפירות בגנות ופרדסין ושומרי העיר חוץ לעיר אינן נמדדין עם העיר מפני שהן עראי מפני הגנבים ומפני הגשמים ששוטפין אותו עכ''ל: [[ואני]] תמיה א''כ למה אמרו אין בורגנין בבבל והלא אפי' בשאר ארצות אין בורגנין, ועוד שבפירוש שנינו (דף נ''ה:) בברייתא שאכתוב בסמוך והבורגנין אלא ודאי לא אמרו אלא בבבל דוקא ולזה לא כתב רבינו דבר זה וכן נראה עיקר. [[וכתב רבינו והוא שיהיה בית דירה זה ארבע אמות על ארבע אמות]] מפורש פ''ק דסוכה (דף ג') וכן גם כן בכיצד מעברין (עירובין נ''ה:): 


! ג 
[[וכן בית הכנסת שיש בו בית דירה וכו'.]] כל מה שכתב רבינו בבבא זו ברייתא מפורשת שם בכיצד מעברין חוץ משתי מחיצות שיש עליהן תקרה שהיא בעיא שם ולא איפשיטא ופסק רבינו להקל משום דספיקא דרבנן לקולא ויש מחמירין ואמרו בגמרא בית שבים למאי חזי אמר רב פפא להכניס לתוכו כלים שבספינה: 


! ה 
[[היו שתי עיירות זו סמוכה לזו וכו'.]] זהו מה שהזכרתי בראש פרק זה וחכ''א לא אמרו קרפף אלא בין שתי עיירות ובגמרא אתמר רב הונא אמר נותנין קרפף לזו וקרפף לזו וחייא בר רב אמר אין נותנין אלא קרפף אחת לשתי עיירות בלבד ופסקו המפרשים כרב הונא והביאו לזה ראיה וה''ה אם היו ג' או ד' מקומות עומדין כשורה שנותנין בין כל שניהם השיעור הזה ונמצא אחד מהם מהלך מחוץ למקום הרחוק אלפים אמה וזה ברור ופשוט וכן כתבו ז''ל ומתבאר בדברי רבינו במה שיבא בסמוך: [[היו שלשה כפרים שהן משולשין וכו'.]] משנה שם וכן ג' כפרים המשולשין אם יש בין שני החיצונים מאה וארבעים ואחת ושליש עושה האמצעי שלשתן להיות כאחת ופירשוה רב הונא ור''ח בגמרא (דף נ''ז:) לא משולשין ממש אלא כל שאילו מכניס אמצעי ביניהן ואין בין זה לזה אלא מאה וארבעים ואחת ושליש ונראה כשהן משולשים א''ל אביי לרבא כמה יהא בין חיצון לאמצעי אלפים א''ל רבא לאביי כמה יהא בין חיצון לחיצון א''ל כמה יהא מאי נפקא לך מינה כל שאילו מכניס אמצעי ביניהן ואין בין זה לזה אלא קמ''א ושליש. א''ל ואפילו [ד'] אלפים אמה א''ל אין ופירש''י ז''ל כל שאילו מכניס אמצעי ביניהן ה''ק אם אויר שיש בין שנים החיצונים כדי להתמלאות באמצעי ולעמוד אויר הנשאר בין אמצעי לחיצונות מכאן ומכאן עד קמ''א לכאן וקמ''א לכאן דהיינו שני קרפפות לשתיהן רואין כאילו הוא נתון ביניהם והרי כולן אחת והיוצא מאחת מהן מודד מחומת חברותיה אבל אם רב האויר יותר על כן לא אמרו רואין א''ל אלפים הואיל ויכול לבא מזו לזו בלא עירוב אמרינן רואין עכ''ל. ויש אחרים שפירשו כן וזה מבואר בדברי רבינו. ויש פי' אחר לומר שאין נותנין בין שני החיצונים אלא השיעור האמצעי וקמ''א ושליש דדי אם נראה האמצעי כאלו הוא ביניהם אבל שנקל ונתן לו קרפף ואיהו קאי לברא לא ולזה הסכים הרשב''א ז''ל. וזה דעת הר''א בהשגות וכתב על רבינו א''א כמדומה לי שטעה בזה טעות גדול והאריך בזה ודע שאין בפי' ההוא צד הכרח מן הגמרא והרשב''א ז''ל כתב כן אלא שכתב דהכין מסתבר טפי ומחוורתא דשמעתא הכי. ואני אומר דברי רבינו ורש''י ז''ל עיקר שאם נקל לראות האמצעי כאילו הוא ביניהן ואפילו הוא ד' אלפים ועוד לא נקל בו לתת לו קרפף ומה נפשך אם רואין אותו כאילו הוא ביניהן אף קרפף יש לו ואם אין לו קרפף כיון שאינו ביניהן אף לא יהיה נחשב גופו כאילו הוא ביניהם וגם מן השמועה נראה לי כן אלא שאין רצוני להאריך. סוף דבר אין בדברי רבינו טעות לא קטן ולא גדול וצורת כפרים אלו (עיין בסוף הספר ציור ח). וכ''כ ז''ל והן מובן מלשון רבינו: [[עיר שהוקפה וכו'.]] ברייתא פ' עושין פסין (דף כ''ו.) עיר חדשה מודדין לה מישיבתה ישנה מודדין לה מחומתה אי זו חדשה ואי זו ישנה חדשה שהוקפה ולבסוף ישבה ישנה שישבה ולבסוף הוקפה, ובאור זה לדעת רבינו שכיון שאין נותנין קרפף לעיר אחת אפי' תהיה החומה קרובה לבתים כיון שאין בחומה בית דירה אין מודדין אלא מישוב הבתים ולדעת האומרים שנותנין קרפף לעיר אחת כמ''ש בראש הפרק מודדין מישיבתה ומוסיפין עד שיעור קרפף ואם החומה קרובה או רחוקה הרי היא כאילו אינה ועיר שישבה ולבסוף הוקפה מודדין לה החומה ואין נותנין קרפף כדעת רבינו ולדעת אחרים נותנין הקרפף מחוץ לחומה, הארכתי בזה מפני דברים שראיתי לרשב''א ז''ל: 

! ז
((ו-ז)) [[עיר שהיתה ארוכה וכו'.]] שם (דף נ''ה.) ת''ר כיצד מעברין את הערים ארוכה כמות שהיא עגולה עושין לה זויות מרובעת אין עושין לה זויות היתה רחבה מצד אחד וקצרה מצד אחד רואין אותה כאילו היא שוה ודקדקו בגמרא ארוכה כמות שהיא פשיטא ותירצו לא צריכא דארוכה וקטנה מהו דתימא נעביד פותיה כארכה קמ''ל. מרובעת אין עושין לה זויות פשיטא לא צריכא דמרבעא ולא מרבעא לרבועו ש''ע מהו דתימא נרבעה בריבועו ש''ע קמ''ל. עוד אמרו שם (דף נ''ו.) ת''ר הבא לרבעה מרבעה ברבועו של עיר נותן צפונה לצפון של עיר ודרומה לדרום עולם. וכתב רבינו שמשולשת ובעלת צלעות רבות מרבעין אותה וכ''כ ז''ל דכל שאינה מרובעת מרבעין אותה. ופי' היתה רחבה מצד אחד וכו' כגון זה (עיין בסוף הספר ציור ט). ורואין את הקצר כאילו הוא שוה עם הרחב: 


! ח 
[[היתה עשויה כמין ג''ם או שהיתה עשויה כקשת וכו'.]] שם (דף נ''ה) ברייתא היתה עשויה כמין קשת או כמין גאם רואין אותה כאלו מלאה בתים וחצרות ומודד ממנה ולהלן אלפים אמה. ואתמר עלה א''ר הונא עיר עשויה כקשת אם יש בין שני ראשיה פחות מארבעת אלפים מודדין לה מן היתר ואם לאו מודדין לה מן הקשת. ופי' דין זה דרב הונא ה''ה בעשויה כמין גאם וכ''נ מדברי רבינו וכ''כ ז''ל ורבינו כתב הדין הזה כלשון הגמרא ובאור זה כתב הרשב''א ז''ל זה לשונו היו בין שני ראשיה ד' אלפים אמה אין מודדין לה אלא מן הקשת כיצד היה הולך מביתו של צד הימני שבקשת לבית שבצלע השמאלי שבקשת דרך חלל הקשת מודדין מפתח ביתו כאילו כל צלע משני צלעי הקשת עיר לעצמה ולפיכך חלל הקשת עולה לו מן החשבון בא לצאת מביתו אל היתר וממנו ולחוץ מודדין לו מצד היתר הסמוך לצלע אשר שם ביתו אלפים אמה לכל רוח שכל צלע וצלע כעיר אחת עכ''ל. ובס' העתים פירשו שהן כיושבי צריפין ומודדין לכל אחד מפתח ביתו וכ''נ מדברי רש''י ז''ל: 


! ט 
[[עיר היושבת על שפת הנחל וכו'.]] (דף ס''א.) א''ר הונא עיר שיושבת על שפת הנחל אם יש לפניה דקה ד' אמות מודדין לה משפת הנחל ואם לאו אין מודדין להן אלא מפתח בתיהן ופירשו בהלכות כי רוב העתים הנחל יבש ומשתמשין בו שאינו מתמלא אלא בשעת הגשם ושם פירשו השמועה כדברי רבינו וכן דעת הגאונים ז''ל אבל רש''י ז''ל פירש דעיר היושבת על שפת הנחל בעיתא תשמישתא מפני שטיפת הנחל ואי לא עבוד דקה לאו הוי ישוב קבוע והוו להו כיושבי צריפין ואין מודדין לכל אחד אלא מפתח ביתו ואם עשו דקה הרי דירת העיר קבועה ומודדין להם מקיר החומה ומן הדקה הזו ולהלן ולעולם הנחל נחשב מכלל האלפים. ולזה הסכים הרשב''א ז''ל. ודע שלדעת רבינו והגאונים ז''ל כשאין שם דקה אין מודדין לכל אחד מפתח ביתו אלא מקיר העיר וז''ש [[רבינו ונמצא הנחל נמדד מן האלפים שלהם.]] לא אבדו בשלא עשו דקה אלא שיעור רחב הנחל. ופי' דקה אצטבא: 


! י 
[[יושבי צריפין אין מודדין להן אלא מפתח וכו'.]] שם (דף נ''ה:) אמר רב הונא יושבי צריפין אין מודדין להם אלא מפתח בתיהם אמר רב אשי אם יש שם שלש חצרות של שני שני בתים הוקבעו. ופירוש שעושין אהלים מן ההוצין והערבה ואינן קבועין ולפיכך אין להם דין עיר ואם יש שם שלש חצרות של שני שני בתים קבועין בין של אבן בין של נסרים בתים וחצרות אלו עושין את כולן קבע והרי להם דין עיר כך פירש''י ז''ל: 


! יא 
[[אין מודדין וכו'.]] משנה שם (דף נ''ז נ''ח) כלשון רבינו. ובגמרא תנא לא פחות מפני שמרבה ולא יתר מפני שממעיט. ופירש''י ז''ל כשהחבל קצר יכול למתחו ומאריך המדה וכשהוא ארוך כבדו מכפילו באמצעיתו ונקצר עכ''ל: [[ובחבל של פשתן וכו'.]] בגמרא (דף נ''ח) תני רב יוסף ג' חבלים הם וכו' של פשתן למדידה ונפסקה כן בהלכות: [[הגיע לגיא אם היה רחבו וכו'.]] משנה וברייתא שם (דף נ''ז נ''ח) הגיע לגיא אם יכול להבליעו בחבל של חמשים אמה מבליעו ואם לאו הולך למקום שיכול להבליעו ומבליעו וצופה וחוזר למדתו אם היה גיא מעוקם מקדר ועולה מקדר ויורד הגיע לכותל אין אומרים יקוב את הכותל אלא אומדו והולך לו והקשו והא אנן תנן מבליעו וחוזר למדתו וגרסת הגאונים והא תניא מודד מדידה יפה. והיא גרסת רבינו. ותירצו התם דניחא תשמישתיה הכא לא ניחא תשמישתיה א''ר יהודה אמר שמואל לא שנו אלא שאין חוט המשקולת יורד כנגדו אבל חוט המשקולת יורד כנגדו מודדו מדידה יפה. וכמה עומקו של גיא א''ר יוסף אלפים והקשה אביי מדתניא עמוק מאה ורחב נ' מבליעו ואם לאו אין מבליעו. ותירצו רב יוסף דאמר כאחרים דתניא אחרים אומרים אפי' עמוק אלפים ורחב נ' מבליעו א''ד א''ר יוסף אפי' יתר מאלפים כמאן דלא כרבנן ולא כאחרים התם שאין חוט המשקולת יורד כנגדו הכא בשחוט המשקולת יורד כנגדו ושאלו כי חוט המשקולת יורד כנגדו עד כמה אמר אבימי ארבעה וכן תני רמי בר יחזקאל ארבעה. כן מצאתיה בהלכות ובספר העתים ובקצת ספרים ארבע (אמות). עוד שם במשנה (ד' נ''ז:). הגיע להר מבליעו וחוזר למדתו ובלבד שלא יצא חוץ לתחום. ובגמרא (דף נ''ח:) אמר רבא לא שנו אלא בהר המתלקט עשרה מתוך ארבע אבל בהר המתלקט עשרה מתוך חמש מודדו מדידה יפה רב הונא בריה דרב נתן מתני לה לקולא אמר רבא לא שנו אלא בהר המתלקט עשרה מתוך חמש אבל הר המתלקט עשרה מתוך ארבע אומדו והולך לו. והלכתא כרב הונא בריה דרב נתן. פיסקא ובלבד שלא יצא חוץ לתחום. מ''ט א''ר כהנא גזרה שמא יאמרו מדת תחומין באה לכאן. עוד במשנה אם אינו יכול להבליעו בזו אר''מ שמעתי שמקדרין בהרים. ובגמ' כיצד מקדר תנא תחתון כנגד לבו ועליון כנגד מרגלותיו. אמר אביי נקטינן אין מודדין אלא בחבל של ד' אמות ע''כ לשון הגמרא. ופירושה הנראה מדברי רבינו זהו ואכתבנו על סדר הדינין שכתב. [[הגיע לגיא וכו']] זו היא ברייתא. [[ומ''ש והוא שיהיה פחות מד' אלפים]] כתב הרשב''א ז''ל שלמד כן מדין עיר העשויה כקשת. ומפני שלא ראיתי בדברי רבינו זכר כלל למה שאמרו בגמרא וכי חוט המשקולת יורד כנגדו עד כמה אמר אבימי ד'. אני סבור שרבינו מפרש ד' אלפים ועד כמה עומקו של גיא היתה השאלה ומפני שהזכירו בסמוך יתר מאלפים לא הוצרך לפרש ד' אלפים ויש בזה פירוש אחר ואם לא היתה כן כונת רבינו יש לתמוה למה לא כתב הא דאבימי: 


! יב 
[[ומ''ש בד''א שהיה חוט המשקולת וכו']] הוא מבואר בהא דלישנא בתרא דרב יוסף וכשאין חוט המשקולת וכו' דק''ל כאחרים: 


! יג 
[[ומ''ש היה גיא מעוקם]] זהו בברייתא כלשונו. ואין בדברי רבינו זכר כלל בדין הגיא למתלקט עשרה מתוך חמש או מתוך ארבע משום דהנהו בהרים דוקא נינהו וכן עיקר כמו שאבאר. וכן מימרא דשמואל בכותל דוקא היא כמו שאכתוב. [[ומ''ש היה גיא רחב יותר מחמשים וכו']] זהו בברייתא ואם לאו הולך למקום וכו' ובסוף דינין אלו יבאר ויכתוב רבינו מה ששנינו ובלבד שלא יצא חוץ לתחום: 


! יד 
[[ומ''ש הגיע לכותל]] זהו ברייתא הנזכרת. [[ומ''ש ואם אפשר להשתמש בו וכו']] זהו ברייתא שהקשו ממנה לפי גרסת הגאונים והעמידוה בדניחא תשמישתיה ואז מודדו מדידה יפה שמודד כל הכותל מדידה יפה. [[ומ''ש ואם היה חוט המשקולת יורד כנגדו מודד ברחבו מדידה יפה.]] הוא מימרא דשמואל. פי' שכיון שהוא זקוף כל כך יכול הוא למדוד רחבו בראש הכותל ומודד הרחב לבד מדידה יפה: 


! טו 
[[ומה שכתב הגיע להר אם היה הר וכו'.]] זהו משנתנו וכפרושא דרבה ללישנא דרב הונא בריה דרב נתן דהלכתא כותיה. ואפשר דה''ה למתלקט י' מתוך שש שמבליעו להאי לישנא. ויש אומרים מודדו מדידה יפה ורבינו לא הזכיר זה לפי שכתב בכותל שאם אפשר להשתמש בו מודדו מדידה יפה ונראה דה''ה להר. [[ומ''ש ואם היה גבוה הרבה וכו']] זה מבואר בלישנא דרב הונא שהזכרתי. [[ומ''ש ואם אינו יכול וכו']] במשנה מבואר: 


! טז 
[[ומה שכתב כיצד מקדרין וכו'.]] בגמרא מבואר ברייתא ומימרא דאביי. [[ומ''ש וכשילך המודד וכו']] זהו ששנינו ובלבד שלא יצא חוץ לתחום ואמרו בגמרא מ''ט וכו' זהו דעת רבינו והוא הנכון מכל הנאמר בפי' סוגיא זו ויש לרשב''א שיטה אחרת שהוא סובר שהגאיות בכלל מה שאמרו מתלקט עשרה מתוך חמש או מתוך ארבע וכ''כ היה מודד והגיע לגיא או לגדר אם היה מתלקט עשרה מתוך יתר מחמש תשמישו בנחת והרי הוא כקרקע חלק ומודדו מדידה יפה. היה מתלקט עשרה מתוך חמש אין תשמישו בנחת כקרקע חלקה ולפיכך אם יכול להבליעו בחלב של נ' אמה מבליעו ואין שפועו ומדרונו עולה לו מן החשבון ואם אינו יכול להבליעו מקדר ועולה מקדר ויורד היה מתלקט עשרה מתוך ארבע אינו מצמצם לקדר ולהבליע אלא אומדו והולך לו עכ''ל. ומכאן שאין לו קדור או הבלעה בגיא אלא במתלקט עשרה מתוך חמש. ואח''כ כתב אימתי מבליעין בזמן שאין יותר מאלפים אמה אפי' לא היה תשמישו בנחת אינו מבליעו אלא מ חמש ויהיה בעמקו אלפים יכול להבליעו בחבל של נ' ואפי' בחבל בזה ממש. ואם נאמר שיבליענו במקום אחד היה להם לפרש. אלא וד ומ''מ ההיא דאבימי פירש''י ז''ל פי' אחר שלא כדברי רבינו. והרשב ד' אמות שעומק הגיא זקוף כל כך אינו ראוי להלוך ואע''פ ששאר הגיא חוט המשקולת יורד 

! יח
((יז-יח)) [[אין סומכין וכו'.]] משנה (דף נ''ח נ''ט) אין מודדין אלא מן המומ בגמרא למקום שריבה אין למקום שמיעט לא אימא אף למ בגמרא היינו קמייתא ותירצו ה''ק ריבה אחד ומיעט אחד שומעין לזה בגמרא. ופירש רבינו מן המומחה מן הבקי וכן פירש''י ז''ל וכן נרא פירוש אחר וזה עיקר, ואם כונת רבינו כשכתב היו לנו תחומי שבת מו הוא לפי שאין זה נופל על הלשון בשום פנים ומ''מ דברי רבינו בדין שאם מדד ורבה באחד מן התחומין שומעין לו ומוציאין את הקרן השני במכוין עכ''ל. וזהו פירוש למ''ש בגמרא אף למקום שריבה שאף במוע בעומקו של גיא להולך משפתו אל שפתו יותר מאלפים אמה. היה בו קדרו. ואלו דברים מתמיהין אצלי היאך אפשר שמתלקט עשרה מתוך של מאתים. ואולי דעתו שבתחלה מתלקט כך ואח''כ זקוף מאד ואין אי לא הוזכר דין ההתלקטות בגיא ולא דין האלפים בהר וכדברי רבינו. ''א פירש ד' אמות דכל שיורד חוט המשקולת כנגדו בעומקו של גיא כותלי הגיא משתפעין והולכין עד קרקעיתו של גיא הרי זה כאילו כל כנגדו ע''כ וזהו פירוש נכון: חה ריבה למקום אחד ומיעט למקום אחר שומעין למקום שריבה ושאלו קום שריבה. עוד שם ריבה לאחד ומיעט לאחד שומעין למרבה. והקשו שריבה. אמר אביי ובלבד שלא ירבה יותר ממדת העיר באלכסונה. ע''כ ה מן הירושלמי דגרסינן התם הא ההדיוט שריבה אין שומעין לו. ויש חזקין וכו' היתה על פי מה שאמרו בגמ' אימא אף למקום שריבה תימה זה הם אמת וכן הסכימו כל המפרשים ז''ל. ועוד כתב הרשב''א ז''ל המועט כנגד המרובה לפי שמחזיקין את המועט במוטעה ואת המרובה ט הולכים כנגד המרובה: [[וכן אם באו שנים מומחין ומדדו התחום וכו'. ]] כבר נזכר זה בסמוך ויש פירוש אחר במימרא דאביי וזה עיקר. [[וכתב רבינו לפיכך אם רבה זה האחרון יותר על הראשון אפי' בחמש מאות ושמונים אמה בקרוב שומעין]] והקשו על חשבון זה. ובהשגות כתוב אמר אברהם אני מוצא או ד' או ו' מאות ע''כ. והרשב''א ז''ל הקשה שלא היה לו לומר אלא ה' מאות וע''ב וכתב ושמא הרב ז''ל כל שהוא יתר משבעים אמה אע''פ שאינן ממלאין עד שמונים לא דק והודיע הענין באמרו שמונים בקרוב עכ''ל. ואני אפרש. דע שהחשבון שהזכירו ז''ל כל אמתא ברבועא אמתא ותרי חומשי באלכסונא אינו מדוקדק דיותר מעט הוי האלכסון וזה מבואר במופת בחכמת התשבורת. והכלל האמתי הוא שהאלכסון הוא גדר מרובע שתשבורתו כפל מהמרובע הראשון שהאלכסון יוצא ממנו כגון מרובע ה' על ה' שתשבורתו כ''ה אלכסונו גדר מרובע שתשבורתו נ' וא''כ בהכרח הוא יותר מז' לפי שתשבורת ז' על ז' אינם אלא מ''ט. ויש לזה מופת. ולפ''ז אם הראשון טעה במדת האלכסון ע''ד חשבון רבותינו ז''ל יהיה אמת כדברי הרשב''א ז''ל. אבל אין לנו לקחת החשבון ההוא אחר שאינו אמת אלא בשיעורים שהזכירו הם אבל בטעות שטעה זה הראשון היאך נחזיק זה השני בטועה והוא מכוין על האמת ואם הראשון לא טעה כך היה שיעור התחום כמו שזה אומר וזה דבר ברור. לפי החשבון האמתי יהיה חמש מאות ופ''ה ועוד וזהו שכתב הר''א ז''ל בהשגות אע''פ שלא דקדק לפי שתשבורת אלף וארבע מאות וט''ו הוא ב' חשבונות ועוד ותשבורת אלפים שהוא אלכסונן הוא כפלו שהוא ד' חשבונות. ולא נעלם זה מעיני רבינו אבל רצה להחמיר באותן ה'. ונ''ל ששבוש הספרים הוא וראוי להיות כחמש מאות ופ''ה אמות. ואם יש ספר שנסחתו כך הוא האמת לפי שאין דרך רבינו לכתוב בקרוב בחשבון שיוכל להוסיף או לגרוע ממנו ואפי' אמה אחת: 


! יט 
[[אפילו עבד אפי' שפחה נאמנין לומר ע''כ תחום השבת וכו'.]] משנה שם (דף נ''ח:) כלשון רבינו: [[ונאמן הגדול לומר זכור אני שעד כאן היינו באים וכו'.]] משנה בכתובות פרק האשה (דף כ''ח). [[ומ''ש שלא אמרו חכמים וכו']] מבואר בגמרא בכיצד מעברין (עירובין נ''ח נ''ט): 

~ הלכות שבת - פרק תשעה ועשרים



! ג
((א-ג)) [[מצות עשה מן התורה וכו'.]] מדברי רבינו נראה בביאור שהוא סובר שההבדלה ג''כ דבר תורה והכל בכלל זכור. וראיתי המפרשים ז''ל חלוקים בזה יש סוברים כדברי רבינו ואע''ג דבגמרא פ' ערבי פסחים (דף ק''ו) אין שם אלא זכרהו על היין בכניסתו אין לי אלא בלילה וכו' מ''מ ילפינן ליה מדכתיב ולהבדיל כמ''ש פרק ידיעות הטומאה (שבועות י''ח:) ולשון מכילתא זכור את יום השבת קדשהו בברכה ובביאור אמר זכרהו על היין ואמרו גם כן קדשהו בכניסתו וקדשהו ביציאתו. וי''א שההבדלה אינה אלא מד''ס אבל הקידוש הוא דבר תורה. ודע שלדברי הכל אחד אנשים ואחד נשים חייבין הם בקידוש היום ומימרא מפורשת היא נשים חייבות בקידוש היום דבר תורה. ונפקא לן מזכור ושמור והבדלה נמי אם היא דבר תורה נפקא לן חיובא דנשים מהתם ואם היא מדבריהם דומיא דקידוש תקנוה ורבינו ז''ל סתם כאן וכיון שלא הזכיר בהן פטור מכלל שהן חייבות ופרק י''ב מהלכות עבודת כוכבים ומזלות וחקותיהם כתב רבינו וכל מצות עשה שהיא מזמן לזמן ואינה תדירה נשים פטורות חוץ מקידוש היום ואכילת מצה בלילי פסחים ואכילת פסח והקהל ושמחה שאף הנשים חייבות ע''כ. ונסח הקידוש ידוע הוא. ונוסח ההבדלה נחלקו בו שם פ' ערבי פסחים (דף ק''ג ק''ד) והעלו בגמרא כדברי רבינו. וזה מוסכם: 


! ד 
[[עיקר הקידוש בלילה וכו'.]] שם (דף ק''ו) עיקר קדושא בלילה הוא ואמרו שם (דף ק''ה) מי שלא קדש בע''ש מקדש והולך כל היום כולו. ויש מי שכתב שפרשת ויכלו שנהגו לומר כמו שיתבאר אינה אלא במקדש בליל שבת כדינו: [[ואם לא הבדיל בלילה וכו'.]] שם (דף ק''ו) אמרו בני ר' חייא מי שלא הבדיל במ''ש מבדיל והולך כל השבת כולה עד כמה א''ר זירא עד רביעי בשבת ונחלקו בדין זה הגאונים ז''ל שיש מהן גורסין בסוף השמועה (דף ק''ז) כלישנא בתרא מבדיל והולך כל היום כולו וכ''נ מן ההלכות ורבו סברות הגאונים ז''ל בזה. ודברי רבינו מחוורין אע''פ שדעת האחרונים כדעת ההלכות. ותשעה באב שחל להיות באחד בשבת העלה הרמב''ן ז''ל שאין כאן הבדלה על הכוס אלא בתפלה בלבד ואינו צריך להבדיל בליל מוצאי תשעה באב: [[אבל אינו מברך וכו'.]] שם (דף ק''ו) מפורש. א''ר יעקב אבל לא על האור: 


! ה 
[[אסור לאדם לאכול או לשתות יין משקדש היום וכו'.]] כך היא הנסחא בקצת הספרים ויראה מזה שלשתות מים מותר קודם קידוש כמו קודם הבדלה. ויש שכתוב בהן או לשתות סתם. ואף לזאת הנסחא אפשר שדעת רבינו ממ''ש בסיום הבבא ולשתות מים מותר שאף קודם קידוש מותר. ובגמ' (דף ק''ה) גבי הבדלה מפורש רבנן דבי רב אשי לא קפדי אמיא ויש לדמות קידוש להבדלה כדברי רבינו והרשב''א ז''ל השיב שקודם קידוש אפי' לשתות מים אסור והביא ראיה מן הירושלמי וכן נהגו: [[וכן משיצא היום וכו'.]] אכילה ושתיה מפורשין שם ועשיית מלאכה פ' שואל בשבת (דף ק''נ:) אסור לאדם לעשות חפצו קודם שיבדיל והיתר שתית המים הזכרתיו בסמוך: [[שכח או עבר וכו'.]] בערבי פסחים (דף ק''ז) טעם מקדש טעם מבדיל: 


! ו 
[[מדברי סופרים וכו'.]] הקידוש פשוט שאינו מן התורה על היין ויתבאר לפנינו שאם מתאוה לפת יותר מן היין מקדש על הפת. וההבדלה מבואר בברכות (דף ל''ג) פרק אין עומדין שמדבריהם היא על הכוס: [[ומאחר שיבדיל ויאמר וכו'.]] פרק שואל (שבת ק''נ.) כי הוינן בי רב כהנא אמרינן המבדיל בין קדש לחול ומסלתינן סלתי וכן מימרא אחרת שם כיוצא בזו ונחלקו המפרשים אם צריכה שם ומלכות ובהלכות כתבו שצריכה וכן כתב שם כלומר אינו צ''ל בין אור לחושך וכו' אלא בא''י אמ''ה המבדיל בין קדש לחול. וכתבו הגאונים ז''ל שאם התפלל והבדיל בתפלה יכול לעשות מלאכה ואין צריך לברכה אחרת ולזה הסכימו מן האחרונים ז''ל ועיקר: [[וכשהוא מקדש וכו'.]] פ' אלו דברים בברכות (דף נ''א:) ב''ה אומרים מברך על היין ואח''כ מברך על היום. [[ומה שכתב ואינו נוטל וכו'.]] שם בפ' ערבי פסחים (דף ק''ו) נטל ידיו לא יקדש ויתבאר בסמוך: 


! ז 
[[כיצד הוא עושה וכו'.]] דברים אלו שכתב רבינו נאמרו בגמרא פ' שלשה שאכלו (ברכות נ''א) גבי כוס של ברכה ומפרש רבינו דכוס של ברכה הוא כוס שאומרים עליו קידוש היום או ברכת המזון כמוזכר פ''ז מהלכות ברכות ולא עוד אלא שעקר הדבר הוא לדעת רבינו בכוס של קידוש כמ''ש. ורש''י ז''ל פי' כוס של ברכה ברכת המזון: [[מנהג פשוט הוא בכל ישראל לקרות בתחלה פרשת ויכלו וכו'.]] כן נהגו ויש להם סמך ממ''ש בפ' כל כתבי (שבת קי''ט) שאפילו יחיד צריך לומר ויכלו ולפיכך סמכוהו כל הכוס: [[ושותה מלא לוגמיו ומשקה לכל בני חבורה ואחר כך נוטל וכו'.]] מסקנא בערבי פסחים (דף ק''ז) המקדש אם טעם מלא לוגמיו יצא ואם לאו לא יצא וכן בהלכות ופירשו מלא לוגמיו שאם יסלקנו לצדדין נראה כמלא לוגמיו ומדברי הגאונים ז''ל נראה שאין כל בני החבורה צריכין מלא לוגמם: 


! ח 
[[אין קידוש אלא במקום סעודה כיצד לא יקדש בבית זה ויאכל בבית אחר וכו'.]] מסקנת ההלכות וכל הפוסקים שם (דף ק''א) כשמואל דאמר הכי אין קידוש אלא במקום סעודה. ואמרו שם סבור מינה ה''מ מבית לבית אבל מפנה לפנה לא אמר להו רב ענן בר תחליפא זמנין סגיאין הוה קאימנא קמיה דמר שמואל ואפי' מאגרא לארעא הוה מקדש ע''כ בגמרא ובהלכות. וזהו כפשוטו מתמיה על דברי רבינו ז''ל שכתב אבל אם קידש בזוית וכו' אבל ראיתי בספרי הגאונים ז''ל שכתבו לקדש בבית ולצאת לחצר בסעודה אם רואה את מקומו מותר שנעשה כמקום אחד ואינו דומה כמפנה לפנה ואם אינו רואה את מקומו נעשה כמפנה לפנה ואסור עכ''ל. מתוך כך נראה שהם מפרשים בית בית דירה ויש בה חדרים ועליות מבית דירה לבית דירה אחר היו סבורים שיצטרך קידוש אחר אבל מפנה לפנה כגון מחדר לחדר בבית דירה אחת לא. ובא רב ענן והעיד שאפי' בבית דירה אחת מן הגג לחצר היה מקדש. ויעיד על זה הפירוש שאם היה פירוש מפנה לפנה בחדר בעליה אחת היאך היה מוציאה מידי כונתם רב ענן כשהיה רואה שמואל מקדש מארעא לאגרא. ולפי זה הפי' נאמרו דברי רבינו ז''ל ויש בזה פירוש אחר: [[ולמה מקדשין בבית הכנסת מפני האורחים שאוכלים וכו'.]] שם מבואר ועכשיו נהגו לקדש שם ואף על פי שאין אורחים אוכלים לפי שכיון שנתקן לא זזה תקנה ממקומה, וכתבו ז''ל שלא היו אוכלין בבהכ''נ ממש דהא קי''ל דבתי כנסיות אין אוכלין בהן כמבואר פי''א מהלכות תפילה אבל בבית הסמוך לבהכ''נ והיו יושבין שם בעת שמיעת הקידוש וכן כל כיוצא בזה: 


! ט 
[[היה מתאוה לפת יתר מן היין או שלא היה וכו'.]] שם (דף קו) א''ר ברונא אמר רב נטל ידיו לא יקדש אמר להו רב יצחק וכו'. אכתי לא נח נפשיה דרב ושכחינן שמעתתיה זמנין סגיאין הוא קאמינא קמיה דרב זמנין דחביבא ליה ריפתא מקדש אריפתא זמנין דחביבא ליה חמרא מקדש אחמרא. וזה פירוש רבינו נטל ידיו לקדש קס''ד שלא יקדש כלל אלא אחרים מקדשין לו ואפשר שהיו סבורין שאין מקדשין על הפת. ואמר להו רב יצחק דרב היה מקדש על הפת כשהיה חביב לו ואם כן כשנטל ידיו מקדש על הפת וזה פירוש נכון וכן כתבו מן האחרונים ויש מי שפירש דהא דר''י פליגא לגמרי אדרב ברונא שאין הדבר תלוי בנטילה אלא בחביבות וע''ז נהגו ליטול ידיהם ולקדש אחר כך ביין ע''כ: 


! י 
[[מי שנתכוין לקדש על היין בלילי שבת ושכח וכו'.]] כבר ביארתי זה בסמוך: [[ומצוה לברך על היין ביום השבת קודם שיסעוד סעודה וכו'.]] שם (דף ק''ו) ת''ר זכור את יום השבת זכרהו על היין בכניסתו אין לי אלא בלילה ביום מנין ת''ל זכור את יום ביום מאי מברך אמר רב יהודה בורא פרי הגפן ושם קראוהו קדושא רבה והוא לכנוי כמו שקורין לסמיא סגי נהור: [[ואסור לו לאדם שיטעום כלום קודם שיקדש וכו'.]] בהשגות א''א בחיי ראשי אם מסברא אמרה וכו'. ואני אומר שרבינו למד כן ממה שקראוהו קידוש ואמרו בסתם שאסור לסעוד קודם קידוש. ומעתה אשיב על דברי הר''א ז''ל מ''ש ואילו בא לקדש ביום על הפת מי לא מקדש אני אומר דלא. והטעם בזה לפי שבלילה שהוא מזכיר קדושת היום די היכר בכך ואם חביב עליו פת יותר יקדש על הפת קודם שיטעום אבל ביום שאין ההיכר אלא כשמברך בפה''ג קודם סעודה שלא כדרכו בחול אם בא לקדש על הפת איזה היכר יש כאן וזה נ''ל נכון. ומה שאמר אסמכתא בעלמא דעיקר קדושה בלילה הוא אף רבינו ז''ל סובר כן. וכ''כ למעלה עיקר הקידוש בלילה אבל חכמים דרשו לקדש ביום ואינו בדין שיוכל למלא כריסו ולאכול ואחר כך יברך על היין ויאכל סעודה אחרת שאם אתה מתיר לו לטעום אף אתה מתירו לאכול כל צרכו שאם לא כן נתת דבריך לשיעורין. ומה שכתב א''נ דאי לא קדיש בלילה קאמר, זו באמת סברא פחותה מסברת רבינו והיא מבוארת הסתירה חדא דהא ברייתא לא משמעה הכין ותו דבסמוך ממש אמרו ביום מאי אמר רב יהודה בפ''ה ואי לא קדיש בלילה ודאי מזכיר הוא קידוש שבת על הכוס כדמוכח התם בהדיא. ועוד ששם (דף ק''ה) שאל רבינא מר''נ מי שלא קדש בערב שבת מהו שיקדש כל היום כולו והשיבו מדאמרי בני רבי חייא מי שלא הבדיל במו''ש מבדיל והולך וכו' ה''נ מי שלא קדש מקדש והולך. ולא הביאו שם ברייתא זו להוכיח כן. ועוד ששם הקשו על זה מברייתות אחרות ותירצום והיה להם להביא זו לסיוע אלא ודאי אין דברי הר''א ז''ל בזה הפירוש נכונים כלל: 


! יא 
[[יש לו לאדם לקדש וכו'.]] פרק תפלת השחר (ברכות כ''ז:) אמר שמואל מתפלל אדם של שבת בערב שבת ואומר קידוש על הכוס מתפלל אדם של מוצאי שבת בשבת ואומר הבדלה על הכוס. ופירשו שאע''פ שמבע''י קדש או הבדיל מותר לו לערב לאכול בקידוש זה ולאכול ולעשות מלאכה בהבדלה זו. וזה דעת קצת מן הגאונים וכ''כ מן האחרונים וכדברי רבינו וכן עיקר: 

! יג
((יב-יג)) [[מי שהיה אוכל ע''ש וכו'.]] מסקנא דגמ' פ' ערבי פסחים (דף ק') דאמר שמואל גבי דין זה פורס מפה ומקדש. ובהלכות כתבו ואח''כ שרי המוציא וגומר לסעודתו ומברך ברכת המזון. ואינו מחוור שאם היה צריך המוציא ליבעי ברכה על מה שאכל א''ו אין כאן המוציא וכדברי רבינו שלא הזכירו וכ''כ ז''ל. וגדולה מזו אמרו בירושלמי פרק קמא דברכות שאם כבר בירך על היין בתוך הסעודה כשהוא מקדש עכשיו על הכוס אינו מברך ברכת היין שהרי כבר נפטר ממנה: [[היה אוכל וכו'.]] שם (דף ק''ה) לענין מיפסק אי קא אכלי ואתו מעיקרא לא פסיק אבל אתחולי לא מתחיל ומפסיק נמי לא אמרן אלא באכילה אבל בשתיה פסיק ושתיה נמי לא אמרן אלא בחמרא ושכרא אבל מיא לית לן בה והיתר המים לא הוצרך רבינו לבארו בכאן שאף להתחיל לשתות מים מותר כנזכר למעלה בפרק זה. [[ומ''ש ונוטל ידיו]] ר''ל מים אחרונים ומבואר ענינם פ''ו מהלכות ברכות. [[ומה שכתב ומברך ברכת המזון על הכוס ואח''כ מבדיל עליו]] ר''ל שבהמ''ז וההבדלה הם על כוס אחד למד זה רבינו מן המשנה שבפ' אלו דברים (ברכות נ''א:) ב''ש אומרים נר ומזון וכו' ואמרו בגמרא לא נחלקו ב''ש וב''ה על המזון שהוא בתחלה ועל ההבדלה שהיא בסוף ופירשוה בהלכות ביושב ואוכל במוצאי שבתות וחשך היום ומשמע מהתם שמברך הכל על כוס אחד. אבל בהשגות כתוב אמר אברהם בשאין לו אלא אותו כוס ע''כ. וכ''כ קצת המפרשים ז''ל. והכריחם לזה מה שאמרו פרק ערבי פסחים (דף ק''ב:) גבי מזון וקידוש שא''א אותן על כוס אחד לפי שאין עושין מצות חבילות חבילות כמבואר בסמוך והקשו על זה והעלו דקדושא ואבדלתא חדא מלתא היא ויכול לאמרן על כוס אחד ברכת המזון וקדושא תרי מילי נינהו, והם מפרשים דברכת המזון הוא למפרע למה שאכל וקידוש להבא ועיולי יומא וה''ה לברכת המזון עכ''ל אחד מן המפרשים ז''ל. ורבינו ז''ל סבור דברכת המזון והבדלה הכל הוא על מה שעבר שחיוב ההבדלה אינו בשביל הזמן ההוה והעתיד שהוא חול אלא בשביל הזמן שעבר שהיה שבת. ומ''מ מדברי הגאונים ז''ל נראה שאם יש לו שני כוסות שעל אחד מברך ברכת המזון ועל האחר מבדיל ועיקר: [[היה אוכל בשבת ויצא וכו'. וגמר סעודתו.]] כבר הזכרתי זה בסמוך: 


! יד 
[[אין מקדשין אלא על היין וכו'.]] פרק המוכר פירות בבבא בתרא (דף צ''ז) אמר רב אין אומרין קידוש היום אלא על היין הראוי לנסך על גבי המזבח ושקלו וטרו התם והעלו שכל מה שכשר לניסוך בדיעבד לכתחלה אומר עליו קידוש ומה שאינו כשר בדיעבד לניסוך אין מקדשין עליו ואמרו לאפוקי מאי והעלו להוציא שריחו רע או מגולה והעלו חכמי המערב שהוא הדין לנתערב בו דבש שאף הוא פסול לנסכים ואפילו בדיעבד ואע''פ שלא פרטוהו כיון שהזכירו בדומה די בכך, והגאונים האחרים סבורים שלא מעטו לקדוש אלא יין הפסול מחמת עצמו אבל יין שנתערב בו דבש הדבש הוא שאסרו מפני שפסלו הכתוב מעל גבי המזבח ולא נתמעט לקידוש וכן עיקר ולזה הסכימו האחרונים. ומבואר בירושלמי שיוצאים בקונדיטון ויש בו דבש ופלפלין וכן כתוב בהשגות ויין מבושל אף על פי שלא נזכר בגמרא מיעוטו גבי קידוש דעת כל הגאונים ז''ל שאין מקדשין עליו וכמו שכתב רבינו ולאו כי רוכלא נחשוב וניזיל. ויש מהן מי שכתב שאין מברכין עליו אלא שהכל ואין כן דעת רבינו שלא הזכיר כן בהל' ברכות והאחרונים הסכימו שמקדשין עליו משום דעלויי עלייה ואף המעושן הכשירו וכן דעת הרמב''ן והרשב''א ז''ל: 


! טו 
[[יין שטעמו חומץ וכו'.]] כך העלו בהלכות פרק ערבי פסחים שהכל הולך אחר הטעם וריחיה חמרא וטעמיה חלא חלא וריחיה חלא וטעמיה חמרא חמרא. ועיקר דין בהמוכר פירות: [[וכן שמרים שנתן עליהם וכו'.]] שם ובהלכות פרק ערבי פסחים שמרים שיש בהם טעם יין קיוהא בעלמא הוא ואין מברכין עליו בפ''ה. ופירשו ז''ל שיש בהן טעם יין ולא שיעור יין שאם הטיל שלשה והוציא ארבעה הרי זה יין מזוג וכמ''ש רבינו ומוכרח הוא שם. וכתב הרשב''א ז''ל דה''מ לפורצני הנדרכין בגת ע''י קורה שהקורה דוחקת הרבה ומוציאה הכל אבל הנדרכין ברגל לא אלא אע''פ שלא מצא כדי מדתו תורת יין עליו: 


! טז 
[[כלי שהיה מלא יין וכו'.]] שם פסחים (דף ק''ו) מסקנא דגמרא טעמו פגמו ר' יעקב בר אידי קפיד אחביתא פגומה. ובהשגות אמר אברהם דוקא מן הכוס עצמו עכ''ל. ודברים סתומים הם ונראית כונתו ששתה מאותו הכלי שהוא מלא יין עם הכלי עצמו וא''כ היא כונתו כן הוא האמת וזהו דעת רבינו ולא היה צריך לאמרו ואם רצה לומר שאם אחר שטעמו ערה ממנו לכוס אחר שמברך על הכוס השני אינו אמת וילפינן לה מדר' יעקב ואע''פ שיש שם פירוש אחר זהו דעת רבינו ועיקר: 


! יז 
[[יין שריחו חומץ וכו'.]] כבר נתבאר זה למעלה: [[יין מזוג ויין צמוקים וכו'.]] בהמוכר פירות (ב''ב צ''ו) ומבואר בהלכות פרק ערבי פסחים ושם נזכר בשם הגאונים ז''ל מ''ש רבינו והוא שיהיו צמוקים שיש בהן לחלוחית וכו': [[וכן יין חדש וכו'.]] שם בהמוכר פירות (דף צ''ז) ומבואר בהלכות בערבי פסחים: [[מדינה שרוב יינה שכר וכו'.]] בערבי פסחים (דף ק''ז) מסקנא שאין מקדשין על השכר ושם נזכר שאמימר הבדיל על השכר מפני שהיה חמר מדינה. ויש מן הגאונים שאמרו שה''ה לקידוש. ויש מהם שחלקו ואמרו דכיון שמקדשין על הפת היא קודמת לשכר אע''פ שהוא חמר מדינה אבל לענין הבדלה הואיל ואין מבדילין על הפת מבדילין על השכר אם חמר מדינה הוא וכן העלה ה''ר ר' יצחק אבן גיאת ז''ל וכדברי רבינו ועיקר: 

! כא
((יח-כא)) [[כשם שמקדשין וכו'.]] כל זאת הבבא מבוארת במקומות הרבה ועקרן פ' ערבי פסחים (דף ק''ג ק''ד ודף ק''ה) וכבר נתבאר פ''ו דין מוצאי יו''ט לשבת שאין מבדילין. ונוסח קידוש [[יו''ט ומה שכתב כשהוא מתאוה לפת שמקדש על הפת אם ירצה.]] דברים פשוטים הם. ודע שאין קידוש יו''ט דבר תורה: 


! כב 
[[כיצד מברכין בלילי יו''ט וכו'.]] מסקנא דגמרא שם (דף ק''ג) יקנה''ז פי' יין קידוש נר הבדלה זמן. ובשביעי של פסח שאין אומרים זמן אומר יקנ''ה: 


! כג 
[[כל לילי יום טוב ויום הכפורים אומר שהחיינו וכו'.]] בעירובין ס''פ בכל מערבין (דף מ':) והלכתא אומרים זמן בר''ה ויוה''כ. ופי' ביוה''כ אין אומרו על הכוס והכי איתא התם והלכתא זמן אומרו אפילו בשוק. ונהגו במקומותינו שש''צ מוציא ס''ת ואומר זמן וכל הקהל עונין ויוצאין בכך ובימים טובים אומרו על הכוס אחר קידוש וכבר נתבאר כן בסמוך בדברי רבינו: [[ובליל שביעי וכו'.]] כבר נתבאר זה. ופירוש בשמיני של חג מברכין זמן לפי שהוא רגל בפני עצמו כדאיתא בסוכה פ' לולב וערבה (דף מ''ז) מימרא כתובה בהלכות. ורבינו כתב כל ימים טובים חוץ משביעי של פסח ודי בכך: 


! כד 
[[סדר הבדלה וכו'.]] כך היא מסקנת הגמרא פרק אלו דברים (ברכות דף נ''א:): 


! כה 
[[אין מברכין על הנר וכו'.]] משנה אין מברכין על הנר עד שיאותו לאורו ונחלקו שם (דף נ''ג:) בפירוש זה ואמר רבא יאותו ממש פירש''י ז''ל שעומד בסמוך וכמה חזקיה אמר עד שיכיר בין מלוזמא של טבריא למלוזמא של צפורי עולא אמר בין איסר לפונדיון ופסק רבינו כחזקיה ופירש שצריך לעמוד בסמוך שאם היו בידו שתי מטבעות אלו יכיר בין זו לזו: [[ואין מברכין על הנר של וכו'.]] במשנה שם (דף נ''א:) אין מברכין לא על הנר ולא על הבשמים של עובדי כוכבים ומזלות ע''כ, ושאלו בגמרא (דף נ''ב:) בשלמא נר משום דלא שבת אלא בשמים מ''ט לא א''ר יהודה הכא במסבת עובדי כוכבים ומזלות עסקינן מפני שמסבת עובדי כוכבים ומזלות לעבודת כוכבים ומזלות והקשו מדתני סיפא של עבודת כוכבים ומזלות מכלל דרישא לאו בעובדי כוכבים ומזלות עסקינן ותירצו מה טעם קאמר מה טעם אין מברכין לא על הנר ולא על הבשמים של עובדי כוכבים ומזלות מפני שמסבת עובדי כוכבים ומזלות לעבודת כוכבים ומזלות, וזו היא גרסת רבינו אבל ההלכות היו גורסים גירסא אחרת שכ''כ שם נר משום דלא שבת בשמים משום דסתם הסבת עובדי כוכבים ומזלות לעבודת כוכבים ומזלות. ודע שאם הדליק נכרי נר בשבת אין מברכין עליו במ''ש ואצ''ל אם הדליקו ישראל בשבת בעבירה בין בשוגג בין במזיד דאור שלא שבת מעבירה אין מברכין עליו ולא הוצרך רבינו לבאר זה מפני שכבר ביאר שאין מברכין על נר של נכרי ואפילו נכרי מנכרי במו''ש כמו שיתבאר. וישראל שהדליק אינו דבר מצוי ודינו מתבאר ממה שיתבאר באור של חיה ודיני הבשמים מבוארים בפ''ט מהל' ברכות: [[ואין מברכין לא על הנר של וכו'.]] כבר נזכר זה בסמוך: 


! כו 
[[ישראל שהדליק וכו'.]] ברייתא כלשונה שם ופי' עובד כוכבים ומזלות שהדליק מישראל לדעת רבינו דוקא כשאינו במסבה שאם לא כן כבר נתבאר שסתמה לעבודת כוכבים ומזלות: [[היה מהלך חוץ לכרך וכו'.]] ברייתא שם קרוב ללשון רבינו ופירשו ז''ל כשיכול להשתמש לאורו ושם בגמרא העלו דמחצה על מחצה מברך ודבר שאינו מצוי הוא ע''כ לא נזכר בהלכות גם לא בדברי רבינו: [[אור של תנור וכו'.]] ברייתות שם תני חדא אור של כבשן מברכין עליו ותניא אידך אין מברכין עליו ותירצו ל''ק הא בתחלה הא בסוף וכיוצא בזה ממש באור של תנור וכירים והרבה פירושים נאמרו בזה ועיקר כדברי רבינו האי ז''ל שפירש בתחלה אין מברכין עליו עד שלא אחז האור ברוב העצים משום דסליק קוטרא ולא צייל נהורא אבל לסוף צייל נהורא וציית נורא ומברכין עליו ע''כ: [[הגחלים אם וכו'.]] שם (דף נ''ג:) גחלים לוחשות מברכין עליהם עוממות אין מברכין עליהם ושאלו היכי דמי לוחשות והשיבו כל שאילו מכניס קיסם ביניהם ודולק מאליו: [[אור של וכו'.]] רבינו היה גורס כגירסת ההלכות שכתבו (דף נ''ג) תני חדא אור של בה''מ מברכין עליו ותניא אידך אין מברכין ל''ק הא דאיכא אדם חשוב הא דליכא אדם חשוב ולא מצאתיה ברוב ספרי הגמרא. ויש שפירשו הפך מדברי רבינו אי איכא אדם חשוב נמצא שלכבודו נעשה ואין מברכין עליו והיכא דליכא מוכחא מלתא דלהאיר נעשה ומברכין עליו וי''מ כדברי רבינו: [[ושל בה''כ וכו'.]] זה נמצא בספרים ולא נזכר בהלכות ורבו בו הגרסאות והפירושים ודברי רבינו אמת. ובארצותינו שאין החזן דר שם נהגו להדליק נר מיוחד בבהכ''נ כדי להבדיל עליו: [[ואבוקה להבדלה מצוה וכו'.]] פרק ערבי פסחים (דף ק''ג:) כלשון רבינו. ופי' אבוקה כמו חבוקה שיש בה עצים הרבה ומאורות הרבה: [[ואין מחזרין על האור כדרך שמחזרין וכו'.]] מימרא פרק אלו דברים (ברכות נ''ג:) כלשון רבינו. ובחדושי הרשב''א ז''ל כתב הראב''ד כ''ש על הבשמים דאינה אלא הנאה לנפשיה ואור לרבותא נקטיה וה''מ במוצאי שבתות אבל על אור ששבת במוצאי יוה''כ איכא למימר דמהדר וכו': 


! כז 
[[אור שהודלק וכו'.]] ברייתא שם (דף נ''ב נ''ג) אור של חיה ושל חולה מברכין עליו ואמרו שם ששבת ממלאכת עבירה ומכלל זה שאם הודלק בשבת שלא בהיתר שאין מברכין עליו כמ''ש למעלה: [[אור וכו'.]] פרק מקום שנהגו (פסחים נ''ד) תני חדא אור היוצא מן העצים ומן האבנים מברכין עליו ותניא אידך אין מברכין עליו ל''ק כאן במוצאי שבת כאן במוצאי יוה''כ ושם מוכרח שבמוצאי יוה''כ אין מברכין עליו וכתב הרמב''ן ז''ל שישראל שהדליק מנכרי שאין מברכים עליו במוצאי יום הכפורים שאע''פ שבמוצאי שבת מברכין עליו כבר אמרו בגמרא שעל תוספת ההיתר הוא מברך וה''ל כאור היוצא מן העצים אבל ביוה''כ א''מ אלא על אור ששבת ממש או על אור שהודלק ממנו וכן נהגו במקומותינו להדליק במוצאי יוה''כ מעששיות של בהכ''נ ע''כ דבריו. ונראה שזו היא כונת רבינו שהזכיר אור ששבת ביוה''כ בדוקא ואמר שאין מברכין אלא עליו: 


! כח 
[[יו''ט שחל להיות וכו'.]] בחולין סוף הכל שוחטין (דף כ''ו:) מימרא שם כלשון רבינו: [[ואינו צריך לברך על הבשמים במוצאי יום הכפורים וכו'.]] זה מבואר ומוסכם והמנהג שלא לברך על הבשמים לא במוצאי יו''ט ולא במו''ש ליו''ט כנזכר למעלה שהוא מברך יקנה''ז. וכבר נתנו טעם לפי שאין הנפש דואבת אלא ביציאת שבת שהיתה נחה מכל מלאכה ומ''מ כשחל יו''ט להיות באחד בשבת עונג יו''ט עולה בבשמים. וכתב רבינו ואינו צריך לפי שברכת הריח ברכת הנאה היא ומברך אותה בכל עת ובכל זמן כמבואר בהלכות ברכות: 

~ הלכות שבת - פרק שלשים



! ב
((א-ב)) [[ארבעה דברים נאמרו בשבת וכו'.. אי זהו וכו'.]] פ' במה מדליקין (שבת כ''ה:) אמר רב חנן אמר רב הדלקת נר בשבת חובה רחיצת ידים ורגלים בחמין רשות ואני אומר מצוה מאי מצוה דאמר רב יהודה כך היה מנהגו של ר' יהודה בר אלעאי ע''ש מביאין לו עריבה מלאה חמין ורוחץ בה פניו ידיו ורגליו ומתעטף ויושב בסדינין המצוייצים ע''כ: [[וחכמים הראשונים וכו'.]] בכל כתבי (דף קי''ט) ר' חנינא מיעטף וקאי אפניא דמעלי שבתא אמר בואו ונצא לקראת שבת מלכתא: 


! ג 
[[ומכבוד השבת וכו'.]] פרק אלו קשרים (שבת דף קי''ג) וכבדתו שלא יהא מלבושך של שבת כמלבושך של חול אמר רב הונא יש לו להחליף יחליף אין לו להחליף ישלשל בבגדו ופרש''י ז''ל ישלשל כלפי מטה שיראו ארוכין: [[ועזרא תיקן וכו'.]] ב''ק בפ' מרובה (דף פ''ב): 


! ד 
[[ואסור לקבוע וכו'.]] בגיטין פרק השולח (דף ל''ח:) שתי משפחות היו בירושלים אחת קבעה סעודתה בע''ש ואחת בשבת פירוש בזמן בית המדרש ושתיהן נעקרו. וכתבו המפרשים ז''ל אע''פ שמותר לאכול עד שתחשך ואפילו להתחיל נמי ה''מ לצורך שעה אבל לעשות כך תמיד לא דמיחזי כמזלזל בכבוד שבת. ובהשגות א''א דוקא שאסור לקבוע מחצות ולמעלה ע''כ. ונראה מלשון רבינו שסעודה ומשתה שאינו נוהג בימות החול אסור לעשותו בע''ש וכל היום בכלל האיסור והוכיח כן ממימרא דגיטין ולאכול ולשתות בלא קביעת סעודה אפילו סעודה שרגיל בחול כל היום מותר להתחיל ומבואר כן פ' ערבי פסחים (דף צ''ט:) וכר' יוסי. ולקבוע סעודה שנהג בה בחול מצוה להמנע מתשע שעות ולמעלה לפי שסבור רבינו דאע''ג דקי''ל כר''י דאמר אוכל והולך עד שתחשך דהיינו דוקא בלא קביעות סעודה כנ''ל לדעת רבינו ונכון הוא: 


! ה 
[[מסדר אדם וכו'.]] מימרות כל כתבי (שבת קי''ט:) לעולם יסדר אדם שלחנו בע''ש אע''פ שאינו צריך אלא לכזית ולעולם יסדר אדם שלחנו במו''ש ואע''פ שאינו צריך אלא לכזית: [[וצריך שיתקן וכו'.]] ברייתא שם שני מלאכי השרת וכו': 


! ו 
[[אע''פ שהיה וכו'.]] שם (דף קי''ט) רב ספרא מחריך רישא רבא מלח שיבוטא דג ששמו כן רב הונא מדליק שרגא רב פפא פתיל פתילתא רבה ורב יוסף מצלחי ציבי ר' אבא זבין בתליסר אסתירי פשיטא בשרא וכו': 


! ז 
[[אי זהו וכו'.]] שם (דף קי''ח:) במה מענגו בתבשיל של תרדין ודגים גדולים וכו': [[ואם אין וכו'.]] שם אפילו דבר מועט ולכבוד שבת עשאו זהו תענוג. ובערבי פסחים (דף קי''ב) אע''פ שאמר ר''ע עשה שבתך חול ואל תצטרך לבריות אבל עושה הוא דבר מועט ומאי היא אמר רב פפא כסא דהרסנא: 


! ח 
[[מי שהוא וכו'.]] בכל כתבי (שבת קי''ט) א''ל בני ר''פ בר אבא לרב פפא אנן דשכיחא לן בשרא וחמרא בכל יומא במאי נישנייה אמר להו אי רגיליתו לאחורי אקדימו אי רגיליתו לאקדומי אחרו: 


! ט 
[[חייב אדם לאכול שלש סעודות וכו'.]] שם (דף קי''ז:) ת''ר כמה סעודות חייב אדם לאכול בשבת שלש ר' חדקא אומר ארבע וקי''ל כת''ק. [[ומ''ש רבינו ערבית שחרית ומנחה]] נ''ל שדעתו ז''ל שמצוה לעשותם באלו הזמנים ודבר זה מחלוקת בין הגאונים ז''ל שבעל הלכות כתב שאפילו מפסיק בשחרית באמצע סעודתו ומברך בהמ''ז ואחר כך מברך המוציא וחוזר ואוכל שאר דברים. וכתב רמב''ן והרשב''א ז''ל שלפ''ז לא הוזכרו בחיוב הזמנים האלו גבי הצלה וקערות שאכל בהן כמו שהזכרתי פכ''ג אלא אורחא דמילתא נקט. ובספר העתים האריך בזה והעלה שמצוה לעשותן באלו הזמנים והוכיח כן ועיקר. ונחלקו המפרשים האחרונים אם יכול להשלימן במיני פירות ודעת ר''ת דלא וכן נראה מדברי רבינו: [[וצריך להזהר וכו'.]] שם (דף קי''ח) מבואר שהזכירו כן גבי עני העובר ממקום למקום שבת נותנין לו מזון שלש סעודות: [[ואם היה חולה וכו'.]] זה מצאתי בדברי הגאונים ז''ל ופשוט הוא שלא אמרו אלא לעונג שבת ולזה יהיה צער. [[ומ''ש או שהיה מתענה וכו']] כגון תענית חלום כנזכר פ' ראשון מהלכות תענית או על עיר שהקיפוה עובדי כוכבים ומזלות כמו שיתבאר לפנינו: [[וצריך לקבוע וכו'.]] בברכות (מ''ב:) בכיצד מברכין אמרו גבי שבתות וי''ט שאדם קובע סעודותיו על היין ובכל כתבי (שבת קי''ז:) חייב אדם לבצוע על שני ככרות בשבת. וכתב גאון כל זמן שהוא סועד. ובערבי פסחים כתוב בהלכות בשם הגאונים דבימים טובים נמי חייב לבצוע על שני ככרות והאריכו בטעם זה: 


! י 
[[אכילת בשר וכו'.]] פ' ערבי פסחים (דף ק''ט) הוזכרו בשר ויין גבי שמחת הרגל. ובפ' כל כתבי (שבת קי''ט) גבי שבת אנן דשכיחא לן בשרא וחמרא וכבר כתבתיה למעלה: [[ואסור לקבוע וכו'.]] בגיטין פרק השולח (דף ל''ח:) בהני תלת מילי נחתי בעלי בתים מנכסייהו חדא דקבעי סעודתא בשבתא בעידן בי מדרשא. ובימים טובים מבואר פ' יו''ט שחל (ביצה ט''ז:) כר' יהושע דאמר חלקהו חציו לה' וחציו לכם דלא כר' אליעזר דאמר או כולו לה' או כולו לכם. ובפרק אלו דברים בפסחים (דף ס''ח:) אמר רבא הכל מודים בשבת דבעינן נמי לכם דכתיב וקראת לשבת עונג: 


! יא 
[[אסור לו לאדם להלך וכו'.]] פרק לולב וערבה (סוכה מ''ד) מימרא לא יהלך אדם בערבי שבתות יותר משלש פרסאות ואמרו שם שתי לשונות ולשון אחרון שאפי' לביתו אסור וא''צ לומר לאושפיזו, וכתב רבינו מתחלת היום ומוכרח הוא: 


! יב 
[[אסור לו לאדם להתענות וכו'.]] מבואר בהלכות פ''ק דשבת ופרק סדר תעניות האלו האמור וקרוב לזה נתבאר פ''ב: 


! יג 
[[אין צרין וכו'.]] פ''ק (שבת י''ט) ת''ר אין צרין על עיירות של עובדי כוכבים ומזלות פחות משלשה ימים קודם לשבת. [[וכתב רבינו כדי שתתישב וכו']] מבואר טעם זה בהלכות: [[(ומפני זה) אין מפליגין וכו'.]] שם ת''ר אין מפליגין בספינה בפחות משלשה ימים קודם לשבת בד''א לדבר הרשות אבל לדבר מצוה מותר ופוסק עמו ע''מ לשבות ואינו שובת דברי רבי רשב''ג אומר אינו צריך ומצור לצידן אפילו בע''ש מותר ונחלקו הגאונים בטעם איסור זה והעלו בהלכות שהוא מפני שהוא עונג שבת כמ''ש רבינו בכאן ולזה כתב בתשובה שלא נאסר אלא בימים המלוחים בשביל מה שיארע בהן מן הצער והבלבול והקיא אבל בנהרות מותר ע''כ. ועכשיו נהגו להפליג אפילו בים הגדול בע''ש ובשבת. והרמב''ן ז''ל חיפש ללמד עליהם זכות והוא עצמו כתב שבעל נפש יחוש לעצמו גם הרשב''א ז''ל כתב שאין דבריו נכונים. ופירוש ופוסק עמו עם הנכרי בעל הספינה ע''מ לשבות ואינו צריך שישבות. [[וכתב רבינו ומקום שנהגו וכו']] פ' מקום שנהגו פסחים (דף נ':) בני בישן נהגו דלא הוו אזלי מצור לצידן במעלי שבתא אתו בנייהו לקמיה דר' יוחנן אמרי אבהתין הוה אפשר להו אנן לא אפשר לן אמר להו כבר קבילו עליהם אבותיכם שמע בני מוסר אביך ואל תטוש תורת אמך ע''כ. וכתב הרשב''א ז''ל ואותן קרונות שמושכין אותן בהמות אע''פ שנכנס שם מתחלת השבוע אסור מן הטעם שאסרו לרכוב בשבת גזירה שמא יחתוך זמורה להנהיג הבהמה עכ''ל: 


! יד 
[[תשמיש המטה וכו'.]] פרק אף על פי בכתובות (דף ס''ב:) עונה של תלמידי חכמים אימת אמר רב יהודה מע''ש לע''ש: [[ומותר לבעול בתולה לכתחלה בשבת וכו'.]] שם פרק קמא (דף ז') והלכתא מותר לבעול לכתחלה בשבת: 


! טו 
[[השבת ועבודת כוכבים ומזלות כל אחת מהן שקולה כנגד כל שאר מצות התורה וכו'.]] מסקנא דגמרא פ' הכל שוחטין (חולין ה') שהעובד כוכבים ומזלות ומחלל שבתות בפרהסיא הרי אלו מומרין לכל התורה כולה והרי הם כעובדי כוכבים ומזלות גמורים. ומבואר בהרבה מקומות. וטעם השבת לפי שהוא מורה על החדוש וכופר בחדוש כופר בכל התורה כולה ולפיכך צריך להאמין ולקבוע בנפשו אמונת החדוש ולשמור השבת שהוא אות נאמן עליו: 


# הלכות עירובין

~ הלכות עירובין - פרק ראשון

! א 
[[חצר שיש בה שכנים וכו'.]] אע''פ שכבר נתבארו גדרי הרשויות ודיניהם מה שהוא מן התורה ומה שהוא מדבריהם. ראיתי להזכיר מהם מקצת בדרך קצרה. רשויות שבת שלשה דבר תורה. השנים רה''ר ורה''י והשלישי מקום שאינו לא רה''ר ולא רה''י ודינו דבר תורה שהוא מקום פטור שמותר לטלטל ממנו לרה''י וממנו לרה''ר. והרשות הזה הוא נחלק מדבריהם לשתי רשויות האחד הוא כרמלית רצוני לומר מה שנקרא כרמלית והשני מה שנקרא מקום פטור כמבואר פי''ד מהלכות שבת. וחכמים גזרו על כרמלית והחמירו בו לעשותו נכרי אצל רשויות אלו והחמירו שלא לטלטל בו אלא בארבע אמות כדין רה''ר. ודעת רבינו כמבואר פי''ז שכל מה שהוא רה''י גמור דבר תורה והוקף לדירה לא גזרו בו חכמים להצריך בו מחיצות יותר ולא החמירו במבואות אלא במבוי שהוא כרמלית דבר תורה ואז הצריכו לחי או קורה כנזכר שם. ודע שדיני הרשויות בהתחלק איכותן ומהותן נזכר שם אבל במה שהוא חוץ מהן ר''ל אם יש להן בעלים הרבה או אחד נזכר כאן. ומעתה אבאר דברי רבינו. ודין החצר מבואר בכמה מקומות ופשוט הוא: [[וכן הדין במבוי וכו'.]] דע שדין תורה מבוי בלא לחי וקורה דין המבוי הזה כדין מקום פטור כמבואר פי''ז לפי שזה המבוי מבוי סתום הוא שהכשרו בלא לחי וקורה. ולפי זה רבינו היה לו לכתוב בכאן אפילו בלא לחי כיון שדבריו הם בדין תורה אלא שרבינו לא רצה להאריך לבאר בכאן מה שהחמירו חכמים בענין המחיצות מוסף על דין תורה ודי לו במה שבאר בהל' שבת וכאן באר ענין העירוב מהו ואינו תוספות במחיצות הרשויות וזה ברור בדבריו וכבר הארכתי בזה בפתיחת באור הלכות אלו: [[וכן הדין וכו'.]] גם בזה לא דקדק רבינו בדין המחיצות לפי שאינו מקומו וכתב שיש לה דלתות ננעלות בלילה ופי''ז מהלכות שבת בדין שני כותלים ברה''ר וכו' נתבאר שם שדי בראויות לינעל אע''פ שאינן ננעלות ממש ושם מבואר דין זה בארוכה. וראיתי מי שהקשה על דברי רבינו ממה שקראו פרק המוצא תפילין (עירובין ק''א) כרמלית לירושלים שהיו לה דלתות ננעלות בלילה ואין זה כלום דהתם לאו דוקא כרמלית מפני המחיצות דודאי דינה כחצר אלא מפני שלא עירבו ואסור מדבריהם לטלטל מן הבתים למבואות קרי לה כרמלית וכן פירש''י ז''ל ומוכרח הוא: 


! ב 
[[אבל מדברי סופרים וכו'.]] פרק עושין פסין (דף כ''א:) שלמה תקן עירובין וידים: 


! ג 
[[וכל יושבי אהלים או סוכות או וכו'.]] דברי רבינו בכאן הם לומר שהאהלים שבמחנה הקבוע ועומד באותו מקום ימים צריכין הן לערב אבל אהלים שבשיירא שהשיירא הולכת לדרכה ונחו שם מפני השבת ועשו אהלים פטורים הם מלערב לפי שאינן קבועין. ומבואר כן בירושלמי תני אהלים שבמחנה צריכין עירוב שבשיירא אין צריכין עירוב. ופרק ששי מהלכות מלכים ומלחמותיהן כתב וכן פטורין מלערב ערובי חצירות במחנה וכו'. והוא דין המשנה בסוף פ''ק דעירובין (דף י''ז) ששנינו ארבעה דברים פטורין במחנה ואחד מהם לערב. ואין סתירה בדברי רבינו לפי שדין המשנה הוא במחנה ההולך למלחמה וכשהן חונים ימים חונים להלחם ומפני כן הקלו להם אבל דין הירושלמי הוא באנשים החונין שלא להלחם. כך נ''ל לתרץ דברי רבינו אבל המפרשים כתבו שהגרסא בתוספתא בהפך שפוטרת במחנה ומחייבת בשיירא ונוסחת ספרי הירושלמי משובשת וכתבו שמחנה נקרא כל שיש בו עשרה שנאמר עד למחנה גדול כמחנה אלהים וכמה הוא מחנה אלהים עשרה פחות מכן שיירא ולא כתבו ודוקא מחנה יוצא למלחמה. ומהמשנה נראה ודאי דוקא יוצא למלחמה ובגמ' הביאו ברייתות מחנה יוצאת למלחמת הרשות וכו' ודברי רבינו נראין: 


! ד 
[[ומפני מה תקן שלמה דבר זה וכו'.]] דברי רבינו בטעם תקנת שלמה פשוטים וברורים הם וראויים אליו: 


! ז 
[[הערוב שעושין בני החצר זה עם זה וכו'.]] זה מבואר במקומות רבים במסכת עירובין: 


! ח 
[[אין מערבין וכו'.]] פרק חלון (דף פ'): [[משנה]] בכל מערבין ומשתתפין חוץ מן המים ומן המלח דברי ר''א רבי יהושע אומר ככר הוא עירוב אפי' מאפה סאה והיא פרוסה אין מערבין בה ככר כאיסר והוא שלם מערבין בו והלכה כר' יהושע וכן פסקו ז''ל. ושם (דף פ''א) הזכירו ברייתא דרבי יהושע מודה שבכל מערבין עירובי תחומין ובכל משתתפין שתופי מבואות ולא אמרו לערב בפת אלא בחצר בלבד: [[וכשם שמערבין וכו'.]] שם ובהלכות אמר שמואל מערבין בפת אורז אבל לא בפת דוחן אמר רב מערבין בפת של עדשים. וטעם שאין מערבין בפרוסה אמרו בגמרא משום איבה פירוש שלא יאמר האחד אני מערב בשלמה וחברי בפרוסה ושאלו ערבו כולם בפרוסה מהו ופשטו שאינו עירוב גזרה שמא יחזור דבר לקלקולו. ונראה מן הגמרא שאם אין הככר חסר אלא כדי חלתו שמערבין בו שאין כאן איבה שהרואה תולה ששלמה היתה ותקנה והפריש ממנה חלתה והוא שלא יהא אלא כדי חלת נחתום שהוא אחת ממ''ח. ולא נזכר זה בהלכות גם לא נתבאר בדברי רבינו ואולי לפי שאינו מצוי או שיש להם שטה אחרת בזה: [[בכל אוכל וכו'.]] (דף כ''ו:) ראש פרק בכל מערבין ומשתתפין חוץ מן המים ומן המלח. ופירוש מערבין עירובי תחומין ואמרו בגמרא (דף כ''ז) לא שנו אלא מים בפני עצמן ומלח בפני עצמו דאין מערבין אבל מים ומלח מערבין ומבואר בהלכות כן: [[וכן כמהין וכו'.]] שם מפורש על משנתנו אין למדין מן הכללות אף במקום שנאמר בהן חוץ דהא איכא כמהין ופטריות שאין מערבין וזה ג''כ בהלכות: 


! ט 
[[וכמה שיעור וכו'.]] פ' חלון (דף פ':) כמה הוא שעורו בזמן שהן מרובין שתי סעודות לכולן בזמן שהן מועטין כגרוגרת כלהוצאת שבת לכל אחד ואחד ופירשו בגמרא מרובין הם י''ח ומי''ח ואילך שתי סעודות הן י''ח גרוגרות וכתב רבינו שהם שש ביצים בינוניות ולמד כן ממ''ש פרק כיצד משתתפין (דף פ''ב:) בתחומין ששיעור עירובי תחומין מזון שתי סעודות והם שש ביצים לדעת ר''י בן ברוקא והלכה כמותו לפי ששם הזכירו דבריו בלשון חכמים: 


! י 
[[כל אוכל שהוא נאכל וכו'.]] פרק בכל מערבין (דף כ''ט:) אמר שמואל כל שהוא לפתן כדי לאכול בו וכל שאינו לפתן כדי לאכול ממנו בשר חי כדי לאכול ממנו בשר צלי רבה אמר כדי לאכול בו ורב יוסף אמר כדי לאכול ממנו ובהלכות והלכתא כרבה וכ''פ ז''ל. [[וכתב רבינו כגון יין מבושל וכו']] ומפורשין הם בגמרא שאמרו שם (דף כ''ט) אמר רב מערבין בשתי רביעיות של יין והקשו ומי בעינן כולי האי והתניא רשב''א אומר יין כדי לאכול בו חומץ כדי לטבל בו זיתים ובצלים כדי לאכול בהן שתי סעודות ותירצו כי קאמר ר''ש בחמרא מבשלא ופירשו שם אמר רב חומץ כדי לטבל בו שתי סעודות של ירק. איכא דאמרי אמר רב ירק הנאכל בשתי סעודות ולא נזכרו לשונות אלו בהלכות גם לא בדברי רבינו אלא ברייתא כפשטה ונראה שהן פוסקין כלשון ראשון וכפשט הברייתא דמשמע דבעינן דוקא טבול מזון שתי סעודות. והרשב''א ז''ל כתב והחומץ לטבל בו ירק של שתי סעודות ויראה ששיעורו רביעית וכן יראה לי שהיין המבושל בקנוח הסעודה הוא בא ולא לטבל בו ולפיכך שיעורו כדי שמביאין ממנו לקנוח שתי סעודות. עכ''ל: 


! יא 
[[נשתתפו ביין חי שיעורו וכו'.]] דין היין נתבאר בסמוך ודין השכר שם (דף כ''ט:) שכר מערבין בו והעלו שיעורו שתי רביעיות ודין הביצים ג''כ שם (דף ל') מערבין בביצים חיות וכמה שתים: [[רימונים שנים וכו'.]] ברייתא שם (דף כ''ט) עשרה אגוזים חמשה אפרסקים ושני רמונים ואתרוג אחד. ובספרי רבינו מצאתי חמשה אגוזים וטעות סופרים הוא: [[ליטרא ירק וכו'.]] שם ליטרא ירק ולמעלה מזה אמרו שם מערבין בתרדין חיין והקשו האמר רב חסדא סלקא חייא קטיל גברא ותירצו התם דבשיל ולא בשיל וכן מבואר עוד שם דבבשיל ולא בשיל אין מערבין וסובר רבינו שה''ה לכל ירק. ובהשגות א''א לא נאמר כזה אלא בתרדין עכ''ל. ודברי רבינו נראין בטעמן שאין אדם אוכל ירק בשיל ולא בשיל: [[עוכלא תבלין וכו'.]] כל שיעורים אלו מבוארין שם בגמרא (דף כ''ח וכ''ט) ברייתות ומימרות חוץ מן התבלין שיש חולקין ואומרין דאין מערבין בהם: [[כל האוכלין מצטרפין לשיעור השתוף.]] משנה במעילה והביאוה שם (דף כ''ט) כל האוכלין מצטרפין לפסול את הגויה כחצי פרס ובמזון שתי סעודות לעירוב. ופירש רבינו שנכלל בזה עירוב תחומין ושתוף מבואות וכן פירשו בתוספות. ובהשגות חלקו בזה ואמרו שלא נאמר אלא בעירוב תחומין בדוקא והאריכו בזה והרשב''א ז''ל לא הכריע בדין זה דבר: 


! יב 
[[ליטרא האמורה בכל מקום וכו'.]] דע ששעורי המשקין והאוכלין הנמדדין לא נתבאר משקלן בגמרא לפי שאין כל הדברים השוין בכמות שוין במשקל ואע''פ שהן ממין אחד אבל הגאונים דקדקו בזה מדעתם ולקחו הבינוני הנמדד ועלה להם משקלו כשעור מה שכתבו. ורבינו היה מן המדקדקים והזכיר בפירוש המשנה של מנחות שדקדק במדת החלה כל יכלתו ועלתה לו משקלה כך וכך מקמח מצרים וכמ''ש פרק ששי מהלכות בכורים ושאר מתנות כהונה שבגבולין, והיתה כונת הגאונים בזה בהיות נקלה יותר ידיעת המשקל מידיעת המידות וכן מפורש מתשובותיהם שזה לא נתבאר בגמרא אלא שכל אחד מהם שיער לפי דעתו. ואמנם מה שזכר מבאור משקל הליטרא והעוכלא אפשר שיש מזה סמך פרק המוכר את הספינה (ב''ב צ') ויש שם גרסאות חלוקות. ודע שט''ז שעורות הם משקל חצי ארגינ''ש במשקל שלנו ובזה תדע כל השיעורין כמה הם למשקל שלנו: 


! יג 
[[סאה האמורה בכל וכו'.]] זה מבואר בגמרא בכמה מקומות: 


! יד 
[[אוכל שהוא וכו'.]] משנה שם (עירובין דף כ''ו:) מערבין לנזיר ביין ולישראל בתרומה ובגמרא (דף ל'.) אמר רב הונא שבועה שלא אוכל ככר זה מערבין לו בה ככר זה עלי אין מערבין לו. ואמרו רוב המפרשים דאין הלכה כמותו אלא בכל גונא מערבין כדמוכחן ברייתות התם וכן הסכים הרשב''א ז''ל, ופירש עירובי תחומין ושתופי מבואות דין אחד להם: 


! טו 
[[אבל דבר האסור וכו'.]] משנה שם (דף ל''א) מבואר בגמרא: 


! טז 
[[כיצד מערבין.]] בהשגות א''א במקומות הללו וכו'. ובדברי הגאונים ראיתי שמקיימים המנהג הזה לגבות קמח ולעשות חלה שלימה ואף במקומותינו נוהגים כן והסכימו בו האחרונים ז''ל ולא נזכר בגמרא ולא בדברי רבינו סתירת זה המנהג או קיומו. ומ''ש הר''א ז''ל ומסתברא דבעינן כגרוגרת וכו' הוא מפני שדעתו ודעת האחרונים שאף לערובי חצרות בעינן שיעור אפי' בככר שלם ושיעורו כשיעור השתוף למועטים כגרוגרת לכל אחד למרובין מי''ח מזון שתי סעודות ודחקו עצמן בלשון המשנה (דף פ':) שאמרה ככר כאיסר והוא שלם מערבין בו ואמרו ובלבד שיהו שם ככרות הרבה כגרוגרת לכל אחד. ורבינו הזכיר המשנה כפשטה שדי לכל אחד בככר כאיסר ואפילו הן מועטין שאין בו כגרוגרת ואף בדברי הגאונים לא מצאתי שיהא שיעור ערובי חצרות אלא בככרות שלמים או כשגובין קמח לעשות ממנו חלה שלימה וכן נראה: [[ומניחין הכל בכלי אחד וכו'.]] משנה בכיצד משתתפין (פ''ה:) הנותן את עירובו בבית שער אכסדרה ומרפסת אינו עירוב והדר שם אינו אוסר עליו. בית התבן בית הבקר בית העצים בית האוצרות ה''ז עירוב והדר שם אוסר עליו. ובגמרא יש מימרא דרב יהודה דמשמע מינה דהנותן עירובו בבית שער דיחיד עירובו עירוב ולא נזכרו בהלכות. ורבינו כתב אפילו בבית שער דיחיד וזה תימה ואין ספק אצלי שכך היתה גרסת רבינו שם אמר רב יהודה כ''מ שאמרו חכמים הנותן את עירובו אין עירובו עירוב הדר שם אינו אוסר עליו חוץ מבית שער דיחיד ואולי שלזה לא הוצרכו להזכיר בהלכות מימרא זו לפי שבסתם בית שער נכלל בית שער דיחיד ולזה כתב רבינו פ''ד גבי האוסר על חבירו מי שהיה לו בחצר חבירו בית שער שהרבים דורסין בו וכו' דמשמע הא של יחיד אוסר ואע''פ שבהלכות לא חלקו בפ' הדר גבי האוסר על חבירו אולי מפני שאינן מאריכין בדברים שאינן מצויים שידור אדם בבית שער כנ''ל ולזה פסק רבינו פ''ד בעשרה בתים זה לפנים מזה שהבית הפנימי והסמוך לו נותנין עירוב וכר''י דאמר פ' הדר (דף ע''ה:) שבית שער דיחיד אוסר כמו שיתבאר שם. וראיתי לרשב''א ז''ל שהביא הגירסא כל מקום שאמרו הדר שם אינו אוסר הנותן את עירובו שם אין עירובו עירוב חוץ מבית שער דיחיד והעמיד דברי רבינו בדרך אחרת א''א להולמה. ודין בית שאין בו ד''א מבואר פ''ק דסוכה (דף ג'): [[וכשמקבץ העירוב מברך וכו'.]] זהו מוסכם שכל המצות כלן אע''פ שהן מדבריהן מברכין עליהן חוץ מאותן המבוארות פי''א מהלכות ברכות: [[ויש לקטן לגבות עירובי חצרות וכו'.]] מימרא (עירובין ל''א:) אמר רב הונא קטן גובה את העירוב והוא הדין לנשים ועבדים: [[ובית שמניחין בו את העירוב אינו וכו'.]] פרק מי שהוציאוהו (דף מ''ט.) אמר שמואל בית שמניחין בו את העירוב אינו צריך ליתן את הפת ואסיקו טעמא משום דכמאן דדיירי הכא כלהו הוא. ודע שפסק הלכה הוא שהעירוב משום דירה לפיכך אין מערבין ולא משתתפין בכלים ומערבין בפת ומשתתפין באוכלין אע''פ שאין בהם שוה פרוטה ומניחין העירוב אפילו בבית של קטן ואם היה העירוב משום קנין היו דינין אלו בהפך ובדברי רבינו מבואר כל זה למבין: [[ואם היו רגילין להניח בו אין משנין וכו'.]] בגיטין פרק הנזקין (דף נ''ט.) משנה מערבין בבית ישן מפני דרכי שלום: 


! יז 
[[וכיצד משתתפין במבוי וכו'.]] כבר נתבאר זה ומבואר בכיצד משתתפין (עירובין פ''ה:) שהשתוף יש להניחו בבית שער אכסדרה ומרפסת ובחצר שבמבוי ומפורש בהלכות שמניחין אותו אפילו בבית קטן פחות מארבע אמות ומבואר בגמרא שאם הניחו באויר מבוי שאינו שתוף: [[ואם הניח הכלי בחצר וכו'.]] פרק חלון (דף ע''ט:) אמר שמואל חבית של שתופי מבואות צריך להגביה מן הקרקע טפח ופירשוה הגאונים בין משלהן בין מאחר המזכה להן משלו כמו שיתבאר אבל האחרונים פירשוה דוקא במזכה להן משלו ומשום הקנאה בהגבהה אבל אם היתה החבית משל בני מבוי אינה צריכה הגבהה וסמכו בזה על התוספתא דקתני אם היתה משלו מגביהה מן הארץ. ומ''מ יש סיוע לדברי הגאונים ז''ל מהברייתא שהביאו שם בגמרא (דף פ'.) משתתפין במבוי מביאין את החבית אם משלו צריך לזכות אם משלהן צריך להודיע ומגביהה מן הקרקע משהו ואם איתא דכשהיא משלהן אינו צריך להגביה היה להם לסמוך דין ההגבהה למשלו וכך היה ראוי לשנות אם משלהן צריך להודיע אם משלו צריך לזכות ולהגביהה. והרשב''א הסכים לדעת האחרונים ז''ל: 


! יח 
[[חלקו העירוב וכו'.]] מימרא דשמואל פרק מי שהוציאוהו (דף מ''ט.) החולק את עירובו אינו עירוב והקשה מדתניא חמשה שגבו את עירובן ונתנוהו בשני כלים ב''ה אומרים ה''ז עירוב ותירצו עד כאן לא קאמרי ב''ה התם אלא דמליה למניה ואייתר אבל דפלגיה מיפלג לא. ובכאן דברי רבינו מבוארים ופירוש אפילו בשנתמלא הכלי והותירו לא התירו אלא כששני הכלים בבית אחד וכן נראה שם למעלה מזה ואף לשון רבינו נראה כן וכ''כ הרשב''א ז''ל: 


! יט 
[[המשתתפין במבוי וכו'.]] בפ' הדר (דף ע''א:) ברייתא מחלוקת ר''מ ורבנן ואמרו שם הלכה כר''מ ונאמרו שם שתי לשונות ונחלקו המפרשים בפסק דברים אלו והנכון כדברי רבינו שכל שנשתתפו במבוי בפת סומכין עליו משום עירוב וכן העלה הרשב''א ז''ל וכתב אלא שנהגו לערב בפת ולשתף ומניחין שתי עוגות בבית שבחצר אחת משום עירוב ואחת משום שתוף עכ''ל: [[בני חבורה שהיו מסובין וקדש וכו'.]] בכיצד משתתפין (דף פ''ה:) א''ר יהודה אמר שמואל בני חבורה שהיו מסובין וקדש עליהם היום פת שעל השלחן סומכים עליו משום עירוב ואמרי לה משום שתוף אמר רבה ולא פליגי כאן שמסובים בבית כאן שמסובים בחצר. והטעם לפי שהשתוף הוא אפילו בחצר אבל העירוב אינו אלא בבית בדוקא כמו שנתבאר. ומדברי רבינו נראה שהוא מפרשה בבני חבורה שקנו פת בשתוף והיו מסובים ואוכלים ממנו אבל הרשב''א ז''ל מפרשה בבני חבורה שהיו מסובים אצל אחד שזמנן לאכול משלו. ואע''פ שהמערב משלו צריך לזכות כמו שיתבאר בסמוך בכאן סתמו כפרושו שכל שזמנן לאכול על השלחן הרי זה זכה להם את הכל: 


! כ 
[[לקח אחד וכו'.]] פרק חלון (עירובין דף ע''ט:) משנה וגמרא. [[ומ''ש אע''פ שהן קטנים שהקטן זוכה לאחרים וכו']] מבואר בגיטין פרק התקבל (דף ס''ד ס''ה). וי''מ שכשאמרו בבניו קטנים וגדולים הכונה שהם סמוכים על שלחן אביהם נקראים קטנים אע''פ שהם גדולים בשנים ואם אינן סמוכין על שלחן אביהם נקראים גדולים אע''פ שהן קטנים בשנים דמו זה למציאה כמבואר סוף פרק י''ז מהלכות גזלה ואבדה. ואחרים חלקו ופירשו המשנה כפשטה וזה נראה דעת רבינו ועיקר. וכתב הרשב''א ז''ל וכשהוא מזכה אם בקי בהלכה הוא צריך לזכות לכל בני החצר והמבוי ולכל מי שנתוסף מיום זה ואילך במבוי שאם לא כן פעמים שנתוספו דיורים ויאסרו עליהן עכ''ל. ובפרק חמישי אבאר. [[ומ''ש רבינו ואינו צריך להודיע,]] פסק הלכה בגמרא (דף פ''א) כר' יהודה דאמר הכין: 


! כא 
[[אין מערבין ולא משתתפין בשבת אלא וכו'.]] משנה פרק ב''מ (דף ל''ד.) ספק חשיכה ספק אינה חשיכה מערבין והעמידוה בגמרא בעירובי חצרות אבל ודאי חשיכה אין מערבין: [[ולעולם צריך שיהיה העירוב או השיתוף מצוי ואפשר לאכלו כל וכו'.]] משנה פרק בכל מערבין (עירובין ל''ה.) נפל עליו גל או נשרף או תרומה ונטמאה מבע''י אינו עירוב משחשיכה ה''ז עירוב אם ספק נחלקו שם ומסקנא שספק העירוב כשר ואע''פ שהמשנה בעירובי תחומין שוין הם להן עירובי חצרות בדבר זה ופשוט וכ''כ ז''ל: 


! כב 
[[נתן העירוב או השיתוף במגדל ונעל עליו ואבד וכו'.]] גם זה שם (דף ל''ד:) נתנו במגדל וכו' ומסקנא העלו המפרשים כדברי רבינו שאם צריך למלאכה גמורה אינו עירוב ואם אין בו אלא משום שבות הרי זה עירוב שכל שהוא משום שבות לא גזרו עליו בין השמשות כל שיש צורך מצוה כמבואר פכ''ד מהלכות שבת ועוד יתבאר זה פ''ו גבי עירובי תחומין: [[הפריש תרומת מעשר או תרומה גדולה והתנה עליה שלא יהיה תרומה וכו'.]] משנה הובאה שם (דף ל''ו.) לענין טבול יום וכו' אמר הרי זה תרומת מעשר לכשתחשך דבריו קיימים אם אמר עירבו לי בו לא אמר כלום והעלו שם הטעם משום דבעינן סעודה הראויה מבע''י ויתבאר כיוצא זה פ''ו בדיני עירובי תחומין: 

~ הלכות עירובין - פרק שני




! א 
[[אנשי חצר שעירבו כולן חוץ מאחד שלא עירב וכו'.]] זה מבואר בהרבה מקומות ועיקרו פרק הדר (עירובין ס''ט:) אנשי חצר ששכח אחד מהם ולא עירב וכו'. מבואר בסוגיא שעל משנה זו: [[בטל להם זה שלא עירב רשות חצרו בלבד הרי אלו מותרים להוציא ולהכניס מבתיהן לחצר ומחצר לבתיהן אבל וכו'.]] במשנה הנזכרת אנשי וכו' ביתו אסור מלהכניס ומלהוציא לו ולהם שלהן מותר לו ולהם והעמידוה בגמרא כמ''ד המבטל רשות חצירו רשות ביתו לא בטל וכשבטל רשות חצרו ולא בטל רשות ביתו בפירוש היא משנתנו והכי קי''ל דרבנן סברי הכין כדאיתא סוף עושין פסין (עירובין כ''ו:): [[בטל להם רשות חצרו וכו'.]] ג''ז מבואר שם (דף ס''ט:) ובעושין פסין (דף כ''ו:) היכא דגלי גלי: 


! ב 
[[המבטל רשותו סתם וכו'.]] ג''ז מבואר שם דדוקא היכא דגלי אבל סתמא אין הבית בכלל: [[והמבטל רשותו לבני חצר צריך לבטל לכל וכו'.]] בעיא פ' הדר (דף ע':) ואיפשיטא דצריך. ובעושין פסין (דף כ''ו:) ג''כ יש אוקימתא דרבנן סברי הכין וקי''ל כוותיהו. ופירוש ואם לא בטל לכל אחד בפירוש אף למי שבטל לא עשה כלום וכן מוכרח שם. ומדברי רש''י ז''ל שבפרק פסין נראה שאם היו כולן עומדים ואמר רשותי מבוטלת לכולכם שדי בכך. ולשון רבינו בזה צריך תלמוד: [[והיורש מבטל רשות אע''פ שמת מורישו וכו'.]] בעיא שם (דף ע'.) יורש מהו שיבטל רשות היכא דלא הוה מצי לערובי מאתמול כגון שבאה לו הירושה בשבת וקיי''ל כר' נחמן דאמר מבטל וכ''פ ז''ל: [[ובטול רשות וכו'.]] במשנה שם (דף ס''ט:) וכב''ה: 


! ג 
[[בטלו אלו המערבין וכו'.]] משנה שם נתנו לו רשותן הוא מותר והן אסורים ואמרו בגמרא ואמאי הם אסורים אינהו נמי ליהוו אורחין לגביה ותירצו חד לגבי חמשה הוי אורח חמשה לגבי חד לא הוו אורחים. וכתב הרשב''א ז''ל ויראה לי שאם היו שנים לבד ובטל האחד אצל חבירו כך הדין שהמבטל אסור אף בשל חבירו וחבירו מותר בשל עצמו וכן רבים שלא עירבו שנתנו רשות לרבים שעירבו לפי שהיחיד נעשה אורח אצל רבים אבל הרבים אינן נעשין אפילו אצל הרבים ולא היחיד אצל היחיד עכ''ל: 


! ד 
[[היו אלו שלא עירבו שנים או יתר אם בטלו רשותם למערבין וכו'.]] ברייתא שם (דף ע') שנים שלא עירבו נותנים רשותם לשנים שעירבו וכתב רבינו ואלו שלא עירבו אסורים וכבר נתבאר זה למעלה בדברי הרשב''א ז''ל: [[ואין המערבין יכולים לבטל רשותם לשנים שלא עירבו שכל אחד וכו'.]] ברייתא שם ואין שנים שעירבו נותנין רשותם לשנים שלא עירבו ומפורש שם לא צריכא דהדר חד מנייהו ומבטל ליה לחבריה מהו דתימא לישתרי קמ''ל כיון דבעידנא דקא מבטל לא הויא ליה שריותא בהאי חצר לא: [[אחד שעירב אינו מבטל רשותו לאחד שלא וכו'.]] ברייתא שם אחד שלא עירב נותן רשותו לאחד שעירב אבל אין אחד שעירב נותן רשותו לאחד שלא עירב. ורבינו הביא הברייתא כלשונה ויש בזה תמה שהרי בגמרא הקשו מרישא למאן דאמר המבטל רשות צריך לבטל לכל אחד ואחד ואינו מספיק בבטולו לאחד וכך היא הקושיא שם היכי דמי אחד שעירב אי דליכא אחרינא בהדיה מאן עירב אלא פשיטא דאיכא אחרינא בהדיה וקתני לאחר שעירב ותירצו הב''ע דהוה ומית ומבואר זה בהלכות וא''כ היה לו לרבינו לבאר שאין הבטול לאחד שעירב מועיל אלא כשאין חבירו שעירב עמו קיים וכבר הושג מזה. ואפשר שסמך לו רבינו על מה שכבר באר למעלה שצריך לבטל לכל אחד ואחד וצ''ע: 


! ה 
[[כשם שבעל הבית זה מבטל רשותו לבעה''ב זה בחצר אחת וכו'.]] שם (דף ס''ו:) אמר שמואל אין בטול רשות מחצר לחצר ואין בטול רשות בחורבה ור' יוחנן אמר יש בטול רשות מחצר לחצר ויש בטול רשות בחורבה וקי''ל כר''י. ובאור זה כך הוא ששתי חצרות הפתוחות זו לזו ופתוחות לרה''ר אע''פ שאין אחת אוסרת על חברתה אם רצתה האחת לבטל רשותה אצל השניה היא מותרת וחברתה אסורה. ואצ''ל שיש בטול אם היתה זאת לפנים מזו שהפנימיות אוסרות על החיצונה שיש בהן בטול וזה מבואר שם: [[ומבטלין וחוזרין ומבטלין כיצד שנים ששרויין בחצר ולא וכו'.]] מחלוקת רב ושמואל (דף ס''ח:) ופסק כרב וכן פסקו בהלכות ויש חולקין וכבר הכריע הרשב''א ז''ל כדברי ההלכות: [[ויש בטול רשות בחורבה כדרך שהוא וכו'.]] כבר נזכר זה וענינו שאם היו שני בתים פתוחים לחורבה אחת שאוסרין זה על זה אם לא עירבו ביטול מועיל ביניהם כדרך שמועיל בחצר: 


! ו 
[[מי שביטל רשות וחזר לטלטל ברשותו שביטל וכו'.]] משנה (דף ס''ט:) שם מי שנתן רשותו והוציא בין בשוגג בין במזיד הרי זה אוסר דברי ר''מ ר''י אומר מזיד אוסר שוגג אינו אוסר ומשמע ממתני' (דף ס''ח ס''ט) דגבי צדוקי ומאוקימתא דאוקימו עלה לא קשיא כאן קודם שהחזיקו וכו' דלאחר שהחזיקו אינו אוסר בשום צד לענין הלכתא וכן דעת ההלכות וכן הכריע הרשב''א ז''ל: 


! ז 
[[שני בתים בשני צדי רה''ר וכו'.]] בעיא שם (דף ס''ז) דאיפשיטא דאין מבטלין: [[אחד מבני חצר שמת וכו'.]] ברייתא שם אחד מן החצר שמת והניח רשותו לאחד מן השוק מבע''י אוסר משחשכה אינו אוסר ופי' אחד מן החצר עירב עם בני החצר וכשמת משחשכה כיון שהותר למקצת שבת הותר לכולו ואין היורש אוסר אבל כשמת מבע''י הרי היורש אוסר וכבר נתבאר למעלה שהיורש מבטל. וכתב הרשב''א ז''ל דדוקא כשבא זה היורש ודר עמהם בשבת הא לאו הכי אינו אוסר כמו שיתבאר פ''ד שמקום הפת אוסר. עוד כתב דוקא כשהניחו לאחד מן השוק הוא שאוסר כשמת מבע''י אבל אם הניחו לאחד מבני חצר שעירב עמהם הכל מותר שאע''פ שלא עירב עמהם על דירה זו כיון שעירב עמהם ונכנס השבת לאחר שמת המוריש הרי חל העירוב על כל מה שיש לו בחצר ופשוט הוא שם. עוד כתב אחד מבני חצר שלא עירב ומת משחשכה הרי היורש אוסר עד שיבטל אע''פ שהיה דר באותה חצר ועירב עמהם לפי שלא נכנס רשות המוריש בתוך עירובו של יורש. עוד כתב ויראה שאפילו לא היה היורש דר באותה שבת עמהם אוסר עד שיבטל שכל שנאסר למקצת שבת נאסר לכל השבת עד שיבטל: [[אחד מן השוק שמת וכו'.]] בברייתא הנזכרת מבואר כן וגם בזה כתב הרשב''א ז''ל דוקא כשבא היורש לדור בשבת הוא שאוסר הא לאו הכי לא כנזכר למעלה: 


! ח 
[[ישראל וגר ששרויין וכו'.]] ברייתא (דף ע'.) והעמידו כן בגמרא ישראל וגר ששבתו במגורה אחת פי' רש''י כמין גורן וחלוק לחדרים מת הגר מבע''י אף על פי שלא החזיק ישראל מבע''י אלא משחשכה הרי זה אוסר מת הגר משחשכה כיון שלא היה לו להחזיק מבע''י אלא משחשכה הרי זה אינו אוסר ומפורש שם שבטול מועיל במקום שהוא אוסר. וענין הגר שנכסיו כהפקר על איזה דרך הוא מבואר בהלכות זכייה ומתנה: 


! ט 
[[ישראל הדר עם וכו'.]] (דף פ''א:) ריש פרק הדר עם וכו' ראב''י אומר לעולם אינו אוסר עד שיהיו שני ישראל אוסרין זה על זה. ונפסקה בגמרא (דף ס''ב:) הלכה כן ושם נתבאר הטעם שהזכיר רבינו בבאור. ופירש דוקא בשאין הישראלים אוכלין על שלחן אחד וצריכין לערב אבל אם היו אוכלין על שלחן אחד אין העובד כוכבים ומזלות אוסר עליהן. וזה ברור ומבואר בדברי רבינו. ודין גר תושב שהוא בזה כעובד כוכבים ומזלות מבואר בירושלמי: 


! י 
[[שני ישראלים וכו'.]] שם (דף ס''ב) אמור רבנן אין מועיל עירוב במקום עובד כוכבים ומזלות ואין ביטול רשות מועיל במקום עובד כוכבים ומזלות עד שישכיר: [[וכן אם העובדי כוכבים ומזלות רבים וכו'.]] זה פשוט ומתבאר שם: [[וישראל אחד ששכר וכו'.]] זה מבואר שם (דף ס''ו) חמשה ששרויין בחצר אחת אחד שוכר ע''י כולם וכו'. וכתב הרשב''א ז''ל ישראל שהשאיל או שהשכיר ביתו לעובד כוכבים ומזלות אינו אוסר שלא השאיל והשכיר לו על דעת שיאסור עליו ועוד האריך בטעם זה: 


! יא 
[[שתי חצרות זו וכו'.]] שם (דף ס''ה:) אמר רב ישראל ועובד כוכבים ומזלות בפנימית וישראל בחיצונה בא מעשה לפני רבי ואסר ושם פנימי במקומו מהו אמר להן מותר. עוד שם ישראל ועובד כוכבים ומזלות בחיצונה וישראל בפנימית מהו ואמרו שה''ה. ואע''פ שיש חולקים בדברים אלו מפני הסוגיא ששם כבר הכריחו האחרונים כדברי רבינו ועיקר: 


! יב 
[[שוכרין מן וכו'.]] מבואר שם (ס''ב וס''ה ס''ז) ששוכרין ואפי' בשבת ושוכרין אפילו בפחות מש''פ: [[ואשתו של וכו'.]] פ' חלון (דף פ') ההוא עכומ''ז דאמרי ליה אוגר לן רשותך לא אוגר להו וקא בעי מהו למיגר מדביתהו ופשטו שאשתו משכרת שלא מדעתו ומכאן דשלא מדעתו הוא אפילו בששאלוהו וסרב והרשב''א כתב שלא מדעתו אפי' בעל כרחו: [[וכן שכירו וכו'.]] זה מבואר פ' הדר (דף ס''ו) מה מערב אפילו שכירו ולקיטו אף שוכר אפילו שכירו ולקיטו. [[ומ''ש רבינו ואפילו שכירו ישראל וכו'. וכן מ''ש שאל מן העכו''ם וכו'.]] מבואר שם (דף ס''ב ס''ד) במעשה דהמן בר ריסתק שלא היה רוצה להשכיר ואמרו ניזיל חד מינייהו ולשאול מיניה דוכתא וליתיב ביה מידי וה''ל כשכירו ולקיטו ושם אמרו היו לו חמשה שכירין ולקיטין מהו והשיבו אם אמרו שכירו ולקיטו להקל יאמרו להחמיר: 


! יג 
[[שני ישראלים וכו'.]] שם (דף ס''ח:) מחלוקת שמואל ור''י וקי''ל כר''י וכן בשמת עובד כוכבים ומזלות פסק כמ''ד מבטלין וכן פסקו ז''ל: 


! יד 
[[עובד כוכבים ומזלות שהשכיר וכו'.]] שם (דף ס''ה:) ר''ש בן לקיש ותלמידי ר' חנינא איקלעו לההוא פונדק דלא הוה שוכר והוה משכיר אמרו מהו למיגר מיניה היכא דלא מצי מסלק להו לא מבעי לך דהא לא מצי מסלק ליה כי תבעי לך דמצי מסלק ליה מאי כיון דמצי מסלק ליה אגרינן מיניה או דלמא השתא מיהו הא לא סלקיה אמר להו ריש לקיש נשכור ולכשנלך אצל רבותינו שבדרום נשאל להם אתו שאלו לרבי אפס אמר להם יפה עשיתם ששכרתם. וכתב הרשב''א ז''ל שאפילו לא היה משכיר יכול לסלקו יראה לי שאם היה לו במה שהשכיר שום תפיסת יד שהיו לו קצת כלים או אפילו אין בו אלא שיש לו רשות להניח שם שום כלים שוכרין אפילו מן המשכיר שאינו גרוע משכירו ולקיטו עכ''ל: 


! טו 
[[חצר שישראלים ועובדי כוכבים ומזלות וכו'.]] דברי רבינו הם ממ''ש פ' הדר (דף ע''ד ע''ה) מבוי שצדו אחד עובד כוכבים וצדו אחד ישראל אין מערבין אותו דרך חלונות להתירו דרך פתחים במבוי א''ל אביי לרב יוסף אמר רב אפילו בחצר א''ל אין ואסיקנא דקסבר אסור לעשות יחיד במקום עובד כוכבים ומזלות. ובאר רבינו שחדושו של רב הוא שאף על פי שעירוב זה מועיל דרך חלונות אינו מועיל דרך פתחים שאם לא היו יכולים לערב דרך חלונות פשוט היה שלא היה מועיל דרך פתחים שכבר נתבאר שאין עירוב מועיל במקום עובד כוכבים וכתב רבינו בכאן דין החצר ופ''ה כתב דין המבוי. ויש לאחרונים בזה שטה אחרת ודברים אחרים ולדברי כולם דינו של רבינו אמת ופירושו נראה ג''כ: 


! טז 
[[ישראל שהוא מחלל שבת בפרהסיא.]] ברייתא שם (דף ס''ט:) ישראל המשמר שבתו בשוק מבטל רשות ושאינו משמר שבתו בשוק אינו מבטל רשות, פי' בשוק בפרהסיא להוציא מחלל בסתר וכן מבואר בהלכות: [[אבל אם היה וכו'.]] שם (דף ס''ט:) מבואר במעשה דר''ג שצדוקי מבטל רשות וכתב רבינו וה''ה לביתוסי ששניהם דין אחד להם בכל הגמרא וענין טעותם אחד הוא כידוע: [[כללו של דבר וכו'.]] זהו להוציא רשעים וכן מפורש ריש פרק הדר (דף ס''א:) שמי שאינו מודה בעירוב הרי דינו בזה כעובד כוכבים ומזלות ומבואר בפרק בכל מערבין (דף ל''א:) שכותי אינו מודה בעירוב: 

~ הלכות עירובין - פרק שלישי




! א 
[[חלון שבין שתי וכו'.]] (עירובין ע''ו) ראש פ' חלון שבין שתי חצרות ארבעה על ארבעה בתוך עשרה מערבין שנים אם רצו מערבין אחד פחות מארבעה על ארבעה או למעלה מעשרה מערבין שנים ואין מערבין אחד ובגמרא טעמא דכוליה למעלה מעשרה אבל מקצתו בתוך עשרה מערבין שנים אם רצו מערבין אחד תנינא להא דת''ר כולו למעלה מעשרה ומקצתו בתוך עשרה כולו בתוך עשרה ומקצתו למעלה מעשרה מערבין שנים אם רצו מערבין אחד. עוד שם (דף ע''ו:) לא שנו אלא חלון שבין שתי חצרות אבל חלון שבין שני בתים אפילו למעלה מעשרה נמי אם רצו מערבין אחד מ''ט ביתא כמאן דמליא דמי ובהלכות וכן הלכתא ע''כ. וזה מבואר וכתב הרשב''א ז''ל תוספתא חלון שהוא ארבעה עשו לה סריגות בטלה וכן בירושלמי כיוצא בזה: 


! ב 
[[וכן חלון שבין וכו'.]] שם בעיא לול פתוח מבית לעליה צריך סולם קבוע להתירו או לא ואסיקו אחד סולם קבוע ואחד סולם עראי אינו צריך: [[היה חלון עגול וכו'.]] שם (דף ע''ו:) א''ר יוחנן חלון עגול צריך שיהא בהיקפו כ''ד טפחים ושנים ומשהו מהן בתוך עשרה שאם ירבענו נמצא משהו מהן בתוך עשרה ודקדקו שם בחשבון זה והעלו דבשבסר נכי חומשא סגיא. וגם זה החשבון אינו מדוקדק בכוון ולזה כתב רבינו אם יש בו כדי לרבע. ולא הוצרך לכתוב שיהיה מקצת הרבוע בתוך עשרה לפי שפשוט הוא מאחר שאנו צריכין לרבוע שאם הוא בין שתי חצרות צריך שיהא מקצתו בתוך עשרה. ובספרי הרשב''א ז''ל מצאתי חלון עגול צריך שיהא בהקפו י''ז פחות חומש כדי שאם ירבענו יהא בו ארבעה על ארבעה וצריך שיהיה בענין שאם ירבענו יהא צלע התחתון של המרובע משהו בתוך עשרה וכיצד הוא עושה צריך שיהא מן הנקודה התחתונה של הקף ארבעה טפחים בגובה כנגד צלע המרובע בתוך עשרה כדי שיהא צלע התחתון של המרובע משהו בתוך עשרה עכ''ל. ולא הבנתי בשום פנים ענינו במה שאמר וכיצד הוא עושה וכו' ואיני צריך לכתוב במה שהוקשה לי בו שמבואר הוא לכל מבין ואולי טעות סופרים הוא: 


! ג 
[[כותל שבין שתי חצרות וכו'.]] משניות שם (דף ע''ו וע''ט:) כותל שבין שתי חצרות גבוה עשרה ורחב ארבעה מערבין שנים וכו' מתבן שבין שתי חצרות גבוה עשרה טפחים מערבין שנים ואין מערבין אחד נתמעט התבן מעשרה טפחים מערבין אחד ואין מערבין שנים. ומתבאר מן הגמרא שמה שאמר במשנה גבי כותל רחב ארבעה לא מעלה ולא מוריד לענין עירוב שנים או אחד אלא לדבר אחר שהוזכר במשנה שם וכן הכריח הרשב''א ז''ל שם. ואני אומר משנת מתבן תוכיח שלא הזכירו רחב ארבעה ולזה לא הזכירו רבינו בכאן רוחב כלל אלא אפילו משהו: [[ואם היה ביניהם סולם וכו'.]] שם (דף ע''ח) אמר רב סולם זקוף ממעט ואסיק רב הונא דכותל עשרה סגי בסולם בשבעה ומשהו לפי שלא ישאר בין ראשו לראש הכותל שלשה: 


! ד 
[[היה הכותל רחב ארבעה ועשו סולם מכאן וסולם וכו'.]] שם (ע''ז:) אמר אביי כותל שבין שתי חצרות גבוה עשרה טפחים והניח סולם רחב ארבעה מכאן וסולם רחב ארבעה מכאן ואין בין זה לזה שלשה ממעט ולא אמרן אלא שאין בו ארבעה אבל יש בו ארבעה אפילו טובא נמי ע''כ. ופירוש ואין בין זה לזה שאין מכוונין זה כנגד זה. ולא ראיתי בספרי רבינו זכר לרוחב הסולם אבל הרשב''א ז''ל כתב רחב ארבעה כלשון המימרא. עוד כתב באיזה סולם אמרו שיש בו ארבעה חווקין ואם היה סולם כבד שזרועותיו ושליבותיו גסות וכבדות אע''פ שאין בו ארבעה חווקין ממעט לפי שכובדו קובעו. ולמטה אבאר בכונת רבינו: 


! ה 
[[בנה מצבה ע''ג מצבה בצד הכותל אם יש בתחתונה ארבעה וכו'.]] א''ר ביבי בר אביי בנה אצטבא ע''ג אצטבא אם יש באצטבא התחתונה ארבעה ממעט א''נ אין בתחתונה ארבעה ויש בעליונה ארבעה ואין בין זה לזה שלשה ממעט. עוד שם סולם ששליבותיו פורחות אם יש בשליבה התחתונה ארבעה ממעט אין בשליבה התחתונה ויש בשליבה העליונה ארבעה ואין בין זה לזה שלשה ממעט ורבינו לא הזכיר ויש בעליונה ארבעה ואפשר שלא היה בגרסתו והמפרשים נחלקו בפירושו ואין מכל זה בהלכות כלום ולזה לא הארכתי בו: [[וכן במדרגות של עץ שסמכן וכו'.]] זהו סולם ששליבותיו פורחות שהזכרתי: 


! ו 
[[כותל גבוה שבין שתי חצרות וזיז יוצא וכו'.]] שם (דף ע''ז ע''ח) א''ר נחמן אמר רבה בר אבהו זיז שיוצא מן הכותל והניח עליו סולם כל שהוא מיעטו ולא אמרן אלא דאותביה עלויה אבל אותביה בהדיה ארווחי ארווחיה. עוד שם אמר רבה בר אבהו כותל י''ט צריך זיז אחד להתירו כותל עשרים צריך שני זיזין להתירו א''ר חסדא והוא שהעמידן זה שלא כנגד זה ע''כ. ורבינו מפרש מימרא ראשונה שמצרכת סולם בשהזיז גבוה יותר מעשרה מן הקרקע לפיכך בלא סולם אין מיעוטו כלום אבל אם היה פחות מעשרה לקרקע ופחות מעשרה לכותל אינו צריך סולם וזהו שלא הזכירו סולם במימרא השנית וכן אם היה רחוק עשרה לראש הכותל מה מועיל לו סולם לא יהא אלא שהתחלת הכותל תהיה משם וזה ברור ולזה כתב רבינו דינין אלו כן. ויש לרש''י ז''ל בזה שטה אחרת גם למפרשים אחרונים יש פירוש אחר שהם מצריכין שיהיה הזיז רחב ארבעה ומפרשים שיותר הוא מועיל כשאין בה סולם והמימרא הראשונה לבטל כח הזיז נאמרה וזה לשון הרשב''א ז''ל זיז רחב ארבעה על ארבעה שהניח סולם כל שהוא עליו מיעט כחו של זיז שהסולם אינו ראוי למעט את הכותל לפי שאינו רחב כל צרכו והזיז אינו ראוי לפי שהסולם סמוך עליו נתן את הסולם סמוך לזיז אינו ממעט כחו של זיז אדרבה כל שהסולם מונח בצדו הרחיב את הזיז עכ''ל. וכ''כ בדין מימרא שניה שרוחב הזיזין ארבעה על ארבעה וזו היא שיטת ההשגות. ויש לתמוה לפירוש זה למה לא בארו בגמרא זיז רחב ארבעה על ארבעה ואין מכל זה בהלכות כלום: 


! ז 
[[דקל שחתכו וסמכו וכו'.]] שם (דף ע''ח) א''ר חייא דקלים שבבבל אינן צריכין קבע מ''ט כובדן קובען א''ר אושעיא סולמות שבבבל אין צריכין קבע מ''ט כובדן קובען מ''ד סולמות כל שכן דקלים מ''ד דקלים אבל סולמות לא ע''כ. ופסק רבינו ז''ל כדברי המיקל ולא חלק רבינו ז''ל בין סולמות שבבבל לסולמות אחרים לפי שידוע שאם הסולם קל אין לומר בו כובדו קובעו ומבואר בדבריו שאינו ממעט בלא קביעה בבנין ואם נקבע בבנין כל סולם ממעט ולזה לא הוצרך רבינו לכתוב שהמצרי אינו ממעט לפי שהמצרי הנזכר בגמרא שאין לו ארבעה חווקין שאינו ממעט הוא בשאינו קבוע בבנין כמו שאמרו שם משום דהוה ליה דבר הניטל בשבת ואם קבוע בבנין הרי אינו ניטל ושם אמרו שהמצרי סולם קל הוא וא''כ מבואר בדברי רבינו ז''ל שהסולם קל שלא נקבע בבנין אינו ממעט כך נראה לי: [[היו קשין מבדילין בין שתי החצרות וסולם מכאן וכו'.]] שם בעא מיניה רב יוסף מרבא סולם מכאן וסולם מכאן וקשין באמצע מהו א''ל אין כף הרגל עולה בכאן ע''כ. ופי' זה מבואר בדברי רבינו וכן הסכימו ז''ל: [[היה סולם באמצע וכו'.]] שם קשין מכאן וקשין מכאן וסולם באמצע מהו א''ל הרי כף הרגל עולה בהם ורבינו כתב לשון הבעיא זה פירושה אם המחיצה כולה של קשין זולתי מקום קביעות ראשי הסולמות שהוא מאבן או כיוצא בו שהוא חזק להעמידן כשאדם עולה בהן מהו מי אזלינן בתר סולמות או בתר המחיצה שאינה בריאה ופשט ליה דדי בכך דמחיצת קשין מחיצה היא והסולמות בריאין וראויין לעלות בהן וזהו פירוש נכון ומסכים לדברי רבינו: 


! ח 
[[היה אילן בצד הכותל ועשהו סולם לכותל וכו'.]] שם (דף ע''ח:) בעא מיניה רב יוסף מרבה עשאו לאילן סולם מהו תיבעי לרבי דאמר כל דבר שהוא משום שבות לא גזרו עליו בין השמשות ותיבעי לרבנן עשאה לאשרה סולם מהו תיבעי לר' יהודה דאמר מותר לקנות בית באיסורי הנאה תיבעי לרבנן א''ל אילן מותר ואשרה אסורה מתקיף ליה רב חסדא אדרבא אילן שאיסור שבות גרם לו ניתסר אשרה שאיסור דבר אחר גרם לו נישתרי אתמר נמי כי אתא רבין א''ר אלעזר ואמרי לה א''ר אבהו א''ר יוחנן כל שאיסור שבות גרם לו אסור כל שאיסור דבר אחר גרם לו מותר ר''נ בר יצחק מתני הכי אילן פלוגתא דר' ורבנן פירוש דלרבי מותר אשרה פלוגתא דר' יהודה ורבנן פי' דלר''י מותר ע''כ בגמרא. ורבינו ראה לפסוק כרבה בהיתר האילן ואיסור האשרה לפי שדברי ר''נ בר יצחק שהוא אחרון מסכימים לדבריו משום דקי''ל כרבי כמבואר פכ''ד מהלכות שבת ולא קי''ל כר''י כמו שיתבאר פ''ו ויש פוסקין בהפך וכר' יוחנן ודברי רבינו נראים: 


! ט 
[[כותל שגבוה עשרה ובא למעט כדי לערב עירוב אחד אם יש באורך המיעוט עשרה טפחים מערבין אחד.]] כך נמצא בספרי רבינו והשיגוהו ממ''ש עשרה שאין במימרא אלא ארבעה וחפשתי בספרי רבינו ומקצתן מצאתי בהן ארבעה טפחים וכך היא הנוסחא האמתית ומימרא היא שם (דף ע''ז) בא למעטו אם יש למיעוטו ארבעה מותר להשתמש בכל הכותל כולו ואם לאו אין משתמש אלא כנגד המיעוט והקשו מה נפשך אי אהני מיעוטא אפילו בכל כותל כולו אי לא אפילו כנגד המיעוט נמי לא ותירץ רבינא כגון שעקר חוליא מראשו. [[ומ''ש רבינו סתר מקצת הכותל]] הוא פירוש לדברי רבינא: 


! י 
[[נפרץ הכותל הגבוה וכו'.]] משנה שם (דף ע''ו:) נפרץ הכותל עד עשר אמות מערבין שנים ואם רצו מערבין אחד מפני שהוא כפתח יתר מכאן מערבין אחד ואין מערבין שנים: 


! יא 
[[היתה הפרצה וכו'.]] שם (דף ע''ח:) חקקו להשלים לכותל בכמה א''ל בעשרה חקקו כולו בכותל בכמה א''ל מלא קומתו ומ''ש התם מסתלק ליה הכא לא מסתלק ליה ופירשה רבינו בפורץ פרצות כמבואר בדבריו. ונ''ל פירוש למה שאמרו התם מסתלק וכו' שזו היא כונתם כשבא להשלים פרצתה פחותה מעשר ליותר מעשר מעשיו מוכיחין שהוא רוצה להסתלק מענינו שהיו יכולין לערב שנים שאל''כ למה הוא מרבה בפרצה ולזה די בגובה עשרה אבל כשבא לפרוץ בתחלה צריך מלא קומתו שיראו החצרות כאחד בהיות אדם עובר מזו לזו בלא דוחק ואם לא כן אין מעשיו מורין על כוונת סלוק אלא שרוצה להשתמש עם בני החצר השניה ואירע לו שחקק יותר מעשרה כך נ''ל לדעת רבינו. ויש בזה שטה אחרת למפרשים שדברי הגמרא הם בדין הסולם ושיעורו: 


! יב 
[[חריץ שבין שתי חצרות וכו'.]] משנה חריץ שבין שתי חצרות עמוק עשרה ורחב ארבעה מערבין שנים ואין מערבין אחד אפילו מלא תבן או קש מלא עפר או צרורות מערבין אחד ואין מערבין שנים ואמרו בגמרא גבי עפר וצרורות שאפילו בסתם בטלין אצל חריץ משום דלמיסתם קאי ואמרי גבי תבן או קש אי בטליה חייץ ואי לא לא חייץ: 


! יג 
[[וכן אם מיעט וכו'.]] במשנה נתן עליו נסר שהוא רחב ארבעה טפחים וכן שתי גזוזטראות זו כנגד זו מערבין שנים ואם רצו מערבין אחד פחות מכאן מערבין שנים ואין מערבין אחד. ובגמרא (דף ע''ה) אמר רבה לא שנו דבעינן ארבעה אלא שנתנו לרחבו פירוש אורך הנסר לרחב החריץ אבל לארכו אורך הנסר לאורך החריץ ורחבו נמצא רחבו אפילו כל שהוא נמי שהרי מיעטו מארבעה: [[וכל דבר הניטל וכו'.]] שם בראש הפרק כמה ספל ממעט והקשו אמאי דבר הניטל בשבת הוא וכל דבר הניטל בשבת אינו ממעט ותירצו לא צריכא דחבריה בארעא ומסקנא דבעי מרא וחצינא. ופירוש רבינו זה בחריץ והאחרונים פירשו בכותל והם סבורים שכל שיש במיעוט רוחב ארבעה אף על פי שאינו מגיע לראש הכותל ולא בסמוך לו בשלשה כיון שאין מופלג עשרה די בכך ולא אמרו סולם צריך שבעה אלא כשאינו רחב ארבעה ורבינו ז''ל לא חלק ונראה מדבריו שכל מיעוט צריך שיהיה בפחות משלשה לראש הכותל: 


! יד 
[[נתן לוח שרחב ארבעה וכו'.]] זו היא המשנה שכתבתי למעלה: [[וכן שתי גזוזטראות זו כנגד זו וכו'.]] במשנה הנזכרת (דף ע''ח ע''ט) ובגמרא אמר רבה הא דאמרת זו כנגד זו אין זו שלא כנגד זו לא וזו למעלה מזו נמי לא שנו אלא שיש בין זה לזה שלשה אבל אין בין זה לזה שלשה גזוזטרא עקומה היא. ופירש''י ז''ל זו למעלה מזו לא סגי להו בנסר ארבעה ופירוש אין בין זה לזה שלשה גובה שלשה. וכתב הרשב''א ז''ל מכח התוספתא שאם אין ביניהם מרחק ארבעה אינו צריך נסר מזו לזו אלא אף בלא נסר מערבין אחד ואין מערבין שנים כל שהן זו כנגד זו: 


! טו 
[[כותל שבין שתי חצרות וכו'.]] מימרא שם (דף ע''ז) כותל שבין שתי חצרות גבוה עשרה טפחים וצדו אחד שוה לארץ נותנין אותו לזה ששוה לארץ הוה ליה לזה תשמישו בנחת ולזה תשמישו בקשה ונותנין לזה שתשמישו בנחת. ופירש רש''י ז''ל כל כמה דלא גבוה עשרה קרי שוה לארץ וכ''כ הרשב''א ז''ל וברור הוא. [[וכתב רבינו שהוא רחב ארבעה]] לפי שאם אין ברחב הכותל ארבעה מותר הוא לשניהם להשתמש בו אפילו מן הבתים אפילו שעירבו כל אחת בפני עצמה וכן מבואר שם בגמרא. וכבר נזכר פי''ד מהלכות שבת שמקום שאינו רחב ארבעה על ארבעה הוא מקום פטור. ודע שרחב ארבעה על ארבעה ולא עירבו עירוב אחד זו שתשמישה בנחת מותרת לו אפילו מן הבתים כיון שעירבה לעצמה וזו שתשמישה קשה אסורה בו אף מן החצר וכשתשמיש שניהם שוה מותרות בו שניהם מן החצרות ואסורות מן הבתים אלא אם כן עירבו עירוב אחד וחלק זה יתבאר בסמוך בבבת היה כותל וכו': [[וכן וכו'.]] מימרא שם כיוצא בכותל וענינה כענינה: 


! טז 
[[היה כותל וכו'.]] זה מחלוקת רב ושמואל בפרק כיצד משתתפין (דף פ''ג:) דרב אמר שניהם אסורין בו ושמואל אמר נותנין אותו לזה שבשלשול וקיי''ל כרב באיסורי. [[וכתב רבינו אין מכניסין מעובי כותל זה לבתים]] בדוקא לפי שמן החצרות שניהם מותרין אפילו בלא עירב אחד ומבואר בהלכות פרק חלון והוא כלל לכל שיד שניהם שוה בו וכמו שכתבתי למעלה: 


! יז 
[[שני בתים שביניהם חורבה וכו'.]] מבואר בכיצד משתתפין (דף פ''ה) שדין החורבה כדין הכותל שבין שתי חצרות ואף ע''פ ששם נתבארו צדדין שלא נזכרו בדברי רבינו ראה ז''ל לקצר ולהודיע עיקר הענין ואין בהלכות מכל זה. וחורבה זו יש מי שפירש כשהיא בדוקא של בעלי הבתים אבל חורבה של אחרים אסורה היא בכל צד. ויש מי שכתב אף של אחרים שכיון שאין שם בית דירה אינו אוסר ולזה הסכים הרשב''א ז''ל: 


! יח 
[[כל גגות העיר וכו'.]] (דף פ''ט) ריש פרק כל גגות העיר רשות אחד וכו' ר''ש אומר אחד גגות ואחד חצרות ואחד קרפיפות לכלים ששבתו בתוכן ולא לכלים ששבתו בתוך הבית ומפורש בגמרא (דף צ''א:) בברייתא שהמבוי ג''כ רשות אחת עם אלו הרשויות ושם נחלקו אם אמרה ר''ש אפילו בשעירבו החצרות לעצמן דאיכא מאן דסבר דגזר בשעירבו שמא יבוא להוציא כלי הבית ושמואל ור' יוחנן סברי אפילו בשעירבו וקי''ל כותייהו ושם (דף צ''א) נפסקה הלכה כר''ש: 


! כא 
[[בור שבין שתי חצרות וכו'.]] משנה שם פרק כיצד משתתפין (דף פ''ו) בור שבין שתי חצרות אין ממלאין ממנו בשבת אא''כ עשו לו מחיצה גבוהה עשרה טפחים בין מלמעלה בין מלמטה בין מתוך אוגנו אמר רבן שמעון בן גמליאל ב''ש אומר מלמטה וב''ה אומר מלמעלה ונחלקו בגמרא רב הונא ורב יהודה בפירוש מלמטה ומלמעלה ודעת הגאונים לפסוק כרב יהודה דבעי מחיצה עשרה ושיהיה לכל הפחות טפח ממנה בתוך המים וכן שיהיה ממנה לכל הפחות טפח למעלה מן המים וכמ''ש רבינו ויש מן האחרונים שפסקו שא''צ שיהיה ממנה כלל בתוך המים אלא אפילו רחוקה מהם כל שיש שם מחיצה עשרה בתוך הבור אף על פי שהמים עמוקים הרבה מותר ופירשו השמועה בפירוש מסכים לזה ובהלכות כדעת רבינו: 


! כב 
[[וכן אם עשו על פי הבאר וכו'.]] שם (דף פ''א:) מימרא קורה ארבעה מתרת במים והקשו והא תותי קורה עריבו מיא ומפרק קל הוא שהקלו במים. ופירש הרשב''א ז''ל שכיון שהיא רחבה ארבעה אומרים פי תקרה יורד וסותם ועוד שאין הולך יותר מארבעה טפחים. עוד כתב ויראה לי שהמחיצה עשרה בזמן שהיא רחבה ארבעה מותרת לדברי הכל מן הטעם הזה שאין הדלי הולך יותר מארבעה טפחים ולפיכך מותר אף על פי שא''א במחיצה פי מחיצה יורד וסותם עכ''ל: 


! כג 
[[באר שבאמצע השביל וכו'.]] שם (דף פ''ד פ''ה) א''ר יהודה אמר שמואל בור שבין שתי חצירות מופלגת מכותל זה בארבעה ומכותל זה בארבעה זה מוציא זיז כל שהוא וממלא וזה מוציא זיז כל שהוא וממלא ואמרו שם דלרב לא בעי זיז כלל לפי שאין אדם אוסר על חבירו דרך אויר. ומדברי רבינו [[שכתב אע''פ שהיא מופלגת וכו']] אתה למד שהוא מפרש דמופלגת ארבעה לרבותא נקטוה וכ''ש בפחות מכן וכן משמע דבריו הוא שהמלוי אינו דרך שביל אלא דרך חלון ולזה נקרא דרך אויר. וממה שסתם רבינו נראה שאע''פ שהחצרות פתוחות לשביל מותר למלא דרך חלונות. ובהשגות א''א והוא שחולית הבור גבוהה עשרה טפחים וכו'. ואני תמה בזה שהרי רבינו ז''ל לא הזכיר רה''ר כאן אלא שביל רה''ר וא''כ למה היה לו להזכיר חוליא גבוהה ודין המשנה בהמוצא תפילין מבואר בדבריו פט''ו מהלכות שבת ושם הזכיר מה שהוא תלוי במהות הרשויות ולא באיסור הבעלים זה על זה וכאן הזכיר מה שהוא תלוי באיסור בעליהן זה על זה ופשוט הוא לכל מעיין בדברי רבינו ובחלוקה שחלקן וסדרן. ואילו שת הר''א ז''ל לבו אליה לא השיגו בכאן. ויש במימרא זו שטה אחרת לרשב''א ז''ל בשם רש''י ז''ל לומר דדוקא בשאין החצרות פתוחות לשביל שאם היו פתוחות כל שלא עירבו שניהם אסורין בו וכ''כ דאע''פ שאין הדיורין פתוחין כל שיהיה תוך ארבעה לזה ולזה אין ממלאין ממנו עד שיעשו לו מחיצה עשרה מלמעלה או מלמטה לפי שרשות שניהם שולטת בו ולדבריו בדוקא נקט שמואל מופלגת מכותל זה וכו': 


! כד 
[[חצר קטנה שנפרצה במלואה וכו'.]] משנה שם פרק כל גגות (דף צ''ב) חצר גדולה שנפרצה לקטנה גדולה מותרת וקטנה אסורה מפני שהיא כפתחה של גדולה והעמידה שם (דף צ''ג:) בשנפרצה מבעוד יום הא בשבת הואיל והותרה שבת הותרה ומבואר בהלכות: 


! כה 
[[שתי חצרות שעירבו וכו'.]] שם עירב דרך הפתח ונסתם הפתח עירב דרך חלון ונסתם חלון מהו א''ל שבת הואיל והותרה הותרה: [[וכן שתי חצרות וכו'.]] שם (דף צ''ג צ''ד) אתמר כותל שבין שתי חצרות ונפל רב אמר אין מטלטלין בו אלא בארבע אמות ושמואל אמר זה מטלטל עד עיקר מחיצה וזה מטלטל עד עיקר מחיצה וקי''ל כשמואל כדאיתא בהלכות: [[נפתח החלון וכו'.]] דעת רבינו הוא שכשנסתם החלון כל אחת מותרת לעצמה ואע''פ שהעירוב מונח באחת מהן ואי אפשר לחצר שניה ליטלו אבל מזו לזו דרך חורין או דרך אויר ע''ג הכותל לא וכשחזר ונפתח החלון חזרו להיתרן להשתמש מזו לזו והאיסור מזו לזו כשנסתם החלון למד רבינו מדין הספינות שהביא בסמוך שדינן מבואר פרק הזורק (שבת ק':) ששנינו שם ספינות הקשורות זו בזו מטלטלין מזו לזו ואם אינן קשורות אע''פ שמוקפות אין מטלטלין מזו לזו ופירשו בגמרא (דף ק''א:) לערב ולטלטל מזו לזו וכדתניא ספינות הקשורות מזו לזו מערבין ומטלטלין מזו לזו נפסקו נאסרו חזרו ונקשרו בין שוגגין בין מזידין בין אנוסין בין מוטעין חזרו להיתרן הראשון שכל מחיצה שנעשה בשבת בין בשוגג בין במזיד שמה מחיצה והקשו והאמר ר''נ לא שנו אלא לזרוק אבל לטלטל אסור ותירצו כי אתמר דר''נ אמזיד אתמר ופירש רש''י ז''ל משום קנסא וכי קתני חזרו להיתרן הראשון אשוגגין ומוטעין ואנוסין. וכי קתני מזידין אשמה מחיצה קאי ולזרוק כר''נ ע''כ. ובכאן מבוארים דברי רבינו בדברי הספינה ומהם למד לדין החצרות. ובהשגות כתוב בדין החצרות א''א זה שבוש דלעצמן לא צריכא למימר אלא אפילו מזו לזו כמו שהיו קודם סתימה ע''כ. ואף דעת הרשב''א ז''ל כן ואמר שאינו דומה לספינות לפי שהספינות כשהותרו ראויה כל אחת לנוד ממקומה ולהתרחק זו מזו ואסור להוליך מזו לזו שהרי הים שהיא כרמלית מפסקת ביניהם לפיכך אפילו עכשיו שלא זזו אין מטלטלין מזו לזו אלא א''כ חזרו ונקשרו מה שא''כ בחצרות ע''כ דבריו. ואני אומר שראיית רבינו היא ממה שאמרו אם אינן קשורות אע''פ שמוקפות והוא מפרש מוקפות מחיצה. אבל ראיתי לרש''י ז''ל ולשאר המפרשים שפירשו מוקפות סמוכות וכן חולקין עליו בדין המזיד שמדברי רבינו נראה שאין היתרן בשחזרו ונקשרו במזיד והם מתירין ומפרשים בדרך אחרת: 

~ הלכות עירובין - פרק רביעי




! א 
[[אנשי חצר שהיו כולן אוכלים על שלחן א' תמיד וכו'.]] זה מבואר פ' הדר (דף ע''ב ע''ג) במשנה בגמ' שם כמו שיתבאר: 


! ב 
[[וכן אם צריכין לעשות עירוב וכו'.]] זה מבואר ג''כ שם (דף פ''ד) בדין חמש חבורות ששבתו בטרקלין וכו' כמו שיתבאר למטה: [[ואם היה העירוב בא אצלם וכו'.]] גם זה ברור ופשוט במשנה שם (דף עב:) וכן כתבו ז''ל והכלל הרי הן כבעל הבית אחד: 


! ג 
[[וכן אנשי חצר שעירבו וכו'.]] זה מבואר במה שיבוא בסמוך. [[ומה שכתב ואם היה העירוב בא אצלם]] מתבאר ממה שאמרו פרק הדר (דף ע''ג) והא אחין דכמאן דעריבי דמו ונתבאר גבי אחין שאם העירוב בא אצלן שאינן צריכין ליתן עירוב: 


! ד 
[[חמשה שגבו את העירוב וכו'.]] ברייתא פרק מי שהוציאוהו (דף מ''ט:) ובעיא פרק הדר (דף ע''ג) חמשה שגבו את עירובן כשהן מוליכין את עירובן למקום אחר עירוב אחד או אין עירוב אחד לכולן ואיפשיטא דעירוב אחד לכולן: 


! ה 
[[האב ובנו הרב ותלמידו וכו'.]] שם בעיא האב ובנו הרב ותלמידו כרבים דמו או כיחידים דמו צריכין לערב או אין צריכין לערב ופשטו האב ובנו הרב ותלמידו בזמן שאין עמהם דיורין הרי הן כיחידים ואין צריכין לערב: 


! ו 
[[האחים שכל אחד וכו'.]] שם (דף ע''ב:) משנה האחין שאוכלים על שולחן אביהם וישנין בבתיהם צריכין עירוב לכל אחד ואחד לפיכך שכח אחד מהם ולא עירב מבטל רשותו אימתי בזמן שהיו מוליכין את עירובן למקום אחר אבל אם היה העירוב בא אצלן או שאין עמהם דיורין בחצר אינם צריכין לערב ואמרו בגמרא על מה שאמרו צריכין עירוב לכל אחד ואחד שמעת מינה מקום לינה גורם ופירוש ודלא כרב דאמר מקום פתא גרים ודחה רב לעולם מקום פתא גרים ובמקבלי פרס שאנו ופירש רבינו מקבלי פרס שאין אוכלין בהתמדה אצל אביהם אלא לפעמים כמו שיסעוד אדם נכרי אצל חבירו שבוע או חדש אלא שאלו הם מרבים לסעוד בזמנים חלוקים על שולחן אביהם יותר מהנכרי שאינו אלא באקראי בעלמא ויש להם בתים בחצר שאוכלין שם שאר ימות השנה ולזה בזמן שיש שם דיורין אחרים האוסרים נחשבים כחלוקים בזמן שאין שם דיורין נחשבים כאחדים. וראיתי מי שהקשה על דברי רבינו מאין הוציא אורח שאוסר על בני חצר בזמן שיש דיורין אחרים בחצר וכן מאין לו שהשמש שעומד בשכר עם רבו שיאסור בזמן שיש דיורין בחצר וזה חידוש גדול עכ''ד. ואני אומר לא נתכוין בכוונת רבינו שלא אמר רבינו שהסועד אצל חבירו אוסר ובבאור כתב למטה בפרק זה אבל האורח אינו אוסר לעולם כמו שביארנו עכ''ל. אלא נתינת טעם אמר למה האחים אוסרין בזמן שיש שם דיורין אפילו בימים שסועדים אצל אביהן וכתב שכל שאינן אוכלים בקבע עדיין דירתן קיימת בבתיהן שבחצר לפי שאין זה עקירת דירה שהאדם הסועד אצל חבירו חדש או ימים אין דירתו עקורה ממקומה וכבר כתבתי טעם למה בזמן שאין עמהם דיורין הם כאחדים לפי שהם מרבים בזמנים חלוקים לסעוד עם אביהם וכן אין דעת רבינו בעבדים שאם לא יהיה להם בית דירה חלוק בחצר שיאסרו וזה נ''ל ברור בדבריו. ומ''מ יש פירוש אחר בענין מקבלי פרס שמפרשין שנוטלים המנות מאביהם ואוכלין אותן בבתיהן וכן פירש''י ז''ל והאחרונים ולשון זה בהשגות. ולשון המשנה שאמרה שאוכלין ולא אמר שסומכין קשה לי קצת לפירושם. ודין הנשים והעבדים שהזכיר רבינו מחלוקת בגמ' (דף ע''ג) ואמרו ר' יהודה בן בתירא מתיר בנשים ואוסר בעבדים ר''י בן בבא מתיר בעבדים ואוסר בנשים ופסק רבינו כדברי שניהם להקל לפי שהלכה כדברי המיקל בעירוב לפיכך יש לפסוק בנשים כדברי המיקל וכן בעבדים ויש פוסקין כר''י בן בבא משום דרב מפרש טעמיה התם ולדבריהם הנשים אע''פ שמקבלות פרס ואין שם דיורין אחרים הרי הן כנכריות ואוסרות זו על זו וזה דעת הרשב''א ז''ל ודברי רבינו נראין: 


! ז 
[[חמש חבורות ששבתו בטרקלין.]] משנה (דף ע''ב) ומסקנא כדברי רבינו כמבואר בהלכות ופירוש כל שאין מחיצות מגיעות לתקרה הרי הן כאחדים לכל דבר שאינן צריכין עירוב ואם בא עירוב אצלן אינן צריכין לערב ואם עירבו לחצר אחרת עירוב אחד לכולן וההפך כשהמחיצות מגיעות וכתב הרשב''א מגיעות שהן תוך שלשה לתקרה שכל תוך שלשה כלבוד דמי, ודקדק מלשון המשנה שאם עשו מקצתן מחיצות מגיעות ומקצת לא עשו אותן שעשו הן כמחולקים ושלא עשו כמשותפים, וטרקלין הוא בית ארוך ורחב: 


! ח 
[[מי שיש לו בחצר חבירו וכו'.]] שם ת''ר מי שיש לו בית שער אכסדרה ומרפסת בחצר חבירו אינו אוסר עליו בית התבן בית הבקר בית העצים בית האוצרות הרי זה אוסר עליו ר' יהודה אומר לא אסרו אלא מקום בית דירה בלבד ושאלו מאי מקום בית דירה רב אמר מקום פתח ושמואל אמר מקום לינה וקי''ל כר' יהודה וכדרב וכדאיתא בהלכות. וכבר כתבתי למעלה פרק ראשון למה כתב רבינו בית שער שהרבים דורסין בו: [[לפיכך אם קבע לו וכו'.]] משנה בכיצד משתתפין (דף פ''ה:) שהדר בבית שער אכסדרה ומרפסת אינו אוסר ובבית התבן ובית הבקר ובית האוצרות אם דר שם אוסר וכתבתיה פרק ראשון: 


! ט 
[[עשרה בתים זה לפנים מזה וכו'.]] פרק הדר (דף ע''ה:) אמר שמואל עשרה בתים זה לפנים מזה פנימי נותן את עירובו ודיו ור' יוחנן אמר חיצון והקשו חיצון בית שער הוי ותירצו אימא חיצון של פנימי במאי קא מיפלגי מר סבר בית שער דפנימי הוי בית שער ומר סבר בית שער דפנימי לא הוי בית שער ופסק רבינו כר''י וכמ''ש פרק ראשון: 


! י 
[[שתי חצרות וביניהם ג' בתים וכו'.]] שם (ע''ה) אמר רב שתי חצרות ושלשה בתים ביניהם זה בא בדרך זה והניח עירובו בזה וזה בא בדרך זה והניח עירובו בזה זה נעשה בית שער לזה וזה נעשה בית שער לזה אמצעי הו''ל בית שמניחין את העירוב וכל בית שמניחין בו את העירוב אינו צריך ליתן בו את הפת: 


! יא 
[[שתי חצרות ושני בתים פתוחים וכו'.]] שם (דף ע''ו) בעיא דאיפשטא: 


! יב 
[[אחד מבני חצר שהוא גוסס וכו'.]] תוספתא: 


! יג 
[[אחד מבני חצר שהניח ביתו וכו'.]] משנה בפ' כיצד משתתפין (דף פ''ו) המניח את ביתו והלך לשבות בעיר אחרת אחד נכרי ואחד ישראל הרי זה אוסר דברי ר''מ ר' יהודה אומר אינו אוסר ר' יוסי אומר נכרי אוסר ישראל אינו אוסר שאין דרך ישראל לבא בשבת ר''ש אומר אפילו הניח את ביתו והלך לשבות אצל בתו באותה העיר אינו אוסר שכבר הסיח. ובגמרא אמר רב הלכה כר''ש דוקא בתו אבל בנו לא כדאמרי אינשי נבח בך כלבא עול נבח בך גורייתא פוק ע''כ. ולזה פוסק רבינו כר''ש בדין הישראל ולא חלק בין בנו לבתו לפי שלא אמרו אלא לדבר בהוה המצוי שדרך בני אדם לשבות אצל בתן מאצל בנן ולעולם אם הסיח לבו אפילו הלך לשבות אצל נכרי אינו אוסר ובשלא הסיח לבו אפילו אצל בתו הרי זה אוסר. ויש מי שפירש שכל שהסיח דעתו אפילו נמלך וחזר באמצע שבת אינו אוסר. וכן נראה ששבת הואיל והותרה הותרה. ובדין הנכרי פסק רבינו כר' יוסי וכר''י דאמר פ' מי שהוציאוהו (דף מ''ו:) דר' יוסי ור' יהודה הלכה כר' יוסי אפילו בעירובין וכ''ש דהוו להו ר''מ ורבי יוסי תרי לגבי רבי יהודה באיסור הנכרי והוי ליה רבי יהודה יחיד לגבייהו. [[וממ''ש רבינו שהרי אפשר שיבא בשבת]] נראה דדוקא כשהוא במקום קרוב דהיינו מהלך יום אחד שיכול לבא בשבת הוא שאוסר אבל אם היה רחוק אינו אוסר וכן כתבו ז''ל. ויש פוסקין כר' יהודה ודברי רבינו עיקר: 


! יד 
[[בעל החצר שהשכיר וכו'.]] שם (פ''ה:) משנה ר' יהודה אומר אם יש שם תפיסת יד של בעה''ב הר''ז אינו אוסר ואמרו בגמ' (דף פ''ו) דבר שניטל בשבת אוסר שאינו ניטל בשבת אינו אוסר תנ''ה יש לו טבל ועששיות וכל דבר שאינו ניטל בשבת אינו אוסר ופירש''י עששיות של ברזל חתיכות גדולות ע''כ. ונ''ל שכל דבר שראוי לטלטלו לצורך מקומו בכלל דבר שניטל הוא ולזה בארו טבל ועששיות שאין עליהם תורת כלי: 


! טו 
[[אנשי חצר ששכחו ולא עירבו וכו'.]] פרק כל גגות (דף צ''א) ובהרבה מקומות: [[ואם היתה שם מרפסת או עליה וכו'.]] משנה פ' כיצד משתתפין (דף פ''ג:) אנשי חצר ואנשי מרפסת ששכחו ולא עירבו כל שגבוה עשרה טפחים למרפסת פחות מכן לחצר ופירש רבינו שלא עירבו אלו עם אלו אבל בני החצר עירבו לעצמן וכן בני המרפסת. ולענין כלים ששבתו בבתים הוא דין המשנה וכן הוא מוכרח שאם בשלא עירבו כלל ולכלים ששבתו בחצר בכל גוונא מותר לטלטל מן החצר למרפסת לפי שכולן רשות אחת הן כמו שנתבאר פ''ג והרי הן בכלל גגות וחצרות שהם רשות אחד וכן מבואר בגמרא פרק כל גגות (דף צ''א) במסקנא שהחצר והמרפסת רשות אחת אלא ודאי פירוש רבינו עיקר וכן כתבו ז''ל: 


! טז 
[[כיצד הסלע או תל שבתוך החצר.]] שם (דף פ''ג:) במשנה הנזכרת חולית הבור והסלע שהם גבוהים עשרה טפחים למרפסת פחות מכן לחצר בד''א בסמוכה אבל במופלגת אפילו היא גבוהה עשרה טפחים לחצר אי זו היא סמוכה כל שאינה רחוקה ארבעה טפחים ע''כ. ופירשו בגמרא (דף פ''ד) אליבא דהלכתא דלחצר ששנו במשנתנו בין ברישא בין בסיפא אף לחצר קאמר ושניהם אסורים בו ודין הבור יתבאר לפנינו: [[היתה מצבה רחבה ארבעה טפחים וכו'.]] פרק כיצד מערבין (דף נ''ט ס') אמר שמואל אנשי חצר ואנשי מרפסת ששכח אחד מהן ולא עירב אם יש שם דקה ארבעה אין אוסרין זה על זה ואם לאו אוסרין זה על זה ויש שם על מימרא זו אוקימתות. ורבינו כתבה כפשטה ומדבריו נראה שהוא מפרש שהמצבה הזאת מתרת הרשויות שהן בחצר שנאמר עליהן למעלה שהן אסורין ודברים אלו בהלכות בקצור מופלג: 


! יז 
[[זיזין היוצאים מן הכותלים וכו'.]] בכיצד משתתפין (דף פ''ד) ברייתא אנשי חצר ואנשי עליה ששכחו ולא עירבו אנשי חצר משתמשין בעשרה התחתונים ואנשי עליה משתמשין בעשרה העליונים כיצד זיז יוצא מן הכותל למטה מעשרה אנשי חצר משתמשין בו למעלה מעשרה אנשי עליה משתמשין בו ומסקנא דגמרא אליבא דהלכתא הא דביני ביני אסור וברייתא זו בהלכות: 


! יח 
[[בור שבחצר אם היה מלא וכו'.]] בגמרא גבי חולית הבור אמר אביי בבור מלא פירות עסקינן והקשו והא חסרא ותירצו בדטבלא ומבואר שם דבור מלא מים דלמא חסיר ואפילו גבוה עשרה אסור: 


! יט 
[[שתי חצרות זו לפנים מזו וכו'.]] משנה פרק הדר (דף ע''ה) שתי חצרות זו לפנים מזו עירבה הפנימית ולא עירבה החיצונה פנימית מותרת והחיצונה אסורה החיצונה ולא הפנימית שתיהן אסורות עירבה זו לעצמה וזו לעצמה זו מותרת בפני עצמה וזו מותרת בפני עצמה ר''ע אוסר את החצונה מפני שדריסת הרגל אוסרתה וקי''ל כת''ק דכל שלא עירבה הפנימית הו''ל רגל האסורה במקומה ואוסרת על החיצונה וכשעירב הפנימית הו''ל רגל המותרת במקומה ואינה אוסרת שלא במקומה. וכבר כתב רבינו טעם זה למטה בבאור ומבואר מזה שאם היה יחיד דר בפנימית וכל שהוא כיחיד כגון רבים הסמוכים על שלחן אחד שאין צריכין עירוב ביניהן שאינן אוסרים על החיצונה ויתבאר בסמוך בדברי רבינו: 


! כ 
[[שכח אחד מן הפנימית.]] שם משנה שכח אחד מן החיצונה ולא עירב עמהם פנימית מותרת וחיצונה אסורה מן הפנימית ולא עירב שתיהן אסורות ורבינו לא הזכיר דין שכח אחד מן החיצונה לפי שפשוט הוא לפי מה שנתבאר ולא נזכר במשנה אלא מפני דין שכח הפנימית: 


! כא 
[[עשו שתיהן עירוב אחד וכו'.]] משנה וברייתא שם (דף ע''ה:) נתנו את עירובן בחיצונה ושכח אחד בין מן הפנימית בין מן החיצונה ולא עירב שתיהן אסורות נתנו את עירובן בפנימית ושכח אחד מן הפנימית ולא עירב שתיהן אסורות מן החיצונה ולא עירב שתיהן אסורות דברי ר''ע וחכ''א בזו פנימית מותרת וחיצונה אסורה וקי''ל כחכמים. [[וכתב רבינו עד שיבטל וכו'.]] לפי שיש בטול מחצר לחצר כמבואר פ''ב: 


! כב 
[[היה אחד דר וכו'.]] שם ואם היו של יחידים אינן צריכין לערב. וכבר כתבתי למעלה שאם היתה הפנימית בלבד ליחיד אינה אוסרת: [[ואם היה עובד כוכבים בפנימית וכו'.]] שם (דף ע''ה:) אמר ר''א עובד כוכבים הרי הוא כרבים ואוסר ושם נתבאר הטעם: 


! כג 
[[שלש חצרות הפתוחות זו לזו וכו'.]] משנה פרק מי שהוציאוהו (דף מ''ה:) אר''ש למה הדבר דומה לשלש חצרות שפתוחות זו לזו ופתוחות לרה''ר עירבו שתיהן עם האמצעית היא מותרת עמהן והן מותרות עמה ושתים החיצונות אסורות זו עם זו אמר רב הלכה כר''ש ע''כ בהלכות אבל בגמרא (דף מ''ח:) נשאו ונתנו בזה וגירסת רש''י ז''ל כך היא ואמאי כיון דעירבו חיצונות בהדי אמצעית הוו להו חדא לישתרו ותירץ רב יהודה כגון שנתנה אמצעית עירובה בזו ובזו ורב ששת תירץ תירוץ אחר והעלה הרשב''א ז''ל מן הסוגיא ההיא שאם נתנו העירוב באמצעית בבית אחד ובכלי אחד או בשני כלים בבית אחד וכגון שהיה הכלי האחד מלא והותיר שאינו נקרא חולק את עירובו כנזכר פ' ראשון הרי שלשתן מותרות זו עם זו ואולי לזה כתב רבינו עד שיעשו שלשתן עירוב אחד: [[היה בכל אחד מהן וכו'.]] סוף הדר (דף ע''ה:) מחלוקת תנאים ופסק כשמואל. ודע שזה הדין הוא בשלש חצרות זו לפנים מזו והחיצונה בלבד הוא שפתוחה לרה''ר ורגלו הפנימית דרך עליה והדין שהוזכר בסמוך הוא בשכולן פתוחות לרה''ר וזהו שיש שם שתים חיצונות וכאן אין כי אם אחת חיצונה וזהו מוכרח מן הגמרא ומובן מלשון רבינו אלא שהיה לו לבאר יותר: [[היו שנים בפנימיות וכו'.]] ג''ז כשמואל דאמר גבי שלשה חצרות לעולם מותרות עד שיהו שנים בפנימית ואחד בחיצונה: [[זה הכלל וכו'.]] כבר נתבאר למעלה שהלכה הזו נזכרת בגמרא שם (דף ע''ה): 

! כה
((כד-כה)) [[שתי כצוצטראות וכו.]] דין הכצוצטרא וענין מחיצתם מבואר ענינה פט''ו מהלכות שבת וכאן כתב רבינו מה שעירוב מעלה ומוריד בו ומשנה היא בכיצד משתתפין (דף פ''ז:) שתי כצוצטראות זו למעלה מזו עשו לעליונה ולא עשו לתחתונה שתיהן אסורות עד שיערבו ובגמרא אמר רב לא שנו אלא בסמוכה אבל במופלגת עליונה מותרת ותחתונה אסורה. עוד אמרו שם דמשנתנו דקתני שתיהן אסורות כשעשו מחיצה עליונה בשותפות וזה פירוש הדברים לדעת רבינו אע''פ שלשון הגמ' נדחק בו הוא מפרש מופלגת גבוהה עשרה טפחים וה''ק לא שנו דבעינן עירוב שתיהן כאחד בשעשתה העליונה וכ''ש בשעשתה התחתונה וכ''ש בשעשו שתיהן אלא בסמוכה אבל במופלגת אם עשו לשתיהן ועירבה כל אחת לעצמה כולן מותרות ואם עשו לאחת מהן אם עשו לעליונה היא מותרת כיון שהיא מופלגת ואם עשו לתחתונה ולא לעליונה אסורה אף התחתונה ואצ''ל העליונה שאפי' בלא תחתונה אסורה כיון שאין לה מחיצה. ומ''ש שם דמשנתנו היא בשעשו העליונה בשותפות היא אוקימתא אחרת דמוקמי מתניתין אפי' במופלגת והאיסור הוא מפני השותפות ורש''י ז''ל פירש מופלגת במשך ולא בגובה ושעור ההפלגה ד' טפחים ולזה הסכים הרשב''א ז''ל ודעתו בפסק הדברים כתוב בספרו והוא חולק בכל הפרטים עם רבינו גם בהשגות יש דעת אחרת ולפרש דברי רבינו באתי: 


! כו 
[[שלש דיוטות זו למעלה מזו וכו'.]] תוספתא קרוב ללשון רבינו: 


! כז 
[[שתי דיוטות זו כנגד זו וכו'.]] ענין העוקה מבואר פרק ט''ו מהלכות שבת וכאן כתב רבינו מה שהוא לענין עירוב ומשנה היא בכיצד משתתפין שתי דיוטות זו כנגד זו מקצתן עשו עוקה ומקצתן לא עשו את שעשו עוקה מותרין ואת שלא עשו עוקה אסורין ובגמרא (דף פ''ט) אמר רבה לא שנו אלא שלא עירבו אבל עירבו מותרין. [[ומה שכתב רבינו לא ישפכו עד שיערבו]] הוא בחצר שיש בו ארבע אמות על ארבע אמות או יתר שאם בפחות מכן אין עירוב מועיל בלא עוקה מחזקת סאתים כמבואר פט''ו מהלכות שבת. וכבר כתבתי שכל דברי רבינו בכאן אינן אלא לבאר מה שהוא לענין עירוב אם היה של אדם אחד או אם היה של בעלים חלוקים מה יהיה משפטו: 

~ הלכות עירובין - פרק חמישי




! א 
[[אנשי מבוי שהיה ביניהם שיתוף במאכל אחד לשם סחורה וכו'.]] במשנה פרק הדר (עירובין דף ע''א) בעל הבית שהיה שותף עם שכניו לזה ביין ולזה ביין אינן צריכין לערב לזה ביין ולזה בשמן צריכין לערב ובגמרא אמר רב ובכלי אחד דתרתי בעינן מין אחד ובכלי אחד. ופירוש לערב לשתף שאין לפרש עירובי חצרות לפי שאינו אלא בפת וכתב הרשב''א ז''ל דהוא הדין לבני חצר אם היו שותפין בפת: 


! ב 
[[אחד מבני מבוי שבקש מחבירו וכו'.]] ברייתא פ' הדר (דף ס''ח) אחד מבני מבוי שבקש יין ושמן ולא נתנו לו בטל השיתוף. [[ומ''ש קודם השבת]] למד ממ''ש שם למעלה מזה זמנין דבעו לה מאתמול ולא אפשר למיתבה להו ולא הוי שיתוף דתניא אחד מבני מבוי וכו' אבל רש''י ז''ל פירש יין ושמן מן השיתוף כן פירש הראב''ד והוסיף עוד להקל שלא אמרו אלא באחד המזכה לכולן משלו דאיגלאי מלתא שאין הזכוי זכוי גמור ולזה הסכים הרשב''א ז''ל: [[אחד מבני מבוי וכו'.]] מימרא דשמואל פ' חלון (דף פ'.) אחד מבני מבוי שרגיל להשתתף עם בני מבוי ולא נשתתף בני מבוי נכנסין לתוך ביתו ונוטלין ממנו שתופו בע''כ ואמרו שם רגיל אין שאינו רגיל לא: [[ואחד מבני מבוי וכו'.]] זה מבואר בירושלמי וזה באור הענין לדעת רבינו כשהוא רגיל אם באו לביתו ונטלו עירובן עירוב וכשאינו רגיל אינן יכולין לבא לביתו ולרדת לנכסיו אבל כופין אותו בב''ד להשתתף עד שיאמר רוצה אני או שב''ד יורדין לנכסיו: 


! ג 
[[אחד מבני מבוי שהיה לו אוצר וכו'.]] פרק הדר (דף ס''ח) תניא אין משתתפין באוצר והקשו והא תניא משתתפין ותירצו דברייתא דמשתתפין כב''ה ואידך כב''ש ופירוש משתתפין באוצר כדברי רבינו וכן מוכיח שם: 


! ד 
[[חצר שיש לה שני פתחים לשני מבואות וכו'.]] כבר נתבאר פ' ראשון שהמזכה בשתוף לבני המבוי שאינו צריך להודיעם אבל בחצר זו שיש לה שני פתחים לשני מבואות דעת רבינו כדעת ההלכות שאמרו פרק חלון שצריך להודיעם. ומבואר בסוגיית הגמרא (דף פ''א:) שיש שם חילוק בין חצר זו לחצר אחרת אלא שיש מפרשים שהסוגיא ההיא אליבא דמ''ד שחצר זו אם עירבה עם שני המבואות הן אסורין עמה והיא אסורה עמהן ומש''ה צריך להודיעה שמא עם האחר היא רוצה להשתתף וא''א לה להשתתף בשניהם אבל לדידן דקי''ל שאם נשתתפה עם שניהם מותרת עמהם והם מותרים עמה כמבואר בסמוך בדברי רבינו למה צריך להודיעם והרי אע''פ שנשתתפה עם זה יכולה היא להשתתף עם האחר ולזה הקשו על דברי רבינו. ואני אומר שדעתו הוא שכל שיש לחצר זו דרך אחרת אין אומרים זכות הוא לה כשיהיה לה שני דרכים דשמא אינה חפצה בשיתוף שני מבואות דאוושי לה אינשי שבני המבואות יהיה להם מקום מיוחד יוכלו שניהם לשום בו כליהם ולהתחבר שם ביחד ולפיכך אין זה זכות גמור לעשותו שלא מדעתו וזהו שכתב שאינה זכות להם אבל כשהיא פתוחה למבוי אחד בלבד זכות הוא לה בהכרח ועכשיו תהיה סוגית הגמרא אליבא דהלכתא ודברי ההלכות ודברי רבינו קיימין אע''פ שנראה שיש להלכות טעם אחר לומר שנשתתפה עם שניהם אינה מותרת עם שניהם ושלא כדברי רבינו ומה שנראה לי לדעתו כתבתי: 


! ה 
[[אשתו של אדם מערבת לו וכו'.]] שם (דף פ') אמר שמואל אשתו של אדם מערבת לו שלא מדעתו מיתיבי נשים שנתערבו ונשתתפו שלא מדעת בעליהן אין עירובן עירוב ואין שתופן שיתוף ותירצו ל''ק הא דאסר עלייהו הא דלא אסר עלייהו ופירש רבינו בזה נלמד מדבריו ויש לרש''י ז''ל ולאחרונים פירוש אחר והוא כתוב בהשגות א''א פירוש אחר מפרשים בו כשהוא אוסר שאין להם פתח אחר לא לו ולא להם אלא למבוי זה או לחצר זו מערבת עליו אשתו שלא מדעתו אבל אם יש להם או לו יציאה אחרת אינה מערבת לו שלא מדעתו ע''כ. ופירוש זה נראה יותר מן הסוגיא אשר שם: 


! ו 
[[נשתתפו אנשי חצר וכו'.]] משנה וסוגיא דגמרא שם ומסקנא שם ובהלכות כדברי רבינו וכל זה נמשך אחר הפסק שהזכרנו בסמוך שחצר שבין שני מבואות צריך להודיעם וכפי דעתם ז''ל וכבר כתבתי שיש חולקים ודברי רבינו וההלכות עיקר. ובהשגות אם במין אחד נשתתפו א''א גם זה שבוש הוא שאין יכולין להשתתף אלא במין אחד ואם בשני מינין נשתתפו גם זה שיבוש ע''כ. וזה כסברתו שכתב פ''א שאין האוכלין מצטרפין לשתוף אלא לעירוב תחומין בלבד. וכבר כתבתי שדעת התוס' כדברי רבינו שכולן מצטרפין: 

! ט
((ז-ט)) [[נשתתפה חצר זו עם בני המבוי וכו'.]] פ' מי שהוציאוהו (דף מ''ט) אמר שמואל חצר שבין שני מבואות עירבה עם שניהן אסורה עם שניהן לא עירבה עם שניהן אוסרת על שניהן באחד רגילה ובאחד אינה רגילה זה שרגילה בו אסור וזה שאינה רגילה בו מותר ואמר רבה בר רב הונא אם עירבה עם שאינה רגילה בו הותר רגילה לעצמו ואמר שמואל אם עירב רגיל לעצמו וזו שאינה רגילה בו לא עירבה והיא עצמה לא עירבה דוחין אותה אצל שאינה רגילה בו כופין על מדת סדום. ונתבארו כל דברי רבינו חוץ מעירבה עם שניהן שאין הלכה כשמואל אלא כרב דפסק כר''ש התם (דף מ''ו:) ולדבריו עירבה עם שניהן מותרת עם שניהן וכן פסקו ז''ל: 


! י 
[[חצר שיש לה פתח אחד למבוי וכו'.]] פ' הדר (דף ס''ז:) פתוח לקרפף ישראל בית סאתים אינו אוסר יותר מבית סאתים אוסר. ופירוש כל זה בשלא הוקף לדירה שאם הוקף לדירה אפי' יותר מבית סאתים אינו אוסר ובאור זה מובן מדברי רבינו: 


! יא 
[[אחד מבני המבוי שהלך לשבות וכו'.]] זה פשוט שדין המבוי כדין החצר ודין החצר מבואר פרק רביעי: [[וכן אחד מבני המבוי וכו'.]] מימרא פ' כיצד מעברין (דף נ''ט:) א''ר חסדא אחד מבני מבוי שעשה דקה על פתחו אינו אוסר על בני מבוי: 


! יב 
[[אנשי מבוי שנשתתפו וכו'.]] זה מפורש בפרק הדר (דף ע''ג:) מדברי המשנה ומבואר בגמרא שיש בטול רשות במבוי: 


! יג 
[[מבוי שעירבו כל החצרות וכו'.]] משנה שם עירבו בחצרות ונשתתפו במבוי ושכח אחד מבני חצר ולא עירב מותרין כאן וכאן, מבני מבוי ולא נשתתף מותרין בחצרות ואסורין במבוי שהמבוי לחצרות כחצרות לבתים ואמרו שם בגמרא בהיתר שכחת אחד מבני חצר הטעם שהזכיר רבינו: 


! יד 
[[נשתתפו במבוי וכו'.]] זה מבואר בירושלמי ונכתב בהשגות. ופירוש מקפידין על פרוסתן לא על פרוסת השתוף נאמר שהרי אם נשתתפו בפת סומכין עליו משום עירוב כנזכר פרק ראשון אלא כאן בשנשתתפו ביין או בדברים אחרים והתירום שבת ראשונה מדוחק ופרוסתן פרוסה דעלמא: 


! טו 
[[מבוי שלא נשתתפו בו אם עירבו וכו'.]] מימרא פר''א דמילה (שבת ק''ל) ולפי שהושג רבינו מפירושה ומפסק הדין אאריך בה, שנינו שם אמר רב מבוי שלא נשתתפו בו עירבו חצרות עם בתים אין מטלטלין בו אלא בד' אמות לא עירבו חצרות עם בתים מותר לטלטל בכולו א''ל רב חנינא חוזאה לרבה מאי שנא כי קי''ל הכי אלא אפילו עירבו רשות אחת הן כמבואר פ''ג ולזה דחו הא דרב מהלכה. וכתוב זה בהשגות עד שאמרו ומי שאינו מפרש כן תועה מדרך השכל. ואני אין הכרעתי מכרעת אבל רואה אני לשון הגמרא רחוק לפירושם כמו לפירושו וכל האחרונים כדעת הר''א ז''ל: 


! טז 
[[עובד כוכבים או צדוקי ששרוי בחצר שבמבוי וכו'.]] פ' הדר (דף ס''א:) מעשה בצדוקי אחד שהיה דר עמנו במבוי וכן בכמה מקומות מוכיח שם שהמבוי לענין זה כחצר ודברים פשוטים הם: 


! יז 
[[עובד כוכבים שהוא דר במבוי וכו'.]] שם (דף ס''ז) אמר שמואל עובד כוכבים שיש לו פתח ארבעה על ארבעה פתוח לבקעה אפילו מכניס ומוציא גמלים וקרונות כל היום כולו דרך מבוי אינו אוסר על בני מבוי מ''ט בההוא פתחא דמיחדא ליה טפי ניחא ליה: [[וכן אם היה פתוח לקרפף וכו'.]] שם (דף ס''ז:) איבעיא להו פתוח לקרפף מהו ת''ש דא''ר חנן אפילו פתוח לקרפף רבה ורב יוסף דאמרי תרוייהו עובד כוכבים בית סאתים אוסר יותר מבית סאתים אינו אוסר ישראל בית סאתים וכו'. כדאיתא לעיל: 


! יח 
[[מבוי שצדו אחד עובד כוכבים וכו'.]] מימרא פרק הדר (דף ע''ד) כתבתיה פרק שני בדין החצר ע''ש: 


! יט 
[[כיצד משתתפין וכו'.]] פירוש זה הענין במדינה מוקפת חומה גבוהה עשרה טפחים ויש לה דלתות שהוא רשות היחיד גמורה כנזכר פרק ראשון ומפני זה אין מערבין אותה לחצאין לפי שכיון שכל העיר רה''י גמורה ואינה מחוסרת שום תיקון מחיצות ואפילו מדבריהם הרי היא כמבוי אחד ואין מערבין חצי מבוי המוכשר כולו בדין מחיצות אבל אם לא היתה העיר כולה מוכשרת במחיצות ובאו להכשיר חציה ולערבה הרשות בידם. וזה ברור שאפילו במבוי אחד יכול להעמיד לחי לחציו כנזכר פרק י''ז מהלכות שבת וכ''כ הרמב''ן ז''ל וכן מובן מלשון רבינו בביאור. וחלוקי עיר של יחיד ושל רבים מבוארים בגמרא פרק כיצד מעברין (עירובין דף נ''ט) ומוסכמים מכל המפרשים ז''ל. וכתב הרשב''א ז''ל אי זו היא עיר של יחיד כל שבנאה היחיד לעצמו וישכירנה לרבים או שמכרה אחר מכאן לרבים או שבנאה להושיב בה דיורין ומשייר לעצמו דרכים פלטיות וסרטיות כדרך שהמלכים עושים עכ''ל: 


! כב 
[[מדינה של רבים וכו'.]] שם (דף נ''ט:) סולם מכאן ופתח מכאן מהו ואסיקו סולם תורת מחיצה עליו: 


! כג 
[[המזכה בשתוף וכו'.]] מ''ש [[רבינו אם עירבו כולן עירוב אחד]] להוציא כמשערבין לחצאין שאין רצונן להיות משותפין ועל הדרך שיתבאר למטה ודבר ברור הוא ועיקר הלשון נראה שראוי להיות אם עירב לכולן עירוב אחד: [[מי ששכח ולא נשתתף עם המדינה וכו'.]] גם זה פשוט: 


! כד 
[[מדינה שנשתתפו כל יושביה חוץ ממבוי אחד וכו'.]] גם זה שם בכיצד מעברין (דף נ''ט ס') וכבר הזכרתי ענין מדינה זו למעלה: 

~ הלכות עירובין - פרק ששי




! א 
[[מי שיצא מן המדינה וכו'.]] דין מדת המדינה מבואר פ' כיצד מעברין (עירובין ס') שנינו שם נתנו חוץ לעבורה של עיר מה שנשכר הוא מפסיד והקשו בגמרא ותו לא והתניא נתנו חוץ לעבורה אפילו אמה אחת משתכר את האמה ומפסיד את העיר כולה מפני שמדת העיר עולה למדת התחום ותירצו לא קשיא כאן שכלתה מדתו בחצי העיר כאן שכלתה מדתו בסוף העיר דאריב''ל היה מודד ובא וכו' כדאיתא פרק כ''ז מהלכות שבת וכבר כתבתי שם שאם כלתה בין העיר לעבורה דינו כמו שכלתה לסוף העיר: 


! ד 
[[המניח עירובו ברשות היחיד וכו'.]] מחלוקת ר''ע וחכמים שם (דף ס''א) וקי''ל כרבנן דאמרי הנותן את עירובו בעיר גדולה מהלך את כולה וחוצה לה אלפים אמה ונחלקו אמוראים בנותן עירובו בעיר חריבה ובמערה שאין בה דיורין אבל ראויה לדירה אם נחשבות מן המדה אם לאו ופסק רבינו כרבי אליעזר ויש מי שפסק כן ויש מי שפסק כשמואל דאמר כל שאין בהן דיורין אין לו ממקום עירובו אלא אלפים אמה ולזה הסכים הרשב''א ז''ל ובשאינו ראוי לדירה דברי הכל אין לו ממקום עירובו אלא אלפים ובין שיהיה המקום ההוא גדול או קטן נחשב הוא מן המדה ובפרק שביעי אבאר בזה: 


! ה 
[[המניח את עירובו וכו'.]] שם (דף ט':) במשנה הנותן את עירובו בעבורה של עיר לא עשה כלום וכן כל שכן בעיר עצמה ופשוט הוא: [[נתן את עירובו חוץ לתחום וכו'.]] שם (דף ס':) אם נתנו חוץ לתחום מה שנשכר הוא מפסיד והקשו חוץ לתחום ס''ד אלא אימא חוץ לעבורה של עיר ופירש רבינו חוץ לתחום ס''ד והרי אין עירובו עירוב וכן פירש''י ז''ל וגם הרשב''א ז''ל כ''כ בחידושיו חוץ לתחום ס''ד אם חוץ לתחום ממש נתנו לא עשה ולא כלום הוא כיון שהוא בביתו דכל שאין עירובו עירוב הרי הוא כתחום ביתו כמ''ש עכ''ל. אבל בספרו הארוך כתב נתנו חוץ לתחום מה שנשכר הוא מפסיד ופירשו בגמרא דהא דקתני חוץ לתחום לאו חוץ לתחום ממש דהיינו חוץ לאלפים אמה קאמר דאילו שבת בתוך העיר ונתן את עירובו חוץ לאלפים אמה לא יזוז ממקומו שהרי הוא חוץ לתחום עירובו עכ''ל. ובזה יש סתירה בדבריו ז''ל ודברי חידושיו עיקר וכדעת רבינו: 


! ו 
[[אין מערבין עירובי תחומין וכו'.]] פרק כיצד משתתפין (דף פ''ב) א''ר יוסף אין מערבין אלא לדבר מצוה. והקשו מאי קמ''ל תנינא לכל מי שילך לבית האבל או לבית המשתה ותירצו מהו דתימא אורחא דמלתא נקט קמ''ל. ויתר החילוקים שכתב רבינו מבוארים פרק בכל מערבין (דף ל''ו:) ובמקומות אחרים: [[ואם עירב שלא לאחד מאלו אלא לדבר הרשות הרי זה עירוב.]] זה לא נמצא מבואר ויש מן המפרשים חלוקים בזה. רש''י ז''ל ובהלכות גדולות והרמב''ן ז''ל כתב בלקוטיו שנראה כדברי רבינו לפי שמצינו עירובי תחומין מתירין אפילו לדברי האומר תחומין דאורייתא אלמא עירוב בין בפת בין ברגליו מן הדין הוא מתיר וכאן אני קורא בו ממקומו דכתיב אל יצא איש ממקומו וכיון שכן אע''פ שהחמירו עליו שלא לערב לכתחלה לדבר הרשות אם עירב ודאי קונה לו מקומו דכאן הוא מקומו כאן הוא ביתו ועוד עובדא דר''י בר' אשתותא פרק מי שהוציאהו (דף נ''ב) נטיא לדידיה עכ''ל. והרשב''א ז''ל הסכים לדעת האחרים וכתב בד''א בנותן את עירובו אבל אם הלך ברגליו וקנה שם שביתה בין השמשות בין לדבר מצוה בין לדבר הרשות יש לו ממקום שביתה אלפים אמה לכל רוח עכ''ל: 


! ז 
[[כל שמשתתפין בו מערבין בו וכו'.]] ריש פרק (דף כ''ו) בכל מערבין ומשתתפין חוץ מן המים ומן המלח. ופי' מערבין עירובי תחומין ומשתתפין שתופי מבואות ושם מבואר ששוין הן לדבר זה. וכבר נזכרו פרטי הדברים בדין השתוף פ''א: [[וכמה שיעורי עירובי תחומין וכו'.]] משנה בכיצד משתתפין (דף פ''ב:) ופרק ראשון נתבאר שיעור שתי סעודות שהן שש ביצים. ודין הלפתן מימרא פרק בכל מערבין (דף כ''ט:) נזכרה פרק ראשון: 


! ח 
[[וצריך שיהא הוא ועירובו במקום אחד וכו'.]] משנה שם פרק בכל מערבין (דף ל''ג:) נתנו באילן למעלה מעשרה טפחים אינו עירוב למטה מעשרה טפחים הרי זה עירוב ופירשו בגמרא באילן דקאי ברה''ר ואע''פ שמשתמש באילן הא מני רבי היא דאמר כל דבר שהוא משום שבות לא גזרו עליו בין השמשות ושם מבואר דלרבי נתכוין לשבות בכרמלית ועירובו ברה''י או ברה''ר וכן בהפך זה הרי זה עירוב ולא נזכר בדברי רבינו בפירוש מניח עירובו ברה''ר ונתכוין לשבות ברה''ר מה דינו אבל מכלל דבריו שעירובו עירוב. והרשב''א ז''ל כתב דדוקא בשלא נתכוין לשבות רחוק מעירובו שמונה אמות לפי שהנותן את עירובו יש לו ארבע אמות וכשמטלטלו ומביאו אצלו אינו צריך לטלטלו אלא פחות מארבע אמות אבל נתכוין לשבות ברחוק שמונה אמות אין עירובו עירוב שאין מתירין לו להביאו דרך רה''ר פחות פחות מארבע אמות ששבות הקרוב למלאכה גמורה היא ולא התירו וקרוב לזה יתבאר בדין נתנו בראש הקנה לפנינו ובגמרא אמר רבא לא שנו אלא באילן העומד חוץ לעבורה של עיר אבל עומד בתוך עבורה של עיר אפילו למעלה מעשרה הרי זה עירוב דמתא כמאן דמליא דמיא. ועוד שם חלוק אחר ולא נזכר בדברי ההלכות מהם כלל ולא בדברי רבינו נראה שהם סבורין שאינן כהלכה וסוגיא דשמעתא גבי בור (דף ל''ד:) משמע לכאורה דאין הלכה כאותן דברים מדלא אוקמו לה בהכי אבל האחרונים פסקו כן וכ''כ הרשב''א ז''ל ובספרו מבואר דעתו בארוכה: 


! י 
[[נתנו במגדל ונעל וכו'.]] משנה שם (דף ל''ד:) נתנו במגדל ונעל בפניו ואבד המפתח ה''ז עירוב ויש בגמרא אוקימתות והעלו המפרשים ז''ל דלדידן דקי''ל כרבי כל דמצי שקיל ליה לעירוב בלא מלאכה דאורייתא עירובו עירוב וכדברי רבינו: [[נתנו בראש הקנה וכו'.]] משנה שם (דף ל''ד:) נתנו בראש הקנה או בראש הקונדס כל זמן שהוא תלוש ונעוץ אפילו גבוה מאה אמה הרי זה עירוב והטעם לפי שהן דקין ואין בהן ארבעה על ארבעה הן מקום פטור ובגמרא תלוש ונעוץ אין לא תלוש ונעוץ לא והא אמרת רישא כרבי דאמר כל דבר שהוא משום שבות לא גזרו עליו בין השמשות ואסיק רבא גזירה שמא יקטום ופירשו המפרשים דאע''ג דאין בו אלא משום שבות כיון שהוא שבות הקרוב לבא לידי מלאכה גמורה אפילו רבי אוסר ומכאן למדו דין נתכוין לשבות ברחוק שמונה אמות ברה''ר שהזכרתי למעלה. אבל רבינו כתב בפירוש המשנה הכריח רבי בכאן שיהיו הקנה והקונדס תלושין ונעוצין ולא יהיה מחובר לקרקע אע''פ שהוא בין השמשות שהיא שעת קניית העירוב מותר לו להשתמש במחובר באותה שעה גזירה שמא יקטום גזירה שמא יחתוך אותו קנה והוא מחובר לקרקע והוא איסור סקילה מפני שיתערב לו בקנה התלוש ממקום צמיחתו שהוא מותר לחתכו וכמו כן הקונדס עכ''ל. ולפי זה אפשר שאין מכאן ראיה לדין רה''ר. ובהשגות כתוב שטעה רבינו במלת קונדס שכתב שצומח דאנן קונטס תנן והוא בד של עץ ארוך והוא טעה במ''ש בגמרא תלוש ונעוץ אין לא תלוש ולא נעוץ לא ונדמה לו שעל הקנה ועל הקונטס אמרו ולא אמרו לא תלוש לא אלא על הקנה בלבד. ורבינו כתב בפירוש המשנה קונטס הוא שבט דק יעשו ממנו הרמחים ושם הרומח קונטס וקונדס הכל שוה עכ''ל. וזהו הטעם שגזרו בהן שמא יקטום לפי שמתחלפין בתלושין ואינו כן בשאר אילנות המחוברין. והרשב''א חלק במיני הקנין מכח סוגיא אשר שם ולא נזכרה בהלכות לפי שאין אנו בקיאין בהן ובשמותיהן: 


! יא 
[[כל המניח את עירובו וכו'.]] מימרא דרבא שם (דף ל''ה:) הנותן את עירובו יש לו ארבע אמות ומפרש רבינו יש לו ארבע אמות שתים לרוח זו ושתים לרוח זו לפי שלא אמרו יש לו ארבע אמות לכל רוח ומוכרח מדברי רבינו פירוש זה כמו שיתבאר בסמוך: [[לפיכך המניח עירובי תחומין שלו וכו'.]] משנה שם נתגלגל חוץ לתחום נפל עליו גל או נשרף תרומה ונטמאת מבע''י אינו עירוב משחשכה הרי זה עירוב ובגמרא לא שנו אלא שנתגלגל חוץ לארבע אמות אבל בתוך ד''א הנותן את עירובו יש לו ד''א והקשו על דברי רבינו שהזכיר שתי אמות שד''א לכל רוח קאמר או לאי זה רוח שירצה ותלו ענין זה במחלוקת התנאים שנחלקו בדין ד''א שיש לו לאדם כמה הן כנזכר פרק י''ב בהלכות שבת במשנה פרק מי שהוציאוהו (דף מ''ה) ואמרו שרבינו שנה המשנה כר''א דאמר והוא באמצען ואין הלכה כמותו. וכ''כ בהשגות א''א זה שנה משנתנו כר''א דאמר והוא באמצען ואינו כן אלא כר''י עכ''ל. ופירוש כר''י דאמר לאיזה רוח שירצה גם הרשב''א כתב כן על דברי רבינו. וכבודם במקומו מונח שאין דעת רבינו לפסוק כר''א שבפירוש כתב פי''ב מהלכות שבת בתוך ארבע אמות על ארבע אמות שהוא עומד בצדן וכן מבואר פ' כ''ז בדין התחומין שאינו סבור כר''א וכמ''ש שם אבל בכאן עיקר דבריו הוא שאינו מדמה דין העירוב לדין הטלטול. ונ''ל שרבא כיון שלא הזכיר ארבע אמות לכל רוח אינו ר''ל אלא שתים מכאן ושתים מכאן וכשהזכיר חוץ לד''א ר''ל חוץ למקום ד''א שיש לו אע''פ שאינן חוץ לתחום אלא שתים ולפעמים אמה אחת וכגון שהניח עירובו קרוב מסוף תחומו אמה אחת ולזה כתב רבינו המניח עירובי תחומין בסוף התחום כך נ''ל בדעתו ז''ל: 


! יב 
[[נתגלגל העירוב וכו'.]] משנה שם (ל''ה) כתבתיה בסמוך וסוף המשנה אם ספק ר' יוסי ור''ש אומרים ספק עירוב כשר: [[לפיכך אם נאכל העירוב וכו'.]] זה פשוט שאין חלוק בין נאכל לנשרף ולא כתבו רבינו אלא מפני מה שיזכיר בסמוך: 


! יג 
[[אמרו לו שנים צא וערב עלינו.]] מימרא דרבא סוף ב''מ (שבת ל''ד) והובאה פרק הדר (עירובין ע''ו) והוא כלשון רבינו ופירשה הוא ז''ל בעירובי תחומין וכן פירש''י ז''ל והקשו עליהם דהא אוקימנא התם בב''מ מתניתין דדייקינן מינה ספק חשכה ספק אינה חשכה אין מערבין בעירובי תחומין וכתב הרמב''ן ז''ל בתירוץ זה ואפשר שאין מערבין אבל אם עירב עירובו עירוב וזה כדעת רבינו ורש''י ז''ל. והטעם נ''ל דלכתחלה אין מערבין שאין לו לבא לבית הספק שיהיה התחלת העירוב בספק והרשב''א ז''ל הקשה על זה ממה שיתבאר בסמוך שאם עירב בתרומה ספק טמאה ספק טהורה שאינו עירוב אלמא לא אמרינן ספק עירוב כשר אלא כשהיתה לו חזקת כושר ברורה וכתב ומכאן נלמוד למי שעירב ספק יום ספק לילה שאינו עירוב. ואני אומר שכבר נשמר רבינו מזה שטעם ספק התרומה שאינו עירוב משום דבעינן סעודה הראויה מבעוד יום וליכא דאדרבה פשיטא לן שלא היתה ראויה זו לאכילה ואע''פ שאסורה מחמת ספק מ''מ לגבי אכילה חזר הספק כודאי אבל בשהיתה טהורה ונסתפק אימתי נטמאה הרי היתה טהורה מבעוד יום וראויה ואע''פ שבשעת קניה ספק לנו אם היתה ראויה אם לאו הרי זה ספק עירוב וכשר וכן הדין במערב בין השמשות והכין מסתברא לי מסוגיין דבפרק בכל מערבין (דף ל''ו) דלדידן דקי''ל תחומין מדרבנן ספק העירוב אפילו לא הויא ליה חזקה ברורה כל שאין חזקה כנגדו כשר וכן בדין דהוה ספק דרבנן ולקולא וזו היא אוקימתא דרב הונא בר חיננא שחלק בין תחומין לטומאה כדאיתא התם ויעיד על זה שטעם ספק טהורה ספק טמאה שאינו עירוב הוא משום סעודה הראויה מה שאמרו אם היו לפניו שתי ככרות ומבואר בסמוך כך נ''ל להעמיד דברי רבינו ורש''י ז''ל. ולשון המימרא מורה דבעירובי תחומין הוא מדקאמר אמרו לו שנים וא''א שני עירובין לשנים אלא בעירובי תחומין ומ''מ ר''ח ז''ל פירש הא דרבה בעירובי חצרות בדוקא ולזה הסכימו הרמב''ן והרשב''א ז''ל ומפרשים אמרו לו שנים צא וערב עלינו צא וגבה העירוב מבני חצרותינו. ויש תמה בדברי הרשב''א ז''ל שפירשה בעירובי חצרות וכתב שאם עירב בחצרות בתרומה ספק טמאה וספק טהורה שאינו עירוב וכתב בדין עירוב תחומין שאינו עירוב בין השמשות למדו ממה שאמרו בתרומת ספק שאינו עירוב ואומר אני לדבריו עירובי חצרות יוכיחו. ודברי רבינו ורש''י ז''ל עיקר ונ''ל יותר: 


! יד 
[[נפל על העירוב גל וכו'.]] משנה (עירובין ל''ה) כתבתיה למעלה והעמידוה בגמרא בדבעי מרא וחצינא שא''א להוציאו בלא עשיית מלאכה ומפורשים שם כל החלוקים שהזכיר רבינו: 


! טו 
[[אבל אם עירב בתרומה וכו'.]] ברייתא שם (דף ל''ה:) וכבר הארכתי למעלה בטעם זה: [[וכן אם היו וכו'.]] בעיא דאיפשטא שם ואמרו שם בעינן סעודה הראויה מבע''י וליכא כמו שכתב רבינו: 


! טז 
[[אמר ככר זו היום חול וכו'.]] שם בעיא דאיפשטא ונזכר שם הטעם כמ''ש רבינו: [[היום קדש וכו'.]] שם זה בעיא דאיפשטא ונזכרה טעמה בדברי רבינו: [[וכן אם הפריש וכו'.]] משנה הובאה שם (דף ל''ז:) ומפרש רב פפא טעמא משום דבעינן סעודה הראויה מבע''י וליכא וכמ''ש רבינו. וכל אלו הדינין הם ג''כ בעירובי חצרות וכבר נתבארו קצתם פרק ראשון ומהם יש ללמוד לכיוצא בהן: 


! יז 
[[הנותן את עירובו בבית הקברות וכו'.]] מחלוקת ר''י וחכמים שם (דף כ''ו:) במשנה ששם אמרו לכהן בבית הפרס ר''י אומר אפילו בבית הקברות ומסקנא דגמרא (דף ל''א) בהא קא מיפלגי מר סבר פירוש ר''י כיון דקנה ליה עירוב לא ניחא ליה דמינטרא ומ''ס ניחא ליה אי מיצטריך ליה אכיל ליה ופסק רבינו כרבנן וכסתם מתני'. והרשב''א ז''ל הקשה בזה ממ''ש ריב''ל פרק מי שהוציאוהו (דף מ''ו:) הלכה כדברי המקיל בעירוב ואפילו יחיד במקום רבים. וכבר כתב הרמב''ן ז''ל שדעת הגאונים ז''ל שלא לפסוק כן במקום רבים והביא ראיות שאין ריב''ל מוסכם ושרבים חלוקים עליו. עוד הקשה ממ''ש שמואל פרק חלון (דף פ''א:) גבי עירובי חצרות שא''צ להודיע לדעת ר''י הלכה כר''י ולא עוד אלא כל מקום ששנה ר''י בעירובין הלכה כמותו ויש לדחות דבעירובי חצרות בלבד קאמר א''נ דלא קי''ל כשמואל אלא כר' יוחנן דאמר הלכה כסתם משנה כנ''ל לדעת רבינו והרשב''א ז''ל פסק כר' יהודה: [[נתנו בבית הפרס וכו'.]] (דף כ''ו:) במשנה הנזכרת והטעמים שהזכיר מפורשים בגמרא (דף ל':) וענין בית הפרס ודינו מבוארים ריש פ''י מהל' טומאת מת: 


! יח 
[[רבים שרצו להשתתף וכו'.]] (דף פ''ב) ריש פרק כיצד משתתפין בתחומין מניח את החבית ואומר הרי זה לכל בני עירי לכל מי שילך לבית האבל או לבית המשתה ושם (דף פ''ב:) מבואר ששיעור מזון שתי סעודות הוא לכל אחד ואחד: [[ואם עשה אחד וכו'.]] פרק חלון (דף פ''א:) במשנה מבואר ומוסכם שאין מערבין לו לאדם עירובי תחומין אלא מדעתו: [[ואם הודיעו מבע''י אע''פ שלא רצה אלא משתחשך וכו'.]] בכיצד משתתפין (דף פ''ב) כל שקבל עליו מבעוד יום מותר משחשכה אסור שאין מערבין משחשכה ובגמרא שמעת מינה אין ברירה דאי יש ברירה תגלי מלתא למפרע דמבע''י הוה ניחא ליה, פירוש דקס''ד דאע''פ שהודיע מבע''י כל שלא קבל עליו אלא משחשכה אינו עירוב וא''ר אשי הודיעוהו ולא הודיעוהו קתני דבהודיעוהו מותר אע''פ שלא נתרצה עד שחשכה וכן פירש''י ז''ל ויש שם פירוש אחר וזה עיקר וכדעת רבינו: 


! יט 
[[כל הזוכה בעירובי חצרות מזכין על ידו וכו'.]] פ' חלון (דף פ') מסקנא דגמרא נקטינן אחד עירובי תחומין ואחד עירובי חצרות צריך לזכות. ופשוט הוא שהם שוין בזוכין שאותן שאינן ראויין בעירובי חצרות אינן ראוין בתחומין וכ''כ ז''ל: 


! כ 
[[נותן אדם מעה לבעל הבית כדי שיקח לו וכו'.]] שם (דף פ''א:) משנה נותן אדם מעה לחנוני או לנחתום כדי שיזכה לו בעירוב דברי ר''א וחכ''א לא זכו לו מעותיו ומודים בשאר כל אדם שזכו לו מעותיו שאין מערבין לו לאדם אלא מדעתו א''ר יהודה בד''א בער''ת וכו' ובגמרא מאן שאר כל אדם בעה''ב ואמר שמואל לא שנו פירוש דבחנוני לא זכו לו מעותיו אלא מעה אבל כלי קונה ואמר שמואל לא שנו אלא דאמר זכה לי אבל ערב לי קונה ע''כ. וכל דברי רבינו מבוארים ודלא כר''א לפי שהוא יחיד במקום רבים וכמ''ש למעלה וטעם החנוני שאינו מזכה כשנתן לו מעה ואמר לו זכה לי לפי שהחנוני מוכר הפת ואין בעל המעה קונה אותה עד שימשוך כמבואר בהלכות מכירה וכיון שלא אמר לו ערב לי נראה שמשלו הוא רוצה לקנות תחת המעה ואינו קונה אבל כשאמר ערב לי הרי הוא עושהו שלוחו לערב עליו וקונה פת מאחר ומערב לו אבל בפת של עצמו לא שאין שליח קונה ומקנה וכשנתן כלי כל המטלטלין קונים זה את זה כנזכר בהלכות מכירה פ''ה. ופירשה רבינו בעירובי תחומין ויש מפרשים אותה בעירובי חצרות ודברי רבינו עיקר: 


! כא 
[[מערב אדם עירובי תחומין וכו'.]] פרק כיצד משתתפין (דף פ''ב:) ת''ר מערב אדם ע''י בנו ובתו הקטנים על ידי עבדו ושפחתו הכנענים בין מדעתם בין שלא מדעתן וכולן שעירבו ועירב רבן עליהן יוצאים בשל רבן אבל אינו מערב לא ע''י בנו ובתו הגדולים ולא על ידי עבדו ושפחתו העברים ולא ע''י אשתו אלא מדעתם ופירשו שם בגמרא שאם שמעו ולא מיחו פירוש מיד יוצאין בעירובו וכתב הרשב''א ז''ל ואפילו לא הודיעם עד שחשכה. ועוד אמרו בגמרא שאם עירב לעצמו עירוב אחר שאין לך מחאה גדולה מזו ונתבארו דברי רבינו: [[קטן בן שש שנים וכו'.]] שם א''ר אסי קטן בן שש יוצא בעירוב אמו: 


! כב 
[[הרוצה לשלח עירובו וכו'.]] פרק בכל מערבין (דף ל''א:) משנה השולח את עירובו ביד חרש שוטה וקטן או ביד מי שאינו מודה בעירוב אינו עירוב אם אמר לאחר לקבלו ממנו הרי זה עירוב ובגמרא וליחוש דלמא לא ממטי ליה ותירצו בעומד ורואה והקשו עוד וליחוש דלמא לא מקבל ליה מיניה ותירצו חזקה שליח עושה שליחותו ושם אמרו שכל שעומד ורואהו אפילו נתנו לקוף או לפיל להוליכו ואמר לאחר לקבלו הרי זה עירוב: [[וכן רבים וכו'.]] זה פשוט ומבואר בפ' כיצד משתתפין (דף פ''ב:): 


! כג 
[[אחד או רבים וכו'.]] זה פשוט ומתבאר מהברייתא שבפרק מי שהוציאוהו (דף נ') או שאמר לעבדיו צאו וערבו עלי וכו' כמו שאכתוב פ' שמיני. ובהשגות א''א שנה משנתנו כמ''ד יש ברירה ע''כ וכן הוא האמת דק''ל בדרבנן יש ברירה ואפילו לא ידעו עד שחשכה יוצאין באותו עירוב וכדעת רבינו וכן פסקו ז''ל: [[האומר לחבירו ערב לי וכו'.]] פ' התקבל בגיטין (דף ס''ה:) האומר לשלוחו ערב לי בתמרים ועירב לו בגרוגרות בגרוגרות ועירב לו בתמרים תני חדא עירובו עירוב ותניא אידך אין עירובו עירוב אמר רבה ל''ק הא דאין עירובו עירוב כרבנן דאמרי קפידא הוי אידך כר' אליעזר דאמר מראה מקום הוא לו. רב יוסף אמר הא והא רבנן כאן בשלו כאן בשל חבירו ופירשו ז''ל אם העירוב משל משלח אינו עירוב אם הוא משל שליח עירובו עירוב שנוח לו למשלח במה שיתן לו שליח א''ל אביי אלא הא דתניא האומר לשלוחו ערב לי במגדל ועירב לו בשובך בשובך ועירב לו במגדל תני חדא עירובו עירוב ותניא אידך אינו עירוב התם מאי שלו ומאי של חבירו איכא ותירץ התם נמי איכא פירי דמגדל ופירי דשובך ע''כ בגמרא. ומשמע ודאי דרבא לית ליה סברא דרב יוסף לחלק בין שלו לשל חבירו דאי ס''ל הכין הוה מוקים לתרוייהו כהלכתא והוה מוקים להו בצדדין חלוקים כי היכי דלא ליפלגו. ופסק רבינו כרבא חדא דהוה בתרא ועוד דאביי משמע דהכי ס''ל ורב יוסף איצטריך לדחוקי ולמימר דעירב לו במגדל מפירי דמגדל קאמר והרשב''א ז''ל פסק בספרו כרב יוסף ודברי רבינו נראין לי: [[אבל אם אמר וכו'.]] זה דבר פשוט נלמד משם: 


! כד 
[[כשם שמברכים וכו'.]] זה ממה שאמרו (פסחים ז') כל המצות כולן מברך עליהן עובר לעשייתן. וכן כתב בספר העתים ומוסכם הוא מן הגאונים ז''ל. ובהשגות א''א והיכן צונו לערב בתחומין וכו' ואיך נאמר וצונו על מצות עירוב עכ''ל. ואני אומר דיותר ראוי לברך על עירובי התחומין מעל עירובי חצרות אם מטעם קולא וחומרא הוא לפי שידוע שדבר תורה מותר להוציא מן הבתים לחצרות ולמבואות בלא שום עירוב וחכמים אסרו זה גזרה משום הוצאה מרה''י לרה''ר והתירו ע''י עירוב ואנו מברכין וצונו לומר שאין אנו רשאין לטלטל בלא עירוב וצונו שכשנרצה להוציא מן הבית לחצר שנערב וה''ז כמצות נט''י ושחיטה וכיוצא בהן, אף בעירובי תחומין ידוע שמן התורה מותר ללכת שלש פרסאות בלא עירוב כמבואר פכ''ז מהלכות שבת וחכמים אסרו יותר מאלפים אמה לכל רוח והתירוהו על ידי עירוב תחומין וכשנרצה ללכת ממקום בתינו לצד אחד יותר מאלפים אין אנו רשאין בלא עירוב וא''כ יש לנו לברך על כך. ולא עוד אלא שבחצרות ע''י עירוב נעקר לגמרי איסור של דבריהם להוצאת הבתים ובעירובי תחומין עדיין גזרתם קיימת שלא ללכת יותר מאלפים אמה לכל רוח אלא שהעתיק שביתתו ממקומו למקום עירובו ומה שנשכר לצד עירובו מפסיד לצד האחר. ולפעמים מפסיד יותר במדת המדינה כנזכר בראש הפרק ונתבאר שאם מטעם קולא וחומרא הוא שיותר ראוי לברך על עירובי תחומין כנ''ל: 

~ הלכות עירובין - פרק שביעי




! א 
[[מי שיצא מע''ש חוץ למדינה וכו'.]] משנה שם (עירובין מ''ט:) מחלוקת ר''מ ור' יהודה וקי''ל כר''י וכאוקימתיה דרב נחמן (דף נ''א:) ובברייתא דתניא ר''י אומר אחד עני ואחד עשיר מערבין ברגל ויצא עשיר חוץ לתחום פירש''י ז''ל חוץ לתחום לאו דוקא אלא בסוף התחום ואי דוקא חוץ לתחום בתוך ארבע אמות קאמר עכ''ל. וי''ל חוץ לעיר ללכת לתחום ויאמר שביתתי תהא במקומי וזהו עיקרו של עירוב והתירו חכמים לבעל הבית לשלח עירובו ביד בנו או ביד שלוחו בשביל להקל עליו: 


! ב 
[[וכן אם נתכוין לקבוע שביתתו וכו'.]] זה מוסכם מר''מ ור''י לפי אוקימתא דר''נ דכל שאינו מהלך עד מקום שקנה שביתה דברי הכל עני אין עשיר לא וכל התנאים והחולקים שכתב רבינו מפורשים שם: 


! ג 
[[במה דברים אמורים בעני וכו' או ברחוק וכו'.]] כל אלו התנאים מפורשים שם וכתב הרשב''א ז''ל אי זהו עני כל שיוצא מביתו שלא על דעת לערב וחשכה לו בדרך ואילו היה בידו פת יצא מביתו על דעת לקנות שביתה באחד מן המקומות אפילו עני הרי זה עשיר לדבר זה שאין לך עני שאין לו בביתו אוכלים שיכול לערב בהן עכ''ל. ודקדק כן מן הסוגיא ואין נראה כן מלשון רבינו. ונראה מדברי רבינו שאם אמר שביתתי במקום פלוני והמקום ההוא רחוק יותר מאלפים אמה ממקומו קנה שביתה במקומו ואין בדבריו כלום ויש לו ממקומו אלפים אמה לכל רוח. ובהשגות כתוב א''א אם יש בין המקום וכו' ובסמוך אכתוב הסוגיא ודעת רבינו בזה: 


! ד 
[[מי שעומד מבעוד יום ברשות היחיד וכו'.]] שם (דף נ':) ברייתא מי שבא בדרך וכו' שביתתי במקום פלוני מהלך עד שמגיע לאותו מקום הגיע לאותו מקום מהלך את כולו וחוצה לו אלפים אמה בד''א במקום המסויים כגון ששבת בתל שהוא גבוה עשרה טפחים והוא מארבע אמות עד בית סאתים וכן בבקעה עמוק עשרה טפחים והוא מד''א עד בית סאתים אבל במקום שאינו מסויים אין לו אלא ד''א וכבר כתבתי פכ''ז מהל' שבת שדעת הרשב''א הוא שאפילו שבת שם בבין השמשות אם היה רה''י יותר על בית סאתים ולא הוקף לדירה אין לו אלא ד''א. ומדעת רבינו שלא נאמר חילוק זה אלא דוקא בקונה שם שביתה ע''י עירוב כגון שהלך שם וחזר או שאמר שביתתי במקום פלוני או שהניח עירוב פת שם אבל בשובת ממש כל שהוא רה''י הרי הוא לו כד''א ויראה כן ממה שלא הזכירו בראש הפרק גבי שבת תוך דיר וסהר ומערה מוקפין לדירה ולא חלקו בהן וכאן חלקו ואפשר שהחמירו בעירוב שלא לעשותו כשובת ממש ואף סוגיא שבסוף כיצד מעברין (דף ס''א:) מראה שאין חילוק בשובת אבל בנותן את עירובו דברי הכל כל שאינו מוקף לדירה אין לו אלא ד''א כנזכר שם ונתבאר פ''ו: 


! ה 
[[הקונה שביתה ברחוק מקום וכו'.]] שם במי שהוציאוהו (דף מ''ט:) מי שבא בדרך והיה ירא שמא תחשך והוא מכיר אילן וכו' ובגמרא מאי לא אמר כלום אמר רב לא אמר כלום כל עיקר דאפילו לתחתיו של אילן לא מצי אזיל ושמואל אמר לא אמר כלום לביתו אבל לתחתיו של אילן מצי אזיל ונעשה תחתיו של אילן חמר גמל בא למדוד מן הצפון מודדין לו מן הדרום מן הדרום מודדין לו מן הצפון תניא כותיה דרב בד''א בשסיים ארבע אמות שקבע אבל לא סיים ד''א שקבע לא יזוז ממקומו לימא תהוי תיובתיה דשמואל ותירצו אמר לך שמואל הכא במאי עסקינן כגון דאיכא ממקום רגליו ועד עיקרו תרי אלפי וארבע גרמידי אי סיים ד''א מצי אזיל ואי לא לא מצי אזיל ופסקו בהלכות הלכה כשמואל משום דתניא כותיה כדאיתא התם וזהו פירוש דברי שמואל לדעת רבינו ושמואל אמר לא אמר כלום לביתו כלומר שאינו יכול להלך מן האילן לביתו ואפילו הוא בתוך אלפים אמה לאילן אבל לתחתיו של אילן מצי אזיל דקסבר שמואל במקומו קנה שביתה ויש לו להלך אלפים אמה עד תחתיו של אילן אבל כיון שמגיע תחת האילן אין לו לזוז ממקומו לפי שלא קנה שביתה באילן לפי שנעשה כחמר גמל שכשאתה אומר קנה שביתה בצפון מודדין לו ואומרים שבדרום קנאה ואם אתה אומר בדרום אומרים שבצפון קנאה ואין שביתתו ברורה לפיכך לא קנה שם שביתה כלל ונתבארו דברי רבינו שכתב כאן. וקרוב לזה בעיקר הדין כתוב בספר העתים אמר לך שמואל הב''ע כגון דאיכא וכו' אינו ר''ל לא יזוז ממקומו כלל כדברי הר''א ז''ל שכתב למעלה אלא לכשיגיע לשם לא יזוז ממקומו לפי שלא קנה שם שביתה אלא א''כ סיים ד''א שקבע והן בתוך אלפים אמה ממקום רגליו וזה דעת רבינו. ויש בדברים אלו שטה אחרת למפרשים האחרונים כשטת ההשגות כתובה על ספר הרשב''א ז''ל: 


! ו 
[[אמר שביתתי תחת אילן פלוני וכו'.]] הן הן דברי שמואל שהזכרתי וכפי הפירוש שכתבתי ואמרו שם (דף נ':) א''ר הונא לא שנו אלא באילן שתחתיו שמונה אמות אבל באילן שתחתיו שבע אמות הרי מקצת ביתו ניכר. וזה סיוע לדברי רבינו לפי שלדברי שאר המפרשים לא נאמר זה אלא לדברי רב בלבד ואין הלכה כמותו ועוד שלא היה לו לומר לא שנו בסתם אחר שלדברי שמואל אין מקום לזה: 


! ז 
[[היו שנים באין בדרך וכו'.]] ברייתא שם היו שנים אחד מכיר ואחד שאינו מכיר זה שאינו מכיר מוסר שביתתו למכיר והמכיר אומר תהא שביתתנו במקום פלוני ע''כ: 


! ח 
[[אנשי העיר ששלחו אחד מהם וכו'.]] משנה (דף נ''ב:) מי שיצא לילך לעיר שמערבין בה והחזירו חבירו הוא מותר לילך וכל בני העיר אסורין דברי ר''י והלכה כר''י ובגמרא מאי שנא הוא ומאי שנא אינהו אמר רב הונא הב''ע כגון שיש לו שני בתים וביניהם שני תחומי שבת הוא כיון דנפק ליה לאורחא הוה ליה עני והנך עשירים נינהו. ומדברי רבינו נראה שכשאמרו שיש לו שני בתים אורחא דמלתא נקט אבל הרשב''א ז''ל כתב שכל שלא אמר בפירוש שביתתי במקום פלוני כיון שהחזירו חבירו אם אין לו בית שם כל שחזר ולא הלך אני אומר נמלך שלא לילך שם עד שיאמר בפירוש שביתתי במקום פלוני וזו סברא שלו ז''ל: 


! ט 
[[זה שאמרנו שצריך הקונה וכו'.]] שם מעשה שבקיה עד דנחית דרגא וכו': [[וכן כל הקונה שביתה וכו'.]] שם מסקנא דגמרא כרב יוסף ואליבא דרבי יוסי בן רבי יהודה: 


! י 
[[התלמידים שהולכין ואוכלין בליל שבת וכו'.]] פרק הדר (דף ע''ג:) הני בני בי רב דכרכי ריפתא בבגא ואתו בייתי בבי רב כי משחינן להו תחומא מבגא משחינן להו או מבי רב משחינן להו ופשטו מבי רב משחינן להו דאנן סהדי דאי איכא דמייתי להו ריפתא להכא הוה ניחא להו טפי: 

~ הלכות עירובין - פרק שמיני




! א 
[[אין מניחין שני עירובין אחד במזרח וכו'.]] פרק בכל מערבין (דף ל''ח) אמרו לו חכמים לר''א אי אתה מודה שאין מערבין ליום אחד חציו לצפון וחציו לדרום אמר להם אבל וכו': [[טעה ועירב.]] פ' מי שהוציאוהו (דף נ:) טעה ועירב לשתי רוחות כמדומה הוא שמערבין לשתי רוחות או שאמר לעבדיו צאו וערבו עלי אחד עירב עליו לצפון ואחד עירב עליו לדרום מהלך לצפון כעירובו לדרום לדרום כעירובו לצפון ואם מצעו עליו את התחום לא יזוז ממקומו ע''כ: 


! ג 
[[מערב אדם שני עירובין בשתי רוחות וכו'.]] בכל מערבין (דף ל''ו:) משנה מתנה אדם על עירובו ואומר אם באו עובדי כוכבים ומזלות למזרח עירובי למערב למערב עירובי למזרח אם באו מכאן ומכאן למקום שארצה אלך לא מכאן ולא מכאן הריני כבני עירי אם בא חכם למזרח עירובי למזרח למערב וכו' וקי''ל כמתני' דיש ברירה בשל דבריהם וכ''נ מן ההלכות וכן פסקו ז''ל: 


! ד 
[[כשם שאסור לצאת חוץ לתחום וכו'.]] דין התחומין שהן שוין ביום הכפורים ובימים טובים כשבת מוסכם פ' בכל מערבין (דף ל''א) ופשוט שם ויתבאר מן הדינין הבאין, ודין עירובי חצרות שהוא נוהג ביוה''כ מחלוקת אבל פסק ההלכה שכשם שעירוב והוצאה לשבת כך עירוב והוצאה ליוה''כ ונזכר זה בהרבה מקומות ומסקנא בכריתות פרק אמרו לו (דף [י''ד] פ''ו:) וביו''ט משמע פרקא קמא דיו''ט (דף י''ב:) דב''ה סבירא להו דאין עירוב והוצאה ליו''ט וכן היא מסקנת ההלכות פרקא קמא דיו''ט ויתבאר יותר מזה פ''א מהלכות שביתת יו''ט והרשב''א ז''ל חלוק בזה וכתב בספרו אין מוצאין מחצר לחצר כלים שאין בהם צורך ליו''ט אא''כ עירבו שעירוב והוצאה ליו''ט כמו שיש עירוב והוצאה לשבת ושם אבאר הסוגיא לפי דעתו ולפי דעת רבינו: 


! ה 
[[יום טוב הסמוך לשבת וכו'.]] בפ' בכל מערבין (דף ל''ח) משנה ר''א אומר יו''ט הסמוך לשבת בין מלפניו בין מלאחריו מערב אדם שני עירובין ואומר עירובי בראשון למזרח ובשני למערב בראשון למערב ובשני למזרח עירובי בראשון ובשני כבני עירי וחכמים נחלקו ונפסקה הלכה בגמרא כר''א וכן הדין בשני ימים טובים של גליות וכן מפורש שם ונזכר בהלכות אבל לא בשני ימים טובים של ראש השנה: 


! ו 
[[וכן מתנה אדם וכו'.]] כמדומה לי שמבואר זה בתוספתא ופשוט הוא: 


! ז 
[[אמר לחמשה הריני מערב וכו'.]] שם (דף ל''ז:) מוכיח דלדידן דקי''ל בדרבנן יש ברירה אפילו רצה משחשכה עירובו עירוב דאיגלאי מלתא למפרע דבין השמשות זהו שקנה שביתה שם וכ''כ ז''ל: [[וכן המערב לשבתות וכו'.]] גם זה שם במחלוקת וקי''ל כמ''ד אפילו רצה משחשכה עירובו עירוב ומטעם יש ברירה: 


! ח 
[[המערב לשני י''ט של גליות וכו'.]] (דף ל''ח) אמר להם ר''א אי אתם מודים לי שאם עירב ברגליו בראשון מערב ברגליו בשני נאכל עירובו בראשון אין יוצא בשני אמרו לו אבל אמר להן א''כ שתי קדושות הן ורבנן הכא לחומרא והכא לחומרא. ופירש''י ז''ל משום דמספקא להו אי קדושה אחת הן אי שתי קדושות הן: [[כיצד הוא עושה וכו'.]] במשנה כיצד יעשה מוליכו בראשון מחשיך עליו נוטלו ובא לו והשני מחשיך עליו ואוכלו ובא לו ע''כ ופירש רבינו שזהו בשני י''ט או ביו''ט שלפני השבת אבל ביו''ט שלאחר השבת א''א להביאו בליל שבת ופשוט הוא ומוכרח וכן פירש''י ז''ל ויו''ט אחר השבת דלא אפשר בהכי מוליכו בראשון וחוזר והולך שם בשני לראות אם קיים העירוב ומחשיך עליו ואם רוצה יאכלנו או יביאנו אח''כ עכ''ל. ומכאן שאם היה במקום המשתמר שרשאי הוא להשאירו שם ולא אמרו נוטל בידו אלא דרך עצה אם לא היה במקום המשתמר וכ''כ הרשב''א ז''ל ופשוט הוא. [[וממ''ש רבינו מפני שהן שתי קדושות ואינן כיום אחד]] נראה שדעתו שבשני י''ט של ר''ה שהן כיום אחד נאכל בראשון יוצא עליו בשני. ועל זה כתוב בהשגות א''א טעה בזה שאפילו בשני י''ט של ר''ה שהם קדושה אחת לקולא לא דבעינן שיהא העירוב קיים בליל שני ובמקומו לחומרא אמרינן שהן קדושה אחת לקולא לא אמרינן ע''כ. ואני אומר לא טעה רבינו דאם איתא דאמרינן קדושה אחת לחומרא ולא לקולא מאי קא מקשה ר''א לרבנן מנאכל עירובו בראשון שאין יוצא בשני ולימרו ליה אינהו וליטעמיך שני י''ט של ר''ה מאי איכא למימר ולמאי איצטריכו למימר דספוקי מספקא להו וכמ''ש למעלה אלא ודאי כל שהן בקדושה אחת לכל דבריהם הוא ואפילו לרבנן דעד כאן לא מספקא להו לרבנן ונקיטי הכא לחומרא והכא לחומרא אלא ביו''ט ושבת אבל בשני י''ט של ר''ה פשיטא להו דקדושה אחת הן ואפילו לקולא ולזה הסכים הרשב''א ז''ל בספר קצר שלו וכ''כ ר' פנחס הלוי באזהרות שלו ועיקר: 


! ט 
[[נאכל העירוב וכו'.]] זה מבואר שם וכבר נזכר: [[עירב ברגליו וכו'.]] שם (דף ל''ח:) עירב ברגליו בראשון מערב ברגליו בשני והקשו והא קא מכין מיום טוב לשבת ותירצו מי סברת דאזיל ואמר מידי דאזיל ושתיק וקאים ולא אמר. ולזה כתב רבינו ויחשוב בלבו. [[ומ''ש צריך לערב ברגליו]] ר''ל בדוקא שאינו יכול לערב בפת כמו שיתבאר בסמוך: [[עירב בפת וכו'.]] שם (דף ל''ט:) עירב בפת בראשון מערב ברגליו בשני עירב ברגליו בראשון אין מערבין בפת בשני לפי שאין מערבין בתחלה בפת, עירב בפת בראשון מערב בפת בשני אמר שמואל ובאותה הפת והטעם משום הכנה. וכתב הרשב''א שאם עירב בפת חדשה אינו עירוב: 


! י 
[[יום הכפורים וכו'.]] זו סברת רבינו גלוית הטעם שכיון שכל שאסור בשבת אסור ביום הכפורים דין הוא שיהו קדושה אחת. [[וכתב רבינו בזמן שמקדשין על פי הראיה]] לפי שבזמנים אלו לעולם לא יחול יוה''כ סמוך לשבת. ולסברת רבינו הסכים הרשב''א ז''ל וכן לשונו יוה''כ ושבת יש מי שהורה שקדושה אחת הן ונראין דבריו עכ''ל. אלא שהיה לו לפרש באיזה זמן: 


! יא 
[[זה שאמרנו שיש וכו'.]] שם (דף ל''ח:) הקשו על מה ששנינו מערב אדם שני עירובין והא בעינא סעודה הראויה מבע''י ותירצו מי סברת דמנח ליה בסוף אלפים אמה לכאן ובסוף אלפים אמה לכאן דמנח ליה בסוף אלף אמה לכאן ובסוף אלף אמה לכאן ע''כ. וזה מבואר: 


! יב 
[[כיצד הרי שהניח וכו'.]] כבר נתבאר בסמוך: 


! יד 
[[יום טוב שחל להיות וכו'.]] במסכת יום טוב פרק יום טוב שחל (דף ט''ז י''ז:) תנו רבנן יום טוב שחל להיות בערב שבת אין מערבין לא עירובי תחומין ולא עירובי חצרות ונחלקו שם ונפסקה הלכה כן: [[ואם חלו שני וכו'.]] זה פשוט ויתבאר מהדין שיבא בסמוך: [[ואם שכח ולא וכו'.]] שם (דף י''ז) מניח אדם עירובי תחומין מיו''ט לחבירו ומתנה וכל שכן עירובי תבשילין ורבא אמר מניח אדם עירובי תבשילין מיום טוב לחבירו ומתנה אבל עירובי תחומין לא דמיקני שביתה ביום טוב לא. ובהלכות והלכתא כותיה דרבא דבתרא הוא ומסתברא לן דהני מילי בעירובי תחומין דמיקני שביתה הוא אבל עירובי חצרות דבטול רשות הוא מניח אדם עירובו ביום טוב ראשון ומתנה ונימא הכי וכו' כדברי רבינו: 


! טו 
[[במה דברים אמורים בשני ימים טובים של וכו'.]] גם זה שם בהלכות ומבואר בפרק קמא דביצה (דף ו':) כן גבי עירובי תבשילין וכל שכן גבי עירובי חצרות: [[סליק הלכות עירובין]] 

# הלכות שביתת עשור

~ הלכות שביתת עשור - פרק ראשון


! א 
[[מצות עשה מן וכו'.]] זה מבואר בכתוב ונזכר בגמרא בכמה מקומות: [[ומהו חייב על עשיית וכו'.]] משנה פרק קמא דכריתות (דף [ב'] ע''ב): 


! ב 
[[וכל שחייבין וכו'.]] פ''ק דמגיל' (ז':) משנה אין בין שבת ליוה''כ אלא שזה זדונו בהכרת וזה זדונו בסקילה. ובמשנה זו נתבאר כל מה שהזכיר רבינו עד ומותר לקנב וכו': 


! ג 
[[ומותר לקנב וכו'.]] פ' אלו קשרים (שבת קט''ו:) יוה''כ מותר בקניבת ירק מן המנחה ולמעלה ופירש רבינו מהו הקנוב שיסיר העלים המעופשות וכו' וכן פירש''י ז''ל כדבריו והביאו ראיה שקניבה הוא חתיכה ממה שאמרו פרק כלל גדול (דף ע''ג:) האי מאן דקניב סלקא חייב שתים אחת משום קוצר ואחת משום נוטע. ופירוש שחותך סלקא מן המחובר וחוזרת ומצמחת כמבואר פ''ח מהלכות שבת וביוה''כ הותר בתלוש שאין בו אלא משום שבות. והקשו על פירושם דאי להסיר העלים הרעים היינו בורר והיינו מלאכה גמורה. ויש לי לתרץ לדעתם דלא מקרי בורר אלא מתוך פסולת גמור או מין אוכל ממין אוכל אחר כנזכר פ''ח מהלכות שבת אבל זה הכל מין אוכל אחד ואין העלין האלו פסולת גמור ולא ראויין להקרא פסולת ואפשר שראויין לאכילה ע''י הדחק וכיון שכן אין בזה אלא משום שבות בשבת והותר ביוה''כ ואע''פ שאמרו מחבץ חייב משום בורר וכן משמר התם בדברים לחים. ופירוש יקצץ השאר אינו ר''ל דק דק שא''כ הרי זה תולדת טוחן כנזכר פ''ז מהלכות שבת. אבל הרמב''ן והרשב''א ז''ל פירשו הדחת ירק ואמרו שנזכר בירושלמי שמותר להדיח כבשין ושלקות וכן נזכר בתוספתא ואמרו שזו היא קניבת ירק האמור בגמרא שלנו: [[וכן מפצעין וכו'.]] מימרא פרק אלו קשרים מפצעין באגוזים ומפרכין ברמונים מן המנחה ולמעלה מפני עגמת נפש ופירוש דוקא מן המנחה ולמעלה אבל קודם לכן לא דנראה כמתקן לצורך היום א''נ דילמא אתי למיכל אבל מן המנחה ולמעלה כיון שהוא סמוך לערב דומה כמי שיש לו פת בסלו ולא אתי למיכל. ופירוש מפני עגמת נפש שחשו חכמים שלא יצטרך לערב לתקן הכל ותהיה נפשו עגומה: [[ויוה''כ וכו'.]] מחלוקת שם (דף קי''ד:) בקניבת ירק ופסק כדברי האוסרים דאינון בתראי ותניא כותייהו: [[וכבר נהגו וכו'.]] יש בגמרא (דף קט''ו:) רמז למנהג זה וכו' שאמרו דרבא חזא לבני ביתו דהוו מקדמי לפני המנחה ואסר להו וכדי שיאמינוהו אמר להם אתא אגרתא ממערבא דאסור. ולפי שנהגו כן לא נזכרו דינין אלו בהלכות: 


! ד 
[[מצות עשה וכו'.]] מבואר בכתוב ופ' יוה''כ ביומא (ע''ד:) העלו דעינוי זה הוא מאכילה ושתיה ודרשו כן וזהו שכתב רבינו מפי השמועה למדנו וכו'. [[וכל האוכל וכו'.]] שם ברייתא לא ענש אא''כ הזהיר והוכיחו כן. וחיוב החטאת פ''ק דכריתות (דף ב'.): 


! ה 
[[וכן למדנו וכו'.]] דע שזה אינה מצוה מיוחדת מן התורה שא''כ היה ראוי לימנות במנין המצות ואין לומר שהוא בכלל להתענות לפי שאין דעת רבינו להוכיחה אלא משבת שבתון אבל זה לרבינו הוא מפי השמועה ונקרא דברי סופרים אחר שהוא ענין מיוחד בפני עצמו וזהו דעתו בסה''מ ודברים ארוכים הם אבל העירותי על דעתו ז''ל והרוצה לעמוד על תוכן דעתו יע''ש. ומ''ש כאן הוא בפ' יוה''כ (יומא ע''ד:) תנו רבה ורב יוסף בשאר ספרי דבי רב מנין ליוה''כ שאסור ברחיצה ונעילת הסנדל ובסיכה ותשמיש המטה ת''ל שבתון שבות. ופירוש מפי השמועה למדו פרטי דברים אלו כמו שיתבאר פ''ב ושם מבואר שאינו ענוש כרת אלא על אכילה ושתיה בלבד. [[ומ''ש מכת מרדות]] כבר הוכחתי כן פ''א מהלכות שבת: 


! ו 
[[כשם ששבות וכו'.]] זה פשוט ומבואר שם (יומא דף פ''א ע''ב): [[וצריך להוסיף וכו'.]] מדברי רבינו נראה שאין תוספת דבר תורה אלא בעינוי אבל לא בעשיית מלאכה לא ביוה''כ ולא בשבתות וזהו שכתב מתחיל לצום ולהתענות וזהו שלא נזכר בדבריו בהלכות שבת תוספת כלל מן התורה. ובפרק יוה''כ נראה שהדבר במחלוקת תנאים ששם יש מי שדרש יכול יהא מוזהר על תוספת מלאכה ת''ל וכל מלאכה לא תעשו בעצם היום הזה על עצומו של יום הוא מוזהר ואינו מוזהר על תוספת מלאכה וברייתא אחרת שנו שם ועניתם את נפשותיכם וכו' מכאן שמוסיפין מחול על הקדש וכו'. ימים טובים מנין תלמוד לומר תשבתו שבתות מנין ת''ל שבתכם הא למדת שכל מקום שנאמר שבות מוסיפין מחול על הקדש. ושם אמרו דאיכא מאן דמוקים לה להאי קרא לדרשא אחריתא והיא ידועה בגמרא שכל האוכל ושותה בתשיעי ונתענה בעשירי מעלה עליו הכתוב כאילו נצטוה להתענות ט' ועשירי והתענה ולזה כתב רבינו תוספת בענוי בלבד. אבל ההלכות נראה דעתם לפסוק כדברי הברייתא ששונה תוספת לכל יום קדש והביאו משני הברייתות מקצתן כאילו הן ברייתא אחת ופרק קמא דראש השנה (דף ט') אמרו דר' ישמעאל דורש תוספת מועניתם ור''ע דורש לכל האוכל ושותה וסובר רבינו שהם חולקים וידוע דהלכה כר''ע מחבירו. אבל דעת שאר המפרשים שתוספת יש מן התורה אפילו בשבתות וימים טובים וכן נראה מן ההלכות: [[וכן ביציאתו וכו'.]] שם (ע''ב) מפורש: 


! ז 
[[נשים שאוכלות וכו'.]] ביו''ט פרק המביא (דף ל':) תוספת יוה''כ דאורייתא וקא חזינן לנשי דאכלו ושתו עד שחשכה ולא אמרינן להו ולא מידי ואמרו שם טעמא מוטב שיהיו שוגגין ואל יהיו מזידין. [[וכתב רבינו וכן כל הדומה לזה]] ומבואר שם והכונה בכל דבר שאינו מפורש בכתוב ונהגו בו היתר ומסור לכל. והקשו המפרשים והיאך אפשר להן לצמצם שלא יוסיפו כלום ותירצו נראה מכאן דתוספת עינוי של יוה''כ יש לו שיעור ולא ידעינן ליה ותירוץ אחר יש שאין פורשות אלא מחמת ספק בין השמשות ולא קודם לכן וכבר כתבתי פ''ה מהלכות שבת שזמן תוספת קודם לבין השמשות: 

~ הלכות שביתת עשור - פרק שני




! א 
[[האוכל ביוה''כ וכו'.]] משנה פרק יוה''כ (יומא ע''ג:) האוכל ככותבת הגסה כמוה וכגרעינתה חייב כל האוכלין מצטרפין לככותבת ובגמרא שאלו באיכות כותבת זו אם לחה אם יבשה וכן דקדקו בשיעורה והעלו שהיא פחותה מכביצה דהא איכא מאן דאמר יתירה על כביצה ומשקל הביצה לפי מה שכתב רבינו פ''א מהל' עירובין היא ל''ה ארגינ''ץ ועוד כמו שמבואר למחשב לפי מה שכתבתי שם: [[וכן כל וכו'.]] שם במשנה והשותה מלא לוגמיו חייב וכל המשקין מצטרפין למלא לוגמיו ומבואר בגמרא (דף פ':) דלאו מלא לוגמיו ממש אלא כל שאילו יסלקם לצד אחד ויראה כמלא לוגמיו, ושם נתבאר שבאדם בינוני שהוא פחות מכדי רביעית וכן מבואר שם שכל אדם משערים בעצמו והכל לפי מה שהוא אדם: 


! ב 
[[אחד האוכל אוכלים וכו'.]] ברייתא שם (דף ע''ד:) נזכרו בה הטבל והפגול והנותר ושאר המאכלים האסורים: 


! ג 
[[אכל או שתה פחות מכשעור וכו'.]] שם (דף ע''ג:) חצי שיעור ר' יוחנן אמר אסור מן התורה ור''ל אמר מותר מן התורה וקי''ל כר''י. [[וכתב רבינו מכין אותו מכת מרדות]] וק''ו הוא מדין אסורין של דבריהם שכתבתי פרק ראשון מהלכות שבת: 


! ד 
[[אכל מעט וחזר ואכל מעט וכו'.]] תוספתא אכל וחזר ואכל אם יש מתחלת אכילה ראשונה ועד סוף אכילה אחרונה כדי אכילת פרס מצטרפין ואם לאו אין מצטרפין. ופירש רבינו שאכילת פרס הוא שלש ביצים וכן עיקר וי''מ ארבע ביצים ולדברי רבינו הסכים הרשב''א ז''ל: [[שתה מעט וחזר ושתה אם וכו'.]] גם זה בתוספתא והוא הדין לכל איסורין שבתורה כמבואר פי''ד מהלכות מאכלות אסורות. ויש מי שכתב שאף שיעור השתייה בכדי אכילת פרס ולמדו כן ממה שאמרו בכריתות פרק אמרו לו (דף [י''ג] פ''ה) כל המשקין מצטרפין לפסול את הגויה בכדי אכילת פרס כיצד שתה וחזר ושתה אם יש מתחלת שתייה ראשונה עד סוף שתייה אחרונה כדי אכילת פרס מצטרפין יותר מכן אין מצטרפין וכתב רבינו דין זה פ''ח מהל' שאר אבות הטומאה וי''ל שעשו חזוק בטומאת גויה של דבריהם וכן נראה בכריתות דשמואל מחמיר טפי בשיעור אוכלים טמאין ומשקין טמאין משאר איסורין ואע''ג דאיתותב התם יש לנו ללמוד שיש לחלק ביניהם לשאר איסורין ושלא לדחות תוספתא זו וגם הרב ר' יצחק אבן גיאת ז''ל כתבה בהלכותיו: 


! ה 
[[אכל אוכלין שאינן וכו'.]] משנה יומא (פ''א) אכל אוכלים שאינן ראויין לאכילה ושתה משקים שאינם ראויין לשתייה והשותה ציר ומורייס פטור. ובגמרא (שם פ''א:) אמר רבי דחומץ משיב את הנפש וראוי לשתייה ואמרו שם דלית הלכתא כרבי. והכאת מרדות כבר כתבתי ענינה: 


! ו 
[[שתה חומץ מזוג וכו'.]] שם מבואר חילוק בין חי למזוג: [[הכוסס פלפלין וזנגביל יבש וכיוצא בהן פטור אבל זנגביל רטוב חייב.]] כך היא הנוסחא בקצת ספרי רבינו ולפ''ז נראה דאין חילוק בפלפלין בין רטובין בין יבשין ואינו כן דודאי מבואר בגמרא שם דפלפלין רטובין חייב. וכ''כ רבינו פ''ח מהלכות ברכות שראוין הן לאכילה ופשוט הוא לפיכך עיקר הנוסחא אבל רטובין חייב: [[אכל עלי וכו'.]] שם ת''ר אכל עלי גפנים פטור לולבי גפנים חייב אלו הן לולבי גפנים שחייב עליהם אמר ר' יצחק מגדלאה כל שלבלבו מר''ה ועד יוה''כ ותניא כוותיה: 


! ז 
[[אכל צלי במלח וכו'.]] שם (דף פ':) אמר רב פפא אכל אומצא דמלחא מצטרף וכו': [[ציר שעל וכו'.]] שם ארשב''ל ציר שע''ג ירק מצטרף לככותבת ביוה''כ פשיטא מהו דתימא משקה הוא קמ''ל כל אכשורי אוכלא אוכלא הוא: [[היה שבע וכו'.]] שם אמר ריש לקיש האוכל אכילה גסה ביום הכפורים פטור מ''ט אשר לא תעונה כתיב ופירוש משכחת לה כגון בתחלת הלילה שהוא שבע מסעודת הערב: 


! ח 
[[חולה שיש בו סכנה וכו'.]] במשנה (דף פ''ב) חולה מאכילין אותו על פי עצמו עד שיאמר דיי. ובגמרא (דף פ''ג) אמר ר' ינאי חולה אומר צריך ורופא אומר אינו צריך מאכילין אותו עפ''י עצמו מ''ט לב יודע מרת נפשו רופא אומר צריך וחולה אומר אינו צריך מאכילין אותו על פי רופא מ''ט תונבא הוא דנקט ליה ספק נפשות להקל ושם נשאו ונתנו לדעת ר' ינאי והעמידו מתניתין דקתני מאכילין אותו על פי בקיאין בשחולה אומר איני צריך ורופאים שנים כמותו ושנים אומרין צריך דלא אזלינן בתר רוב דעות אבל מקילים ומאכילין אותו ואחר כן אמרו מר בר רב אשי אמר כל היכא דאמר צריך אני אפילו איכא מאה דאמרי לא צריך לדידיה שמעינן ולדעת מר בר רב אשי לא עבדינן ההיא אוקמתא ולזה סובר רבינו שהולכין אחר רוב דעות כמו שאכתוב בסמוך ומ''ש כאן הוא כמר בר רב אשי וקי''ל כותיה וכ''פ ז''ל: [[אמר החולה איני צריך וכו'.]] כבר נזכר זה בדברי רבי ינאי. [[וכתב רבינו ובלבד שיהיה בקי]] לפי שהזכירו במשנה בקיאין: [[רופא אחד אומר צריך וכו'.]] זה מוסכם מבואר שם דספק נפשות להקל ופירוש דוקא בשאין החולה אומר איני צריך אבל חולה אומר איני צריך ורופא אמר כמותו אין מאכילין אותו על פי רופא אחד שאין דבריו של אחד במקום שנים וכן מבואר בגמרא בסוגיא דר' ינאי וכן כתבו ז''ל ודברי רבינו בחולה שנשתתק או שאומר איני יודע: [[מקצת הרופאים אומרים צריך וכו'.]] כבר כתבתי שדעת רבינו שהולכים אחר רוב דעות ומצינו בדיני נפשות שיש בהן אומד והולכין בהן אחר הרוב כגון בשהכהו באבן ויש להם לאמוד אם יש בה כדי להמית במקום שהכהו ואם נחלקו הולכין אחר הרוב אף כאן עושין כן וכן כתוב בשאלתות. [[ומ''ש רבינו אחר הרוב או אחר הבקיאין]] נ''ל פירוש דבריו או אם שוין במנין הולכין אחר הבקיאין אחר שאינן שוין בבקיאות בין להחמיר בין להקל וכתב זה לפי שאמרו ע''פ בקיאין ולא אמרו על פי רופאים אלמא בשוין הבקיאות מכריע וכ''כ הרמב''ן ז''ל. אבל בשאין המנינין שוין הולכין אחר הרוב אלא שהרמב''ן כתב שאם היה יחיד מופלג אומר צריך ורופאים שאין חכמים כל כך ומומחין אומרין אינו צריך הולכים להקל כדברי היחיד כיון שמיקל. עוד כתב דכל היכא דאיכא שנים אומרים צריך אפילו מאה אומרים אינו צריך הולכין על פי המקילין כיון שהם שנים תרי כמאה ומאה כתרי וכ''פ מקצת הגאונים ז''ל וכן הסכימו מן האחרונים וכל זה שלא כדעת רבינו: [[ואם נחלקו הרופאים וכו'.]] זה מבואר שם דכל היכא דכי הדדי נינהו הולכים להקל וכתבו מן האחרונים ז''ל כשמאכילין את החולה מאכילין אותו פחות פחות מכשיעור בכדי אכילת פרס כדי להקל עליו אא''כ אמדוהו שהוא צריך כשיעור בכדי אכילת פרס ונראין הדברים וכן מוכיח בכריתות (דף [י''ג] פ''ה) פרק אמרו לו. וכתוב בירושלמי חולה אמר יכולני לצום ורופא אומר איני יודע ר' אבהו בשם ר''י נעשה ספק נפשות וספק נפשות להקל ודוחה וכתבוהו מקצת בעלי הלכות. וכתב הרמב''ן ז''ל ומסתברא ה''מ דחולה אומר יכולני לצום אבל רופא אומר יכול וחולה אומר איני יודע שומעין לרופא דאינו יודע דחולה לאו כלום הוא דאיהו מנא ידע רובן של חולין אינן יודעין ובקיאין בחליין הלכך לרופא שומעין שאמר יודע אני ע''כ דבריו: 


! ט 
[[עוברה שהריחה וכו'.]] במשנה שם (יומא פ''ב) עוברה שהריחה מאכילין אותה עד שתשוב נפשה ובגמרא ובהלכות ההיא עוברה דהריחה אתו לקמיה דרבי אמר להו זילו לחישו לה דהאידנא יוה''כ הוא וכו': [[וכן מי שאחזו בולמוס וכו'.]] (שם פ''ג) במשנה בולמוס מאכילין אותו דברים טמאים עד שיאורו עיניו. פירוש בולמוס חולי שמחשיך מאור עיניו של אדם מחמת רעב ויש בו סכנה ומבואר בגמרא שמאכילין אותו הקל הקל ראשון ונזכר בדברי רבינו פרק י''ד מהלכות מאכלות אסורות וכאן כתוב משנתנו שהיא ביום הכפורים כמבואר שם: 


! י 
[[קטן בן ט' שנים ובן י' שנים מחנכין אותו וכו'.]] דברי רבינו בדברים אלו כדברי ההלכות ממש שכתבו חינוך בבן תשע ובן עשר והשלמה מדבריהם בני אחת עשרה בין בתינוק בין בתינוקת שלא חלקו בשל דבריהם והשלמה מן התורה בתינוקת בת שתים עשרה ובתינוק בן שלש עשרה והוא שהביאו סימנין כמבואר בפ''ב מהלכות אישות וכדינן לשאר דברים וכבר נחלקו עליהם בדין השלמה של דבריהם ורבו בזה הסברות יש מי שאומר שאין כאן השלמה כלל מדבריהם ויש מי שאומר שיש השלמה בתינוקת מדבריהם בשנת י''ב ואין השלמה בתינוק מדבריהם כלל ויש מי שאמר שיש השלמה בתינוק בשנת י''ג ובתינוקת בשנת י''ב וזה דעת ההשגות. והגרסאות מתחלפות בזה. ונ''ל שדעת ההלכות ורבינו לומר ששנת י''א אינה בדין ההשלמה מדבריהם ואע''פ שאין נראה כן מלשון רבינו כן מוכרח מן הגמ' וממימרא (דאע''פ) [דנערה]. שאל''כ נמצאת השלמה בתינוק שלש שנים לפני חיובו מן התורה וכן כתב הרשב''א ז''ל שדעת ההלכות משעבר שנת י''א בדוקא ופירוש דברי רבינו הוא בן ט' שנים ששלמו תשע שנים וכן בן עשר ששלמו לו עשר וכן בבן י''א ששלמו: 


! יא 
[[קטן שהוא פחות וכו'.]] שם התינוקות אין מענין אותן וכו': 

~ הלכות שביתת עשור - פרק שלישי




! א 
[[אסור לרחוץ ביוה''כ וכו'.]] שם (ע''ז:) ת''ר אסור לאדם לרחוץ מקצת גופו ככל גופו. [[ומ''ש רבינו בין בחמין בין בצונן ואפילו אצבע קטנה]] מפורש פ' מקום שנהגו (פסחים נ''ד:): [[והמלך והכלה וכו'.]] משנה פרק יוה''כ (ע''ג:) והמלך והכלה ירחצו את פניהם ובגמרא נתבארו הטעמים שהזכיר רבינו ושם נתבאר ג''כ שכלה היא כל ל' יום: 


! ב 
[[מי שהיה מלוכלך וכו'.]] שם (דף ע''ז:) ואם היה מלוכלך בטיט ובצואה רוחץ כדרכו ואינו חושש: [[ומדיחה אשה ידה אחת במים.]] שם רשב''ג אומר מדיחה האשה ידה אחת במים ונותנת פת לתינוק ואינה חוששת: [[והחולה רוחץ וכו'.]] זה למד רבינו מדין הסיכה שאמרו ואם היה חולה סך כדרכו: [[וכל חייבי טבילות וכו'.]] מחלוקת תנאים במס' תענית (דף י''ג) ופסק כתנא קמא דאמר הכין וכן פסקו רוב האחרונים ז''ל: 


! ג 
[[מי שראה קרי וכו'.]] בגמרא (יומא פ''ח) ובהלכות הרואה קרי ביוה''כ יורד וטובל וכו'. ורבינו כתב שלא נאמרו הדברים אלא כשהיה מחוייב בעל קרי לטבול וזהו בזמן תקנת עזרא אבל בזמן הזה אין בעל קרי בכלל חייבי טבילות שהרי אינו חייב כמבואר פ''ד מהלכות תפלה ולפיכך אינו רשאי לטבול ביום הכפורים ודברים ברורים הם: 


! ד 
[[טיט שהוא לח וכו'.]] שם (דף ע''ח) תני יהודה בר גרוגרות אסור לישב על גבי הטיט ביום הכפורים אמר ריב''ל ובטיט המטפח אמר אביי ובטופח על מנת להטפיח: [[לא ימלא אדם וכו'.]] שם (דף ע''ח) אמר רבא כסא דכספא מליא אסיר חסיר שרי דפחרא בין מליא בין חסיר אסיר מאי טעמא מישחל שחיל רב אשי אמר אפילו כסא דכספא אסיר מאי טעמא אתי לאזדרבויי. ובהלכות פירשו שמא יתנועעו המים שבתוכו וינתזו על בשרו: [[ומותר להצטנן וכו'.]] שם אמר רב יהודה מותר להצטנן בפירות: 


! ה 
[[לוקח אדם מטפחת וכו'.]] שם ובהלכות קרוב ללשון רבינו: 


! ו 
[[ההולך להקביל וכו'.]] שם (דף ע''ב:) ת''ר הרוצה להקביל פני רבו או פני אביו או פני מי שגדול ממנו בחכמה עובר במים עד צוארו ואינו חושש וכן מבואר שם בהולך לדרשה ושם מבואר שאפילו בחזירתן מותרין כדי שלא תהא מכשילן וכמ''ש רבינו ושם איבעיא להו הרב אצל תלמיד מאי ולא איפשטא הלכך אזלינן לחומרא. וכ''נ מדברי רבינו וכ''כ הר' יצחק ן' גיאות ז''ל: [[וכן ההולך לשמור וכו'.]] שם שומרי גנות עוברין עד צוארן במים ואינן חוששין: [[ובלבד שלא יוציאו וכו'.]] שם מהו למעבר למשאל שמעתא אמרו ליה עובר ובלבד שלא יוציא ידו מתחת שפת חלוקו: 


! ז 
[[אסור לנעול מנעל וכו'.]] זה פשוט ומבואר בגמרא שאפילו ברגלו אחת אסור: [[ומותר לצאת בסנדל של שעם וכו'.]] שם (דף ע''ה:) בשם ריב''ל שהתיר לצאת בסנדל של שעם ביום הכפורים ומבואר בהלכות. ויש מי שאסר לצאת בהן לר''ה בין בשבת בין ביוה''כ משום איסור הוצאה כיון דלאו מנעל נינהו ואין זה עיקר אלא מותר לצאת בהן וכן נראה מן ההלכות ומקצת האחרונים ז''ל: [[וכורך אדם בגד וכו'.]] גם זה שם ובהלכות רבה בר רב הונא כריך סודרא אכרעיה ונפיק: [[התינוקות אע''פ שהן מותרין וכו'.]] שם (דף ע''ח:) ת''ר תינוקות מותרין בכלן חוץ ממנעל וסנדל. ושם מבואר שהטעם מפני ששאר דברים כשסכין אותו ורוחצין אותו רבה ומתגדל אבל בנעילת הסנדל אסורין דכיון דאין להן בהן גדולין גזרו בהן חכמים: 


! ח 
[[מותר לנעול וכו'.]] שם (יומא דף ע''ח:) אמר שמואל אם מחמת עקרב מותר: [[והחיה מותרת לנעול וכו'.]] במשנה (דף ע''ג:) המלך והכלה ירחצו את פניהם והחיה תנעול את הסנדל דברי ר''א וחכמים אוסרין ואמרו בגמרא (דף ע''ח:) דטעמיה דר' אליעזר בחיה משום צנה ושם מבואר שחכמים אוסרים אכולא משנה קיימי אפילו מלך לרחוץ פניהם אוסרין. ודעת ההלכות שהלכה כר''א בכולן הואיל ופירשו בגמרא דבריו וכן דעת רבינו וזה דעת הרמב''ן ז''ל ועיקר. ופירש רבינו שהיא נקראת חיה כל שלשים שעד אותו זמן היא כחולה שאין בו סכנה כנזכר פרק שני מהלכות שבת וכ''כ הרמב''ן ז''ל ודין החולה שכתב רבינו הוא לומד מחיה ונלמד גם כן מדין הסיכה שיתבאר בסמוך: 


! ט 
[[אסור לאדם לסוך וכו'.]] שם (דף ע''ז:) ברייתא אסור לסוך מקצת גופו ככל גופו ואם היה חולה או שהיו לו חטטין בראשו סך כדרכו ואינו חושש. ובירושלמי סיכה בין שהיא של תענוג ובין שאינה של תענוג אסורה ונתבארו דברי רבינו: 


! י 
[[יש מקומות שנהגו להדליק את הנר וכו'.]] משנה (פסחים דף נ''ג:) פרק מקום שנהגו וסבות המנהגים בגמרא מבוארות בהלכות שם כדברי רבינו ושם מבואר שאסור לשנות מנהג המקום: [[עוד]] במשנה ומדליקין בבתי כנסיות ובבתי מדרשות ובמבואות האפלים ועל גבי חולה ולא הוצרך רבינו להזכיר זה שכיון שביאר שהמקומות שנהגו שלא להדליק הוא מפני שמא יראה את אשתו ותשא חן בעיניו משמע שלא נמנעו אלא בביתו שאשתו מצויה שם אבל במקומות אחרים לא נמנעו וזה ברור: [[ואם חל יום הכפורים להיות בשבת חייבין וכו'.]] שם רבי שמעון בן אלעזר אומר יום הכפורים שחל להיות בשבת מקום שלא נהגו להדליק מדליקים ענה רבי יוחנן אבתריה וחכמים אוסרים ובירושלמי נפסקה הלכה כרבי שמעון בן אלעזר ולזה פסק כן רבינו: [[סליק הלכות שביתת עשור]] 

# הלכות שביתת יום טוב

~ הלכות שביתת יום טוב - פרק ראשון


! א 
[[ששת ימים אלו שאסרן הכתוב וכו'.]] לכל ימים אלו יש לאוין מפורשין בסדר אמור אל הכהנים שכתוב בכל אחד מהן כל מלאכת עבודה לא תעשו. ומדברי רבינו שבכלל מלאכת עבודה סתם אינה מלאכת אוכל נפש ולא הוצרך רבינו להביא מקרא להיתר מלאכת אוכל נפש אלא מפני ראשון ושביעי של חג המצות שבשביעי נאמר בפ' ראה אנכי וביום השביעי עצרת לה' אלהיך לא תעשה מלאכה ועל שניהם נאמר בפרשת בא אל פרעה כל מלאכה לא יעשה בהם ולכך הוצרך להזכיר כתוב של היתר אוכל נפש האמור שם אך אשר יאכל לכל נפש הוא לבדו יעשה לכם: 


! ב 
[[כל השובת ממלאכת עבודה וכו'.]] מבואר בכ''מ שיום טוב עשה ולא תעשה. ומהם פרק קמא דיו''ט (ביצה דף ח':). וכן המלקות מבואר בכמה מקומות ומהן פרק אלו הן הלוקין (מכות כ''א): 


! ג 
[[העושה אבות מלאכות הרבה וכו'.]] פ' אלו הן הלוקין (דף כ''א:) אמר רבה חילוק מלאכות לשבת ואין חילוק מלאכות ליום טוב, וענין חילוק מלאכות לשבת הוא לענין חטאת ובשוגג כמבואר פ''ז מהל' שבת: 


! ד 
[[כל מלאכה שחייבין עליה בשבת וכו'.]] המכוון אצלי בדעת רבינו כך הוא מלאכה שחייבין עליה בשבת ואותה מלאכה היא שלא לצורך אכילה אם עשה אותה ביו''ט לוקה חוץ מן ההוצאה וההבערה שאע''פ שאינן לצורך אכילה אינו לוקה ואפילו עשאן שלא לצורך אכילה. ופירוש מלאכה שהיא שלא לצורך אכילה נתבאר בדברי רבינו שכולל כל מלאכה שאינה נעשית באכילה ושתייה וא''כ היה מן הדין שיהיו הבערה והוצאה נאסרין כמו כתיבה ואריגה אלא שמתוך שהותרו לצורך אכילה הותרו שלא לצורך. ונראה טעם לשני אלו, ההוצאה לפי שאף היא באוכל ומשקה ואע''פ שהיא בדברים אחרים אמרינן מתוך, והבערה אע''פ שאינה באוכלין ומשקין כתיב לא תבערו אש בכל מושבותיכם ביום השבת בשבת הוא דאסור הא ביו''ט שרי וכן דרשו לפי שביום השבת מיותר הוא דהא בשבת מיירי קרא לעיל מיניה וביום השביעי וכו' והיה די באמרו לא תבערו אש בכל מושבותיכם אבל שאר מלאכות שאינן לצורך אכילה כגון הכתיבה וההריסה והאריגה והבנין אפילו עשאן לאכילה לוקה ושאר המלאכות שהן באכילה כגון שחיטה ואפייה אפילו עשאן שלא לאוכלן אינו לוקה כמו שיתבאר בפרק זה ושאם בשל לכותים או לצורך חול אינו לוקה. ולבאר יחוד ההוצאה וההבערה מן הגמרא שנינו פ''ק דיו''ט (ביצה י''ב) ב''ש אומרים אין מוציאין לא את הלולב ולא את הקטן ולא את הס''ת לרה''ר וב''ה מתירין ואסיקו דב''ה סברי דאמרינן מתוך. ופירש''י ז''ל דדבר תורה מותרת לגמרי בכל דבר אלא שבהוצאת אבנים וכיוצא בהן אסורה מדבריהם משום טרחא וכן נראה מן ההלכות וזה דעת רבינו. ולא הוצרך להזכיר איסור דבריהם בהוצאת אבנים לפי שכתב בפרק זה שכל שאסור לטלטלו בשבת אסור לטלטלו ביו''ט אלא לצורך אכילה ודין ההבערה שם (דף י''ב:) מבואר דסבר ר''י דכי היכי דאמרי ב''ה מתוך בהוצאה הכי נמי בהבערה. ויש בזה שיטה אחרת לקצת מפרשים אחרונים שהן סוברין שלא הותרו אלו שלא לצורך כלל אא''כ יש בו צורך היום קצת כקטן ולולב או צורך מצוה אבל כשאין בו צורך מצוה ולא צורך הדיוט ביומו כלל כהוצאת אבנים לוקה עליה ואפילו לב''ה וג''כ כתבו שיש עירובי חצרות ליום טוב ואין מוציאין מחצר לחצר כלים שאין בהם צורך ליום טוב אא''כ עירבו. ולדברי רבינו וההלכות אין עירוב חצרות ביום טוב כנזכר פ''ח מהלכות עירובין אבל מה שאינו לצורך אסור לטלטלו ביו''ט כשבת כמו שהזכרתי ומבואר פרק כ''ה מהלכות שבת שאפילו כלי שמלאכתו להיתר אסור לטלטלו שלא לצורך כלל כמו שכתבתי שם. ובהשגות בדין ההבערה שלא לצורך א''א זהו להחם חמין לרגליו ולהדליק נר של אבטלה כגון להדליק נר לכבוד בירושלמי אמרו לא תאסור ולא תשרי, ע''כ. וענין הירושלמי כך הוא מהו להדליק נר של אבטלה חזקיה אמר אסור מתניתא פליגא על חזקיה לא תבערו אש בכל מושבותיכם ביום השבת בשבת אי אתה מבעיר אבל מבעיר אתה ביו''ט אמר ר' אבינא תני תמן ב''ש אוסרין וב''ה מתירין ר' נחום אחוי דר' אילא בעא קמיה ר''י א''ל לא תאסור ולא תשרי, ע''כ. ופירוש דברי רב אבינא הן דס''ל דב''ש וב''ה בדין ההוצאה במתוך פליגי וכי היכי דאמרי ב''ה מתוך בהוצאה ה''נ בהבערה ואע''ג דר''י אמר בירושלמי לא תאסור ולא תשרי לא סמך עליו רבינו כיון דבגמרתנו ר''י עצמו השוה אותן כמו שכתבתי. כל זה נ''ל לדעת רבינו: 

! ח
((ה-ח)) [[כל מלאכה שאפשר לעשותה וכו'.]] דעת רבינו שכל מלאכות שהן באוכלין ומשקין מותרות גמורות דבר תורה כגון הקצירה והטחינה וכיוצא בהן אלא שחכמים אסרו אותן מפני הטעם שהזכירו כדי שלא ימנע משמחת יו''ט ולזה אסרו כל דבר שאין בו הפסד אם נעשה מעריו''ט והניחו היתר מה שיהיה בו הפסד אם נעשה מבערב. ובהשגות א''א בכל אלה אין טעם וכו' שהיא מלאכה בתלוש, ע''כ. ואני אומר שטעם רבינו מספיק יותר מהטעם שהזכיר הוא לפי שדעת רבינו שכל שבעיקר המלאכה אין הפסד אע''פ שבחלק ממנה יש הפסד אסרוה חכמים ר''ל שכיון שבקצירת חטים וכיוצא בהן אין הפסד אם נקצרו מבערב אע''פ שבתלישת קצת ירק וקצת פירות יש הפסד לא רצו להתיר התלישה שהיא תולדת קצירה לחצאין, אבל הטעם שהזכיר הוא שלא הותר אלא בתלוש אינו מספיק לאסור ברירה טחינה והרקדה. וגם לדברי רבינו קשה שהרי התירו שחיקת תבלין מפני שיש בהן הפסד ואע''פ שהיא תולדת טחינה האסורה וא''כ יתירו גם כן תלישת דברים שיש בהן הפסד אם נתלשו מבערב. וי''ל שהקילו במכשירין לפי שאינן נאכלין בעצמן ואין המכוון בהם אלא לתקן דברים אחרים ורבו בזה הסברות ויש מי שסובר שהטחינה והקצירה אסורין דבר תורה מפני שעושין מהן לימים הרבה ונתלו בזה בסוגיות הגמרא ואע''פ שאינן מוכיחות, ואני אומר שמלאכת עבודה כולל כל מה שדרך העבד לעשות לאדוניו ואין רוב בני אדם עושין אותה לעצמן אלא שוכרין אחרים לעשותן לפי שהוזהרנו במלאכות אלו לזכור כי היינו עבדים והיינו עושין מלאכות אלו לאדונינו אבל כל מלאכה שדרך רוב בני אדם לעשותה כל אחד בביתו לעצמו לא הוזהרנו לפי שאינה מלאכת עבדים אלא אף האדונים עושין אותה ולזה כל מלאכה שאדם עושה ממנה לעצמו לימים הרבה דרך לעשותה על ידי אחרים כגון הברירה והקצירה והטחינה וההרקדה אבל האפיה והלישה והשחיטה והבשול אין אדם מכין מהן לימים הרבה ורוב בני אדם עושין אותן לעצמן. כך נראה לי ועדיין צ''ע: 


! ט 
[[אין אופין וכו'.]] זה מחלוקת בפרק אלו עוברין (פסחים דף מ''ו:) האופה מיו''ט לחול רב חסדא אומר לוקה ורבה אמר אינו לוקה וקיי''ל כרבה ומלקות הוא דליכא הא איסורא איכא וכן כתבו ז''ל: [[עשה כדי לאכול וכו'.]] זה פשוט ונלמד מדין מי שלא ערב עירובי תבשילין כמו שיתבאר עוד בפרק זה: 


! י 
[[ממלאה אשה קדרה וכו'.]] ברייתא פרק י''ט שחל (ביצה י''ז) כלשון רבינו וכתב הרשב''א ז''ל כדי שיאכלו משמנים. לפיכך יראה לי שאפילו ליתן בקדרה חתיכה אחר חתיכה אפילו לאחר שהניח קדרה על גבי האש מותר, עכ''ל: [[וממלא נחתום וכו'.]] באותה ברייתא כלשון רבינו. וכתב הרשב''א ובלבד שיתן את הכל קודם שהניח חבית על גבי האש עכ''ל. והטעם לפי שאין המים טובים יותר כשיש בכלי הרבה. ולפיכך דעתו ז''ל שאסור להוסיף עליהן שלא לצורך אבל מעיקרא חד טרחא הוא ושרי: [[וממלאה אשה תנור של פת וכו'.]] מחלוקת שם ונפסקה שם הלכה כרשב''א דאמר ממלאה אשה תנור פת מפני שהפת יפה בשעה שהתנור מלא. וה''ר יונה כתב שלא התירו אלא בתנורים קטנים וצרים אבל לא בפורני גדולה כעין שלנו, עכ''ל: [[ומולח אדם כמה חתיכות וכו'.]] מימרא פ''ק (שם י''א:) אמר שמואל מולח אדם כמה חתיכות בבת אחת אע''פ שאינו צריך אלא לחתיכה אחת. עוד שם רב אדא בר אהבה מערים ומלח גרמא גרמא. ורבינו ז''ל הזכיר מימרא דשמואל ולא כתב דרב אדא בר אהבה ואפשר שהוא סבור שהן חולקין ששמואל לא התיר אלא בבת אחת ורב אדא בר אהבה התיר בזו אחר זו ומערים ואומר בכל אחד בזו אני רוצה וקיימא לן כשמואל. והרשב''א ז''ל פסק כרב אדא וכתב במקום הפסד ממונו שלא יסריח הבשר התירו לו הערמה זו, עכ''ל: 


! יא 
[[המבשל או האופה ביו''ט וכו'.]] ברייתא פרק יו''ט שחל (דף י''ז:) גבי מי שאכל עירובי תבשילין שלו קודם אפיה אבל מבשל הוא ליו''ט ואם הותיר הותיר לשבת ובלבד שלא יערים ואם הערים אסור ואמר רב אשי דטפי החמירו במערים מבמזיד ויתבאר דין זה פ' ששי ומשם למד רבינו דכ''ש במערים לצורך חול שאסור וכן כתבו המפרשים ז''ל: 


! יב 
[[מי שהיתה לו בהמה מסוכנת וכו'.]] פ' אין צדין (דף כ''ה) בהמה מסוכנת לא ישחוט אא''כ ידוע שיכול לאכול ממנה כזית צלי מבעוד יום ר''ע אומר אפילו כזית חי מבית שחיטתה. וקי''ל כת''ק ופירשו כל שיש שהות ביום כדי לאכול אע''פ שאינו אוכל מותר דמשום הפסד ממונו התירו לו בכך. וכן מבואר פרק אלו עוברין (מ''ו.) אבל בריאה לא ישחטנה אא''כ צריך לאכול ממנה ביו''ט וכן כתבו ז''ל: 


! יג 
[[אין אופין ומבשלין ביו''ט וכו'.]] פרק יו''ט שחל (ביצה כ''א:) קי''ל כמאן דדריש לכם ולא לכותים וזה מוסכם מכל הפוסקים אבל בדין הכלבים נחלקו ודעת רבינו כדעת ההלכות שפסקו כר''י הגלילי דאמר התם לכם ולא לכלבים ואין נפש בהמה מותר להכין לה ויש חולקין בזה. ודעת הרמב''ן ז''ל והרשב''א ז''ל כדעת רבינו וכדעת ההלכות ועיקר. ולזה כתב הרשב''א ז''ל לפיכך אין מוציאין תבן ותבואה מרשות לרשות להאכיל לבהמתו שההוצאה מלאכה גמורה היא ולא התירו אצל בהמה אלא טלטול לבד שהוא מדברי סופרים, עכ''ל. וזה כפי שיטתו שכתבתי למעלה בדין ההוצאה אבל לדעת רבינו בדין ההוצאה מותר גמור הוא אבל אפיה ובישול לצורך בהמה אסור: [[לפיכך מזמנין את הכותי וכו'.]] מימרא שם (דף כ''א) דר''י בן לוי והרבה אמוראים סוברין כן והוא כלשון רבינו ונראה שממה שאמרו אין מזמנין ולא אמרו אין מאכילין דקדק רבינו שלא אסרו אלא במזמנין אותו אבל בבא מאליו אין לחוש לו וזהו שאמרו שם מרימר ומר זוטרא כי מקלע להו כותי ביומא טבא אמרי ליה אי ניחא לך במאי דטריחא לן מוטב ואי לא טרחא יתירא אדעתא דידך לא טרחינן, וסובר שאין האמירה הזו מעלה ומורידה בהיתר הדבר. אבל הרשב''א כתב שהאמירה מעכבת: 


! יד 
[[בהמה שחציה וכו'.]] מימרא דרב חסדא שם (דף כ''א) קרוב ללשון רבינו: [[אבל עיסה חציו של וכו'.]] באותה מימרא שם הדין והטעם קרוב לשונה ללשון רבינו: [[בני החיל וכו' שנתנו קמח וכו'.]] שם בעו מיניה מרב הני בני באגא דשדו עלייהו קמחא דבני חילא מהו לאפותה ביו''ט אמר להו חזינן אי כי יהבי ריפתא לינוקא לא קפדי כל חדא וחדא חזיא לינוקא ושרי ואי לא אסיר ופסק רבינו כן. אבל בהלכות כתוב וליתא להא דרב אלא בין כך ובין כך אסור דאמר ריב''ל מזמנין את הכותי בשבת ואין מזמנין את הכותי ביו''ט גזירה שמא ירבה בשבילו. ודעת הרבה מפרשים כדברי ההלכות והביאם לזה מה שהאריכו שם בסוגיא על הא דרב והביאו ברייתא דפלוגתא דתנאי בדין הכלבים ונשאו ונתנו אליבא דמאן דאמר לכם ולא לכלבים ואמרו אחר כך ופליגא דריב''ל וכו' ופירשו דעל הא דרב קאי וכן פירש''י ז''ל ועל כן הקשו על דברי רבינו שפסק כרב וכריב''ל ובגמ' מפרש דפליגי ויש מי שהעמיד דברי רבינו באמרו שלא היה בגירסת ספרי רבינו ופליגא. ואני מקיים הגירסא ומקיים דבריו וכי אמרו ופליגא לאו אהא דרב קאי דלא דמיין להדדי דההיא דרב אם לא היו אופין כל הפת להם לא היו יכולין לאפות ממנו פת אחת ולתתו לתינוק אבל בזמון הכותי לא יגרע חלק הישראל אם לא יזמנהו שהרי משל ישראל הוא נותן לו ופת התינוק הוא מבני החיל וכי אמרו ופליגא נ''ל דאמאי דסליק מיניה קאי דא''ל אביי לרב יוסף למאן דאמר לכם ולא לכלבים הני סופלי לחיותא היכי שדינן להו ביו''ט א''ל חזיין להסקה א''ל תינח ביו''ט בשבת מאי איכא למימר א''ל מטלטלין להו אגב ריפתא ולזה אמרו שהשואת הטלטול בשבת למלאכה דיו''ט דכיון שאינן עושין מלאכה בשביל בהמה ביו''ט אין מטלטלין בעבורה בשבת אלא על ידי פת דלא כריב''ל שהוא התיר טלטול לצורך כותי בשבת אע''פ שמלאכה אסורה מחמתו ביו''ט. וזה נ''ל נכון לדעת רבינו ודינו קיים ויש לו בזה הודאת בעל הריב שכך כתבו בהשגות א''א יפה אמר אע''פ שלא הסכים לדעת הרב ז''ל: [[עיסת הכלבים וכו'.]] משנה פ''ק דחלה הובאה שם והקשו אמאי והא אפשר למפלגה בלישה וחלק הכלבים יאסר ותירצו שאני כלבים הואיל ואפשר לפייסן בנבלה וקי''ל כמאן דאמר הואיל. וכתבו בעטור והרשב''א ז''ל דלדידן דאית לן הואיל אפילו אין לו נבלה עכשיו מותר הואיל ואפשר שתזדמן לו ולזה סתם רבינו: 


! טו 
[[המבשל ביו''ט וכו'.]] פרק אלו עוברין (מ''ו:) ושם פרק יו''ט שחל (ביצה כ''א.) אתמר האופה מיו''ט לחול וכו' כמש''כ למעלה ואמרו שם דטעמיה דרבה דאמר אינו לוקה משום דאי מקלעי ליה אורחים חזי להו. והשוה רבינו דין המבשל לכותי או לבהמה לדין מבשל לצורך חול ופשוט הוא ויש לזה סמך מן הגמ' ואין להאריך: [[עשה לנפשו וכו'.]] ג''ז פשוט ונלמד מהנזכר למעלה בכותי הנכנס מאליו: 


! טז 
[[רחיצה וסיכה וכו'.]] מה שהוצרך רבינו להזכיר בדין הרחיצה והסיכה היא לחמם מים כדי לרחוץ או שמן כדי לסוך ומבואר בדבריו ברחיצה וה''ה לסיכה. וכן כתבו ז''ל שאם לומר בצונן אפילו בשבת מותר לאדם לסוך כל גופו לתענוג כנזכר פ' כ''א מהלכות שבת וזה פשוט: [[לפיכך מחמין וכו'.]] במשנה פרק יום טוב שחל (ביצה דף כ''א:) בית שמאי אומרים לא יחם אדם חמין לרגליו אלא אם כן ראויין לשתיה ובית הלל מתירין וקי''ל כבית הלל. ובהלכות ודוקא לרגליו אבל כל גופו לא והביאו ראיה מפ' כירה ומפורש שם בכירה (דף מ') דאפילו אינו רוחץ כל גופו בבת אחת אלא אבר אבר אסור ומוסכם: [[וחמין שהוחמו וכו'.]] שם בהלכות בשם גאון וכן הסכמה מן הגאונים ואפילו לרחוץ כל גופו כאחת. וכן עיקר. ודין רחיצה בחמי טבריא שוה ביו''ט כשבת ומבואר ענינם פרק כ''ב מהלכות שבת: 


! יז 
[[כל שאסור בשבת וכו'.]] זה פשוט ומוסכם ושנינו פ''ק דמגילה (דף ז':) אין בין יו''ט לשבת אלא אוכל נפש בלבד: [[ויש ביו''ט מה שאין וכו'.]] דין המוקצה להיותו נוהג ביו''ט הוא כדעת הרב אלפסי ז''ל שפסק פ''ק שיש מוקצה ביו''ט וכדאוקימתא דר''נ דריש פ''ק (ביצה ב':) דאמר יו''ט דקיל ואתי לזלזולי ביה סתם לן תנא כרבי יהודה דמחמיר שבת דחמירא ולא אתי לזלולי סתם לן תנא כרבי שמעון דמקל. ויש מן הגאונים חולקין ואומרין שאין מוקצה ביו''ט יותר משבת. ולזה כתב בהשגות א''א לא הכל שוין בזה ע''כ. וכבר הכריע בעל המאור והרמב''ן והרשב''א ז''ל כדברי ההלכות ורבינו והביאו ראיות לזה ועיקר: 


! יח 
[[כיצד תרנגולת וכו'.]] כל אלו שהזכיר הם סוף פ''ק דשבת (דף י''ט:) מחלוקת ר' יהודה שאוסרן משום מוקצה ור' שמעון מתיר שאין לו מוקצה וכבר נתבאר שהלכה כר' שמעון בשבת וכר' יהודה ביום טוב ופירוש בשבת מותר מה שראוי מהם בלא מלאכה כגון הפירות וכן כתוב בהלכות פרק משילין ושאר הדברין כגון ששחטו לחולה כדעת רבינו הנזכר בפרק ב' מהלכות שבת: [[וכשם שהמוקצה וכו'.]] דין הנולד מפורש בסוגיא דפ''ק (ביצה דף ב'.) ובהרבה מקומות: 


! יט 
[[חול מכין וכו'.]] מימרא דרבה שם (דף ב':) כלשונה וקימא לן כותיה כדאיתא בהלכות: [[לפיכך ביצה וכו'.]] (דף ב') משנה ביצה שנולדה ביום טוב בית שמאי אומרים תאכל ובית הלל אומרין לא תאכל ובגמרא יש הרבה אוקימתות. ובהלכות ואוקמה רבה (דף ב':) אפילו בתרנגולת העומדת לאכילה וביו''ט שחל להיות אחר השבת ומשום הכנה דכל ביצה דמתילדא האידנא מאתמול גמרה לה. ואמרו שם דכל יום טוב אסורה גזירה משום יום טוב אחר שבת וכן בכל שבת גזירה משום שבת אחר יום טוב: 


! כ 
[[וכשם שאסור וכו'.]] ברייתא שם (דף ג':) אחת ביצה שנולדה בשבת ואחת ביצה שנולדה ביו''ט אין מטלטלין אותה לכסות בה את הכלי או לסמוך בה כרעי המטה אבל כופה עליה כלי בשביל שלא תשבר וספקא אסורה נתערבה באלף כולן אסורות ואסיק רב אשי וספקא ספק נולדה בחול ספק נולדה ביו''ט משום דהוה ליה דבר שיש לו מתירין וכל דבר שיש לו מתירין אפילו באלף לא בטיל. ולא כתב רבינו ספק יו''ט ספק חול שכיון שאין לה בטול פשיטא שספקא אסורה ופרק שני כתב וכל ספק מוכן אסור וספקא שנתערבה באחרות יש מי שהורה שכולן מותרות וכי קתני נתערבה באלף כולן אסורות אודאי קאי ויש מי שאסר ולדעת המתירין הסכים הרשב''א ז''ל וכן נראה מדברי רבינו וענין דבר שיש לו מתירין יתבאר בארוכה פט''ו מהלכות מאכא''ס. והתר כפיית הכלי על הביצה מבואר פרק כ''ה מהל' שבת: [[השוחט תרנגולת וכו'.]] ברייתא שם (דף ב':) כלשונה ושם נזכר שהטעם משום דמלתא דלא שכיחא היא ופירוש אפילו ביו''ט שלאחר השבת מותרת דכל שלא יצאה מחוץ אין זה הכנה גמורה וכן הכריחו ז''ל: 


! כא 
[[זה שאנו וכו'.]] שם (דף ד':) והשתא מאי טעמא עבדינן תרי יומי משום דשלחו מתם הזהרו במנהג אבותיכם בידיכם. וענין ר''ה שהוא שני ימים טובים בכ''מ מפורש בהלכות ויש חולקים, ודברי ההלכות ורבינו עיקר וכן נוהגין היום אף בארץ ישראל לעשות שני ימים ר''ה: 


! כב 
[[יום טוב וכו'.]] זה פשוט ומבואר בכ''מ: [[וכל המחלל וכו'.]] פרק מקום שנהגו רב נתן בר אסיא אתא מבי רב לפומבדיתא ביו''ט שני דעצרת שמתיה רב יוסף וכו' איכא דאמרי נגדיה א''ל אביי ונשמתיה מר דרב ושמואל דאמרי תרוייהו מנדין על שני ימים טובים של גליות ותירץ ה''מ אינש דעלמא אבל צורבא מרבנן דטבא ליה עבדי ליה דבמערבא מימנו אנגדא ולא מימנו אשמתא. ופסק רבינו כלשון אחרון וכן בהלכות, ועוד מבואר ענין מכת מרדות והנדוי פ''ז מהלכות ת''ת: [[וכשם שהראשון.]] דין ההספד מפורש במס' מ''ק פ' משקין (דף ח'.) וחלוק דיני המת פ''ק דביצה (דף ו':) אמר רבא מת ביו''ט ראשון יתעסקו בו עממין ביו''ט שני יתעסקו בו ישראל ואפילו בשני ימים טובים של ר''ה אמר מר זוטרא לא אמרן אלא דאישתהי אבל לא אשתהי משהינן ליה ורב אשי אמר אפילו לא אישתהי מ''ט יו''ט שני לגבי מת כחול שויוה רבנן אפילו למיגד ליה גלימא ולמיגז ליה אסא פירוש וכ''ש לחפור לו קבר. ורבו הסברות לחלק בדינין אלו והמחוור הוא כדעת רבינו שביו''ט ראשון אין ישראל מתעסקין בו כלל אפילו לטלטלו אלא מה שמותר בו בשבת ועממין מתעסקין בו אפילו לא נשתהא וביו''ט שני אפילו לא נשתהא ויש שם עממין ישראל מתעסקין בו לכל עניניו כאילו הוא חול ממש, וכן העלה הרמב''ן ז''ל. וכתבו מקצת הגאונים ז''ל ומותר ללוות את המת ביו''ט ראשון בתוך התחום ומינה ביו''ט שני אפילו חוץ לתחום. אם מותר להם לחזור למקומן כל שיש שם פחות מד' אלפים שהוא הבלעת תחומין הנזכר פ' כ''ז ליוצא ברשות צ''ע ונראה להקל: 


! כד 
[[שני ימים טובים אלו וכו'.]] שם (דף ד': ודף ה':) מסקנא כרב דאמר שני ימים טובים של גליות נולדה בזה מותרת בזה דשתי קדושות נינהו ומשם יש ללמוד לדבר המחובר. ופרק שני יתבאר אם צריך להמתין בכדי שיעשו וי''א שהמחובר שנתלש ביו''ט ראשון אינו מותר עד מוצאי יו''ט שני בכדי שיעשו והעיקר כדברי רבינו וכן הסכים הרשב''א ז''ל בראיות: [[וכן מותר לכחול וכו'.]] פרק יו''ט שחל (דף כ''ב) אמימר שרא למכחל עינא ביו''ט שני של ר''ה והעלו בהלכות שאין הלכה כמותו אלא ביו''ט שני של גליות וכן הסכימו ז''ל. וכתב רבינו אע''פ שאין שם חולי והטעם לפי שהנאת הגוף היא וצרכי חולה שאין בו סכנה העלה הרמב''ן ז''ל שאין מתירין לו מלאכות גמורות על ידי ישראל אפילו ביו''ט שני אבל כל שבות מתירין לו. וכבר נתבאר פרק שני מהלכות שבת דעתו ודעת רבינו בשבות ע''י ישראל בחולה שאין בו סכנה: [[במה דברים אמורים בשני יו''ט וכו'.]] פ''ק (דף ד': ודף ה':) מחלוקת וקי''ל כמאן דאמר דקדושה אחת הן ומפורש בהלכות פרק יו''ט שחל שאסור לכחול העין ביו''ט שני של ר''ה: [[שבת הסמוכה ליו''ט וכו'.]] שם (דף ד') אתמר שבת ויו''ט רב אמר נולדה בזה אסורה בזה ור' יוחנן אמר נולדה בזה מותרת בזה ופסק רבא הלכה כרב וכן הדין לאפרוח ולדבר מחובר שנעקר בזה אסור בזה אבל דבר שאין במינו במחובר שיתבאר פרק שני שאפילו בא מחוץ לתחום מותר בו ביום למי שלא באו בשבילו ואסורין למי שבאו בשבילו ואם באו ביו''ט מותרין בשבת הסמוכה לו אפילו למי שבאו לו וכן הדין בשני ימים טובים של ר''ה וכן כתבו ז''ל: 

~ הלכות שביתת יום טוב - פרק שני




! א 
[[אפרוח שנולד ביו''ט אסור וכו'.]] שם (ביצה ד'.) אתמר אפרוח שנולד ביו''ט רב אמר אסור ושמואל אמר מותר אמרו ליה רב כהנא ורב אסי לרב וכי מה בין זה לעגל שנולד ביו''ט אמר להו הואיל ומוכן אגב אמו לשחיטה אמרו ליה וכי מה בין זה לעגל שנולד מן הטרפה שתיק רב אמר רבא ואיתימא רב יוסף מאי טעמא שתיק רב נימא להו הואיל ומוכן אגב אמו לכלבים ונשאו ונתנו בזה והעלו כן. מכאן אתה למד שמה שכתב [[רבינו אם היתה אמו עומדת לאכילה]] לא בא למעט אם היתה טרפה לפי שהטרפה עומדת היא לכלבים אלא בא למעט אם היתה עומדת לחרישה או לחלבה שאסורה בין לאדם בין לכלבים משום מוקצה כנזכר פרק ראשון. ודין העגל שמותר ביומו כתוב בהלכות והוא דקים ליה שכלו חדשיו וגו' ומבואר זה בדברי רבינו פ' ד' מהל' מאכלות אסורות ועגל שנולד בשבת יש מי שאסרו אותו ביו''ט הסמוך לו ויש מתירין ואפילו ביומו מותר לחולה וכן עיקר ולזה הסכים הרשב''א ז''ל: 


! ב 
[[בהמות שיוצאות ורועות חוץ לתחום וכו'.]] סוף משילין (דף מ'.) אין שוחטין את המדבריות אבל שוחטין את הביתיות ובגמ' נחלקו תנאים בפירוש מדבריות וביתיות וכן נחלקו בעיקר הדין. ומבואר בהלכות כדברי רבינו שכל שלנות בתוך התחום קרויות ביתיות ואם אין לנות בתוך התחום קרויות מדבריות וקיימא לן דיש מוקצה ביום טוב: 


! ג 
[[וכן בהמת קדשים שנולד בה מום ביו''ט הואיל וכו'.]] דעת רבינו הוא שאפילו מומין שנולדו מערב יו''ט אין רואין אותן ביו''ט ותדע לך שהרי אמר אבל רואה מערב יו''ט ולמחר מתיר או אוסר ואם היה מותר לראות ביו''ט מומין שנולדו בערב יו''ט לא היה צריך לראותן מבערב וזה ברור. [[ומה שכתב שנולד בה ביו''ט]] ר''ל שמה שאסרו שלא לראות מומין בכלל היה מפני מומין שנולדו ביו''ט שאין שוחטין עליהן מדין מוקצה ולזה אסרו אף בנולדה מעיו''ט כל זמן שלא ראה אותן חכם מבערב. ולא נתבאר בדברי רבינו אם עבר ובקר זה שנולדו בו מבערב מה דינו ונחלקו המפרשים בזה יש מתירין לשחטו ויש אוסרין וגם בהלכות לא נזכר זה החילוק. ודע שיש נותנין טעם אחר לאסור ראיית המומין יש מי שאמר מפני שיבא לטלטל לפעמים מה שאינו ראוי כלומר שאם ימצא שאין המום מום נמצא שאין הבהמה ראויה ואי אפשר שלא יטלטלנה ויש מי שכתב משום דמחזי כמתקן: 


! ד 
[[בכור שנולד ומומו וכו'.]] כך היא מסקנא דגמרא בפרק אין צדין (דף כ''ו:) ושם נזכרו דינין אלו בהלכות והטעם שזה מוכן לפי שלא היה לו חזקת איסור מעולם ועוד שהיה מוכן אגב אמו ולכתחלה אין מבקרין אותו משום נולד מערב יו''ט וכולה חדא גזרה היא. כך יש לומר לפי טעם רבינו: [[בכור שנפל לבור וגו'.]] מפורש שם (דף כ''ז) דלדידן דקי''ל כמ''ד אין רואין מומין אפילו נפל לבור לא ירד מומחה לבור לראות אם יש בו מום כדי להעלותו אלא עושה לו פרנסה במקומו כדי שלא ימות: [[אותו ואת בנו שנפלו לבור וכו'.]] פ' משילין (דף ל''ז.) ברייתא אותו ואת בנו ר' אליעזר אומר מעלה את הראשון על מנת לשחטו והשני עושה לו פרנסה במקומו כדי שלא ימות ר' יהושע אומר מעלה את הראשון על מנת לשוחטו ואינו שוחטו וחוזר ומעלה השני רצה זה שוחט רצה זה שוחט וק''ל דר' אליעזר ור' יהושע הלכה כר' יהושע. ובירושלמי נראה דאפילו אינו שוחט אחד מהם מותר ורבינו הביא ברייתא כפשטה בגמרא שלנו וכ''כ הרשב''א ז''ל שראוי להחמיר ולשחוט אחד מהם: [[בהמת חולין וכו'.]] דין באיזה צד היא צריכה בדיקה מבואר פרק תשיעי מהלכות שחיטה. [[ומ''ש שמותר לשוחטה ביו''ט]] בעיא פרק המביא (דף ל''ד) ולא אפשיטא ויש מי שפסק בה להחמיר ורבינו פסק להקל וכבר הוכיח הרשב''א ז''ל כדבריו בספרו: 


! ה 
[[אווזין ותרנגולים ויונים וכו'.]] ברייתא שם אמר ר''ש בן אלעזר מודים ב''ש וב''ה וכו' בד''א ביוני שובך ויוני עליה וצפרים שקננו בטפיחין ובביראות אבל אווזין ותרנגולין ויוני הרדסיאות מותרין מפני שהן ברשות אדם ואינן צריכין זימון והוא בהלכות פ''ק: [[אבל יוני שובך וכו'.]] משנה פ''ק (דף י') גבי יוני שובך בית שמאי אומרים לא יטול אלא אם כן נענע מבעוד יום ובית הלל אומרים עומד ואומר זה וזה אני נוטל וקי''ל כבית הלל. ודע שדעת קצת מפרשים שמשנתנו וכל הדינין שיתבארו בדין הזימון הם ביוני שובך שאינן יכולין לפרוח אלא שהם מדדין או מפריחין מעט ואינם מחוסרים צידה ומותר ללקחן אלא שצריכין זימון אבל מפריחין מחוסרין צידה ואסור לצודן ואין זימון מועיל להן ונתלו בזה בסוגיא דאין צדין ויש מתירין בזימון בכל גונא לפי שאין יוני שובך צריכין צידה מעליא וכן דעת העטור והרשב''א כתב כדברי האוסרין ומדברי רבינו יראה כדעת העטור: 


! ו 
[[זימן שחורים ולבנים וכו'.]] שם (דף י':) זימן שחורים ומצא לבנים לבנים ומצא שחורים שנים ומצא שלשה אסורין שלשה ומצא שנים מותרין בתוך הקן ומצא לפני הקן אסורים ואם אין שם אלא הם מותרין ע''כ במשנה. ובגמרא שחורים ומצא לבנים וכו' פשיטא ותירץ רבה הב''ע כגון שזימן שחורים ולבנים ומצא שחורים במקום לבנים ולבנים במקום שחורים מהו דתימא איתהפוכי איתהפוך קמ''ל דהנך אזלו לעלמא והני אחריני נינהו. [[וכתב רבינו וכל ספק מוכן אסור]] ומחלוקת תנאים היא פ' אין צדין (דף כ''ד) ונפסקה הלכה שם כמי שאוסר. ודע שכל דין מוקצה ונולד בכלל זה והטעם מפני שהוא דבר שיש לו מתירין או שרצו חכמים להחמיר בספק זה. והרשב''א ז''ל חלק ואמר שכיון שהמוקצה והנולד מדבריהם הולכין בספיקן להקל ולא אמרו אסור אלא בדבר שקרוב ליגע בשל תורה כגון ספק נצוד ביו''ט ספק נצוד מערב יו''ט אבל שאר ספקות מותרין זו היא סברתו בספרו. ואני תמה מזה שאם כן ספק ביצה אם נולדה ביו''ט או מערב יו''ט למה היא אסורה ובודאי שאסורה היא כמו שכתבתי פרק ראשון וכן פסק הוא עצמו ז''ל ועוד דברייתא דאין צדין סתמא מתניא ספק מוכן רבן גמליאל מתיר ור' יהושע אוסר ואמר שמואל הלכה כר' יהושע וכולא סוגין דפ''ק מוכתא דספק נולד להחמיר ודבריו צ''ע. ונראין דברי רבינו שלא חלק: [[זימן שנים ומצא שלשה וכו'.]] כבר נזכר זה: [[זימן בתוך הקן ומצא לפני הקן אם אין וכו'.]] שם (דף י' י''א.) במשנה הנזכרת ובגמרא ואם אין שם אלא הם מותרין היכי דמי אי במפריחין איכא למימר הנך אזלו לעלמא והני אחריני נינהו אלא במדדין והיכי דמי אי דאיכא קן בתוך חמשים אמה אידדויי אידדו אי דליכא קן בתוך חמשים אמה פשיטא דמותרין דאמר רב עוקבא כל המדדה אין מדדה יותר מחמשים אמה ותירצו לעולם דאיכא קן בתוך נ' אמה וקיימא בקרן זוית מהו דתימא אדדויי אידדו קמ''ל כל היכא דכי מדדה הדר חזי ליה לקיניה מדדי ואי לא לא מדדי ע''כ ונתבארו דברי רבינו: 


! ז 
[[דגים שבביברין גדולים וכן חיה ועוף שבביברין גדולים וכו'.]] ר''פ אין צדין (דף כ''ג כ''ד.) אין צדין דגים מן הביברין ביו''ט ואין נותנין לפניהם מזונות אבל צדין חיה ועוף ונותנים לפניהם מזונות רשב''ג אומר לא כל הביברין שוין זה הכלל מחוסר צידה אסור שאינו מחוסר צידה מותר ואמרו בגמ' הלכה כרשב''ג ואמרו שם היכי דמי מחוסר צידה אמר שמואל כל שאומרין הבא מצודה ונצודנו וזה לבדו נכתב בהלכות. ויש מחלקין בפירוש מחוסר צידה בין חיה לעופות מחמת אוקימתא דרב אשי דלעיל מימרא דשמואל ודעת ההלכות ורבינו להשוותן ועיקר. והנה דעת רבינו דרשב''ג אדגים חיה ועופות קאי וזה הכלל אכולא קאי ותנא קמא שהיה מחלק ביניהם אין הלכה כמותו אבל הר''א סבור דרשב''ג לא קאי אלא אחיה ועופות אבל דגים בכל ביבר אסורין. ולזה כתב בהשגות א''א אינו נכון וכו'. וכ''ד הרשב''א ז''ל. ואני אומר שרבינו נסמך על מה שיתבאר שהסוכר אמת המים מערב יו''ט ולמחר השכים ומצא בה דגים שמותרין ומה בין זה לביבר קטן ואם ביבר קטן שאינו צריך למצודה דגים שלו אסורין אלו למה מותרין אלא ודאי כל שאינו מחוסר צידה מותרין ואמת המים אפילו ארוכה כמה כיון שאינה רחבה כל כך דגים שבתוכה כנצודין הן וכן הדין בביברים קטנים וכן דעת רש''י ז''ל בספר האורה שלו: [[וכן חיה שקיננה בפרדס וכו'.]] שם (דף כ''ה.) חיה שקיננה בפרדס אינה צריכה זימון ומסקנא דגמרא ובהלכות דילדיה כשהן קטנים וכן בפרדס סמוך לעיר אינן צריכין זימון ואם הפרדס רחוק מן העיר צריכין זימון הא לאו הכי אסורין. ועל זה דוקא בקטנים אבל אם היו צריכין צידה אפילו קרובין וזימנן אסורין לצודן ביום טוב. וכל זה מבואר בלשון רבינו בקצור: 


! ח 
[[מצודות חיה ועופות ודגים שפרסן מעיו''ט לא יטול וכו'.]] משנה שם (דף כ''ד) כלשון רבינו ונחלק רשב''ג ואמר שבספק מותרין והלכה ספק מוכן אסור כמו שנתבאר למעלה ומבואר בגמרא שאם מצא המצודות מקולקלות מעיו''ט בידוע שמערב יו''ט ניצודו ולא נזכר בהלכות וגם לא הזכיר רבינו לפי שדבר הכרחי הוא ופשוט הוא ולא נזכר בגמרא אלא בגררא שאם אין ידוע שהוא אסור: [[הסוכר אמת המים מעיו''ט וכו'.]] מימרא שם (דף כ''ה.) כלשון רבינו והטעם שכתב שכבר נצודו וכו' מבואר בהלכות: 


! ט 
[[בית שהוא מלא פירות וכו'.]] משנה פרק המביא כדי יין (דף ל''א:) בית שהוא מלא פירות סתום ונפחת נוטל מן הפחת ר''מ אומר אף פוחת לכתחלה ונוטל ולא קיי''ל כר''מ. וכבר שאלו המפרשים כיון שהיה סתום מעיו''ט נמצא שהפירות היו מוקצין מחמת הבית והיאך הותרו בשנפחת ביו''ט. וכתב הרשב''א ז''ל יראה לי שלא נאמרו דברים הללו אלא בבית רעוע שדעתו שיפחת. אבל הרמב''ן ז''ל כתב שאפילו בריא ונפחת ביו''ט מותר לפי שאין הפירות מוקצין מחמת עצמן ואינן בסיס לדבר האסור וכן עיקר וזה דעת ההלכות ורבינו: [[העומד על המוקצה מעיו''ט וכו'.]] משנה שם (דף ל''ד) אמר רבי אליעזר עומד אדם על המוקצה ערב שבת בשביעית ואומר מכאן אני נוטל למחר וחכ''א עד שירשום ויאמר מכאן ועד כאן. ופירש''י ז''ל בשביעית שאין מעשר נוהג בה ואינו מחוסר אלא הזמנה והוא הדין במעושר ובשאר שני שבוע אלא אורחא דמילתא נקט דסתם מוקצה לאו מעושר הוא דגרוגרות וצמוקים הן סתם מוקצה ואין רגילין לעשר קודם גמר מלאכתן עכ''ל. וכן נראה בבאור מן הגמרא שם והטעם ג''כ ששבת קובעת למעשר בשאר שני שבוע אפילו אכילת עראי כנזכר בהלכות מעשרות פרק חמישי. ורבינו כתב דין זה ביו''ט בדוקא ולא בשבת לפי שאין לנו מוקצה בשבת לפי דעת ההלכות ודעתו כנזכר פ''א: 


! י 
[[כותי שהביא תשורה לישראל.]] פ' אין צדין (דף כ''ד כ''ה.) אמר רב פפא הלכה כותי שהביא דורון אם יש מאותו המין במחובר אסור ולערב נמי אסורין בכדי שיעשו ואם לאו בתוך התחום מותרין חוץ לתחום אסורין והבא לישראל זה מותר לישראל אחר. ובהלכות גרסינן פרק בכל מערבין (עירובין מ') ההיא ליפתא דאתאי למחוזא חזייה רבא דמכמשא אמר הא ודאי מאתמול עקירא מאי אמרת מחוץ לתחום אתאי הבא בשביל ישראל זה מותר לישראל אחר וכל שכן הא דאדעתא דכותים אתו הנהו בני גננא דגזו להו כותים אסא ביו''ט לאורתא שרא להו רבא לאורוחי לאלתר אתו ושיילוה לרבה אמר להו בעינן בכדי שיעשו ע''כ. ופירוש הבא בשביל ישראל במחוץ לתחום כשם שאסור לו כך אסור לכל בני ביתו דאדעתא דכולהו אתי וכן מוכיח שם בעירובין וכשמותרין לישראל אחר דוקא תוך ארבע אמות וכל העיר כארבע אמות אבל להוציאן לא לפי שחפצי הכותי קונין שביתה ויתבאר זה פ' חמישי. ופירוש כדי שיעשו יש מי שכתב כדי שילך לפרדס או לגן שממנו היו הפירות וילקוט ויביא כאן. ויש מי שכתב שאם הוא רחוק שרי כשיעור שהיית חוץ לתחום. והראשון נראה יותר וכן כתב רבינו פרק עשירי מהלכות שבת. ודבר שאין במינו במחובר שהביאו כותי השרוי בעיר מותר ואין חוששין שמא היום בא אלא אומרים כאן נמצאו וכאן היו. היו הפירות מחוץ לעיר ואין ידוע אם מחוץ לתחום אם לאו בזה נחלקו המפרשים ודעת הגאונים ז''ל שחוששין שמא באו מחוץ לתחום וכן דעת רבינו פרק ששי מהלכות שבת בדין החלילין: 


! יא 
[[עצים שנשרו מן הדקל ביו''ט וכו'.]] פ''ק מפורש שם (ביצה ד':) שאפילו נשרו בשבת אסור להסיק בהן ביו''ט וכבר נתבאר זה פ' ראשון ששבת ויו''ט דינן לכל דבר שבמחובר כיום אחד: [[ואם נשרו בתוך התנור וכו'.]] שם מימרא כלשון רבינו ואמרו שם דמשום שהן נשרפין מותרים בבטול ברוב מה שאין כן בדבר אחר שיש לו מתירין שאינו בטל כנזכר פרק ראשון: [[ערימה של תבן ואוצר וכו'.]] משנה פרק המביא (ביצה ל'.) מתחילין בערימת התבן אבל לא בעצים שבמוקצה ובגמ' בלישנא בתרא אמר רב כהנא זאת אומרת אין מתחילין באוצר תחלה מני רבי יהודה היא והקשו אימא רישא מתחילין בערימת התבן אתאן לר''ש ותירצו כולה ר''י היא ורישא בתיבנא סריא והקשו והא חזי לטינא פי' ואינו עומד להסקה ותירצו דאיתא ביה קוצים וכתב הרשב''א ז''ל ואנן קיי''ל במוקצה ביו''ט כר' יהודה: [[אין מבקעין עצים וכו'.]] משנה שם (דף ל''א:) ופירשוה בגמרא אין מבקעין עצים מן הסואר של קורות ולא מן הקורה שנשברה ביו''ט לפי שאינו מן המוכן. ופי' רש''י ז''ל סואר של קורות סדר של קורות המושכבין לארץ שלא יתעקמו ועומדין לבנין עכ''ל: 


! יב 
[[וכן כלים שנשברו ביו''ט וכו'.]] פרק במה מדליקין (שבת דף כ''ט.) אמר רב מסיקין בכלים ואין מסיקין בשברי כלים דברי ר' יהודה ור''ש מתיר וקיי''ל כר''י במוקצה ביו''ט וכפי דעת רבינו וההלכות כנזכר פ''א וכן נזכר בהלכות פ' המביא שאין מסיקין בשברי כלים: [[אבל מסיקין בכלים וכו'.]] כבר נזכר זה למעלה מסיקין בכלים שם בבמה מדליקין (דף כ''ט.) שאלו לרב יוסף לרב יהודה דאמר מסיקין בכלים ואין מסיקין בשברי כלים כיון דאדליק בהו פורתא הוו להו שברי כלים וכי קא מהפך באיסורא קא מהפך ואהדר ליה דעביד להו כרב מתנה דאמר עצים שנשרו מן הדקל לתנור ביו''ט מרבה עליהן עצים מוכנין ומסיקן. ומתוך זה כתב הרשב''א ז''ל כשאמרו מסיקין בכלים ובלבד שלא יהא מהפך בהן לאחר שאחזה בהן האור ואכלה בהן קצתם לפי שנעשה שברי כלים והרי הן כנולד וכשהוא מהפך באיסור הוא מהפך ואם רבה עליהם עצים מוכנין מותר להפך בה שבהיתר הוא מהפך עכ''ל. ולא נזכר זה בהלכות ולא בדברי רבינו ואפשר שהיה להם גרסא אחרת או פירוש אחר בזה: [[או כלים שנשברו מעיו''ט וכו'.]] זה מבואר בירושלמי ופשוט הוא וכן כתבו ז''ל. ודע ששבר כלי העושה מעין מלאכתו הראשונה הרי הוא כלי גמור ושלם ומסיקין בו וכן כתבו ז''ל: [[אגוזים ושקדים וכו'.]] שם מסיקין באגוזים ואין מסיקין בקליפתן דברי ר' יהודה ור''ש מתיר מסיקין בתמרים ואין מסיקין בגרעיניהן דברי ר''י ור''ש מתיר ושם מצא רבינו נסחאות אלו שכתב. ובהשגות כתב על הנוסחא השנית. א''א מעולם לא שמענו זאת הנוסחא ע''כ. ובאמת שהראשונה נראית עיקר וכן נראה מספרינו אבל אין אומרין למי שלא ראה את החדש יבא ויעיד אלא למי שראה את החדש ורבינו ז''ל ראה הנסחא וכתבה: 


! יג 
[[קוץ רטוב וכו'.]] שם בהמביא (ביצה ל''ג.) חיזרא ר''נ אסר ורב ששת שרי ברטיבא כ''ע לא פליגי דאסור כי פליגי ביבשתא והלכתא יבשתא שרי רטיבא אסור ובהלכות חיזרא פי' מין ממיני הקוצים ר''נ אסר ליטול מהן עץ להכניסו בתוך הבשר כמין שפוד לצלות בו את הצלי עכ''ל: 


! יד 
[[נוטלין עצים הסמוכין לדפני הסוכה וכו'.]] שם משנה (דף ל':) אין נוטלין עצים מן הסוכה אלא מן הסמוך לה. [[ומה שכתב רבינו הסמוכין לדופני הסוכה]] מפורש בגמרא מאי שנא מן הסוכה דלא משום דקא סתר אהלא מן הסמוך לה נמי קא סתר אהלא ותירצו אמר רב יהודה אמר שמואל מאי סמוך סמוך לדפנות: [[אבל אין מביאין עצים מן השדה וכו'.]] במשנה (דף ל''א.) ומביאין עצים מן השדה מן המכונס ומן הקרפף ואפילו מן המפוזר ובגמ' אמר שמואל מתניתין יחידאה היא ואין מביאין עצים אלא מן המכונסין שבקרפף: [[אבל מגבב הוא בשדה מלפניו וכו'.]] שם במשנה (דף ל''ג.) ר' אליעזר אומר אבל מגבב הוא מן החצר ומדליק שכל מה שבחצר מוכן הוא וחכ''א מגבב משלפניו ומדליק. ונראה שרבינו מפרש שחכמים לא הזכירו חצר לפי שהן סוברין שבכל מקום יכול לגבב משלפניו ולהדליק שם ולא נאסרו אלא להביאן וזהו שאמרו במשנה של מעלה ובגמרא מביאין ואין מביאין ויש פירוש אחר בזה: [[ומביאין מן המכונסין שברשות היחיד ואפילו היתה מוקפת וכו'.]] זהו קרפף שכתבתי למעלה שמביאין מן המכונסין שבו ואמרו שם במשנה איזהו קרפף כל שהוא סמוך לעיר דברי ר' יהודה ר' יוסי אומר כל שנכנסין לו בפותחת ואפילו תוך תחום שבת ושאלו בגמ' ר' יוסי אי לקולא קאמר דקאמר ר' יהודה כל שסמוך לעיר והוא דאית ליה פותחת ואתא ר' יוסי למימר כיון דאית ליה פותחת אפילו בתוך תחום שבת נמי או דלמא לחומרא קאמר וכו' ואסיקו דלקולא קאמר והלכתא כותיה. ויש מי שפירש דכל שהוא סמוך לעיר לא בעי ר' יוסי פותחת. וכתב הרשב''א ז''ל סמוך לעיר בתוך שבעים אמה ושירים יותר מכן בתוך התחום בעינן פותחת וזה דעת ההשגות והפריזו עוד שנראה מהם שכל שהוא בתוך חצי התחום לא בעינן פותחת. וכן כתוב שם: [[א''א]] ואיכא למימר וכו'. ורבינו ז''ל סובר שבכל גונא בעינן פותחת וכן נראה מן העיטור ואין הכרע באחד מן הפירושים ודברי רבינו נ''ל יותר: 


! טו 
[[עלי קנים ועלי גפנים וכו'.]] שם (דף ל''א:) אמר רבא עלי קנים ועלי גפנים אע''פ דמכנפי להו כיון דמדלי להו זיקא ומבדר להו כמפוזרין דמו ואסורין ואי אתנח מנא עלייה שפיר דמי ע''כ וכן בהלכות: 


! טז 
[[בהמה שמתה ביו''ט אם היתה וכו'.]] משנה פ' אין צדין (דף כ''ז:) וגמ' ומסקנא שם ובהלכות דבמסוכנת בבהמת חולין מותר לדברי הכל ודוקא מסוכנת אבל חולה לא כיון שיש לנו מוקצה ביו''ט: [[בהמת קדשים וכו'.]] שם מפורש דבהמת קדשים אפילו מסוכנת לא יזיזנה והטעם משום דלא קיימא לכלבים כיון שהיא של קדשים. ודין התרומה ג''כ מבואר שם: 


! יז 
[[דגים ועופות וחיה וכו'.]] ריש פרק אין צדין דגים (דף כ''ג:) ופ' האורג בשבת (דף ק''ו:) בברייתא גבי חיה ועופות וכבר נתבאר למעלה בפ' זה באי זה צד הן מוקצין וכן פירש''י ז''ל שטעם איסור המזונות מפני שהן מוקצין. וכן מפורש בירושלמי שהטעם שאין עושין תקנה לדבר שאינו מן המוכן וכן עיקר. ודע שאע''פ שאסור באלו שבמינן ראויין לאכילה אלא שהן מוקצין אינו אוסר בבהמה טמאה ועופות טמאין: [[וכל שאסור וכו'.]] זה מפורש בהרבה מקומות: 


! יח 
[[המכניס עפר מערב יו''ט וכו'.]] פ''ק (ביצה ח'.) אמר ר''י מכניס אדם מלא קופתו עפר ועושה בו כל צרכו דרש מר זוטרא והוא שייחד לו קרן זוית ע''כ וכן בהלכות: [[וכן אפר שהוסק וכו'.]] שם (דף ב' ודף ח') אפר כירה מוכן הוא ואמרו בגמרא כשאמרו אפר כירה מוכן הוא לא אמרו אלא שהוסק מעיו''ט אבל ביו''ט אסור ואם ראוי לצלות בו ביצה מותר: [[מי שהיה לו דקר נעוץ וכו'.]] שם (דף ז' ח') מלשון רבינו שכתב כאן וראש פ''ג נראה בבאור שאין מותר לשחוט על סמך דקר נעוץ שכך כתב ונתקו וכו' וכ''כ פ''ג ואם אין לו עפר מוכן או אפר כירה וכו' וכן נראה מן הגמרא, ובדיעבד שכתב רבינו שהוא מכסה בעפר תיחוח בדוקא מפורש שם בגמרא ובהלכות: 

~ הלכות שביתת יום טוב - פרק שלישי




! א 
[[מי שהיה לו עפר מוכן וכו'.]] פ''ק (ביצה ב'.) משנה ב''ה אומרים לא ישחוט אלא א''כ היה לו עפר מוכן ושם מפורש ששוחט על סמך אפר כירה: [[וכן בריה וכו'.]] ברייתא שם (דף ח') כוי אין שוחטין אותו ביו''ט ואם שחטו אין מכסין דמו ומסקנא דגמרא שמא יאמרו חיה הוא ויבואו להתיר חלבו וכמ''ש רבינו וכן מפורש בהלכות: 


! ב 
[[וכן השוחט חיה ועוף מעיו''ט וכו'.]] שם (דף ח':) אמר רבא שחט צפור מעיו''ט אין מכסין אותו ביו''ט: [[וכן השוחט וכו'.]] ברייתא שם שחט בהמה חיה ועוף ונתערבו דמן זה בזה אסור לכסותו ביו''ט ואמרו שם לא שנו אלא שאין יכול לכסותו בדקירה אחת אבל יכול לכסותו בדקירה אחת מותר: 


! ג 
[[השוחט בהמה ביו''ט מותר לו לתלוש וכו'.]] יצא זה לרבינו ממה שאמרו בבכורות פרק הלוקח בהמה (דף כ''ד:) ששנינו שם השוחט את הבכור עושה מקום לקופיץ מכאן ומכאן ותולש את השער ובלבד שלא יזיזנו ממקומו ואמרו בגמרא כנגדו ביו''ט מהו ואמרו שמותר דתולש לאו היינו גוזז והקשו מדתניא התולש כנף חייב ואמר ר''ל חייב משום גוזז ותירצו שאני הנך דהיינו אורחיה ומתוך כך למד רבינו האיסור בעוף שדרכו בתלישה וכן דעת הרב ר' יונה ז''ל אבל הרמב''ן ז''ל חלק בזה ואמר שכיון שסופו לתלשו אחר שחיטה ביו''ט אף קודם שחיטה מותר וכבר כ' הרשב''א ז''ל שראוי להחמיר כדברי רבינו. ואני אומר שכן בדין שכיון שקודם שחיטה אינו אוכל וכמו שאמרו בהמה בחייה בחזקת איסור עומדת עד שיודע לך במה נשחטה אינו ראוי לדחות איסור אלא דברים המכשירין בהכרח והיא השחיטה אבל התלישה כיון שאין הכרח לעשותה קודם השחיטה אינו מן הדין שתדחה עד שיהיה אוכל גמור כנ''ל: 


! ד 
[[המפשיט עור בהמה ביו''ט וכו'.]] פ''ק דיו''ט (דף י''א.) משנה ב''ש אומרים אין נותנין את העור לפני הדורסן ולא יגביהנו אא''כ יש עמו בשר וב''ה מתירין ואמרו בגמ' טעמא דהתירו כן משום תחלתו כדי שלא ימנע משמחת יו''ט: [[מותר למלוח וכו'.]] שם תנא ושוין שמולחין עליו בשר לצלי אמר אביי לא שנו אלא לצלי אבל לקדרה לא פשיטא לצלי תנן הא קמ''ל דאפילו לצלי כעין קדרה אסור כלומר שאם מולח הרבה אפילו לצלי אסור. ירושלמי מערים ומלח הכא ומלח הכא עד דמלח ליה כוליה כלומר ממלח על גבי העור מעט כאן ומעט בכאן עד דמלח כוליה ע''כ בהלכות. ופי' כל היתרין אלו בשנשחט ביו''ט אבל נשחט מעיו''ט והופשט מעיו''ט לא וכן נזכר בגמרא גבי נתינה לפני הדורסן וכן מורה לשון רבינו שכתב המפשיט עור בהמה ביו''ט ויש אומרים שאפילו נשחט מעיו''ט והופשט ביו''ט אסור וזה דעת הרשב''א ז''ל ומפירוש רש''י נראה כדברי רבינו שכך כתב מעיו''ט שהופשט מבערב: 


! ה 
[[וכן אין מולחין את החלבים.]] שם ת''ר אין מולחין את החלבים ואין מהפכין בהן משום ר' יהושע אמרו שוטחן על גבי יתדות אמר רב מתנה הלכה כר' יהושע איכא דאמרי אין הלכה כר' יהושע וכתב בהלכות וסוגיין בעלמא דהלכתא כלישנא בתרא ע''כ: 


! ו 
[[המפשיט עור בהמה ביו''ט וכו'.]] בבכורות פרק כל פסולי המוקדשין (דף ל''ג.) תנו רבנן אין מרגילין ביו''ט כיוצא בו אין מרגילין בבכור וכו': [[וכן אסור לעשות בית יד בבשר והוא שיעשה בסכין שלא יעשה כדרך שהוא עושה בחול.]] (ביצה כ''ח.) אמר רבינא ובידא שרי: [[ומותר לעשות וכו'.]] שם אמר רב הונא מותר לעשות סימן בבשר כי הא דרבה בר רב הונא מחתך לה אתלת קרנתא: 


! ז 
[[מולגין את הראש וכו'.]] פרק המביא (דף ל''ד.) ת''ר מולגין את הראש ואת הרגלים ומהבהבין אותן באור אבל אין טופלין אותן בחרסית ולא באדמה ואין גוזזין אותן במספרים. וכתב הרשב''א יש מן הגאונים שהורה שלא התירו למלוג כל בהמה אלא ראש ורגלים בלבד אע''פ שמתכוין לאכול עורה של בהמה לפי שאין עושין אלא המפונקין ביותר ואסרו לעשות זה כדרך שאסרו לגמר את הכלים ועוד שנראה יותר כמעשה חול. ויש מורי הוראה שאמרו שלא אמרו ראש ורגלים בלבד אלא שדברו בהווה ולזה הדעת נוטה, עכ''ל: [[וכן אין גוזזין הירק וכו'.]] בברייתא הנזכרת אין גוזזין את הירק בתספורת שלו אבל מתקנין את הקונדס ואת העכביות: 


! ח 
[[ומותר ללוש עיסה וכו'.]] פרק יו''ט שחל (דף כ''ב:) תניא ב''ש אומרים אין עושין פת עבה ביו''ט וב''ה מתירין מאי פת עבה פת מרובה ואמאי קרי ליה פת עבה משום דנפישא בלישא: [[והלש עיסה מעיו''ט וכו'.]] פ''ק (דף ט'.) אמר רבה גלגל עיסה מעיו''ט מפריש ממנה חלה ביו''ט ואבוה דשמואל פליג ופסק בהלכות כאבוה דשמואל ויש חולקין והוא דעת ההשגות וכבר הכריע הרשב''א ז''ל כדברי ההלכות. [[ומ''ש רבינו ונותנה לכהן]] כבר מבואר פ' ה' מהל' בכורים ושאר מתנות כהונה שבגבולין כיצד דין החלה והחלוק שבין ארץ ישראל וח''ל ובזמן הזה אינה נתנת לכהן אלא בח''ל כמבואר שם. וכתב הרשב''א ז''ל שלא אמרו אינו מפריש ביו''ט אלא בשנגמר גלגול העיסה והלישה לגמרי מעיו''ט אבל אם גמר הלישה היה ביו''ט מפריש ממנה ביו''ט בזמן הזה שכל העיסה טמאה מחמת טומאת מת והאריך בזה: [[ואם היתה עיסה טמאה וכו'.]] פרק אלו עוברין (פסחים מ''ו.) כיצד מפרישין חלה בטומאה ביו''ט פירוש של פסח ר' אליעזר אומר לא תקרא לה שם עד שתאפה וכן פסקו בהלכות ושם מבואר שאי אפשר לשרוף אותה ביו''ט לפי שאין שורפין קדשים ביו''ט כמו שנתבאר פ' במה מדליקין (דף כ''ג:) וגם כן אי אפשר לאפותה לפי שאין ראויה לאכילה. ופשוט הוא שבשאר יו''ט שמפרישה ומניחה עד הערב. ודע שאין חלה טמאה עומדת לשרפה אלא בארץ אבל בח''ל אי איכא כהן קטן או גדול שטבל לקריו אוכל אותה לפי שאינה אסורה אלא למי שטומאה יוצאה עליו מגופו. וכן מבואר פרק חמישי מהלכות חלה בבאור וכן כתוב בהלכות פרק אלו עוברין. ורבינו ז''ל לא בא להזכיר בכאן אלא איסור השריפה והאפיה בחלה שאינה ראויה לאכילה: 


! י 
[[אין אופין בפורני חדשה וכו'.]] ברייתא סוף המביא (ביצה ל''ד.) אין אופין בפורני חדשה שמא תפחת. ופירש רבינו מפני הפסד הלחם וימנע משמחת יו''ט והרשב''א ז''ל פירש ונמצא טורח שלא לצורך ודברי רבינו עיקר: [[אין גורפין תנור וכירים וכו'.]] משנה שם (דף ל''ב.) אין גורפין תנור וכירים אבל מכבשין. ובגמרא תני ר' חייא בר' יוסף קמיה דר''י ואם אי אפשר לו לאפות אא''כ גורפו מותר דביתהו דר' חייא נפל אריחא לתנורא ביו''ט אמר לה ר' חייא חזי דאנא רפתא מעליא בעינא מינך א''ל רבא לשמעיה טווי לי בר אוזא ואזדהר מחרוכא וכל זה בהלכות. ולזה כתב הרשב''א ז''ל ואם אי אפשר לו לצלות אלא בדוחק ומתירא שמא יחרוך הצלי אם יגע בלבנה והעפר שבתוך התנור גורף ואינו נמנע אם נפל שם ביו''ט ע''כ. ורבינו לא חלק בין נפל ביו''ט לנפל מעיו''ט לפי שמעשה דרבי חייא כך היה ולאו דוקא ביו''ט ולפיכך לא הזכיר רבינו כלל מעשה זה. וכתב הרשב''א ז''ל ולגרוף את התנור מן האפר והגחלים לאחר הסקה יראה לי שהוא מותר ואע''פ שהוא מכבה אי אפשר בלא כן וכשם שמותר להבעיר לצורך אוכל נפש כך מותר לכבות לצורך אוכל נפש והרי זה כמניח בשר על הגחלים, עכ''ל. וכן נהגו: [[וסותמין פי התנור וכו'.]] שם אמר ליה רבינא לרב אשי אמר לן רב אחא מהוצל דמר שרקין ליה תנורא ביומא טבא א''ל אנן אריקתא דפרת סמכינן כלומר אין אנו גובלין טיט ביו''ט אלא אריקתא דפרת סמכינן והוא הטיט והרפש שסביבות הנהר אמר רבא והוא דסיירה מאתמול ע''כ בהלכות: [[ומותר לגבל את האפר וכו'.]] שם אמר רבינא קיטמא שרי, ובהלכות שהאפר אינו בר גיבול ולפיכך מותר לגבול ביו''ט לטוח בו פי תנור על האוכל או על הצלי ע''כ וכן פירש''י ז''ל. ובהשגות א''א כבר כתבנו בהל' שבת שכל זה שבוש עכ''ל. דעתו ז''ל שהאפר משעת נתינת המים חייבין על גיבולו והוא מפרש וקיטמא שרי לסתום התנור באפר יבש וכבר דחה הרשב''א ז''ל פירוש זה והכריח שלגבל האפר מותר. ונתן טעם לדבר שאפילו יהיה אפר בר גיבול כיון שמתייבש לשעתו ואי אפשר לגובלו מעיו''ט מותר לגבלו ביו''ט ונמצאו דברי רבינו שבכאן קיימין. אבל דין האפר אם יש חיוב בגיבולו בשבת כבר כתבתי פרק שמיני מהלכות שבת מה שנראה לי בסיום לרבינו ולדעת ההלכות: 


! יא 
[[תנור וכירים חדשים וכו'.]] ברייתא שם (דף ל''ד.) ת''ר תנור וכירים חדשים הרי הן ככל הכלים הנטלין בחצר אבל אין סכין אותן שמן ואין טשין אותם במטלית ואין מפיגין אותן בצונן כדי לחסמן ואם בשביל לאפות בהן מותר ואמפיגין אותן בצונן בלחוד קאי שהוא מפיגן בצונן להפיג חומן. [[אין מלבנין את הרעפים וכו'.]] משנה שם (דף ל''ג) אין מלבנין את הרעפים לצלות עליהן ביו''ט ובגמרא מאי קא עביד אמר ר' יוחנן הכא ברעפים חדשים עסקינן מפני שצריך לבדקן ואמרי לה מפני שצריך לחסמן. ורבינו לא הזכיר חדשים לפיכך נראה שהוא מפרש ואמרי לה דאפילו ישנים אסור מפני שמחסמן בכל שעה שמלבנן. ולפי שאמרו מפני שצריך לבדקן אמרו מפני שצריך לחסמן אי נמי דה''ק מפני שצריך ללבנן כל כך עד שיתחסמו וזהו שבהלכות לא הביאו אלא משנה כפשטה ולא חלקו בין חדשים לישנים לפי שהן פוסקין כלשון אחרון וכפי מה שפרשתי אבל הרשב''א ז''ל פסק ג''כ כלשון אחרון וכתב דוקא רעפים חדשים: [[ומסיקין ואופין בפורני וכו'.]] ברייתא כלשונה שם (דף ל''ד.) ופירוש אנטיכי יורה גדולה ואין חוששין שמא יאמרו לחול הוא עושה: 


! יב 
[[אין עושין גבינה וכו'.]] שבת פרק ר''א דמילה (דף קל''ד.) א''ל אביי לרבה מהו לגבן א''ל אסור ומאי שנא מלישה התם לא אפשר הכא אפשר. פירוש לא אפשר דלא מעליא כולי האי אם נעשית מבערב: [[אבל דכין את התבלין וכו'.]] משנה וגמ' פ''ק דיו''ט ופסקו בהלכות בשם הגאונים דתבלין נידוכין כדרכן והמלח נדוך בשינוי וכן עיקר. וכן כל הנידוכין נידוכין כדרכן כגון כורכום ושום ושחלים וכיוצא בהן ועושין קונדיטון ביו''ט וכל זה בכלל דברי רבינו: [[ואין שוחקין את הפלפלין וכו'.]] פרק יו''ט שחל (ביצה כ''ג.) ר' אליעזר ב''ע מתיר לשחוק את הפלפלין בריחים שלהם וחכמים אוסרים וכתב הרשב''א ז''ל יראה לי שאסור לטחון את החרדל בריחים שלו שהרי זה דומה לשחיקת הפלפלין בריחים שאסורה אבל נדוך הוא כדרכו: 


! יג 
[[אין כותשין את הריפות וכו'.]] פ''ק (דף י''ד) ת''ר אין עושין טיסני ואין כותשין במכתשת ואמרו דברייתא משמע דאפי' במכתשת קטנה אסור והקשו והא תניא אין כותשין במכתשת גדולה אבל כותשין בקטנה ותירץ רבא לא קשיא הא לן והא להו פי' לן מותר בקטנה וכן מוכרח בגמ' שם ולזה כתוב בהלכות גבי ברייתא ראשונה הא מתניתא אוקימנא לבני א''י אבל לדידן כותשין במכתשת קטנה וזה דעת רבינו שבכל מקום חוץ מא''י מותר לכתוש בקטנה ונתן טעם לאסור בני א''י מפני שהתבואה שלהם טובה. ובהשגות א''א אין הדעת נוחה מזה הטעם וכו'. ולפי דבריו כל מקום שאין רגילין הרבה בדייסא הרי הוא כא''י. ולזה הסכים הרשב''א ז''ל. ודעת רבינו כדעת ההלכות ואין באחד מן הפירושין הכרע: 


! יד 
[[הקמח אע''פ שרקדו מעיו''ט וכו'.]] מדברי רבינו אתה למד שהרקדה ראשונה אסורה ביו''ט וכן העלה הרשב''א ז''ל ואפילו בשינוי אסור ויתבאר לך ממ''ש רבינו פ' ראשון כיצד אין קוצרין וכו' ולא מרקדין וכן נהגו ועיקר אבל לרקד פעם שנייה שנינו פ' אין צדין (דף כ''ט:) ת''ר אין שונין קמח ביו''ט משום ר' פפיאס ור' יהודה בן בתירא אמרו שונין ושוין שאם נפל לתוכו צרור או קיסם שמותר לשנותו שם דרש רב הונא זוטי אפתחא דנהרדעא שונין קמח ביו''ט אמר להו רב חמא פוקו ואמרו ליה שקילא טיבותיה דההוא גברא ושדייה אחזרא פוק חזי כמה מהולאתא רקדן בנהרדעא דביתהו דרב יוסף הוה נהלא קמחא אגבא דמהולתא אמר לה חזי דאנא רפתא מעליא בעינא מינך ומתוך כך יש פוסקין כרבי פפיאס ור' יהודה ששונין בלא שינוי. וזה דעת ההשגות שכתבו א''א אני אומר הלכה כרבי יהודה ורבי פפיאס וכו'. ביאור דבריו שאסור לסלק הצרור ביד אבל יכול לשנות הקמח ויש לו סמך בגמרא. אבל הרשב''א ז''ל פי' שמותר לסלקו ביד וזה נראה דעת רבינו שלא כתב איסור הנטילה ביד. ומה שהצריך רבינו שינוי בשלא נפל שם צרור נסמך על מה שאמרו שם דביתהו דרב אשי הוה נהלא קמחא אפתורא אמר רב אשי הא דידן ברתיה דרמי בר חמא אי לאו דחזאי בבי נשא לא הות עבדא. וזה המעשה נכתב בהלכות ומשמע דדוקא בשינוי והרשב''א ז''ל ובעל העטור הסכימו ששונין בלא שינוי: 


! טו 
[[מוללין מלילות וכו'.]] פ''ק (דף י''ב.) אמר רבא מוללין מלילות ומפרכין קטניות ביו''ט וסובר רבינו שביו''ט מוללו כדרכו בלא שינוי וכן דעת ההלכות. ומה שאמרו שם כיצד מולל והצריכו שינוי הוא בשבת בדוקא כנזכר פרק כ''א מהלכות שבת וכמו שכתבתי שם ואע''פ שיש חולקין כן עיקר. ודין הנפוח מפורש שם בברייתא מנפח על יד על יד ואוכל ואפילו בקנון ותמחוי אבל לא בנפה וכברה ובשבת צריך שינוי כמו שנזכר פ' כ''א: [[וכן הבורר קטנית וכו'.]] שם (דף י''ד:) משנה הבורר קטנית ביו''ט ב''ש אומרים בורר אוכל ואוכל וב''ה אומרים בורר כדרכו בחיקו ובתמחוי אבל לא בנפה וכברה ולא בטבלא ובגמ' תניא רשב''ג אומר מחלוקת בשהאוכל מרובה על הפסולת אבל פסולת מרובה על האוכל דברי הכל נוטל את האוכל ומניח הפסולת והקשו פסולת מרובה על האוכל פשיטא מי איכא למאן דשרי לא צריכא דנפיש בטרחא וזוטר בשיעורא. ופירוש בורר כדרכו שנוטל הפסולת וזו היא ברירה כדרכה שהתירו ב''ה בשהאוכל מרובה בשיעור ואין בברירת הפסולת טורח יותר מברירת האוכל. וכתב הרשב''א ז''ל שמה שאמרו אבל לא בנפה הוא מפני שיש בה בשבת חיוב חטאת ולא רצו להתירה ביו''ט. ומתוך הטעם הזה יצא לו שכל מה שיש בו בשבת חיוב חטאת כגון בורר שלא לאכול לאלתר אלא להניח לבו ביום אפילו ביו''ט אסור וכן הדין בשני מיני אוכלין וכבר נתבאר פרק שמיני מהל' שבת במה יש חיוב חטאת בשבת. ואני אומר כבוד הרב במקומו מונח שאין כל מה שיש בו בשבת חיוב חטאת אסור ביו''ט שהרי ברירת פסולת מתוך האוכל אפילו ביד יש בזה חיוב חטאת בשבת כנזכר פ''ח מהל' שבת וביו''ט מותרת על הדרך שנתבאר ולא אסרו נפה וכברה אלא משום דמחזי כבורר לימים מרובים וכן פירש''י ז''ל וזהו שלא הזכירו כלל ביו''ט בורר לאלתר או לבו ביום אלא הרי דינו כאופה ומבשל שמותר לאכול בו ביום ולשון דברי ב''ה מורה כן שאמרו בורר כדרכו ולא חלקו וזהו שבהלכות ובדברי רבינו לא נזכר חלוק זה כלל כנ''ל ועיקר: 


! יז 
[[ואין מסננין את החרדל במסננת וכו'.]] ברייתא במס' שבת פ' ר''א דמילה (דף קל''ד.) אין מסננין את החרדל במסננת שלו ואין ממתקין אותו בגחלת וביו''ט איירי כדמוכח במאי דאמרינן ואין ממתקין אותו דאי בשבת פשיטא וכן פירשוה הרב בעל העטור והרשב''א ז''ל והקשו בגמ' מאי שנא מהא דתנן נותנין ביצה במסננת של חרדל ותירצו התם לא מיחזי כבורר הכא מיחזי כבורר ע''כ: [[ואם היתה משמרת תלויה וכו'.]] בשבת פ' ר''א דתולין (קל''ז:) חכמים אומרים אין תולין את המשמרת ביו''ט ואין נותנין לתלויה בשבת אבל נותנין לתלויה ביו''ט. ובגמרא (דף קל''ט:) אמר רבה בר ר''ה מערים אדם על המשמרת ביו''ט לתלות בה רמונים ותולה בה שמרים אמר ר''א והוא דתלה בה רימונים ע''כ: 

~ הלכות שביתת יום טוב - פרק רביעי




! א 
[[אין מוציאין את האש וכו'.]] משנה פ' המביא כדי יין (ביצה ל''ג.) אין מוציאין את האור לא מן העצים ולא מן האבנים ולא מן העפר ולא מן המים ובגמרא מ''ט משום דקא מוליד ביו''ט ע''כ. ובהשגות כתוב א''א ויאמר מפני שהוא מוליד וכו'. ואני רואה כאן חפץ להשיג שהרי אין זה כביצה שנולדה שאסורה לפי שאין זה דבר הראוי בעצמו אלא לבשל או לאפות בו. ונראה שאם הוציא שמותר להשתמש בו ולא אסרוהו אלא מפני שלא היה לו להוליד כיון שאפשר לו מבערב. והטעם הזה כתב ג''כ הרשב''א ז''ל וכדברי רבינו: 


! ב 
[[אע''פ שהותרה הבערה ביו''ט וכו'.]] דין הכבוי מבואר פ' יו''ט שחל (דף כ''ב.) ובהרבה מקומות. וכן כבוי הנר מבואר שם: 


! ג 
[[אין מסלקין את פי הנר למעלה וכו'.]] פרק יום טוב שחל עולא איקלע לבי רב יהודה קם שמעיה זקף שרגא איתיביה הנותן שמן בנר חייב משום מבעיר והמסתפק ממנו חייב משום מכבה א''ל לאו אדעתאי: [[ואינו חותך את פי הפתילה וכו'.]] משנה פרק המביא (דף ל''ב:.) ואין חותכין את הפתילה לשנים ר' יהודה אומר חותכה באור ובגמ' ולר''י מאי שנא בסכין דלא דקא מתקן מנא באור נמי הא קא מתקן מנא ותירצו תני ר' חייא חותכה באור בפי שתי נרות אמר רב מוחטין את הפתילה ביו''ט מאי מוחטין פירוש לעדויי חושכא. וסובר רבינו שכשם שאין חותכין אותה בכלי כך אינו חותך פיה בכלי וכשאמרו מוחטין דוקא ביד אבל שאר המפרשים אומרין שלנפץ את ראשה אפילו בכלי מותר וכשאמרו מוחטין רצו לומר שאפילו במחט מותר להסיר חשכה וזה דעת ההשגות ולזה הסכים הרשב''א ז''ל ואין זה מוכרח: [[אגודה של עצים וכו'.]] פרק יו''ט שחל (דף כ''ב) סמוך למעשה דעולא הנזכר למעלה אמר ר''י קנבא שרי: 


! ד 
[[אין מכבין את הדליקה וכו'.]] שם בעא מיניה אביי מרבא מהו לכבות את הדליקה ביו''ט היכא דאיכא סכנת נפשות לא קא מבעי ליה דאפילו בשבת שרי כי קא מבעי היכא דאיכא אבוד ממון אמר ליה אסור: [[ואין מכבין את הנר וכו'.]] שם בעא מיניה אבא בר מרתא מאביי מהו לכבות את הנר מפני דבר אחר ביו''ט אמר לו אפשר בבית אחר אין לו בית אחר מהו אפשר לעשות מחיצה אין לו דבר לעשות מחיצה מהו אפשר לכפות עליו כלי אין לו כלי לכפות עליו מהו א''ל אסור. והקשו בגמ' על זה ועל דין כבוי הנזכר בסמוך מדתניא אין מכבין את הבקעת בשביל לחוס עליה ואם בשביל שלא יתעשן הבית בשביל שלא תתעשן הקדרה מותר. ואמר ליה ההיא ר''י היא כי קאמינא אנא לרבנן. ובהלכות ההיא ר''י היא דאמר לכם לכל צרכיכם כי קאמינא אנא לרבנן. וכן רבה וכן אמימר כולהו דחו להו להא מתניתא ואוקמוה כר''י למימרא דלאו הלכתא כותיה ושמעינן מיהא דלית הלכתא כי הא מתניתא אלא אסור לכבות את הבקעת בין לחוס עליה בין שלא יתעשן הבית בין שלא תתעשן הקדרה הכל אסור, ע''כ. ויש מקשים על זה ממה שאמרו פרק אין צדין הלכה כר''י ותירצו שלא כל המכשירים שווין ויש שהלכה בהן כר''י ומתוך כך אסרו לכבות את הבקעת מפני הדלקה ומפני תשמיש ומפני שלא יתעשן הבית אבל בשביל שלא תתעשן הקדרה ותבשילו שהוא מכשיר אוכל נפש ממש מותר והוא שאין לו מקום לפנותה. וזהו דעת הרשב''א ז''ל. ודעת רבינו לאסור הכל כמו שיתבאר בסמוך וכדעת ההלכות: 


! ה 
[[מותר לטלטל את הנר וכו'.]] זה פשוט ומבואר פרק כירה (שבת דף מ''ה) כדין שיתבאר בסמוך: [[ואסור להניח וכו'.]] מימרא בשבת פרק כירה שם מניחין נר על גבי דקל בשבת ואין מניחין נר על גבי דקל ביו''ט וכבר כתבתיה בארוכה פרק חמישי מהל' שבת: 


! ו 
[[אין מעשנין בקטורת ביו''ט וכו'.]] פרק יו''ט שחל (ביצה כ''ב:) במשנה אמר ר''ג מניחין את המוגמר ביו''ט וחכמים אוסרין ובגמ' אמר רב אסי מחלוקת להריח אבל לגמר דברי הכל אסור ושם מוכיח בגמ' שאפילו כלי שנתגמר לא יכפה אותו על הבגדים כדי שיקלטו הבגדים את הריח שהרי זה מוליד ריח בבגדים וכן כתבו ז''ל וזהו שאמרו שם (דף כ''ג) סחופי כסא אשיראי אסור וכל זה נכלל במה שאמר רבינו שלגמר את הכלים אסור: [[מותר לעשן את הפירות וכו'.]] מחלוקת אמוראים בגמרא שם ומסקנא דאמר רב אשי משמיה דרבא דמותר לעשן מידי דהוה אבשרא אגומרי: [[וממתקין את החרדל וכו'.]] פרק ר''א דמילה (שבת קל''ד) ואין ממתקין את החרדל בגחלת והקשו והא תניא ממתקין ותירצו לא קשיא כאן בגחלת של עץ כאן בגחלת של מתכת: [[ואין מכבין את האש וכו'.]] כבר כתבתי למעלה שדעת רבינו בזה כדעת ההלכות ויש חולקין בכדי שלא תתעשן הקדרה: 


! ז 
[[אין נופחין במפוח וכו'.]] בהמביא (ביצה ל''ד) ת''ר אין נופחין במפוח ביו''ט אבל נופחין בשפופרת: [[אין עושין פחמים וכו'.]] שם משנה (דף ל''ב) אין עושין פחמין ואין חותכין את הפתילה כמו שכתבתי למעלה בפ' זה ובגמרא (דף ל''ב:) תני בר קפרא אין גודלין את הפתילה לכתחלה ביו''ט ואין מהבהבין אותה ביו''ט ואין חותכין אותה לשנים אבל ממעכה ביד ושורה בשמן וחותכה באור בפי שתי נרות: 


! ח 
[[אין שוברין את החרס וכו'.]] שם משנה (דף ל''ב:) אין שוברין את החרס ואין חותכין את הנייר לצלות בו מליח וכו': [[ואין פוצעין את הקנה וכו'.]] שם (דף ל''ד) ברייתא אין פוצעין את הקנה לצלות בו מליח: [[שפוד שנרצף וכו'.]] פרק אין צדין (דף כ''ח:) אמר ר''י אמר שמואל שפוד שנרצף אסור לתקנו ביו''ט והקשו פשיטא ותירצו לא צריכא דאע''ג דמפשיט לה בידיה. ויש מי שפי' נרצף נעקם ועדיין ראוי לצלות בו ולזה אסור לתקנו לפי שהוא טורח שלא לצורך הא אם לא היה ראוי לצלות בו מותר והוא שנתקלקל ביו''ט ואין כן דעת רבינו אלא אין הלכה כר''י במכשירין וכמו שכתבתי למעלה אלא כרבנן. ולדעתו ז''ל כל תיקון דשפוד אסור ואפילו נתקלקל ביום טוב: [[שני כלים שהן מחוברין וכו'.]] משנה פ' המביא (דף ל''ב) אין פוחתין את הנר מפני שהוא כלי וכבר העלו המפרשים שפירוש משנה זו כדברי רבינו: 


! ט 
[[אין משחיזין את הסכין וכו'.]] דינין אלו של השחזת הסכין הם כדעת ההלכות נמשך אחר האמור למעלה שאין הלכה כר''י במכשירין ומפורש בהלכות פרק אין צדין כדברי רבינו שלעולם אין משחיזין את הסכין במשחזת שלה ואפילו עמדה או נפגמה ביו''ט ויש שהיה מתיר בנפגמה ביו''ט ודברי רבינו וההלכות עיקר וכמה 

~ הלכות שביתת יום טוב - פרק רביעי




! ט 
[[אין משחיזין את הסכין במשחזת שלה וכו'.]] כתב ה' המגיד דינים אלו של השחזת הסכין הם כדעת ההלכות וכו'. לבאר זה ראיתי לכתוב דברי הגמרא ומ''ש הרי''ף ומ''ש עליו המפרשים. בפרק אין צדין (ביצה כ''ח) תנן אין משחיזין את הסכין אבל משיאה ע''ג חברתה ובגמ' אמר ר''ה ל''ש אלא במשחזת של אבן אבל במשחזת של עץ מותר ואיכא כמה לישני בגמ' בפירוש דברי רב הונא ופירושא דמתניתין והרי''ף לא כתב שום לשון מהם וגם לא כתב דברי ר''ה ואיתא תו בגמרא מאן תנא דהשחזה עצמה אסורה אמר רב חסדא דלא כר''י דתניא וכו' ואמר רב חסדא הלכה כר''י אמר רב נחמיה הוה קאימנא קמיה דרבא והוה מעבר לסכינא אפומא דדיקולא ואמרי ליה לחדודי או לעבורי שמנוניתא אמר לי לעבורי שמנוניתא וחזיתיה לדעתיה דלחדודה קא עביד והאי דלא קאמר לי דקא סבר הלכה ואין מורין כן אמר אביי הוה קאימנא קמיה דמר והוה קא מעבר סכינא אפומא דריחייא ואמרי ליה לחדודי קא בעי מר או לעבורי שמנוניתא וחזיתיה לדעתיה דלחדודי קא בעי וקא סבר הלכה ואין מורין כן. וכתב הרי''ף כל זה. ופירש''י הלכה כר''י ומותר כל איש לעשות אבל אין מורין כן לרבים שלא יזלזלו אף בשאפשר לעשותם מבע''י דכל הני דשריא כגון שנתקלקלו ביו''ט או שהיה אתמול טרוד כדאמרינן לקמן ולא התיר ר''י אלא במכשירין שא''א לעשותם מעיו''ט ואיתא תו בגמרא (שם כ''ח:) אמר רב יוסף סכין שעמדה מותר לחדדה ביו''ט והא דפסקה אגב דוחקא וכתב הרי''ף על זה ודוקא אגב ריחייא או אגב דיקולא אבל במשחזת לא. וכתב הרא''ש מה שפסק הרי''ף אבל במשחזת לא היינו שאין להורות כן אבל הלכה כר''י דאף במשחזת משניות סתומות דלא כר''י: [[ומפני זה אסרו לראות סכין וכו'.]] בגמרא פרק אין צדין (דף כ''ח:) סמוך לדין ההשחזה איבעיא להו מהו להראות סכין לחכם רב מרי בריה דרב ביסנא שרי ורבנן אסרי. וכתוב בהלכות ופירש בעל ההלכות טעמא משום דחיישינן דלמא אתי חוץ לתחום לאחוויי. ורש''י ז''ל פירש לפי שנראה כמעשה חול בטבח שרוצה למכור בשר באיטליז. ויש מי שהקשה על טעם רבינו שנראה ממנו שלא נאסר אלא לעם הארץ ובגמרא נזכר סתם. ואין זו קושיא שכיון שהזכירו שתלמיד חכם רואה לעצמו ומשאילה ממילא שלא אסרו אלא לראות לע''ה. וטעמו נראה עיקר שלפי שהטעם הוא מפני איסור ההשחזה הותר לחכם לראותה ולהשאילה והרשב''א ז''ל הסכים לטעם רש''י ז''ל: 


! י 
[[אין מבקעין עצים ביו''ט וכו'.]] פ' המביא (דף ל''א:) משנה אין מבקעין עצים לא בקרדום ולא במגל ולא במגירה ולא בקופיץ ובגמרא גבי קופיץ לישנא בתרא לא שנו אלא בזכרות שלו אבל בנקבות שלו אסור: [[ולמה אסרו בקרדום וכו'.]] טעם זה שכתב רבינו נכון הוא. והר''א ז''ל בהשגות האריך בזה ואין דבריו מעלין ומורידין בעיקר הדין אלא שנראה מדברי רבינו שלא הותר הבקוע אלא בעצים גדולים אבל בעצים דקים שהן נוחין להדליק אסור וכן כתב הרשב''א ז''ל שכך נראה מדברי רבינו וכן כתבו בתוספות: 


! יא 
[[לא תכנס אשה וכו'.]] דרש רבה אשה לא תכנס לבית העצים ליטול מהן אוד, ופירש רבינו לצלות בו וכבר נתבאר למעלה פרק שני שקוץ רטוב אסור לצלות בו וקוץ יבש כתבתי שם שמותר ואפשר שאוד רוצה לומר לדעת רבינו עץ לח ורטוב שאינו ראוי להסקה בפני עצמו אבל עץ יבש ודאי מותר וכן כתב הרשב''א ז''ל, והוא ז''ל פירש ליטול מהן אוד לתקן בו את האש שבתנור אלא אם כן הוכן מעיו''ט: [[ואין סומכין את הקדרה בבקעת וכו'.]] שם (דף ל''ב ל''ג) אין סומכין את הקדרה בבקעת וכן הדלת ובגמרא טעמא לפי שלא נתנו עצים אלא להסקה: 


! יב 
[[מסלקין תריסי חנויות וכו'.]] פ''ק (י''א:) משנה ב''ש אומרים אין מסלקין את התריסין ביו''ט וב''ה מתירין אף להחזיר ובגמרא מאי תריסין אמר עולא תריסי חנויות ואמר עולא בגמ' דטעמא דהתירו ב''ה להחזיר משום תחלתן דאי לא אתי לאימנועי משמחת יו''ט ואמרו מהו דתימא טעמא דב''ה משום דאין בנין בכלים ואין סתירה בכלים ואפילו דבתים נמי קמ''ל עולא דהתירו סופן משום תחלתן. דחנויות אין דבתים לא. ופי' הרשב''א ז''ל תריסי חנויות תריסי תיבה שדה ומגדל דחנויות. דבתים תריסי תיבה שדה ומגדל שבבתים. ורש''י ז''ל פירש תריסי חנויות כמו תיבות הן ועומדות בשוק ואינן מחוברות בקרקע תריסין דלתות פתחיהן עכ''ל. [[ומה שכתב רבינו בשיש להם ציר או בשאין להם]] מפורש בגמרא שם: 


! יג 
[[כלים שהן מפוצלין וכו'.]] משנה פרק יו''ט שחל (דף כ''א כ''ב) ב''ש אומרים אין זוקפין את המנורה וב''ה מתירין ואמרו בגמ' במנורה של חוליות עסקינן משום דמיתחזי כבונה וסברי ב''ש יש בנין בכלים ויש סתירה בכלים וב''ה סברי אין בנין בכלים ואין סתירה בכלים. [[וכתב רבינו והוא שלא יתקע]] ופשוט הוא ונלמד מתריסי חנויות שאם יש להם ציר מן הצד שאסור להחזירן וגדולה מזו כתב הרשב''א שיראה לו שלא אמרו אלא במנורה שאין עשויה לתקוע חוליותיה אבל בעשויה לתקוע אסור לזקפה. ואין נראה כן מדעת רבינו ואין זה כתריסין שיש להם ציר מן הצד שחוששין שמא יתקע משום דהתם קרוב הוא מאד לתקוע מפני הציר שהוא מן הצד משא''כ כאן: [[אבנים של בית הכסא וכו'.]] פרק המביא (דף ל''ב.) אמר רב נחמן אבנים של בית הכסא מותר לצדדן ביו''ט ואסיקו טעמא דבנין עראי הוא ומשום כבודו לא גזרו רבנן: 


! יד 
[[העושה מדורה וכו'.]] שם אמר רב יהודה האי מדורתא מלמטה למעלה אסור מלמעלה למטה שרי וכן ביעתא וכן קדרה וכן פוריא וכבר כתבתי פרק עשרים ושנים מהלכות שבת שפריסת שלחן על גבי ספסליו מותר לפי שאין צריכין לאויר שתחתיו: 


! טז 
[[מסירין זבובין וכו'.]] זהו פירוש מקרדין את הבהמה ואמרו סוף פרק יו''ט שחל (דף כ''ג) שהלכה כתנא קמא דשרי אפילו בקטנים שעושין חבורה דדבר שאין מתכוין מותר, ופי' שמסירין הזבובים בכלים קטנים וחדין שלפעמים עושין חבורה: [[ואין מילדין את הבהמה וכו'.]] בשבת פ' מפנין (דף קכ''ח:) משנה אין מילדין את הבהמה ביו''ט אבל מסעדין ובגמ' תניא כיצד מסעדין אוחז בולד כדי שלא יפול לארץ ונופח לו בחוטמו ונותן דד לתוך פיו כדי שיינק אמר רשב''ג מרחמין היינו על בהמה טהורה ביו''ט היכי עבדי לה אמר אביי מביא בול של מלח ומניח לה בתוך הרחם כדי שתזכור צערה ותרחם עליו ודוקא טהורה אבל טמאה לא מאי טעמא דלא מרחקא ואי מרחקא לא מקרבא, ע''כ: 


! יז 
[[כלי שנטמאה מערב יו''ט וכו'.]] משנה פרק יו''ט שחל (ביצה י''ז י''ח) מחלוקת ב''ש וב''ה ובגמ' דכולי עלמא מיהת כלים בשבת לא מאי טעמא ונאמרו שם הרבה טעמים רבה אמר גזרה שמא יעבירנו ארבע אמות ברשות הרבים והקשו על זה תינח שבת יו''ט מאי איכא למימר ותירצו גזרה יו''ט אטו שבת ורב יוסף נתן טעם משום סחיטה ואמרו תינח כלים דבני סחיטה דלאו בני סחיטה מאי ותירצו גזרה הני אטו הני ושם הקשו על שניהם מברייתות הרבה ותירצו אותן ורב ביבי אמר גזרה שמא ישהא ותניא כוותיה התם ורבא אמר מפני שנראה כמתקן כלי. ורבינו כתב טעמא של רב ביבי משום דתניא כוותיה וכן נכתב בהלכות. ומפורש שם בברייתא דדוקא נטמא מעיו''ט אבל נטמא ביו''ט מטבילין. [[ודין אם היה צריך להטביל מים שבו וכו']] מפורש שם בגמרא (דף י''ח:) שחכמים סוברים שמטבילין את הכלי על גבי מימיו: [[כלי שהיה טהור וכו'.]] זהו מטבילין מחבורה לחבורה שאמרו (דף י''ט) שם, ופירש רבינו חננאל ז''ל מחבורת תרומה לחבורת שלמים: 


! יח 
[[כלי שנטמא ביו''ט מטבילין אותו וכו'.]] ברייתא שם (דף י''ח) כמו שכתבתי למעלה: [[נטמא הכלי במשקין טמאין וכו'.]] ברייתא שם כלי שנטמא באב הטומאה אין מטבילין אותו ביו''ט בולד הטומאה מטבילין אותו ביו''ט. ופירש רבינו אפילו נטמא מעיו''ט ומוכרח הוא שם. וכן פירשו ז''ל. ונתן רבינו טעם מפני שטומאה זו מדבריהם ואין גוזרין בה שמא ישהא. והרב רבי משה הכהן והרשב''א ז''ל הקשו עליו למה כתב טעם זה והניח הטעם האמור בגמרא. ואני אתרץ כבר כתבתי למעלה דרבה יהיב טעמא לאסור טבילת כלים גזרה משום שבת ושבת גזרה משום העברה ארבע אמות ברה''ר והקשו עליו מברייתא זו ואמרו אם איתא נגזור ולד הטומאה אטו אב הטומאה ותירץ ולד הטומאה היכא משכחת לה גבי כהנים וכהנים זריזין הן וכן הקשו לרב יוסף דאמר גזרה משום סחיטה וגזרה כלים דלאו בני סחיטה אטו כלים דבני סחיטה. ותירץ כתירוץ הזה ורבינו לא הזכיר אלו הטעמים אלא טעמא דרב ביבי דתניא כותיה שהיא גזירה שמא ישהא ולדידיה לא קשיא מידי משום דהיינו טעמא דולד הטומאה לאו דאורייתא ולא גזרינן ביה שמא ישהא כיון שטהור הוא מן התורה אין קפידא בשהויה ותדע לך דגבי רב יוסף דאמר טעמא משום סחיטה אמרו מתיבי כל הני תיובתא ושני ליה כדשנין ואילו גבי רב ביבי לא הזכירו לא קושיא ולא תירוץ. ותמה אני איך הקשו על רבינו למה לא כתב התירוץ האמור לדעת אחרים אליבא דרב ביבי והמעיין בסוגיא ימצא זה מבואר ואפילו לדעת רבה ורב יוסף הייתי יכול להעמיד דברי רבינו שלפי שאין טומאת ולד הטומאה מן התורה הוא שמצויה גבי כהנים בלבד אלא שאני סובר באמת שזו היא כונת רבינו כך נ''ל: [[ומדלין בדלי טמא וכו'.]] ברייתא שם כלשונה ומדינין אלו למד הרשב''א ז''ל שאין מטבילין ביו''ט כלי תשמיש הנקחין מן הנכרי הצריכין טבילה אלא כעין טהרת הכלי כלומר שאם הוא כלי העשוי לדלות בו או למלאות בו מים מן המעין ממלא בו והוא טהור. ולדעת רבינו שכתב בפרק י''ז מהלכות מאכלות אסורות שטבילת כלים מדברי סופרים ונתבאר שמטבילין ולד הטומאה מפני שטומאתו מדברי סופרים כמו שכתבתי יש לומר שמטבילין את הכלים ביו''ט. ומ''מ עם כל זה אני אומר שדין הרב קיים לפי שאפילו מאן דלית ליה טעמא דמחזי כמתקן כלי ה''מ גבי טבילת טומאה שאפילו קודם טבילה היה הכלי ראוי להשתמש בו בטומאה לטמא ולמי שאין אוכל חוליו בטהרה ומשום הכי לא חשבי הטבילה תקון וכולן שוין בטומאה של דבריהם שאין זה תקון אבל כלים הנקחין מן הנכרי דקודם טבילה לא חזו ודאי טבילתן מחזיא כמתקן כלי ואסירא לכולי עלמא כנ''ל: [[נדה שאין לה בגדים וכו'.]] מימרא כלשונה שם: 


! יט 
[[דברים רבים אסרו ביו''ט וכו' כיצד אין פוסקין וכו'.]] פרק אין צדין (דף כ''ז:) משנה אין נמנין על הבהמה ביום טוב לכתחלה אבל נמנין עליה בעיו''ט ושוחטין ומחלקין ביניהם ובגמרא מאי אין נמנין אין פוסקין דמים לכתחלה ביו''ט היכי עביד אמר רבה מביא שתי בהמות ומעמידן זו אצל זו ואומר זו כזו. והביאו שם ברייתא לא יאמר אדם לחבירו הריני עמך בסלע הריני עמך בשתים אבל יכול לומר הריני עמך למחצה לשליש ולרביע: 


! כ 
[[כשהן מחלקין וכו'.]] במשנה (דף כ''ח) ר''י אומר שוקל אדם בשר כנגד הכלי וכנגד הקופיץ וחכ''א אין משגיחין בכף מאזנים כל עיקר ובגמ' מאי כל עיקר אמר שמואל אפילו לשמרו מן העכברים אמר רב אידי בר אבין והוא דתליא בתריטא: [[וטבח אומן אסור וכו'.]] שם אמר שמואל טבח אומן אסור לשקול בשר ביד ואמר שמואל טבח אומן אסור לשקול בשר במים. וכתב הרשב''א ז''ל לא אסרו אלא דרך משקל אבל הטבח האומן אע''פ שידע לכוין דרך חתיכתו לחתוך ליטרא או חצי ליטרא חותך כדרכו ואינו חושש עכ''ל. ודבר פשוט הוא: [[ואין מטילין חלשים וכו'.]] פרק שואל אדם בשבת (שבת קמ''ח) משנה מטילין חלשים על הקדשים ביו''ט אבל לא על המנות ובגמרא (דף קמ''ט:) מאי אבל לא על המנות ופירשו אבל לא על המנות של חול ביו''ט. ומדעת רבינו נראה שהוא מפרש של חול של חולין אבל רש''י ז''ל פירש של חול של קדשים של אתמול וזה דעת הראב''ד ז''ל. ולפיכך כתב בהשגות אמר אברהם בגמרא מפרש מטילין חלשים וכו' מנה גדולה כנגד קטנה עכ''ל. והיתר בניו ובני ביתו בהפסה כבר כתבה רבינו פרק כ''ג מהלכות שבת ולא היה צריך לכתבו כאן שאם בשבת מותר כל שכן ביו''ט אבל חלוק בין קדשים של יו''ט לקדשים של אתמול לא חלקו רבינו לפי שהוא מפרש של חול הנזכר בגמרא של חולין כמו שכתבתי: 


! כא 
[[לא יאמר אדם וכו'.]] משנה פרק אין צדין (ביצה כ''ח:) לא יאמר אדם לטבח מכור לי בדינר אבל שוחט ומחלק ביניהם: [[וכן לא יקח מבעל חנות וכו'.]] משנה שם (דף כ''ט) אומר אדם לחנוני מלא לי כלי זה אבל לא במדה ר''י אומר אם היה כלי מיוחד למדה כו'. ואוקים רבא מתני' הכי מאי אבל לא במדה לא יזכיר לו שם מדה אבל אם היה כלי מיוחד למדה ימלאנו ויש שם אוקמתא אחרת והלכה כרבא דהוא בתרא וקיי''ל כרבנן. ובירושלמי רבי אלעזר אמר לרבי חמא בר חנינא מלי לי הדין מנא למחר אנן מכילין ליה, עכ''ל: 


! כב 
[[הנחתום מודד תבלין וכו'.]] שם מימרא נחתום מודד תבלין ונותן לתוך הקדרה כדי שלא יקדיח תבשילו ופי' לאו דוקא נחתום אלא ה''ה לכל אדם אלא שדברו חכמים בהוה, ואינו דומה למדידת השעורים לפני הבהמה שאסורה כמו שיתבאר בסמוך משום דהתם ליכא פסידא בדבר שאינו נמדד כלומר שאין שם חשש הפסד בדבר אחר אלא שלא תאכל שעורים הרבה או מעט אבל כאן שאם היו התבלין מרובין יקדיח כל התבשיל יכול כל אדם למדוד וכן נראה מדברי קצת גאונים ז''ל: [[אבל האשה וכו'.]] שם אמר רב אשה מודדת קמח ונותנת לתוך עיסתה כדי שתטול חלתה בעין יפה ושמואל אמר אסור והקשו והא תנא דבי שמואל מותר ואמר אביי השתא דאמר שמואל אסור ותנא דבי שמואל מותר שמואל הלכה למעשה אתא לאשמועינן, ובהלכות וכן הלכתא דאסור ע''כ. ורש''י ז''ל פירש הלכה למעשה אתא לאשמועינן שאין מורין כן למי שבא לישאל אבל אי עביד לא מחינן בידיה דהלכה ואין מורין כן, ודעת ההלכות ורבינו עיקר דכיון דאמר שמואל אסור ודאי היה סבור דמחינן בידיה דמאן דעביד ומכל מקום מתיבתא דסורא פסקו כרב ומותר לכתחלה אבל מתיבתא דפומבדיתא שדרו אסור כשמואל וכן עיקר: [[וכן לא ימוד וכו'.]] שם מימרא לא ימוד אדם שעורים ויתן לפני בהמתו אבל קודר הוא קב או קבים ונותן לפניה ואינו חושש, ובהלכות פירש קודר משער באומד דעתו: 


! כג 
[[ומותר ליקח מן החנוני ביצים ואגוזים וכו'.]] משנה שם (דף כ''ט:) אומר אדם לחנוני תן לי ביצים תן לי אגוזים במנין שכן דרך בעל הבית להיות מונה בתוך ביתו ובגמ' הולך אצל חנוני הרגיל אצלו ואומר לו תן לי עשרים ביצים וחמשה אגוזים ועשרה אפרסקים וכו' ובלבד שלא יזכיר לו סכום מקח רשב''א אומר ובלבד שלא יזכיר סכום מנין וגירסא אחרת שום מקח וזו גירסתו של רבינו ולכל הגרסאות אסור להזכיר סך דמים וכן כתבו ז''ל. ופירוש סכום מנין כתבו הגאונים וכן בהלכות שלא יאמר לו הרי לך בידי חמשים אגוזים תן לי חמשים ויהיו לך בידי מאה וכמו שכתב רבינו: 


! כד 
[[הולך אדם אצל רועה וכו'.]] בברייתא הנזכרת ופירוש חנוני זה ופטם ורועה בין נכרים בין ישראלים הכל מותר חוץ מדברים שיש במינן במחוברים או שיש לחוש שמא נולד היום או נצוד היום שאסור ליטלו מן הנכרי אלא א''כ נסתלק הספק כגון שמכיר בו שלא נעקר ולא נצוד היום. וכתב הרשב''א ז''ל שמותר ליקח ביצים מן נכרי חנוני בלילי יו''ט של גליות או בליל ראשון של ר''ה משום דיולדת בלילה מיעוטא דמיעוטא הוא ולא חיישינן לה אבל ביום כיון דדבר שיש לו מתירין הוא אסור: 


! כה 
[[הלוואת יו''ט תובעין אותה וכו'.]] מחלוקת אמוראים בשבת פ' שואל (דף קמ''ח:) וכתוב בהלכות שנחלקו הגאונים ז''ל בפסק הלכה ולא הכריע הרב האלפסי בזה דבר ורבינו הכריע כדברי האומר ניתנה ליתבע משום דמסתבר טעמיה וכן עיקר: 


! כו 
[[אף על פי שאין מגביהין וכו'.]] איסור ההגבהה מפורש פרק כ''ג מהלכות שבת והיתר ההולכה בשהופרשו מאמש פרק קמא דיום טוב (דף י''ב:) ברייתא כסברת ר' יוסי שב''ה מתירין ונפסקה הלכה בגמ' כן: [[ואין צריך לומר וכו'.]] פי' אין צריך לומר המתנות שהרי אפילו להפרישן לכתחלה מותר לפי שאינן אסורות לזרים ואינן טובלות קודם הפרשה וזה פשוט וכן מבואר בגמרא דין ההפרשה אפילו בבהמה שנשחטה אמש ודין ההולכה ג''כ מבואר שם: [[גבאי צדקה וכו'.]] ירושלמי וברייתא במס' דמאי: 

~ הלכות שביתת יום טוב - פרק חמישי




! א 
[[אף על פי שהותרה הוצאה וכו' כיצד וכו'.]] (ביצה דף ל') ראש פרק ד' המביא כדי יין ממקום למקום לא יביאם בסל ובקופה אבל מביא הוא על כתיפו או לפניו המוליך את התבן לא יפשיל את הקופה לאחריו אבל נוטל בידו ובגמרא תנא אם א''א לשנות מותר אתקין רבא במחוזא דדרו בדוחקא לדרו ברגלא ברגלא לדרו באגרא באגרא לדרו באכפא דדרו באכפא נפרוס סודרא עליה ואי לא אפשר שרי דאמר מר אם אי אפשר לשנות מותר, ע''כ: 


! ב 
[[במה דברים אמורים בנושא על האדם וכו'.]] רבינו כתב טעם לאסור הבהמה שלא יעשה כדרך שהוא עושה בחול. ויש מי שכתב שהוא לפי שאין משתמשין בבעלי חיים כל עיקר ביום טוב ובשבת. והרשב''א ז''ל כתב שני הטעמים: 


! ג 
[[ואין מנהיגין את הבהמה וכו'.]] משנה שם (דף ל''ב ל''ג) כת''ק ובגמרא משום דמיחזי כמאן דאזיל לחינגא: [[ואין הסומא וכו'.]] פרק אין צדין (דף כ''ה:) ת''ר אין הסומא יוצא במקלו ולא הרועה בתרמילו ואין יוצאין בכסא אחד האיש ואחד האשה: [[ואיש שהיו רבים צריכים לו וכו'.]] שם ובהלכות ואם היו רבים צריכים לו מותר ומפורש שם אמימר ומר זוטרא מכתפי להו בשבתא דריגלא. והרשב''א חלק בכתוף בין איש לאשה ואמר שהאיש כל זמן שאינו מבעית ואין בכתופו מפני כבוד צבור אסור לכתפו ולא נזכר חילוק זה בהלכות ואינו מוכרח: 


! ד 
[[אין מוליכין את הסולם וכו'.]] פ''ק (דף ט') ב''ש אומרים אין מוליכין את הסולם משובך לשובך אבל מטהו מחלון לחלון וב''ה מתירין ובגמ' שתי לשונות איכא דאמרי אמר רב חנן בר אמי מחלוקת ברה''י דב''ש אית להו דרב יהודה אמר רב דאמר כל שאסרו חכמים מפני מראית העין אפילו בחדרי חדרים אסור וב''ה לית להו דר''י אמר רב אבל ברה''ר דברי הכל אסור פי' שמא יאמרו להטיח גגו הוא צריך. והקשו לימא רב יהודה דאמר כב''ש ותירצו תנאי היא דתניא שוטחן בחמה אבל לא נגד העם ור''א ור''ש אוסרין. ונ''ל פירוש הסוגיא לדעת רבינו דר''ח בר אמי סבר דפלוגתייהו דב''ש וב''ה תליא בהא דרב דכל מקום שאסרו חכמים מפני מראית העין אפילו בחדרי חדרים אסור ואקשי א''כ לרב תיקשי ליה מב''ה והיכי שביק ב''ה ועבד כב''ש ותירצו תנאי היא כלומר מה שהעמיד ר''ח בר אמי מחלוקתן בכך הוא כת''ק דשוטחן דס''ל שמה שאסרו חכמים מפני מראית העין לא אסרו בסתר אלא במקום רואים. ורב לא מוקים פלוגתייהו דב''ש וב''ה בהכי אלא דברי הכל בעלמא סבירא להו דאסור אפילו בסתר והכי סברי ר' אליעזר ור''ש דאי לא הוו מיפלגי אדב''ה. ומיהו אוקמתיה דר''ח דכי פליגי ברה''י פליגי כדקאי קאי ולא תקשי לרב דמשום שמחת יו''ט התירו כאן. זה דעת רבינו. וי''מ תנאי היא ורב דאמר כר''א ור''ש ואינהו מוקמי פלוגתייהו דב''ש וב''ה בין ברה''י בין ברה''ר דב''ה לא גזרי וסברי שובכו מוכיח עליו וב''ש גזרי ארה''ר שמא יאמרו להטיח גגו הוא צריך. ומתוך כך הם אוסרים אפילו ברה''י משום דכל האסור מפני מראית העין אסור וכו'. ולזה הפירוש כיון דקי''ל כרב ואיהו דאמר כר''א ור''ש ונמצא דב''ה אפילו ברה''ר שרו וקי''ל כב''ה וזה דעת הר''א ז''ל בהשגות ולזה הסכים הרשב''א ז''ל ומה שנ''ל להעמיד דברי רבינו כתבתי. וכתב רבינו סולם של שובך לפי שסולם של עלייה אסור אפילו להטותו מחלון לחלון וכן נזכר בגמרא. ולא הוצרך רבינו לבאר זה בביאור לפי שכבר כתב פרק כ''ו מהלכות שבת שסולם של עליה אסור בטלטול ונתבאר פרק ראשון מהלכות אלו שכל מה שאסור בשבת אסור ביו''ט חוץ ממה שנזכר בהלכות אלו: 


! ה 
[[מי שהיו לו פירות וכו'.]] ר''פ ה' (דף ל''ה:) משילין פירות דרך ארובה ביו''ט אבל לא בשבת. ובגמ' נכתב בהלכות (דף ל''ו) א''ר נחמן לא שנו אלא באותו הגג אבל מגג לגג לא. תניא נמי הכי לא יושיטם מגג לגג אפילו בשגגותיהן שוין תנא לא ישלשלם בחבל ובחלונות ולא יורידם בסולמות ובגמרא שקלי וטרו אי דוקא ארבע וחמש קופות כדין הנזכר פכ''ו מהלכות שבת בפנוי האוצר או אפילו טובא ואין מסקנא בגמרא מזה ולזה נכתבה המשנה בהלכות כמות שהיא וכן רבינו לא חלק וכן עיקר להקל בשל דבריהם: [[שחט בהמה בשדה וכו'.]] פ' אין צדין (דף כ''ה.) משנה בהמה מסוכנת לא ישחוט וכו'. שחטה בשדה לא יבאינה במוט ובמוטה אבל מביאה בידו אברים אברים, וסובר רבינו דלאו דוקא מסוכנת אלא דאיידי דאדכר דין שחיטת מסוכנת נקט שחטה אבל הוא הדין לבריאה וכתב הרשב''א ז''ל וכזה ראוי להורות: 


! ו 
[[כל שנאותין בו וכו'.]] משנה פ''ק (דף י''ד ט''ו) זה הכלל כל שנאותין בו משלחין אותו ביו''ט ופי' בגמרא דה''ק כל שנאותין בו בחול משלחין אותו ביו''ט ובגמרא ר''ש שרא להו לשדורי תפילין ביו''ט ובמשנה משלחין יינות שמנים וסלתות: [[וכל דבר שאין נאותין וכו'.]] במשנה (דף י''ד:) משלחין קטניות אבל לא תבואה ר''ש מתיר בתבואה. ורבינו פוסק כת''ק והטעם לפי שעיקר התבואה עומדת לטחינה וזהו חמשת המינין וכל שמחוסר מעשה האסור ביו''ט אסור לשלחו וכן מפורש שם. ויש מי שפסק כר''ש וקא יהיב טעמא למילתיה ר''ש בגמ' משום דראוי לעשות מהן עססיות ביו''ט. ואיני יודע למה נפסוק כר''ש במקום ת''ק וכל שכן דמסתבר טעמיה דת''ק דאזיל בתר רובא לפיכך נראין לי דברי רבינו עיקר גם יש מפרשים שפסקו כן: 


! ז 
[[ומשלחין חיה בהמה וכו'.]] במשנה בית שמאי אומרים אין משלחין אלא מנות וב''ה אומרים משלחין בהמה חיה ועוף בין חיין בין שחוטין: 


! ח 
[[כל דבר שמותר לשלחו וכו'.]] שם תני רב יחיאל ובלבד שלא יעשנו כשורה תנא אין שורה פחותה משלשה בני אדם: [[שלח שלשה מינין וכו'.]] שם בעא רב אשי תלתא גברי ותלתא מיני מאי תיקו והוה ליה ספיקא דרבנן ולקולא וכן פסקו ז''ל: 


! ט 
[[המערב עירובי תחומין וכו'.]] משנה פרק משילין (דף ל''ז) הבהמה והכלים כרגלי הבעלים: 


! י 
[[חפצי הפקר וכו'.]] זו משנה שם (דף ל''ט) ושל עולי בבל כרגלי הממלא וכן כתוב בהלכות. וכן מוכרחת הסוגיא אשר שם במחלוקת רב נחמן ורב ששת גבי מילא ונתן לחברו דכלהו סבירא להו דחפצי הפקר אין קונין שביתה אלא הרי הן כרגלי הזוכה בהן גדולה מזו שנינו פרק מי שהוציאוהו (עירובין מ''ה) מי שישן בדרך ולא ידע עד שחשכה יש לו אלפים אמה לכל רוח דברי ר' יוחנן בן נורי וחכ''א אין לו אלא ארבע אמות וכו'. ואמרו בגמ' (דף מ''ה:) אי טעמיה דר' יוחנן משום דקסבר חפצי הפקר קונין שביתה או דלמא אין קונין שביתה ואדם שאני דהואיל ונעור קנה ישן נמי קנה ופשטו דס''ל דחפצי הפקר קונין שביתה. ואמרי התם אמר ריב''ל הלכה כר''י בן נורי ואמר ריב''ל הלכה כדברי המיקל בעירוב וצריכי דאי אשמעינן הלכה כר''י ב''נ הוה אמינא בין לקולא בין לחומרא קמ''ל הלכה כדברי המיקל בעירוב ואי אשמעינן וכו'. ופירש''י ז''ל וכן בהלכות לקולא דישן קנה שביתה לחומרא דחפצי הפקר קונין שביתה וקמ''ל דהלכה כר' יוחנן ב''נ דישן קנה שביתה משום דנעור קנה ישן נמי קנה ואין הלכה כמותו בחפצי הפקר. וזה פירוש פשוט ומוכרח וכן פסקו כל הפוסקים דחפצי הפקר אין קונין שביתה. והארכתי בזה להסיר מעל רבינו תלונת ההשגות וכך כתוב שם א''א טעה במשנתנו וכו'. ואין ספק אצלי שהר''א ז''ל נזכר ממה שאמרו הלכה כר' יוחנן בן נורי ושכח מה שסיימו דדוקא לקולא אבל לחומרא לא ולא עוד אלא שכתב שבשביל זה לא הביא הרב אלפסי בהלכותיו פלוגתא דרב נחמן ורב ששת והרב פסק בהלכותיו בפירוש דחפצי הפקר אין קונין שביתה בעירובין בפרק מי שהוציאוהו ובודאי שדברי הר''א ז''ל שגגה הן ונעלמה הלכה מעיניו: [[וחפצי הכותי קונין שביתה וכו'.]] שם במי שהוציאוהו (דף מ''ז:) מחלוקת ר' יוחנן ושמואל ואמרו שם דשמואל ור' יוחנן הלכה כר' יוחנן דחפצי כותי קונין שביתה גזרו בעלים כותי אטו בעלים ישראל: [[פירות שיצאו חוץ לתחומן וכו'.]] מימרא שם (דף מ''א) אמר ר''פ פירות שיצאו חוץ לתחום וחזרו אפילו במזיד לא הפסידו את מקומן מאי טעמא אנוסין נינהו ונכתב זה בהלכות. וכתב הרשב''א ז''ל ואם לא החזירום אין להם שם אלא ארבע אמות ואם יצאו ע''י ישראל בין בשוגג בין במזיד לא יאכלו שם לאחד מישראל לפי שנעשית בהן איסור ע''י ישראל: 


! יא 
[[המוסר בהמתו לבנו הרי הוא כרגלי האב וכו'.]] פרק משילין (ביצה ל''ז:.) משנה המוסר בהמתו לרועה ולבנו הרי היא כרגליו ובגמרא לימא מתניתין דלא כרבי דוסא דתניא רבי דוסא אומר המוסר בהמתו לרועה אע''פ שלא מסרה לו אלא ביו''ט הרי היא כרגלי הרועה ותירצו אפילו תימא ר' דוסא לא קשיא כאן ברועה אחד כאן בשני רועים דיקא נמי דקתני לבנו או לרועה שמע מינה ונפסקה שם הלכה כתירוץ הזה וזה פירושה לדעת רבינו. משנתנו דקתני במוסר לרועה הרי היא כרגליו היא בשני רועים לפי שלא קנאה אחד מהם והרי היא ברשות בעלים ורבי דוסא היא ברועה אחד וכן פירשו בהל' ודיקא נמי דמשנתנו היא בשני רועים דקתני לבנו או לרועה אי אמרת בשלמא בשני רועים אבל ברועה אחד קנאה הרועה היינו דאיצטריך למיתני בנו לאשמועינן דאע''ג דהוא יחיד לא קנה לפי שדרך בני אדם למסור כליהן וחפציהן לבניהם ואינן מחשיבין אותם כאילו הוציאם מרשותם אלא אי אמרת דרועה דמתני' ברועה אחד ל''ל למתני בנו פשיטא השתא ברועה דעלמא היא ברשות בעלים בבנו לא כל שכן. כן נ''ל לדעת רבינו. ויש פירוש אחר בזה שלא לחלק בין בנו לרועה והם מפרשים ג''כ בשני רועים שיש שם בעיר שני רועים אע''פ שלא מסרה אלא לאחד מהם כיון שמסרה לו ביו''ט הרי היא כרגלי הבעלים לפי שכיון שיש שם שנים לא היה מוכרח זה למוסרה למי שמסרה אבל ברועה אחד א''א שלא למסרה לו ולפיכך אפילו מסרה ביו''ט הרי היא כרגלי הרועה. זו היא שטת רש''י ושאר המפרשים ז''ל: 


! יב 
[[מי שזמן אצלו אורחים וכו'.]] משנה שם (דף מ') מי שזמן אצלו אורחים וכו' לא יוליכו בידם מנות אא''כ זכה להם אחר במנותיהם מעיו''ט: 


! יג 
[[וכן מי שהיו וכו'.]] שם משנה (דף ל''ט:) מי שהיו פירותיו בעיר אחרת וערבו בני העיר לבוא לא יביאו אצלו מפירותיו ואם עירב הוא הרי פירותיו כמוהו. ובגמ' אתמר המפקיד פירותיו אצל חבירו רב אמר הרי הן כרגלי הנפקד ושמואל אמר הרי הן כרגלי המפקיד וק''ל דרב ושמואל הלכה כרב באיסורי ואוקימנא התם לדידיה מתניתין בשיחד לו קרן זוית: 


! יד 
[[בור של יחיד וכו'.]] שם (דף ל''ט) בור של יחיד כרגלי היחיד ושל אנשי העיר כרגלי אנשי העיר. ויש בפירוש כרגלי אנשי העיר דעות חלוקות. וזה לשון הרשב''א בספרו הקצר הרי הן כרגלי אותה העיר ולפיכך אנשי העיר אם לא עירבו כל אחד מוליכן אלפים אמה לכל רוח ונכרי שמלא מהן אינו מוליכן אלא כרגלי אנשי אותה העיר עירב אחד מן העיר לצפון ואחד לדרום זה מוליך לרגליו לצפון וזה מוליך לרגליו לדרום שבור זה כבור שותפין ויש ברירה אבל אם נכרי בא ומלא לעצמו לא יזיזם ממקומם לפי שהמים שבידו הרי הן של אנשי העיר והן מערבין התחומין זה בזה מלא אחד מן העיר ונתן לו מוליכן כרגלי הממלא שהרי מחלקו מלא ונתן לו. ויש מי שכתב דבור של אנשי העיר אין להם אלא אלפים אמה לכל רוח ואפילו עירב אחד מהן לא יוליכם אלא אלפים אמה ואין דבר זה מחוור והראשון עיקר עכ''ל: [[ושל עולי בבל וכו'.]] סיום משנה הנזכרת ושל עולי בבל כרגלי הממלא. ובהשגות א''א זה שבוש וכו' וכבר הארכתי למעלה לבאר טעות ההשגות בזה ובגמ' נחלקו במלא ונתן לחבירו דרב נחמן סבר כרגלי מי שנתמלאו לו ור''ש סבר כרגלי הממלא ואוקימנא בגמרא דר''נ סבר המגביה מציאה לחבירו קנה חבירו ורב ששת סבר לא קנה וכבר כתב רבינו פרק שבעה עשר מהלכות גזלה ואבדה שמגביה מציאה לחבירו קנה חבירו ונתבאר למעלה שחפצי הפקר הרי הן כרגלי מי שזכה בהן ולזה לא הוצרך לבאר בכאן יותר וזו היא סברת השמטת המחלוקת הזה מן ההלכות: [[נהרות המושכין וכו'.]] שם בגמרא הקשו על משנתנו הנזכרת למעלה מהא דנהרות המושכין ומעיינות הנובעים הרי הן כרגלי כל אדם ותירצו דמשנתנו במכונסין: [[ומ''ש רבינו ואם באו מחוץ לתחום וכו'.]] למד כן מהסוגיא שבפרק מי שהוציאוהו (עירובין מ''ו.) ומבואר שם: 


! טו 
[[שור של רועה וכו'.]] שם (ביצה ל''ח.) אמר שמואל שור של פטם הרי הוא כרגלי כל אדם ושל רועה כרגלי אותה העיר. וכתב רבינו שטעם שור של פטם לפי שהוא כנכסי הפקר וכבור של עולי בבל וכן כתבו בתוספות והוסיפו לומר שחכמים עשאוהו כן מפני תקנת הפטם וכן בשל רועה עשו כן מפני תקנת המוכרים והלוקחים וכן עיקר. ובהשגות כתוב שטעם רבינו שבוש ונתנו טעם אחר ונמשך זה אחר מה שכתב למעלה מסברתו ז''ל שחפצי הפקר קונין שביתה וכבר הארכתי למעלה לבאר שדבריו בזה שגיאה וכבר הסכים הרשב''א ז''ל לטעם התוספות: 


! טז 
[[הגחלת כרגלי בעליה וכו'.]] משנה שם (דף ל''ט.) הגחלת כרגלי בעליה והשלהבת בכל מקום: 


! יז 
[[השואל כלי מחברו וכו'.]] משנה שם (ל''ז) השואל כלי מחבירו מעיו''ט כרגלי השואל ומפרש בגמרא אע''פ שלא נתנו לו אלא ביו''ט ואם ביו''ט כרגלי המשאיל ומפרש בגמ' אע''ג דרגיל דשאיל מיניה: 


! יח 
[[שנים ששאלו חלוק וכו'.]] ברייתא שם (דף ל''ז:) ת''ר שנים ששאלו חלוק זה לילך בו שחרית וכו'. ופירושה פשוט הוא ומבואר בהל' וכדברי רבינו ואין בזה מחלוקת: 


! כ 
[[וכן האשה ששאלה וכו'.]] משנה שם (דף ל''ז.) האשה ששאלה תבלין לקדרתה מים ומלח לעיסתה הרי אלו כרגלי שתיהן: [[וכן שנים שלקחו וכו'.]] שם אתמר שנים שלקחו חבית ובהמה בשותפות אמר רב חבית מותרת ובהמה אסורה שמואל אמר אפילו חבית נמי אסורה ואסיקנא דרב סבר יש ברירה ובהמה אסורה משום דקא ינקי תחומין מהדדי. ופי' אסורה חוץ למקום ששניהם יכולין להלך ופסקו בהלכות כרב ויש מי שהתיר אפילו בהמה דלא חיישינן ליניקת תחומין מהדדי והביאם לזה מה שהקשו רב כהנא ורב אסי על רב באיסור הבהמה ושתיק רב. וכבר העלה הרשב''א ז''ל שיש לחוש על דברי רבינו ולדברי הגאונים שסוברין כן: 

~ הלכות שביתת יום טוב - פרק ששי


! ב
((א-ב)) [[יו''ט שחל להיות וכו'.]] ריש פ''ב (ביצה ט''ו:) יו''ט שחל להיות ע''ש לא יבשל בתחלה מיו''ט לשבת וכו' ועושה תבשיל מעיו''ט וסומך עליו לשבת ושאלו בגמ' מ''ט ואמר רב אשי כדי שיאמרו מיו''ט לשבת אין אופין ק''ו מיום טוב לחול. ויש שם טעם אחר ורב אשי הוא בתרא: [[ולמה נקרא שמו עירוב וכו'.]] רבינו נתן טעם לקריאת שם זה שהוא משום היכר כמו עירובי חצרות, וכבר נתבאר פ' ראשון מהלכות עירובין למה נזכר בהיכר החצרות עירוב, ומדעתי שהוא סבור שעל זה ג''כ אמרו עירובי תחומין ועיקר מלת עירוב בדברים אלו אינה בתחלת הנחתה אלא גבי חצרות והושאלה לתחומין ולתבשילין לפי שאף הם נעשין באוכל: [[והר''א]] ז''ל כתב בהשגות שאינו כך אלא שהוא מערב צרכי שבת עם צרכי יו''ט לעשותם יחד, ואפשר שאף בתחומין יאמר כן שהוא מערב התחומין שלא היה יכול לילך בו תחלה עם התחום שהיה יכול לילך בו ונכון הוא: 


! ג 
[[עירובי תבשילין וכו'.]] בגמ' (דף ט''ז:) אמר רב עירובי תבשילין צריכין כזית בין לאחד בין למאה: [[ואין עושין זה העירוב וכו'.]] בגמ' (דף ט''ז.) לא שנו אלא תבשיל אבל פת לא וכל שכן פירות דלא ופשוט הוא ושם אמרו דדוקא תבשיל דמלפת אבל דייסא ללשון אחרון לא וזה דעת ההלכות וכן כתבו ז''ל ולזה כתב רבינו אלא תבשיל שהוא פרפרת. ודע שבתבשיל אחד בלא פת סגי וכן נראה מן ההלכות וכן כתבו מקצת הגאונים ז''ל, וזה דעת הרמב''ן והרשב''א וכדברי רבינו אלא שנהגו להחמיר להצריך פת ותבשיל להוציא מידי כל ספק: [[אפילו עדשים שבשולי קדרה וכו'.]] שם תני רבי חייא עדשים שבשולי קדרה סומך עליהם משום עירובי תבשילין והוא דאית בהו כזית אמר רב יהודה שמנונית שע''ג הסכין אדם גורדו וסומך עליו משום עירובי תבשילין והוא דאית ביה כזית: 


! ד 
[[תבשיל שאמרו וכו'.]] ברייתא שם (דף ט''ז:) תבשיל זה אפילו צלי כבוש שלוק ומבושל ואפילו קוליס האספנין שהדיחו בחמין מעיו''ט. ופירש רבינו קוליס האספנין דגים קטנים ביותר שהדחתן זה גמר בשולן כנזכר פרק ט' מהלכות שבת. ורבינו [[הוסיף מעושן]] שלא נזכר בברייתא וירושלמי הוא בנדרים פ' הנודר מן המבושל שיוצאין במעושן משום עירובי תבשילין: 


! ה 
[[וצריך שיהא עירוב זה וכו'.]] במשנה (דף ט''ו:) אכלו או שאבד לא יבשל עליו לכתחלה ובגמרא (דף י''ז.) אמר אביי נקיטינן אם התחיל בעיסתו ונאכל עירובו הרי זה גומר: [[ובהשגות]] א''א נ''ל שאם אפה וכו'. וסברא נכונה היא שמה שנעשה בהיתר אפילו נתכוון לצורך יו''ט יכול להניחו לשבת ולבשל מכאן ואילך ליו''ט: 


! ו 
[[המניח עירובי תבשילין וכו'.]] מימרא בעירובין פרק חלון (דף פ'.) אמר שמואל עירובי תבשילין צריך לזכות ושם מבואר שדינו כעירוב שבת ונתבאר פ''א מהלכות עירובין ביד מי אדם מזכה: 


! ז 
[[ואינו צריך וכו'.]] פ' יו''ט שחל (ביצה ט''ז:) אמר רב עירובי תבשילין צריכין דעת פשיטא דעת מניח בעינן דעת מי שהניחו לו בעינן או לא בעינן תא שמע דשמואל מערב אכולה נהרדעא רבי אמי ורבי אסי מערבי אכולה טבריא. ובהלכות ושמעינן מהני כולהו דלא בעינן דעת מי שהניחו לו אלא בשמודיעו ביו''ט עצמו שעירב עליו מאתמול הולך וסומך ומניח עליו ומבשל לכתחלה בשבת עכ''ל: [[ויש לאדם לערב וכו'.]] שם מכריז ר' יעקב בר אידי מי שלא הניח עירובי תבשילין יבא ויסמוך על שלי וכמה אמר רב רחומי בר זכריה עד תחום שבת. וכתב הרשב''א ז''ל אפילו עירב עירובי תחומין ויכול לבא אינו סומך עליו שלא נתן דעתו מן הסתם אלא על שהן תוך תחומו ולפיכך אם פירש אפילו על מי שיכול לבא אצלו ע''י עירובי תחומין אף הן סומכין עליו, עכ''ל. וזה דעת התוספות ואין לדברים אלו ראיה: 


! ח 
[[המניח עירובי תבשילין וכו'.]] זה ידוע שכל המצות כולן מברך עליהן עובר לעשייתן ויש מי שהוסיף בנוסח האמור להדליק את הנר וכ''כ בעל ההלכות למיפא ולבשולי ולמעבד כל צרכין ולאדלוקי שרגא וכתב הרשב''א ז''ל שכן ראוי לומר: 


! ט 
[[מי שלא הניח עירובי תבשילין וכו'.]] שם (דף י''ז.) איבעיא להו מי שלא הניח עירובי תבשילין הוא נאסר וקמחו נאסר או דלמא הוא נאסר וקמחו אינו נאסר ואמרו תא שמע מי שלא הניח עירובי תבשילין הרי זה לא יאפה ולא יבשל ולא יטמין לא לו ולא לאחרים ולא אחרים אופין לו ומבשלין לו כיצד הוא עושה מקנה קמחו לאחרים ואחרים אופין לו ומבשלין לו שמע מינה הוא נאסר וקמחו נאסר ש''מ. ובגמרא (דף כ''א:) גבי מתני' דב''ש אומרים אין טומנין את החמין אמר רבה מי שלא עירב עירובי תבשילין אופין לו פת אחת וטומנין לו קדרה אחת ומדליקין לו את הנר ונראה שהוא במחלוקת ולא הביאה הרב ז''ל בהלכותיו לפי שסבור שאינה הלכה. אבל הר''ז הלוי והרשב''א ז''ל פסקוה וכן כתב בספר קצר שלו לא היו שם אחרים להקנות להם קמחו או שלא רצה להקנות קמחו לאחרים אופין לו בצמצום פת אחת וטומנין לו קדרה אחת וצולין לו דג קטן ומדליקין לו את הנר, עכ''ל: 


! י 
[[מי שלא הניח עירובי תבשילין וכו'.]] במשנה (דף ט''ו:) אבל מבשל הוא ליו''ט ואם הותיר הותיר לשבת: [[ואם הערים הרי זה אסור לאכלו.]] ברייתא שם (דף י''ב.) ואם הערים אסור: [[עבר ואפה וכו'.]] בעיא שם (דף י''ז.) ואתו למפשטה מברייתא זו ואם הערים אסור ודחה רב אסי הערמה קאמרת שאני הערמה דאחמירו בה רבנן טפי ממזיד ובעיין לא אפשיטא וכתבו המפרשים ז''ל דהוה ליה ספיקא דרבנן ולקולא כדברי רבינו: 


! יא 
[[שני ימים טובים של וכו'.]] שם אמר רבה מניח אדם עירובי תבשילין מיו''ט לחבירו ומתנה: 

! יג
((יב-יג)) [[כיוצא בו היו לפניו וכו'.]] בעירובין פ' בכל מערבין (דף ל''ט:) ברייתא היו לפניו שתי כלכלות של טבל ואמר אם היום חול תהא זו תרומה על זו אם היום קדש אין בדברי כלום וקורא עליה שם ומניחה למחר הוא אומר אם היום חול תהא זו תרומה על זו אם היום קדש אין בדברי כלום וקורא עליה שם ואוכלה ומסקנא דכן הלכה בשני ימים טובים של גליות אבל לא בשני ימים טובים של ר''ה וכן כתוב בהלכות. וכן גבי עירובי תבשילין מפורש פ''ק דיו''ט (דף ו'.) דאינו מתנה אלא בשני ימים טובים של גליות אבל לא בשני ימים טובים של ר''ה וזה מוסכם. וכתב בעל העטור שאף אם עירבו ביום ד' אינו יכול לאפות ביום ה' לשבת דשבת קרובה התירו ע''י עירוב שבת רחוקה לא התירו: 

! טו
((יד-טו)) [[כל הדברים וכו'. ולפיכך אני אומר שאין מערב אדם ומתנה וכו'.]] סברת רבינו ז''ל בזה נראית נכונה מאד לפי שדבר ברור הוא שהיום יום חמישי ידוע לנו שהוא יו''ט בברור ושיום ששי הוא חול אלא שאנו עושין אותו יו''ט ואם כן היאך יערב ביו''ט והאיך יתנה ויאמר אם היום חול והוא יודע אי זה מהן חול ואי זה מהן קדש ולא בשביל ספק אנו עושין היום שני יו''ט. ובהשגות כתוב א''א אע''פ שיש בדבריו כעין טעם וכו' והיום תהיה זו תרומה על זו כ''ש שיכול לומר שהמעשה אינו נגמר אלא בשני ודבורו בראשון לא יעשה כלום עכ''ל. והוא הדין לדבריו בהנחת עירוב שכל שכן שיכול לומר אם היום יו''ט ולמחר חול ומ''מ אין זה מספיק שהרי התנאי כולל שני ימים המסופקים ובזמן הזה אין כאן ספק והיאך יאמר בתרומה אם אתמול קדש והיום חול תהיה תרומה והלא ידוע שכן הוא כדבריו שהיום חול וחכמים מדרך הודאי עשאוהו קדש וגזרו בו שלא לתרום ונמצא מפקיע גזרתם בידים שגזרו מדרך הודאי וכן הדין בעירוב שכשהוא מתנה ביום חמישי אם היום קדש ולמחר חול אינו צריך עירוב ידוע שכן הוא כדבריו ואין עירובו כלום ונמצא אופה ביו''ט שני של דבריהם לצורך שבת בלא עירוב אלא ודאי סברת רבינו ראויה אליו ונמוקו עמו כנ''ל: 


! טז 
[[כשם שמצוה לכבד וכו'.]] פ' יו''ט שחל (דף ט''ו:) ובהרבה מקומות: [[וכל המבזה את המועדות וכו'.]] פרק ערבי פסחים (דף קי''ח.) אמר רב ששת משום ראב''ע כל המבזה את המועדות כאלו עובד עכו''ם שנאמר אלהי מסכה לא תעשה לך וכתיב בתריה את חג המצות תשמור: 


! יז 
[[שבעת ימי הפסח ושמונת ימי החג עם שאר ימים טובים וכו'.]] איסור ההספד והתענית מבואר במועד קטן (דף כ''ז.) ובפסחים (דף ס''ח:) פרק אלו דברים ובשאר מקומות ויתבאר למטה בארוכה. וחיוב השמחה מפורש פ' ערבי פסחים (דף ק''ט.) ת''ר חייב אדם לשמח את ביתו בחג שנאמר ושמחת בחגך במה משמחן ביין ר' יהודה אומר אנשים בראוי להם ונשים בראוי להן אמר רב יוסף בבבל בבגדי צבעונין בארץ ישראל בכלי פשתן המגוהצין ושם אמר בזמן שבית המקדש קיים אין שמחה אלא בבשר שנאמר וזבחת שלמים ואכלת שם וכו': 


! יח 
[[וכשהוא אוכל חייב להאכיל לגר ליתום ולאלמנה עם שאר וכו'.]] דברים אלו מבוארים בכתוב והפסוקים שהביא רבינו לראיה ראויין אליו להביאם: 


! יט 
[[אף על פי שאכילה ושתייה במועדות בכלל מצות וכו'.]] פרק יום טוב שחל (ביצה דף ט''ו:) ובפסחים פרק אלו דברים (דף ס''ח:) תניא ר' אליעזר אומר אין לו לאדם ביו''ט אלא או אוכל ושותה או יושב ושונה ר' יהושע אומר חלקהו חציו לאכילה ושתיה וחציו לבית המדרש ע''כ וקיימא לן דרבי אליעזר ורבי יהושע הלכה כרבי יהושע: 


! כ 
[[כשאדם אוכל ושותה ושמח ברגל לא ימשך ביין ובשחוק וכו'.]] גם זה מבואר: 


! כא 
[[חייבים בית דין להעמיד וכו'.]] זה למד רבינו מדאמר אביי בשלהי קדושין (דף פ''א.) אמר אביי סקבא דשתא ריגלא וכו': 


! כב 
[[ימים שבין ראשון ושביעי וכו'.]] פרק אלו מגלחין במועד קטן (דף כ''ז:) מימרא אין מועד בפני תלמידי חכמים וכל שכן חנוכה ופורים והני מילי בפניו אבל שלא בפניו לא ושם העלו דיום שמועה כבפניו דמי וכן כתוב בהשגות א''א ויום שמועה וכו'. וכן כתוב בהלכות וכבר כתב כן רבינו פרק י''א מהלכות אבל: 


! כג 
[[אין מניחין מטת המת וכו'.]] משנה שם (דף כ''ז.) אין מניחין את המטה ברחוב מפני שמרגלת את ההספד: [[וכן אין מתאבלין וכן אין וכו'.]] משנה שם (דף כ''ד כ''ה.) אין קורעין ולא חולצין ולא מברין אלא קרוביו של מת ובגמ' ובהלכות דעל חכם או אדם כשר או אדם דעלמא אי קאי בשעת יציאת נשמה חייב לקרוע במועד וכבר נזכרו דינין אלו שעד סוף הפרק בפי''א מהל' אבל: [[ואין קורעין ביו''ט שני וכו'.]] כך כתבו וכן הסכים הרמב''ן ז''ל ועיקר. ודע שאפילו ביו''ט שני האחרון של פסח ושל סוכות ושל עצרת שהקובר את מתו נוהג בהן אבלות כנזכר פרק עשירי מהלכות אבל וכדעת הגאונים כמו שיתבאר שם אף בימים אלו אינו קורע זה דעת רבינו והרמב''ן ז''ל. וראיתי מקשים על זה מדין ק''ו ומה חולו של מועד שאינו נוהג אבלות חייב לקרוע יו''ט שני האחרון שנוהג אבלות לא כל שכן שחייב לקרוע ואני משיב מה לחולו של מועד שאינו אסור בעשיית מלאכה כזו ואפילו מדבריהם תאמר ביו''ט שני שהוא אסור מדבריהם בכל מה שאסור ביו''ט ראשון ואם אמרו שנוהג אבלות לפי שאינו מחלל יו''ט אלא שמחת יו''ט יאמרו שיחלל יו''ט בידים ויקרע כנ''ל: 


! כד 
[[נשים במועד וכו'.]] משנה שם (דף כח:) נשים במועד מענות אבל לא מטפחות רשב''ג אומר הסמוכות לפני המטה מטפחות בחנוכה ובפורים ובראשי חדשים מענות ומטפחות בזה ובזה אין מקוננות נקבר המת לא מענות ולא מטפחות אי זהו ענוי שכולן עונות כאחת קינה אחת אומרת וכלן עונות אחריה שנאמר למדנה בנותיכם נהי ואשה רעותה קינה אבל לעולם הבא מהו אומר בלע המות לנצח ומחה ה' אלהים דמעה מעל כל פנים: [[ואסור לאדם לספוד וכו'.]] פ''ק (מ''ק ח'.) במשנה לא יעורר אדם על מתו ולא יספוד קודם לרגל שלשים יום ואמר רבא בגמרא דטעמא משום מעשה באדם אחד שכנס מעותיו לעלות לרגל ובא ספדן אחד ועמד על פתחו ונטלתן אשתו ונתנה לו ונמנע לעלות לרגל ובאותה שעה גזרו על כך ושמואל אמר לפי שאין המת משתכח מן הלב עד שלשים יום מאי בינייהו דקא עביד בחנם. ורבינו פוסק כשמואל לפי שבירושלמי נראה כמותו ובירושלמי חלקו בין מת חדש למת ישן וכן בדין לפי טעם שמואל שכל שהוא חדש אפילו לא יספדנו א''א לו להשתכח תוך שלשים. וכבר הזכיר חילוק זה רבינו פ' י''ח מהל' אבל וזה דעת הר''א ז''ל בפירושיו לפסוק כשמואל ויש מן הגאונים שפסקו כרב וכל שעושין בחנם מותר ולזה הסכימו הרשב''א והרמב''ן ז''ל: 

~ הלכות שביתת יום טוב - פרק שביעי




! א 
[[חולו של מועד אע''פ וכו'.]] דעת רבינו שחולו של מועד דבר תורה מותר בכל מלאכה והברייתות הנזכרות בגמרא פרק אין דורשין (חגיגה י''ח.) הם אסמכתא בעלמא וזהו ששם דרשו בברייתא אחת איסור המלאכה ממ''ש ששת ימים תאכל מצות וביום השביעי עצרת מה שביעי עצור אף ששי עצור אי מה שביעי עצור בכל מלאכה אף ששי עצור בכל מלאכה ת''ל וביום השביעי עצרת שביעי עצור בכל מלאכה ואין ששי עצור בכל מלאכה שלא מסרן הכתוב אלא לחכמים וכו'. ובפסחים (דף ק''כ.) מוקים לה לדרוש מה שביעי רשות מאכילת מצה אף ששי רשות ועוד שאם היה חולו של מועד אסור דבר תורה היה אסורו לאו או עשה ולא מצאנוהו ואין אחד מן המחברים שמנו המצות מי שמנה חש''מ אלא אסמכתא בעלמא הוא וכן נראה מן התוספות ועוד ראיה ממה שהזכירו בירושלמי אמר רבי אבא בר ממל אילו היה מי שימנה עמי הייתי מתיר מלאכה בחש''מ כלום אסרו אלא כדי שיהיו אוכלין ושותין ושמחים ועוסקים בתורה כדון אינון אכלין ושתין ופחזין. ואמרו פרק מי שהפך (מ''ק י''ב:) גבי כיון מלאכתו במועד דחש''מ מדרבנן. מאלו למד רבינו שחולו של מועד מדבריהם. ובאמת שהסוגיא שבפרק אין דורשין מורה שהוא מן התורה. וכן בראש מי שהפך (דף י''א:) אמר רב שישא דימי אבלו דרבנן וחולו ש''מ דאורייתא ובמקומות אחרים. ואפשר שדעת רבינו שיש לו עיקר בדאורייתא מקרבן מוסף ומצות שמחה. אבל הרמב''ן ז''ל הטיל פשרה ואמר שכל מלאכה שאינה לצורך המועד ואינו דבר האבד אסורה מן התורה ושהוא לצורך המועד מותר בין במלאכת אומן בין במלאכת הדיוט אע''פ שאינו דבר האבד וכן כל שהוא דבר האבד מותרת אע''פ שאינה לצורך המועד ואע''ג דאית בה טירחא יתירתא וחכמים מדבריהם אסרו קצת מלאכות אלו כמו שיתבאר. ועל זה אמרו בירושלמי שהיה ראוי להתיר מלאכות אלו כדי שיתעסקו בהן ולא יהיו בטלין שהבטלה מביאה לידי פחיזות ועיקר חש''מ ודאי דבר תורה הוא ע''כ דבריו. ונראה שלזה הסכים הרשב''א ז''ל סוף פ' לפני אידיהן: 


! ב 
[[ואלו הן כל מלאכה וכו'.]] ראש המסכתא (מ''ק ב':) משקין בית השלחין במועד בין ממעין שיצא בתחלה בין ממעין שלא יצא בתחלה אבל אין משקין לא ממי גשמים ולא ממי קילון ואמרו בגמ' ובהלכות בית השלחין אין בית הבעל לא מ''ט במקום פסידא לא גזרו רבנן במקום הרוחה גזרו רבנן ואפי' במקום פסידא מטרח טירחא יתירא לא שרו רבנן דקתני לא ממי גשמים ולא ממי קילון: 


! ג 
[[הופך אדם את זיתיו וכו'.]] שם משנה ר''פ ב' (יא:) מי שהפך את זיתיו ואירעו אבל או אונס או שהטעוהו פועלים טוען קורה ראשונה ומניחה לאחר המועד דברי ר' יהודה ר' יוסי אומר זולף וגומר כדרכו. ובגמרא (דף י''ב.) אמר רב יוסף הלכה כר' יוסי. ובהשגות א''א אני לא מצאתי כן וכו'. ולי נראה שיצא לרבינו ממה שאמרו שם (דף י''א:) גבי אבל בברייתא דברים העושין לאבל בימי אבלו זיתיו להפך וכו' ומשמע התם בהדיא דדבר המותר במועד על ידי עצמו מותר לאבל ע''י אחרים ותו דודאי מדשרי ליה לאבל על ידי אחרים משמע ודאי דדבר האבד נינהו דאי לא לא היה מותר ומתני' דקתני מי שהפך את זיתיו לרבותא הוא דאע''ג דכבר הפכן ואינן מתעפשות כל כך מותר לטעון קורה לר''י ולר' יוסי לגמור דאכתי דבר האבד נינהו כנ''ל לדעת רבינו: [[כל שיש בו הפסד וכו'.]] שם (דף י''ב.) אמר רב נחמן בר יצחק מאן תנא שינוי במועד בדבר האבד דלא כר' יוסי וכבר כתבתי בסמוך שנפסקה הלכה כר' יוסי: [[וכן מכניס אדם וכו'.]] משנה שם (דף י''ב:) מכניס אדם את פירותיו מפני הגנבים ובגמ' תנא ובלבד שיכניסם בצנעה בתוך ביתו, עוד במשנה ושולה פשתנו מן המשרה כדי שלא יאבד. וכתב הרמב''ן ז''ל שמה שהצריכו בהכנסת פירות בצנעה לפי שאינו ודאי ההפסד אלא ספק וחשש הוא שמא יגנבו וכן בכיוצא בזה: [[וכן כרם שהגיע זמנו וכו'.]] שם רבי ינאי הוה ליה ההוא פרדסא כי מטא חולא דמועדא קטפיה וכו'. וכן מפורש שם דדבר האבד אפילו במחובר לקרקע מותר וכן בהלכות: 


! ד 
[[ואסור לאדם לכוין מלאכתו וכו'.]] במשנה ובלבד שלא יכוין מלאכתו במועד וכולן אם כיונו מלאכתן במועד יאבדו ובגמרא בעא מיניה ר' ירמיה מר' זירא כיון מלאכתו במועד ומת מהו שיקנסו בנו אחריו ומסיק דלדידיה קנסו רבנן לבריה לא קנסו רבנן. ועל מה שכתב רבינו ומפקירין אותה לכל, כתב הר' רבי משה הכהן והגאונים מפרשים מניחין אותה לאבד ומונעין אותו מלעשות אותה מלאכה אבל להפקירה לכל ולאבדה בידים לא קנסו עכ''ל. וחפשתי בדברי הגאונים ומצאתי בהלכות ה''ר יצחק אבן גיאת ז''ל שכתב בשם רב פלטוי ורב מתתיה ורב נטרונאי ז''ל דמאי יאבדו דבית דין מחוייבין להפסידה מהם ולהפקירה משום קנסא כמ''ש שם בלא מחלוקת ומ''מ לא משמע בגמ' מידי דדומיא דצרם אוזן בכור ומוכר עבדו לנכרי היא והתם ודאי גבי בכור לא קנסינן ליה לגמרי אלא שלא ישחט אותו על אותו מום וגבי עבד קנסינן ליה לפדותו עד עשרה בדמיו, אבל הסכמת הגאונים כדברי רבינו ועיקר: 


! ה 
[[מי שצריך לתפור לו בגד או לבנות לו מקום וכו'.]] משנה פ''ק (דף ח':) ההדיוט תופר כדרכו והאומן מכליב. עוד שם (דף י''א.) ועושין מעקה לגג ולמרפסת מעשה הדיוט אבל לא מעשה אומן ושפין את הסדקין ומעגילין אותם במעגלה ביד וברגל אבל לא במחלצים עוד שם ומקרין את הפרצה ואמרו בגמרא כיצד מקרין רב יוסף אמר בהוצא ודפנא רב הונא אמר צר בצרור ואינו טח בטיט. ופרק ח' יתבאר שיש בנין שבונהו כדרכו. [[ומה שכתב רבינו אומן מהיר]] יצא לו ממה שאמרו בגמרא (דף י'.) גבי ההדיוט תופר היכי דמי הדיוט אמרי דבי רבי ינאי כל שאינו יכול להוציא אלא מחט בבת אחת רבי יוסי בר חנינא אמר שאינו יכול לכוין אמרא בשפת חלוקו וסובר רבינו שאינו עושה כן אלא אומן מהיר ופירוש מכליב מרחיק התפירות זו מזו ועושה אותן רחבות: 


! ו 
[[מי שהיתה לו קמה מחוברת וכו'.]] פרק מי שהפך (דף י''ב:) ברייתא ואם אין לו מה יאכל קוצר ומעמר דש וזורה ובורר וטוחן ובלבד שלא ידוש בפרות ומבואר שם גם כן במעשה דרב קצרו לו קציר חטים שלא היה לו מה יאכל ומבואר בהלכות: 


! ז 
[[כבשין שהוא יכול לאכול מהן וכו'.]] פרק קמא (דף י''א.) משנה כבשין שהוא יכול לאכול מהן במועד כובשן ובגמ' בדיתא לבאי כוורי פי' נהר ששמו בדיתא הציף דגים ואמרו בלישנא בתרא שרא להו רבא למיצד איתויי וממלח והקשו והא אנן תנן כבשין שיכול לאכול מהן במועד כובשן ותירצו הני מתאכלי אגב איצצא כי הא דשמואל עבדו ליה שתין איצצי ואכיל: 


! ח 
[[מטילין שכר במועד לצורך המועד וכו'.]] שם במי שהפך (דף י''ב:) מטילין שכר במועד לצורך המועד אחד שכר תמרים ואחד שכר תאנים ושלא לצורך המועד אסור וכו'. ואם הותיר מותר ובלבד שלא יערים. והקשו ורמינהי אע''פ שיש לו ישן מערים ושותה מן החדש תנאי היא דתניא אין מערימין בכך ר' יוסי בר' יהודה אומר מערימין. ובהשגות הא דלא כהלכתא וכו'. ורבינו פוסק להקל בשל דבריהם אבל בהלכות הרב ר' יצחק אבן גיאת פוסק כתנא קמא שאסור להערים ובהלכות לא נזכר כלל מדין הערמה: 


! ט 
[[כל מלאכות וכו'.]] פ' מי שהפך (דף י''ג:) משנה הציידין והדשושות והגרוסות עושין בצנעה לצורך המועד. ופירש''י ז''ל דשושות שדשין וכותשין חטין לדייסא. הגרוסות טוחנין פולין לצורך גריסין ע''כ. [[וכתב רבינו כשעושין אותן אומניהם]] לפי שאין צורך לעשותם בצנעא אלא האומנין שעושין מלאכות לרבים וכן כתב הרמב''ן ז''ל ועיקר: 


! י 
[[עושין כל צרכי וכו'.]] משנה (דף ב'.) פ''ק מתקנין את קלקול המים שברשות הרבים וחוטטין אותן ומתקנין את וכו' עד הקברות ויוצאין על הכלאים ואמרו בגמרא (דף ה'.) חטיטה אין חפירה לא ואמר ר' יוחנן לא שנו אלא שאין הרבים צריכים להם אבל הרבים צריכין להם חפירה נמי מותרת. ובהלכות והוא הדין לבורות שיחין ומערות: [[וכונסין מים וכו'.]] מבואר בגמרא (שם). ובגמרא ברייתא יוצאין לקוץ את הדרכים ולתקן את הרחובות ולתקן את האסטרטיות ולמוד את המקואות וכל מקוה שאין בו ארבעים סאה מרגילים לתוכו ארבעים סאה ושם מבואר שמפקירין שדה כלאים. ובהשגות וכורין להם נהרות וכו'. א''א שהרבים צריכין להם אבל של יחיד וצריך להם חוטטין ולא כורין. וכבר באר רבינו זה בארוכה פ''ח בבבא המתחלת בורות שיחין ומערות של יחיד וכו' ולו עיין הר''א ז''ל ושת לבו לדבריו לא השיגו כאן: 


! יא 
[[ופודין את וכו'.]] בירושלמי אלו הן צרכי רבים פודין שבויין וערכין חרמים הקדשות ומשקין את הסוטות ועורפין את העגלה ורוצעין עבד עברי ומטהרין את המצורע: 


! יב 
[[ודנין דיני וכו'.]] ברייתא באלו מגלחין (דף י''ד:) דנין דיני נפשות ודיני ממונות ודיני מכות במועד ושם אמרו דאי לא צאית דינא משמתינן ליה ומבואר בירושלמי שהוא משום צרכי רבים: [[וכשם שדנין וכו'. כיצד כותבין הדיינין אגרות וכו'.]] משנה באלו מגלחין (דף י''ח:) ואלו כותבין במועד קדושי נשים וגטין ושוברין דאיתיקי מתנות ופרוסבולין אגרות שם ואגרות מזון שטרי חליצה ומיאונין שטרי בירורין ואגרות ב''ד ואגרות רשות: [[מי שצריך וכו'.]] שם משנה אין כותבין שטרי חוב במועד אם אינו מאמינו או שאין לו מה יאכל הרי זה יכתוב. ודין אין לו מה יאכל יתבאר לפנינו ופירושו אין לו לסופר מה יאכל כמוזכר בפרק מי שהפך: [[וכן כותבין גיטין וכו'.]] במשנה הנזכרת ופירש רבינו שהוא משום צרכי רבים אבל רש''י ז''ל ושאר מפרשים פירשו שהוא משום דבר האבד. וכתב רש''י ז''ל גיטין שרוצה זה לצאת בשיירא ואם אינו כותב עכשיו תשב זאת עגונה עכ''ל. נראה מדבריו דהא לאו הכי אסור וקשה דהא מתני' סתמא מיתניא ובודאי דבכל גונא שרי וכן עיקר: 


! יג 
[[ואסור לכתוב וכו'.]] משנה שם (דף י''ח י''ט.) ואין כותבין תפילין ומזוזות וכו'. ואין מגיהין אות אחת אפילו בספר העזרה ר''י אומר כותב אדם תפילין ומזוזות לעצמו וטוה על יריכו תכלת לציציתו ובגמ' ת''ר כותב אדם תפילין ומזוזות לעצמו ולאחרים בטובה דברי ר''מ ר''י אומר מערים ומוכר את שלו וחוזר וכותב לעצמו ר''י אומר כותב ומוכר כדי פרנסתו. עוד שם טוה אדם על ירכו תכלת וכו'. וחכמים אומרים בין באבן בין בפלך א''ר יוחנן הלכה בין באבן בין בפלך והלכה כותב ומוכר כדי פרנסתו ופירש רבינו אם אין לו מה יאכל. אבל רש''י ז''ל פירש כדי פרנסתו בהרוחה ולא הוי שאין לו מה יאכל דהתם אפילו ר''מ מודה דשרי עכ''ל. ודעת הגאונים היא כדעת רבינו שאין מלאכה זו מותרת למי שאין לו מה יאכל יותר משאר מלאכות. וכן מבואר בהלכות ה''ר יצחק אבן גיאת ז''ל. ואפשר לדברי רש''י ז''ל שכיון שעשיית תפילין ומזוזות מותר לצורך עצמו הקלו לעשות לאחרים אפילו בהרוחה וכדי פרנסתו. וכתב ה''ר אהרון הלוי ז''ל שכשם שמותר לכתוב תפילין ומזוזות לעצמו כך מותר להגיה בספרי תורה לצורך עצמו לשום מצוה שמשנתנו אינה אלא בעושה לאחרים ע''כ דבריו. ויש לי לומר שכיון שכתיבת הספרים אסורה במועד אפילו לעצמו שהרי לא התירו בברייתא אלא תפילין ומזוזות והטעם מפני שא''א לעשות ספר תורה אחד בחולו של מועד או מטעם אחר אף הגהתו אסור וכן נראה מדברי רבינו: 


! יד 
[[ומותר לאדם לכתוב וכו'.]] זהו פירוש אגרות רשות הנזכר במשנה שלמעלה (דף י''ח:). וכן מפורש בהלכות אגרות של רשות של שאלת שלום וכן פירשו בירושלמי ע''כ. וכתב הרמב''ן ז''ל שמעשה הדיוט הם שכל אדם כותב כפי מה שיזדמן לו ולפיכך אין צריכין שינוי וכן כותב חשבנותיו שבתוספתא מפני מלאכת הדיוט וצורך המועד הותרה. וי''א משום דבר האבד ואינו נראה ע''כ דבריו. והם כדברי רבינו ובהשגות פירשו משום דבר האבד ודברי רבינו והרמב''ן ז''ל עיקר: 


! טו 
[[עושין כל צרכי וכו'.]] פ''ק (ח':) ברייתא עושין כל צרכי המת גוזזין לו שערו ומכבסין לו כסותו ועושין לו ארון מנסרים המנוסרים מעיו''ט רשב''ג אומר אף מביא נסרים ומנסרן בתוך ביתו בצנעא. ובהלכות והלכתא כותיה דרשב''ג דסתם לן תנא כותיה. ירושלמי לא שאנו אלא באדם שאינו מפורסם אבל אדם מפורסם עושין לו ארון ותכריכין אפילו בשוק. כך דמך ר' חנינא חברין רבנין עבדון ליה ארון בשוק. הכל מודים שלא יקוץ לו ארזים ודכותיה לא יחצוב לו אבנים ואם היו חצובות וכו' פלוגתא ע''כ בהלכות. ואבנים חצובות מותר לחלקן בצנעא דומיא דנסרים דקי''ל כרשב''ג: 


! טז 
[[אין רואין את וכו'.]] משנה שם (ז'.) ר''מ אומר רואין הנגעים להקל אבל לא להחמיר ובגמרא תניא ר' יוסי אומר לא להקל ולא להחמיר שאם אתה נזקק לו להקל אתה נזקק לו להחמיר. ויש שם סוגיא שמשמע שאם חל שביעי של הסגר ראשון בחוה''מ דחזי ליה כדאיתא התם ורבינו כתב משנה כפשטה ואפשר שהוא סובר דאליבא דחכמים דמתניתין אין רואין כלל אבל פ''ט מהל' צרעת נתבאר יותר: [[ואין נושאין נשים וכו'.]] שם (ח':) אין נושאין נשים במועד לא בתולות לא אלמנות ולא מיבמין מפני ששמחה היא לו אבל מחזיר הוא את גרושתו. ובגמ' הרבה אוקמתות וטעמים רב הונא אמר מפני שמניח שמחת הרגל ועוסק בשמחת אשתו ואמרו שם דרב ס''ל הכין ולזה כתב רבינו זה הטעם: [[ומארסין נשים במועד וכו'.]] פרק אלו מגלחין (דף י''ח:) מימרא וברייתא מארסין אבל לא כונסין ואין עושין סעודת אירוסין וכו'. ומפורש פ''ק כל אלו שאמרו שאסורין לישא במועד מותרין לישא ערב הרגל ולא הוצרך רבינו לבאר היתר זה לפי שכיון שלא הזכיר האיסור אלא במועד ממילא שבערב הרגל מותרין: 


! יז 
[[אין מגלחין וכו'.]] ר''פ ואלו מגלחין במועד וכו' (י''ג י''ד.) ובגמ' ושאר כל אדם מ''ט אסורין ופירשו כדי שלא יכנסו לרגל כשהן מנוולין: 


! יח 
[[כיצד אבל שחל להיות שביעי שלו ביו''ט או שחל בעיו''ט וכו'.]] מה שנמצא בספרי רבינו שאם חל להיות ז' שלו ביו''ט שהוא מגלח במועד הוא טעות סופרים או אגב שטפא שהרי בביאור כתב פ' י' מהלכות אבל חל ששי שלו בערב הרגל ואין צ''ל חמישי או שלישי אינו מגלח ולא בטלה ממנו אלא גזרת ז' בלבד ואינו מותר לרחוץ ולסוך ולא לעשות דבר עד שיכנס יו''ט ויו''ט מפסיק שאר הז' ולאחר יו''ט משלים שלשים מיום המיתה ואסור בהם בכל חמשה דברים עכ''ל. ופרק ששי מפורש שם שמחמשה דברים אלו תספורת וברור ופשוט הוא כן בגמ' (י''ז: י''ט:) שאין רגל מפסיק גזרת שלשים אלא כשחל שביעי בערב הרגל דאמרינן כבר נהג בגזרת שלשים יום שביעי עולה לכאן ולכאן ושם מבואר שאין אבל מגלח במועד אלא כשחל שביעי שלו בערב הרגל והוא שבת וכדעת אבא שאול דקי''ל כותיה וכן מבואר בדבריו פרק י' מהלכות אבל בביאור ומה שכתב שם אמת ויציב: [[והבא ממדינת וכו'.]] במשנה (דף י''ג:) ואלו מגלחין במועד הבא ממדינת הים ובגמ' (דף י''ד.) מסקנא דרבנן סברי והוא שיצא להרוחה או למזונות אבל יצא לשוט לא והוא לטייל כמו שכתב רבינו, עוד במשנה ומבית השביה והיוצא מבית האסורים ומנודה שהתירו לו חכמים ומי שנשאל לחכם והותר הרי אלו מגלחין במועד וכן נזכרו שם גבי כבוס: 


! יט 
[[וכולן שהיה וכו'.]] ברייתא שם (דף י''ז:) כל אלו שאמרו מותרין לגלח במועד בשלא היה להם פנאי אבל היה להם פנאי לגלח ולא גלחו אסורין והנזיר והמצורע אע''פ שיש להם פנאי לגלח ולא גלחו מותרין שלא ישהו קרבנותיהן: [[וכל היוצא.]] לפי הנראה רבינו גורס במשנה והנזיר והמצורע והעולה מטומאתו לטהרתו והטעם לדבר לפי שהטמא אין לו להתקשט קודם הרגל. אבל רש''י ז''ל כתב הכי גרסינן ומצורע העולה מטומאתו לטהרתו דכתיב ביום השביעי יגלח כל שערו שאם חל שביעי שלו במועד מותר בתספורת ולא גזרינן שמא ישהה קרבנותיו וכו' עכ''ל. נראה מדבריו שהעולין מטומאה לטהרה שהיו יכולין לגלח קודם לכן ולא גלחו שאסורין וכן ראיתי למפרשים אחרים ז''ל: [[קטן שנולד וכו'.]] שם (דף י''ד.) אמר שמואל קטן הנולד במועד מותר לגלח במועד וכו'. ואמרו שם (דף י''ד:) דאמימר ואיתימא רב שישא מתנו הכי קטן מותר לגלחו במועד לא שנא נולד במועד ולא שנא מעיקרא. ופסק רבינו כלישנא בתרא להקל בשל דבריהם ועוד דמשמע התם דברייתא כפשטה מסייעא להאי לישנא ואע''ג דדחו להאי סייעתא מ''מ נראה להקל: [[ואנשי משמר וכו'.]] שם (דף י''ז:) תנא האבל והכהן מותרין בגלוח ופירשו שם כגון דשלמה משמרתו ברגל ותנא דידן דלא קא חשיב ליה סבר כיון דתנן בג' פרקים וכו' כמאן דלא שלים משמרתו ואסור לגלח ותנא ברא סבר משמרתו מיהא שלמה ליה ומותר. ופסק רבינו כתנא ברא שכמו שהלכה כמותו באבל כנזכר למעלה כן הלכה כמותו בכהן וכן פסק פ''א מהלכות ביאת מקדש: 


! כ 
[[מותר ליטול וכו'.]] מסקנת ההלכות והגמ' שם (דף י''ח.) שמותר לגלח שפה בחולו של מועד. ויש מי שכתב דדוקא שמעכבת האכילה או שהוא אסטניס. ורבינו כתב כלשון ההלכות ואפשר שבמועד בכל גונא מותר. ודין הצפרנים כך העלו בהלכות: [[ועושה אשה וכו'.]] משנה פ''ק (דף ח':) עושה אשה כל תכשיטיה במועד ר' יהודה אומר אשה לא תסוד מפני שנוול הוא לה ובגמרא (דף ט':) אלו הן תכשיטי אשה כוחלת ופוקסת ומעברת סרק על פניה ומפורש שם דאפילו זקנה מותרת ולזה סתם רבינו וכן בהלכות הביאו משנה כפשטה לפי שסתם הכל בכלל. עוד שם תניא ר' יהודה אומר אשה לא תסוד מפני שנוול הוא לה ומודה ר' יהודה בסיד שיכול לקפלו במועד טופלתו במועד אע''פ שמצרה היא עכשיו שמחה היא לאחר זמן. ונראה שסיד שאינה יכולה לקפלו במועד דת''ק שרי ליה ור''י אוסרו וכ''כ אבן גיאת ז''ל ופסק הלכה כת''ק. וראיתי מי שכתב דת''ק דמתני' ור''י לא פליגי דודאי סיד שאינה יכולה לקפלו במועד נוול הוא לה. ואפשר שזה דעת רבינו שכתב והוא שיכולה לקפלו במועד שאל''כ למה פסק כר''י ואולי פסק כר' יהודה מפני שלא מנו בברייתא בכלל תכשיטין לסוד בסיד: 


! כא 
[[הזבים והזבות וכו'.]] משנה באלו מגלחין (דף י''ד.) הזבין והזבות והנדות והיולדות וכל העולה מטומאה לטהרה הרי אלו מותרין לכבס וכו': [[ומי שאין לו אלא וכו'.]] מימרא שם כלשונה: [[מטפחות הידים וכו'.]] במשנה (דף י''ד.) מטפחות הידים ומטפחות הספרים ומטפחות הספג הרי אלו מותרין. ופי' מטפחות שמנגבין בהם את הידים מתלכלכין תמיד וצריכין כבוס אע''פ שנתכבסו קודם המועד. ומטפחות הספרים נראה מן הירושלמי שהוא מטפחות ספרי הקדש. אבל יש מפרשים מטפחות אומני התספורת שצריכין לספר אותן שהתירו לגלח במועד. ומטפחת הספג פי' שמתנגבין בהן בצאתם מן המרחץ כל אלו אף על פי שאינן של לבישה מתלכלכין תמיד: [[וכן כלי וכו'.]] מימרא שם בגמרא (דף י''ח.): 


! כב 
[[אין עושין וכו'.]] פ''ק (דף י'.) אמר רבה פרקמטיא כל שהיא אסור ואמר רבה ובדבר האבד מותר. ובירושלמי הדא שיירתא שרי למזבן מינה בחולא דמועדא ונכתב בהלכות וגם הגאונים ז''ל כתבוהו. ומדברי רבינו נראה שהוא מפרש שמותר לקנות מן השיירא אפילו כדי להשתכר ולעשות סחורה וכן פי' הראב''ד ז''ל וקצת המפרשים שהעברת ריוח נקרא דבר האבד ומכאן יצא להם שמותר להלוות ברבית לעכו''ם בחולו ש''מ והטעם בזה לפי שאין בכל אלו מלאכה גמורה שתהיה אסורה אפילו ביו''ט ואין כאן אלא מקח וממכר שאסור מדבריהם ביו''ט גזרה שמא יכתוב ובחולו ש''מ התירו מפני העברת הריוח. אבל הרמב''ן ז''ל כתב שלא התירו לקנות מן השיירא אלא מה שהוא צריך לתשמישו ואם לא יקנהו מן השיירא ויצטרך לקנות אחר המועד יהא נפסד שלא ימצאהו בערך שמוצאו עכשיו אבל כדי להרויח ולעשות סחורה בודאי אסור לפי שהעברת ריוח אינו כדבר האבד ולפיכך אסור להלוות לנכרי ברבית ע''כ דבריו. ולהפרע ממנו דברי הכל מותר וכן מותר לו לזקוף חובו כדי להבטיח מה שהוא חייב לו שכל זה בכלל דבר האבד הוא לדברי הכל: [[ואין לוקחין וכו'.]] משנה פרק מי שהפך (דף י''ג.) אין לוקחין עבדים בתים ובהמה אלא לצורך המועד ופירשו אין זה בלוקח מן השיירא אלא בלוקח כדרכו. ונראה לי פירושם ששאר הדברים כיון שהוא צריך להם אע''פ שאינו צריך להם במועד רשאי הוא לקנותן לפי שמקח וממכר אינו אסור דבר תורה אפילו ביו''ט ולפיכך במועד כל שהוא צריך לו או להשתכר שמוצאו בזול לפי דעת רבינו והר''א ז''ל מותר הוא לקנותו אבל בתים ועבדים ובהמה כיון דאוושי ואוושא מלתא לא התירו לקנות אלא לצורך המועד או לצורך המוכר כמו שיתבאר לפנינו. זה נ''ל בפירוש משנתנו לחלק בין אלו לשאר דברים ושדות וכרמים דאוושא מלתא ג''כ איכא למימר דאין לוקחין ומתני' לא תנא להו לפי שאין לומר בהן לצורך המועד ולא תנא מה שצריך לעשות בו מלאכה קודם שיהנה ממנו: 


! כג 
[[מוכרי פירות וכו'.]] משנה שם (דף י''ג:) מוכרי פירות כסות וכלים מוכרין בצנעה לצורך המועד והטעם שכל שאומנותן בכך כל השנה בעו צנעה אע''פ שהוא לצורך המועד וזהו שהזכירו מוכרי: [[כיצד היתה החנות.]] ברייתא בגמרא חנות הפתוחה וכו' קרוב ללשון רבינו ושם עיו''ט האחרון של חג ופירש רבינו של חג הסוכות וכן הוא כדבריו לפי שיו''ט האחרון של חג הסוכות הוא רגל בפני עצמו ומעטרין את השוק לכבוד הרגל משא''כ ביו''ט האחרון של פסח: [[מוכרי תבלין מוכרין כדרכן בפרהסיא וכו'.]] שם בגמ' דרב יהודה שרא לזבוני תבלין כי אורחייהו ומפורש בהלכות והטעם שדבר ידוע שתבלין לצורך קדרת היום לוקחין אותם: [[כל שאסור לעשות במועד אינו אומר לנכרי וכו'.]] ברייתא שם (דף י''ב:) כל שאינו עושה אינו אומר לנכרי ועושה: 


! כד 
[[וכל שאסור וכו'.]] שם (י''ב:) מפורש שאם אין לו מה יאכל עושה כדי פרנסתו וכבר נזכר למעלה: [[ומותר לעשיר לשכור פועל עני וכו'.]] שם (י''ג.) בעו מיניה מרב נחמן שכר פעולה שאין לו מה יאכל מהו, ובהלכות כלומר מהו לשכור את הפועל לעשות מלאכה שאינה לצורך המועד כדי שיטול שכרו שאין לו מה יאכל ואסקינן דשכר פעולה שאין לו מה יאכל שרי: [[וכן לוקחין דברים וכו'.]] שם במשנה אין לוקחים בתים וכו' אלא לצורך המועד או לצורך המוכר שאין לו מה יאכל: 


! כה 
[[שוכרין השכיר וכו'.]] ברייתא שם (דף י''ב.) מקבלין קבולת במועד לעשותה לאחר המועד ובלבד שלא ישקול ושלא ימדוד ושלא ימנה כדרך שהוא עושה בחול: [[נכרי שקבל קיבולת וכו'.]] שם אמר שמואל מקבלי קיבולת בתוך התחום אסור חוץ לתחום מותר והני מילי בשבתות ובימים טובים דלא אזלי מדוכתא לדוכתא אבל בחש''מ דשכיחי אינשי דאזלי מדוכתא לדוכתא אסור. ודע שקבולת זה הוא דוקא קבולת קרקע וכל שאסור בשבת בתוך התחום אסור במועד אף חוץ לתחום אבל מה שמותר בשבת אפילו בתוך התחום אין ספק שמותר במועד ולא הוצרך רבינו לבאר זה לפי שפשוט הוא וכבר נתבאר פרק ששי מהלכות שבת מה שמותר בשבת אפילו תוך התחום ושם הארכתי: 

~ הלכות שביתת יום טוב - פרק שמיני




! א 
[[נהרות המושכין מן האגמין וכו'.]] פרק קמא (מועד קטן דף ד') מימרא על משנת משקין בית השלחין נהרות המושכין מים מן האגמים מותר להשקות מהן במועד. ובהל' והוא דלא פסקו ומוכיח כן שם ופירוש נהרות קטנים שהמים שלהם נמשכים מן האגמים דהיינו מי גשמים מותר להשקות מהם. והוא דלא פסקי פי' שאין אותו נהר פוסק מן האגם אלא עדיין נמשך ממנו לפי שאם פסק שמא יבא למלאת כדו להשקות והוי טורח יתר: [[וכן הבריכות וכו'.]] ברייתא שם הבריכות שנתמלאו מים מערב יום טוב אסור להשקות מהן בחולו של מועד ואם היתה אמת המים עוברת ביניהן מותר אמר רב אשי אף על פי שאין רובה של שדה שותה מאותה אמת המים ביום אחד ולזה סתם רבינו: [[וכן בריכה וכו'.]] שם תנו רבנן בריכה שנטפה משדה בית שלחין זו מותר להשקות ממנה בית השלחין אחרת והקשו והא עבידא דפסקה ותירץ רבי ירמיה ועדיין היא מטפטפת ואמר אביי והוא שלא פסק מעין הראשון: 


! ב 
[[ערוגה שחציה וכו'.]] שם יתר על כן אמר ר' אליעזר בר''ש שאפילו ערוגה אחת חציה גבוה וחציה נמוך לא ידלה ממקום נמוך וישקה במקום גבוה: [[מותר לדלות וכו'.]] מסקנא דגמרא שם (דף ד':) ובהלכות ומדלין מים לירקות כדי לאכלן ואם בשביל ליפותן אסור והטעם שכל שהוא צריך לצורך המועד אפילו טורח גדול מתירין בו אבל אם אינו לצורך המועד אין מתירין להן הדלאה שהיא טורח גדול ואילו דבר האבד כנזכר ראש פ''ז ובברייתא לאו דוקא כדי ליפותן אסור אבל אם היו נפסדין מותר בהדלאה אלא כל שאינו כדי לאכלן הרי הוא כבית השלחין שאין מתירין בו טורח יתר כך כתבו ז''ל וברור הוא בדברי רבינו: 


! ג 
[[אין עושין עוגיות וכו'.]] שם (דף ב' ודף ד':) משנה ואין עושין עוגיות לגפנים ובגמרא ובהלכות והני מילי חדתי אבל עתיקי שרי ופירוש עוגיות חריצין בעקרי הגפנים כדי שיתמלאו מים ופירש רבינו עתיקי אם היו עשויות ונתקלקלו וכן הוא כדבריו שאם נסתמו לגמרי ואין מקום גומא נכר ודאי אסור שהרי זה כעושה אותן מתחלה כך כתבו ז''ל. עוד כתבו שאין מותר להעמיק בהן יותר ממה שהיו: [[וכן אמת המים וכו'.]] במשנה אין עושין את האמה בתחלה במועד ומתקנין את המקולקלת ובגמ' מאי מקולקלת אמר ר' אבהו שאם היתה עמוקה טפח מעמידה על ששה פירש''י ז''ל שיעור אמה ששה טפחים ואם היתה עמוקה ששה ונתמלאת עפר עד שאינה עמוקה אלא טפח מותר להעמיקה כעומק ראשון אי נמי אפילו לא חפר בה עדיין אלא טפח מעמיקה עד ששה ע''כ דבריו. ובגמרא פשיטא חצי טפח על שלשה לא כלום הוא טפחים על שנים עשר נמי לא טפחים על שבעה מהו חמשה קא מעמיק או דלמא כיון דאיכא טפח יתירא איכא טירחא טפי תיקו. ופסק רבינו להקל לפי שהוא בשל דבריהם ולקולא: [[ומושכין את וכו'.]] משנה שם (דף ו':) ראב''י אומר מושכין את המים מאילן לאילן ובלבד שלא ישקו את השדה כולה זרעים שלא שתו מלפני המועד לא ישקם במועד וחכמים מתירין בזה ובזה ובגמרא אמר רב הונא ואם היתה שדה מטוננת מותר ופירש בהלכות דלראב''י נצרכה, ופירוש מטוננת לחה ואין שם טורח יותר ופסקו בהלכות כר''א ומחלוקת היא בין הגאונים וה''ר יצחק אבן גיאת הכריע גם כן כמותו. ופי' משנה זאת בבית השלחין היא ואין שם לא ירקות ולא זרעים אלא אילנות לבד והמשכת המים מאילן לאילן מספיק להם וכן נראה מדברי רבינו שכל מה שהזכיר בפרק זה נמשך אחר בית השלחין הנזכר בראש הפרק: [[ומרביצין את וכו'.]] דע שדעת רבינו וההלכות שמה שאמרו בגמ' שם האי תרביצא שרי לתרבוצי בחולא דמועדא ר''ל בשדה בית הבעל והשקאה מועטת ודחו בגמ' שם זה לדעת ראב''י וכן נדחה בהל', ומה שהזכיר רבינו ומרביצין את השדה ר''ל בשדה בית השלחין והוא נמשך אחר ראש הפ' והיא ברייתא הנזכרת פ' מי שהפך (י''א:) גבי אבל ומרביצין את שדהו משתגיע לעונת מים שלו ופי' לפי שהוא דבר האבד אפי' קודם זריעה ולזה נתכוון רבינו בכאן ובזה נסתלקה השגת הר''א ז''ל שהקשה איך פסק רבינו כראב''י ופסק שמרביצין את השדה ובגמ' דחו הא דתרביצא לדעת ר''א כנזכר למעלה וכן תירץ הר''א ז''ל כדעת ההלכות ועיקר: 


! ד 
[[זרעים שלא וכו'.]] גם זה כראב''י כנזכר למעלה: [[ומותר להסב את הנהר וכו'.]] שם (דף ד':) אביי שרא להו לבני המדך לסחופי נהרא ר' ירמיה שרא להו לבני סכותא למכרא נהרא טמימא: [[בורות שיחין ומערות וכו'.]] שם (דף ה'.) מסקנא דגמרא דשל יחיד חפירה אסורה אפילו בצריך להן אבל חטיטה מותרת בצריך, וכונסין לתוכן מים אע''פ שאינו צריך להם. וכתב הרמב''ן דודאי אם אין לו ליחיד מה ישתה אפילו חפירה מותרת ובלבד שלא יערים לחפור בור גדול מספיק להרבה ימים דומיא דאין לו מה יאכל שקוצר ודש ודין הגמרא הוא בשיכול לשתות מי נהר ואפשר לו לטרוח ולילך ולדלות מן הנהרות עסקינן ורוצה לשתות מי בארו ולזה התירו חטיטה ולא חפירה ואם יש לו מים בבור או שותה ממקום שרגיל לשתות אפילו חטיטה אסורה לו אבל בשאין לו מה ישתה ודאי מותר לו אפילו לחפור ע''כ. ויש לחוש לפי שהמים מצויין בזול ואפשר אפילו אין לו מה ישתה אלא ממקום רחוק הרבה לא התירו לו חפירה. וזה נראה בדעת רבינו שלא חלק: [[ועושין נברכת במועד וכו'.]] משנה שם (דף ח':) אין חופרים כוכין וקברין במועד אבל מחנכין את הכוכין ועושין נברכת במועד וכו'. פירש''י ז''ל נברכת בריכת כובסין ולית בה טרחא כולי האי וכן פירשו הגאונים ז''ל נברכת של כובסין והיא חפירה שחופרים בה לכבס בה בגדי פשתן ומי שאין לו אלא חלוק אחד כמבואר פרק שביעי. אבל הרא''ש ז''ל והאחרונים הקשו על פירוש זה ופירשו שהוא מענין הקברות. והר''א ז''ל פירש שהוא קבר שעושין למת לשעה עד לאחר המועד שיחפרו לו קבר נאה לפי שהוא סבור שאסור לחפור קבר כתקנו אפילו למי שמת בחולו ש''מ כמ''ש בהשגות, ואין פי' זה נכון כמו שיתבאר בסמוך. אבל הרמב''ן ז''ל פירש שהוא תוספת חפירה לקבר העשוי כבר והותרה לצורך המתים שימותו. ורבינו כתב לשון המשנה אבל ממה שכתבה בסמוך לחפירת בורות ולא כתבה למטה בדין חפירת הקברות נראה שהוא מפרשה כפירש''י ז''ל והגאונים ז''ל והעיקר כפירוש הרמב''ן ז''ל ולמטה אבארנו: 


! ה 
[[עכברים שהן וכו'.]] משנה שם (ו':) צדין את האישות ואת העכברים במועד משדה האילן ומשדה הלבן כדרכן ובשביעית וחכ''א בשדה האילן כדרכו ובשדה הלבן שלא כדרכו כך מצאתיה בקצת ספרים ובקצתן ר''י אומר בשדה האילן וכן הוא בברייתא בגמרא בשם ר''י ובגמ' (ז'.) ת''ר כיצד כדרכו חופר גומא ופורש עליה מצודה כיצד שלא כדרכו נועץ שפוד ומכה בקורדום ומרדה את האדמה תחתיה תניא ר''ש בן אלעזר אומר כשאמרו בשדה לבן כדרכו לא אמרו אלא בשדה לבן הסמוכה לאילנות שמא יצאו משדה לבן ויחריבו את האילנות ע''כ בגמ'. ודעת רבינו לפסוק כחכמים דמתני' לפי גרסת מקצת ספרים או כר''י מפני הברייתא דת''ר כיצד כדרכו וכו' השנויה סתם והוא ז''ל מפרש דר''ש בן אלעזר סבירא ליה כתנא קמא דמתני' ופירש ר''ש דלא התירו בשדה לבן אלא בסמוך לאילנות וה''ה לאידך תנא דמתני' אפילו שלא כדרכו לא הותר בשדה לבן אלא בסמוך לאילנות לפי שהן אינן מפסידין אלא באילנות זה נראה לדעת רבינו, ובהלכות הר' יצחק אבן גיאת ז''ל פסקו כת''ק דמתני' וכר''ש בן אלעזר שבשדה לבן הסמוך לאילנות צד כדרכו. ונראה מדבריהם שהם מסכימים לדעת רבינו שלא לצוד אפילו בשינוי בשדה שאינה סמוכה לאילנות וכן עיקר שלא כדברי הר''א ז''ל שכתב בסמוכה לאילנות צדין כדרכו ובשאינה סמוכה צדין בשינוי ואין זה נכון דכל שאינה סמוכה אין צדין כלל: 


! ו 
[[כותל גנה וכו'.]] משנה שם (דף ו' ז'.) ומקרין את הפרצה ובגמרא כיצד מקרין רב יוסף אמר בהוצא ודופנא במתניתא תנא צר בצרור ואינו טח בטיט א''ר חסדא לא שנו אלא כותל גנה אבל כותל חצר בונה כדרכו והביאו שם ברייתא דכותל השוחה סותרו ובונהו מפני הסכנה, עוד במשנה (דף י''א.) ועושין מעקה לגג ולמרפסת מעשה הדיוט ולא מעשה אומן: 


! ז 
[[בונה אדם וכו'.]] בגמרא (דף י':) רבא שרא למבני אצטבא וכתב הרמב''ן ז''ל בלקוטיו דדוקא במעשה הדיוט אבל לא במעשה אומן לפי שכל שהוא לצורך המועד כיון שאינו צורך אוכל נפש לא הותר במעשה אומן אלא במעשה הדיוט ע''כ דבריו והם כלל לכל כיוצא בזה ולדבריו כותל חצר שנפל שבונה כדרכו הוא מפני שמירת ביתו ועשאוהו כצורך אוכל נפש לפי שהוא דבר האבד ואינו צריך שינוי: [[הציר וכו'.]] משנה שם (דף י''א.) הציר והצינור והמנעול שנשברו מתקנן במועד ואוקימנא לה בגמרא כר''י דאמר לא בעינן שינוי בדבר האבד וקי''ל כותיה כמבואר ראש פ''ז: 


! ח 
[[אין חופרין וכו'.]] משנה (דף ח':) אין חופרין קבר וכו' וכבר הזכרתיה למעלה בדין הנברכת ופירשו בהלכות להקבר בהם לאחר המועד. וכן פירשו רבינו חננאל והר''ר יצחק אבן גיאת ז''ל שלצורך מי שכבר מת ודאי מותר לחפור כדרכו אפילו ביום טוב שני כנזכר פ''א. ובהשגות א''א זה טעות גדול וכו'. והוא כדעתו ז''ל שכתבה למעלה. וכבר הוכיח הרמב''ן ז''ל שהטעות בדברי הר''א ז''ל הוא דודאי לצורך מתים שימותו היא משנתנו ואין קושיא שהתירו לתקן בהם אף על פי שאינן צריכין להם עכשיו לפי שעשאום כצרכי רבים רבים שתו ורבים ישתו והרי הן כעין חטיטת בורות שיחין ומערות שאין צריכין להם עכשיו שהתירו בהן סופן דהיינו חטיטה אבל לא תחלתן דהיינו חפירה כל שאין צריכים להם עכשיו כמבואר פ''ז. והוא ז''ל מפרש משנתנו כך אין חופרין כוכים וקברות לצורך מתים שימותו. ואמרו כוכין בחפירה וקברות בבנין אבל מחנכין את הכוכין. ובגמ' כיצד מחנכין שאם היה ארוך מקצרו במתניתא תנא מאריך בו ומרחיב בו ועושין נברכת שלפי ששנה חנוך בכוכין ולא בקברות פירש בקברות שעושין בהן נברכת בבנין והוא תוספת בנין שמוסיפין בהן. אלו דבריו ז''ל ומסכימין עם דברי רבינו חוץ מפירוש הנברכת כמו שכתבתי למעלה: 


! ט 
[[אין מפנין וכו'.]] דין שאר ימים מפורש בירושלמי וכבר כתבו פעם אחרת רבינו פרק י''ד מהלכות אבל ודין חוה''מ יצא לרבינו ממה שאסרו ליקוט עצמות במועד וכדעת ר' יוסי דמשנתנו כמבואר פרק י''א מהלכות אבל: 


! י 
[[אין מתליעין וכו'.]] ברייתא בע''ז פ' ר' ישמעאל (דף נ':): [[ועוקרין את וכו'.]] פ' מי שהפך (י''ב:) רב יהודה שרא למעקר כתנא משום דחזיא לחפיפה ופירש''י ז''ל ראוי לכסות בה כל מאכל כגון תמרים ותאנים. אבל הר''א ז''ל פירש לנוי הנשים לחוף בו הפנים ולפי שאין דרך הפשתן לעקרו לחצאין התירו לעקרו כלו כיון שצריך למקצת כך כתב הרא''ה ז''ל: [[וקוצרין את הכשות וכו'.]] שם ופי' כשות עשב שמטילין בשכר: 


! יא 
[[אין מכניסין הצאן וכו'.]] שם ת''ר אין מדיירין שדה בחולו של מועד ואם באו מאליהן מותר ואין מסייעין אותן ואין מוסרין להם שומר לנער את צאנם היה שכיר שבת שכיר חדש שכיר שנה שכיר שבוע מסייעין אותן ומוסרין להם שומר לנער את צאנם רבי אומר בשבת בטובה ביו''ט במזונות במועד בשכר אמר רב יוסף הלכה כרבי ע''כ בגמרא. ונראה מלשון רבינו שהוא מפרש מימרא דרבי על שכיר שבת ועל השומר המנער את הצאן קאמר רבי דבשבת מחזיקין לו טובה וביו''ט נותנין לו מזונות ובמועד שוכרין אותו בדמים זהו שכתב ושוכרין שומר וכו'. ויש מי שפירש דהא דרבי בבאו מאליהן קאי וסוברים דבמועד אין שוכרין אותם לכתחלה אבל אם באו מאליהם מותר לתת להן שכר וביו''ט מזונות כך פירש''י ז''ל. ודברי רבינו נראין אלא שאני תמה למה לא כתב דין שבת ויו''ט: [[הזבל שבחצר מסלקין.]] ברייתא פרק מקום שנהגו (דף נ''ה:) בפסחים והיא בחולו ש''מ ומבואר בהלכות בפ' מי שהפך: 


! יב 
[[המשוה פני הקרקע וכו' עד תנור וכירים.]] פ''ק (מ''ק י':) מימרות פסוקות בלא מחלוקת ושם בארו במה יהיה ניכר לאיזה דבר הוא מתכוין ורבינו כתב ממעשיו הוא ניכר לאי זה דבר הוא מתכוין ובפ' ב' מהלכות זכיה ומתנה ביאר רבינו פרטי המעשים גבי הרוצה לזכות בנכסי הגר וכל מה שבנכסי הגר לא קנה במועד מותר לעשותו כמבואר כאן ושם. [[ומ''ש]] כאן אפשר שהוא מפני שכל שיש לו כונה האסורה אע''פ שאינו עושה מעשה מוכיח כונתו ודאי אסור לעשות במועד ולא הזכירו חכמים ההוכחה אלא שאם הוא עושה מעשה המוכיח כונת איסור לא כל הימנה לומר לכך נתכוונתי אבל בנכסי הגר הכל הולך אחר מעשה המוכיח. זה נראה ואולי קצר רבינו בכאן ובאר שם וילמד סתום מן המפורש: 


! יג 
[[תנור וכירים שאפשר וכו'.]] שם (דף י''א.) רב הונא שרא למגדל תנורא איני והא תני רבה בר שמואל ושוין שאין גודלין תנור לכתחלה לא קשיא כאן בימות החמה כאן בימות הגשמים: [[ומ''ש בין כך ובין כך בונין וכו'.]] יצא לו ממה שהעמידו בגמרא ברייתא דרבה בר שמואל בימות הגשמים ובראש הברייתא אמרו מעמידין תנור וכירים במועד ובלבד שלא יגמור מלאכתו במועד דברי ר' אליעזר וחכמים אומרים יגמור: [[ומסרגין את המטות וכו'.]] סתם משנה פ''ק (דף ח': ודף י'.) ודלא כר' יוסי ובגמרא ושוין שאין מפשילין חבלים לכתחלה. פירוש גדילת החבלים ועשייתן נקרא הפשלה מפני שהן עושין חוטין ארוכין מאד ואין מדקדקין בטויתן כעין מפשיל כליו לאחוריו. ורבינו לא הזכיר זה לפי שכיון שלא כתב ההיתר ממילא אסור שאם היתה ההפשלה מותרת לא היה צריך לומר סירוג המטות: [[ונוקרין את הריחים וכו'.]] משנה וגמרא (דף י':.) במחלוקת תנאים ואמוראים ודעת רבינו כדעת הגאונים בפסק ההלכה שנקור הריחים ובית עין שלהם מותר ואפילו לגמור מלאכתן כדרכו וכן הסכים הרמב''ן ז''ל. ודין העמדתן ובנין האמה שלהם מפורש בגמרא רבא שרא לאוקומי ריחיא ולמבני אמתא דריחיא וכתב הרמב''ן ז''ל ובירושלמי התירו להסיק אלפסין וקדרות לצורך המועד. ונ''ל שאף עשייתן מתחלה בכלל היתר זה מפני שהן מכשירי אוכל נפש ונעשין כדרכן ומפני זה התירו עשיית תנור וכירים וכן התירו לגדל מהולאתה וכן בסכין ודאי מותר לחדדו כדרכה אפילו במלאכת אומן ולעשותו לכתחלה כשנשבר במועד אפשר שהוא אסור לפי שהוא דבר הנשאל ויש להתיר ע''כ דבריו ז''ל: 


! יד 
[[זופתין את וכו'.]] פ' מי שהפך (דף י''ב.) אמר שמואל זופתין כוזתא ואין זופתין חביתא פירוש כוזתא כלי קטן ורב דימי מנהרדעא אמר זופתין חביתא ואין זופתין כוזתא ואמרו בגמ' דשמואל חייש לטרחא ולזה אסר כלי גדול ורב דימי חייש לפסידת היין ולזה התיר בכלי גדול שהפסדו מרובה ומדברי רבינו נראה שהלכה כדברי שניהם להקל וכן עיקר: [[וסותמין פי וכו'.]] שם מסקנא דגמ' דשרי למישע חביתא דשכרא וכ''ש דחמרא: [[ומחפין את וכו'.]] משנה שם (י''ג:) מחפין את הקציעות בקש ר''י אומר מעבין ויש גורסין אף מעבין. ודע דקי''ל כמ''ד בגמרא במחפין דשרי ת''ק בין קש מועט בין קש הרבה הוא ולזה סתמו רבינו וכן סתם בהלכות: [[ומרככין את כו'.]] פ''ק (י':) רבא שרא לכסכוסי קירמי מ''ט מעשה הדיוט הוא א''ר חסדא קטרי בי ידי אסור מ''ט מעשה אומן הוא: 


! טו 
[[קוצצין צפורני וכו'.]] שם רב יהודה שרא למשקל טפרי דחמרא דריחיא ואמרו שם דרב יהודה שרא למבני אוריא פי' אבוס של בהמה. וכתב הרמב''ן ז''ל דדוקא במעשה הדיוט. וכן נראה דודאי לא עדיף מעשיית מעקה שאינו מותר במעשה אומן וכן אמרו סוס שרוכב עליו וחמור שרוכב עליו מותר ליטול צפרניו בחש''מ ואמרו שם רבא שרא לסרוקי סוסיא: [[ואין מרביעין בהמה במועד וכו'.]] ברייתא בפרק מי שהפך (דף י''ב.) פסק כת''ק דאמר אין מרביעין בהמה בחולו ש''מ ודלא כר' יהודה דמחלק בין בהמה לבהמה וכן פסקו בהלכות: [[אבל מקיזין וכו'.]] פ''ק (דף י':) רבא שרא למשקל דמא לחמרא בחולא דמועדא א''ל אביי תניא דמסייעא לך מקיזין דם לבהמה בחולו ש''מ ואין מונעין לה רפואה: [[וכל אוכלין וכו'.]] תוספתא נכתבה בהלכות שם: 


! טז 
[[ואין מפנין וכו'.]] משנה פ' מי שהפך (דף י''ג.) אין מפנין מבית לבית אבל מפנה הוא לחצרו והקשו בגמ' על סיפא דאבל מפנה הוא לחצרו והא אמרת רישא אין מפנין ותירץ אביי סיפא אתאן לבית שבחצר ע''כ בגמרא. ובירושלמי אין מפנין לא מדירה נאה לדירה נאה ולא מדירה כעורה לדירה נאה ואין צ''ל מדירה נאה לדירה כעורה ובתוך שלו אפילו מדירה נאה לדירה כעורה שמחה לאדם בשעה שהוא דר בתוך שלו ע''כ. ורבינו סובר שאין הירושלמי מסכים לגמרתנו במה שהתירו לפנות לתוך שלו שא''כ למה הקשו על משנתנו ולמה לא תירצו אבל מפנה הוא לחצר שלו וכפשט הלשון אלא ודאי סוף הירושלמי חולק עם הגמרא שלנו. והר''א ז''ל כתב בהשגות ונ''ל אפילו לחצר אחרת ואע''פ שיש לדקדק על הירושלמי מגמרא שלנו נאה ומתקבל הוא, עכ''ל. ואני אומר שגמרתנו מוכחת בהפך כמו שכתבתי ולזה אין לסמוך עליו בזה: [[ומביאין כלים וכו'.]] משנה שם אין מביאין כלים מבית האומן ואם חושש להם מפנן לחצר אחרת והעלו בהלכות מן הגמרא (דף י''ג:) והני מילי כלים שאינן לצורך המועד אבל כלים שישנן לצורך המועד מביאין דתניא מביאין כלים מבית האומן כגון כד מבית הכדד וכוס מבית הזגג אבל לא צמר מבית הצבע ולא כלים מבית האומן ואם אין לו מה יאכל נותן לו שכרו ומניחו אצלו ואם אינו מאמינו מניחו בבית הסמוך לו ואם חושש להם שמא יגנבו מפנן לחצר אחרת: 


! יז 
[[אסור לעשות וכו'.]] פרק מקום שנהגו בפסחים (דף נ''א וב') ריש פרק מקום שנהגו לעשות מלאכה בערבי פסחים עד חצות עושין מקום שנהגו שלא לעשות אין עושין ובגמרא מאי איריא ערבי פסחים אפילו ערבי שבתות וימים טובים דתניא העושה מלאכה בערבי שבתות ובערבי יו''ט מן המנחה ולמעלה אינו רואה סימן ברכה לעולם ותירצו התם מן המנחה ולמעלה הוא דאסור סמוך למנחה שרי הכא מחצות א''נ התם סימן ברכה הוא דלא חזי שמותי לא משמתינן ליה הכא שמותי נמי משמתינן ע''כ בגמרא. [[וכתב רבינו ואין צ''ל שמכין אותו מכת מרדות]] לפי שהשמתא חמורה היא ממכת מרדות כמבואר פרק ראשון. עוד כתב רבינו שאיסור המלאכה בערבי פסחים מחצות ולמעלה הוא מפני החגיגה ושחיטת הקרבן והטעם הזה מבואר בירושלמי שאמרו אינו בדין שתהא עסוק במלאכה וקרבנך קרב. ובזמן הזה גם כן אסור שאע''פ שבטל הטעם לא בטלה גזרה. ורש''י ז''ל פירש הטעם מפני שיש לו לטרוח בצרכי מצה ומרור מה שאין כן בשאר ערבי יו''ט. וקשה לי א''כ ערב הסוכות נמי הרי יש לו לטרוח בסוכתו אלא ודאי טעם הירושלמי עיקר: 


! יט 
[[ואפילו במקום וכו'.]] דעת רבינו שהמשנה האמורה (דף נ''ה) דר''מ אמר כל מלאכה שהתחיל בה קודם י''ד גומר בי''ד אבל לא יתחיל בה בי''ד אע''פ שיכול לגומרה וחכ''א שלש אומניות עושין מלאכה בערבי פסחים החייטין והספרים והכובסין ר''י אומר אף הרצענין. משנה זו היא במקום שנהגו שהעמידו הדבר לעיקר הדין שקודם חצות מותר לאחר חצות אסור ומשנה זו דינא קתני ולא מנהגא דאי במקום שנהגו שלא לעשות מלאכה היכי פליג ר''מ וחכמים בזה נחזי מאי נהוג וכי תימא אפילו נהוג דלא למעבד כלל מנהג טעות הוא ולא חיישינן ליה באלו המלאכות ליתא דודאי כיון דמחצות ולמטה אסור מן הדין כל היום הוא בכלל גדר ותוספת ואם נהגו שלא לעשות בו כלל אסור לעשות כלל ומשנתנו במקום שנהגו היתר היא, זה דעת רבינו ורואה אני את דבריו וגרסתו בגמרא ר''מ אומר כל מלאכה שהיא לצורך המועד גומרה בי''ד ושאינה לצורך המועד אסור עושין מלאכה בערבי פסחים עד חצות במקום שנהגו נהגו אין לא נהגו לא שמע מינה לצורך אין שלא לצורך לא. ופירוש זה שהוא גומר מלאכתו לצורך המועד הוא מפני שעושין מלאכה בערבי פסחים עד חצות במקום שנהגו זו היא שיטתו. ופסק כחכמים שהן סוברין ששלש אומניות שעושין מלאכה כלומר מתחילין והקלו מר''מ ושאר המלאכות גומרים דכיון שנהגו לעשות כל המלאכות מותרות להם יש מהן להתחיל יש מהן לגמור כך נ''ל לדעתו. ובהשגות שטה אחרת דמשנתנו במקום שנהגו שלא לעשות היא וכן ראיתי למקצת מהמפרשים האחרונים ז''ל: 


! כ 
[[ההולך ממקום וכו'.]] משנה שם (דף נ') ההולך ממקום שעושין למקום שאין עושין או ממקום שאין עושין למקום שעושין נותנין עליו חומרי מקום שיצא משם וחומרי מקום שהולך לשם ואל ישנה אדם מפני המחלוקת ואקשינן עלה בגמ' (דף נ''א:) ממקום שאין עושין למקום שעושין אל ישנה אדם מפני המחלוקת ואמרי ליה קום עביד והא אמרת נותנין עליו חומרי מקום שיצא משם ותירץ רבא ה''ק אין בזו מפני שינוי מחלוקת מאי אמרת הרואה אומר מלאכה אסורה אמרינן ליה פוק חזי כמה בטלני איכא בשוקא ומכאן למד רבינו שלא יתראה בפניהם שהוא בטל מפני האיסור. [[וכן מ''ש רבינו לא יעשה ביישוב אבל עושה הוא במדבר]] למדו ממ''ש לו אביי לרב ספרא ביישוב אסור במדבר מותר אלא שראיתי הרבה שמפרשים הא דרב ספרא דוקא בדעתו לחזור אבל אין דעתו לחזור אפילו במדבר אסור: [[וכן מי וכו'.]] זה למד רבינו ממעשה דרבה בר בר חנה הנזכר שם (דף נ''א) וכאוקימתא דרב אשי דאמרינן התם דרבה אכל דבר שנהגו בו בני בבל איסור ועול לגביה רב אויא ורבה בר רב חנן כיון דחזינהו כסיה. והקשו עליו ממשנתנו ותירצו רב אשי דעתו לחזור הוה כנזכר בהלכות, ומפני שאמרו כסיה למד רבינו וכתב והוא שלא יתראה וכו' ויש בדברים אלו שיטות חלוקות למפרשים ז''ל: 


! כא 
[[מוליכין ומביאין וכו'.]] משנה שם (נ''ה:) מוליכין ומביאין כלים מבית האומן אע''פ שאינן לצורך המועד. וקשה לי מה שמצאתי בספרי רבינו בי''ד עד חצות דהא ודאי אפילו מחצות ולמעלה מותר שאין זו מלאכה ולא אסור במועד במה שאינו לצורך מועד אלא שמא יאמרו תקנן במועד ובי''ד ודאי מותר כל היום וכן מוכיח בגמרא שלא חלקו ואף רבינו כתב למעלה והוא קל מחולו ש''מ. ונ''ל שטעות סופרים הוא וראוי להיות אפילו אחר חצות וכן עיקר: [[וגורפין זבל וכו'.]] משנה שם: [[ומושיבין שובכין וכו'.]] במשנה מושיבין שובכין לתרנגולים בי''ד תרנגולת שברחה מחזירין אותה למקומה ואם מתה מושיבין אחרת תחתיה ובגמרא השתא אותובי מותבינן אהדורי מבעיא אמר אביי סיפא אתאן לחש''מ. ופירש''י ז''ל מושיבין שובכין היינו לשום ביצים תחת התרנגולת וזה שהקשו בגמ' השתא אותובי מותבינן אהדורי מבעיא ותירץ אביי דמתני' רישא בי''ד דמושיבין שובכין וסיפא דתרנגולת שברחה היא בחש''מ שמחזירין אותה משם הפסד ביצים דדבר האבד מותר. ולפי פירוש זה מושיבין תרנגולת על הביצים לכתחלה בי''ד ובחש''מ אם עמדה שלשה ימים וברחה וכדעת רב הונא דאמר התם דדוקא אחר ג' לישיבתה מחזירין אותה ואם מתה מושיבן אחרת תחתיה. ורבינו חלוק בזה בשני דברים שאין מטילין ביצים לכתחלה לתרנגולת בי''ד והשני שאם עמדה ומתה אין מושיבין אחרת תחתיה במועד והוא מפרש מושיבין שובכין מלשון שובך ורוצה לומר מקום שיעמדו התרנגולין והתרנגולת וכן נראה מן הערוך ולשון המשנה נאות לזה וקושית הגמרא היא ממה שאמרו ואם מתה מושיבין אחרת תחתיה כל שכן שמחזירין אותה כשברחה ולמה לי למימר ותירץ אביי רישא אתאן לחש''מ. כך נראה שתהיה הגרסא של רבינו ופירוש רישא דמחזירין דמשמע אבל אחרת אין מושיבין אתאן לחש''מ ואם היתה גרסת רבינו סיפא אתאן לחש''מ פירש רבינו דהא דמחזירין קרי סיפא משום דרישא דמתני' מושיבין שובכין ואין גרסא זו מתחוורת לפירוש זה. ואני אומר לשון המשנה מתחוור יותר לפירוש רבינו אבל הדין שהוא סובר שאם מתה אין מושיבין אחרת תחתיה במועד הוא מתמיה אצלי דודאי מפני דבר האבד מותר לעשות מלאכה כ''ש זה וזה נ''ל שהכריח רש''י ז''ל לפרש מה שפירש. אחר כן מצאתי לרבינו בפירוש המשנה שכתב וכשנותנין ביצים תחת התרנגולת להתחמם לגדל אפרוחים קרי מושיבין שובכין עכ''ל. וא''כ נתבאר שהוא מודה שמניחין לכתחלה בי''ד ולא נחלק אלא שאם מתה במועד אין מושיבין אחרת תחתיה אבל מחזירין אותה אם ברחה ונמצא שהוא מפרש השתא אותובי מותבינן אהדורי מיבעי כדברי רש''י ז''ל וכן כתב בפירוש המשנה ותירץ אביי סיפא אתאן לחש''מ והיינו מציעתא דתרנגולת שברחה אבל סיפא דקתני ואם מתה מושיבין אחרת תחתיה אכתי בי''ד הוא בדוקא אבל לא במועד שלא הקשו אלא אהדורי. והטעם לדעתו ז''ל נ''ל לפי שאין כל התרנגולות מתישבות על ביצים שכבר הוחמו תחת תרנגולת אחרת הלכך כשמתה שמא לא יועיל בהושבת אחרת עליהן ולפיכך אין טורחין במועד בספק אבל בארבעה עשר טורחין. כך נ''ל לדעת רבינו: 

# הלכות חמץ ומצה

~ הלכות חמץ ומצה - פרק ראשון


! א 
[[כל האוכל כזית חמץ בפסח וכו'.]] משנה פרק קמא דכריתות (דף ע''ד ב') שמזכיר האוכל חמץ בפסח בכלל המחוייבין כרת שיש על שגגת חטאת. [[ומה שכתב רבינו ואחד הממחה ושותה.]] ברייתא בחולין בפרק העור והרוטב (דף ק''כ) ומימרא שם ונכרתה הנפש האוכלת לרבות השותה ונזכר פרק כל שעה (פסחים דף ל''ה): 


! ב 
[[חמץ בפסח אסור בהנאה וכו'.]] פרק כל שעה (דף כ''א:) אמר חזקיה מנין לחמץ בפסח שאסור בהנאה שנאמר לא יאכל חמץ לא יהא בו היתר אכילה: [[והמניח חמץ ברשותו וכו'.]] זה מבואר בברייתא בפ''ק (דף ה':) שאור שאור לגזירה שוה ובין בבתים בין בגבולין עובר משום בל יראה ובל ימצא וזהו שאור וזהו חמץ כמבואר פרק קמא דיום טוב: [[ואיסור החמץ ואיסור השאור וכו'.]] פרק קמא דיום טוב (דף ב') משנה בית שמאי אומרים שאור בכזית וחמץ בככותבת ובית הלל אומרים זה וזה בכזית ואמרו (דף ז') בגמרא לא נחלקו אלא לענין ביעור אבל לענין אכילה זה וזה בכזית לדברי הכל וקי''ל כב''ה. ובהשגות א''א דוקא לשיעוריהן וכו' ע''כ. באור דבריו דברייתא בפת שאור ובנפסל מאכילת כלב דאי בחמץ ובלא נפסל לא היה צריך לזה הטעם. ואין דעת רבינו לחלק ביניהם וכן נראה עיקר שבפ' אלו עוברין (פסחים מ''ה:) תניא הפת שעפשה חייב לבער מפני שראוי לשחקה ולחמע בה כמה עסות אחרות ר''ש בן אלעזר אומר בד''א במקויימת לאכילה אבל כפת שאור שייחדה לישיבה בטלה ואמרו בגמרא שאין הלכה כר''ש אא''כ טח פניה בטיט. עוד שם ת''ר הפת שעפשה ונפסלה מלאכול לאדם והכלב יכול לאכלה מטמא טומאת אוכלין ונשרפת עם הטמאה בפסח והעלו הגאונים ז''ל הא נפסלה מלאכול לכלב אינו חייב לבער וכן מוכיח שם וא''כ ברייתא דהפת שעפשה חייב לבער בלא נפסלה מלאכול לכלב היא ועלה קאמר ר''ש בד''א במקויימת לאכילה אבל כפת שאור וכו' מכלל דבפת גמור עסקינן ולא בפת שאור כדברי הר''א ז''ל. ותו דפת סתם לא משמע פת שאור אלא ודאי פת [גמור] קאמר והטעם דאע''פ שנפסל לאדם כיון שראוי לאכול לכלב חייב לבערו הוא מפני שראוי לשחקו. ולדברי הרב רבי אברהם ז''ל שהוא סבור דברייתא קמייתא בפת שאור הוא ואע''פ שנפסלה מלאכול לכלב היה להם בגמ' לבאר, [אלא ודאי] ברייתא קמייתא בפת חמץ היא וכולן שוין. וכן מצאתי לרבי אהרון הלוי ז''ל: 


! ג 
[[אינו לוקה.]] זה מבואר במכות ובהרבה מקומות שלאו שאין בו מעשה אין לוקין עליו, ובתוספתא המשייר חמץ בפסח והמקיים בכלאים אינו לוקה: 


! ד 
[[חמץ שעבר וכו'.]] בכל שעה (דף כ''ח) משנה חמץ של נכרי שעבר עליו הפסח מותר בהנאה ושל ישראל אסור בהנאה שנאמר לא יראה לך חמץ ואוקימנא לה בגמ' כר''ש דדבר תורה מותר וקנסא קנסינן ליה משום דעבר עליה משום בל יראה ובל ימצא ומבואר בהלכות. [[וכתב רבינו ואפילו הניחו בשגגה או באונס וכו']] לומר דעבר עליה לאו דוקא אלא ראוי לעבור עליו לאפוקי חמץ דנכרי בדוקא וכן פירשו ז''ל דמוכרח הוא ונלמד מדין ישראל שהרהין חמצו אצל נכרי הנזכר בפרק רביעי: 


! ה 
[[חמץ שנתערב וכו'.]] בגמרא (פסחים דף ל') ובהלכות אמר רבא הלכתא חמץ בזמנו בין במינו בין שלא במינו אסור. ובהל' ומדלא יהיב שיעורא שמע מינה במשהו. שלא בזמנו בין במינו בין שלא במינו מותר כר''ש דלא קניס ר''ש אלא בדאיתיה בעיניה אבל ע''י תערובת לא. ופי' רש''י ז''ל ואפילו שהייה בעיניה ועבר עליה לא קניס למיסר תערובת דיליה, עכ''ל. וטעם איסור החמץ בזמנו שהוא במשהו כתב רבינו פרק ט''ו מהלכות מאכלות אסורות לפי שהוא דבר שיש לו מתירין שהרי אחר הפסח יהיה כל התערובת מותר. ויש מי שכתב דלפי טעם זה ה''ה בנתערב משש שעות ולמעלה בערב הפסח שהוא במשהו, ומדברי רבינו שכתב סוף פרק רביעי נראה שאפילו נתערב מתחלת השנה אסור לאכלו בפסח ושם אבאר. ועוד אזכור שם מה שאמרו שהתערובת מותר לאחר זמנו אם הוא במקיים תערובת חמץ בפסח אם לאו: 


! ו 
[[אין חייבין וכו' אלא על אכילת עצמו וכו'.]] כך פסקו בהלכות פרק אלו עוברין דעל חמץ דגן גמור ענוש כרת ועל עירובו ולא כלום (פסחים מ''ג) ואע''ג דאמור רבנן ולא כלום מלקא לא לקי אבל איסורא איכא וכי אמרינן דלא לקי הנ''מ היכא דליכא כזית בכדי א''פ כגון כותח הבבלי וכיוצא בזה אבל היכא דאיכא כזית בכדי אכילת פרס אפילו לרבנן חייב ע''כ בהלכות. וזה דעת רבינו. ובהשגות א''א הרב פסק באלו כרבנן משום דאין בהן כזית בכדי א''פ ע''כ. כונת הר''א ז''ל להשיג על רבינו במ''ש כגון כותח הבבלי וכו' ונראה מדבריו שיש כזית בכדי א''פ באלו ומן ההלכות נראה שאין בהן כזית. ואני אומר שאין זו השגה שרבינו כבר באר הדין במה הוא תלוי וביאר דדוקא בשאכל באלו כזית בכדי א''פ אע''פ שבדרך אכילתן אין שם השיעור הזה לפי דרכן של בני אדם ולזה כתבו בהלכות כגון כותח הבבלי מ''מ אם אכלו ודאי לוקה. אבל יש בדברי רבינו תימה אחר לא עיינו הר''א ז''ל והוא למה כתב בכזית בכדי אכילת פרס מלקות לבד ופטרו מכרת ועשה מזה מצוה מיוחדת בפתיחת ההלכה שהרי כל שיש בו כזית בכדי א''פ משמע בגמרא דלרבנן חיוב גמור ואין להן לחכמים מקרא מיותר לתערובת והרי חלב ודם אין שם מקרא לתערובתן והדין הזה נוהג בהן כמבואר ריש פרק חמשה עשר מהלכות מאכלות אסורות והרמב''ן ז''ל עיין זה בהשיגו על מנין המצות והקשה עליו בספרו: 


! ז 
[[האוכל מן החמץ עצמו וכו'.]] פרק יום הכפורים ביומא (דף ע''ג:) חצי שיעור רבי יוחנן אמר אסור מן התורה ריש לקיש אמר מותר וקיימא לן כרבי יוחנן. והוא כלל לכל מאכל אסור שבתורה: 


! ח 
[[אסור לאכול חמץ וכו'.]] זה מבואר בהרבה מקומות מהמסכתא. [[ומ''ש רבינו שיש בו מלקות]] הוא לדעת ר' יהודה דאמר בפרק כל שעה (פסחים כ''ח:) ומנין לאוכל חמץ משש שעות ולמעלה שהוא בלא תעשה שנאמר לא תאכל עליו חמץ ושעה שאסור באכילה אסור בהנאה וכן דעתו בלאחר זמנו כנזכר שם ור' שמעון חולק בזה ואומר שחמץ בין לפני זמנו בין לאחר זמנו אינו עובר עליו וכבר כתבתי למעלה שהלכה כר' שמעון בלאחר זמנו. ודעת רבינו שאין הלכה כמותו אלא לאחר זמנו דסתם מתניתין אתיא כותיה אבל לפני זמנו הדרינן לכללין דקי''ל כר' יהודה דרבי יהודה ורבי שמעון הלכה כר''י דשני מחלוקת הן ומתרי קראי נפקי לה לר''י חד לפני זמנו וחד לאחר זמנו הילכך קי''ל כר''ש בחדא דהיינו לאחר וכר''י בלפני וזהו שאמרו פ''ק (דף ד' ה') דכ''ע חמץ משש שעות ולמעלה אסור מנא לן ושקלו וטרו בהא ואמר רבא לא תשחט על חמץ דם זבחי לא תשחט את הפסח ועדיין חמץ קיים ורבא גופיה הוא דפסק כר''ש בפ' כל שעה (דף כ''ט) ושמע מינה דהלכה כר''ש דוקא בלאחר אבל בלפני הלכה כר''י וכדאמרן. ודעת הגאונים כן שכך מצאתי בהל' הר' יצחק אבן גיאת ז''ל ובהא הלכה כר''י ואע''ג דאוקימנא לסתם מתניתין כר''ש אלמא הלכה כמותו התם לאחר זמנו אבל לפני זמנו לא ע''כ. וכן בהלכות פסוקות פסקו שהוא אסור בהנאה אותן שעות ומשמע דאיסורא דאורייתא היא ושיטה נכונה היא. אבל הר''א ז''ל בהשגות וקצת מפרשים אחרונים סוברין שהלכה כר''ש בכל דבריו ואומרין שמחצות ואילך אין בו מן התורה אלא איסור עשה דהיינו שמצוה לבער מאך ביום הראשון כדאיתא פ''ק (דף ה') מדרבא דאמר לא תשחט על חמץ כדאיתא לעיל אבל מלקות ואיסור הנאה מן התורה ליכא. אלו דבריהם ודברי רבינו והגאונים נראין עיקר: 


! ט 
[[ואסרו חכמים לאכול וכו'.]] שם פ''ק (דף ב': ודף י''ב) ועבדו רבנן הרחקה יתירא כי היכי דלא ליגע לאיסורא דאורייתא: [[ומתחלת שעה ששית וכו'.]] משנה שם (דף י''א:) ר' יהודה אומר אוכלין כל ארבע ותולין כל חמש ושורפין בתחלת שש ובגמרא (דף י''ג) אמר רב הלכה כר''י ופירשו בכל שעה (דף כ''א) דלר''י בשעה חמישית לא אוכלין אבל נהנין ומבואר בהלכות. והטעם שכתב רבינו שאיסור האכילה בשעה ה' הוא משום יום המעונן מפורש בגמרא (דף י''ב:) ובהלכות: 


! י 
[[הא למדת וכו' עד סוף הפרק.]] מבואר במה שקדם, ומכת מרדות ידועה בכל איסור של דבריהם וכבר כתבתי פ''א מהלכות שבת: 

~ הלכות חמץ ומצה - פרק שני




! א 
[[מצות עשה מן התורה וכו'.]] פירקא קמא (דף ד' ה') דכולי עלמא מיהת חמץ משש שעות ולמעלה אסור מנא לן דכתיב אך ביום הראשון תשביתו שאור מבתיכם ואמרו לרבות יום י''ד שעד חצות יהיה החמץ מבוער ורבא אמר לא תשחט על חמץ וכו'. כדאיתא לעיל: 


! ב 
[[ומה היא השבתה זו וכו'.]] מפורש בגמרא (דף ד':) דמדאורייתא בביטול בעלמא סגי ליה ובדיקת חמץ מדרבנן היא (דף ו':) ואמר רב יהודה הבודק צריך שיבטל היכי מבטל דאמר הכי כל חמירא דאיכא ברשותי ליבטל ולהוי כעפרא דארעא. וכתוב בעיטור מסתברא דשליח נמי מבטל דשלוחו של אדם כמותו: 


! ג 
[[וכן מדברי סופרים וכו'.]] ראש פרק (דף ב') אור לי''ד בודקין את החמץ לאור הנר ובגמ' (דף ד') טעמא בשעה שבני אדם מצויין בבתיהם ואור הנר יפה לבדיקה אמר אביי הילכך האי צורבא מדרבנן לא ליפתח בעידניה באורתא דתליסר נגהי ארביסר מ''ט דלמא משכא ליה שמעתתא ואתי לאימנועי ממצוה ופירש רבינו בסוף יום י''ג. וכתבו בתוספות מכאן נראה שאסור לאכול בליל י''ד קודם בדיקה דילמא אתי לאימשוכי עד כאן. ונראין דבריהם דכ''ש הוא: 


! ד 
[[אין בודקין וכו'.]] שם (דף ז' ח') ת''ר אין בודקין לא לאור החמה ולא לאור הלבנה ולא לאור האבוקה אלא לאור הנר מפני שאור הנר יפה לבדיקה ואמרו שם האי אור חמה היכי דמי אילימא באכסדרה והאמר רבא אכסדרה לאורה נבדקת ותירצו לא צריכא לארובה דבחדר ושאלו דהיכא אי להדי ארובה היינו אכסדרה ותירצו אלא לצדדין ואמרו בירושלמי וכי יש חמה בלילה תפתר בשלא בדק בלילה ע''כ. אי נמי ברוצה לבדוק מבע''י: [[ואמצע החצר וכו'.]] שם (דף ח') אמר רבא חצר אינה צריכה בדיקה מפני שהעורבים מצויין שם ופירש רבינו אמצע חצר וכן פירשו ז''ל: 


! ה 
[[חור שבאמצע הבית וכו'.]] ברייתא שם חור שבין אדם לחבירו זה בודק עד מקום שידו מגעת וזה בודק עד מקום שידו מגעת והשאר מבטלו בלבו ועוד שם ברייתא אחרת חור שבין יהודי לארמאי בודק עד מקום שידו מגעת והשאר מבטלו בלבו פלימו אומר כל עצמו אינו צריך בדיקה מפני הסכנה ופירשו בגמרא סכנה שמא יאמר העכו''ם כשפים הוא עושה לי. ורבינו לא הזכיר חור שבין יהודי לארמאי ונ''ל שהוא סובר שאין הלכה כפלימו דלא חיישינן להכי וכיון שכתב דין חור שבין אדם לחבירו שבודק כל אחד עד מקום שידו מגעת ממילא משמע שכשהוא בין יהודי לארמאי שהיהודי בודק עד מקום שידו מגעת וזהו שסתם רבינו: 


! ו 
[[חורי הבית העליונים והתחתונים וגג היציע וכו' ואוצרות יין ואוצרות שמן וכו'.]] כך היא עיקר הנוסחא בספרי רבינו המדוקדקים להקדים שמן ליין ושאין מסתפק מהן איין בלחוד קאי דאוצרות שמן אפילו מסתפק מהן אין צריך בדיקה ויעיד על זה מה שכתב רבינו אבל אוצרות שכר ואוצרות יין שמסתפק וכו' ולא חזר ושנה אוצרות שמן לפי שאוצרות שמן בכל גוונא אין צריכין בדיקה לפי שיש קבע לספוקו וכן מבואר בגמ' בלא מחלוקת וכן בהלכות. והר''א ז''ל מצא נוסחא שכתוב בה אוצרות יין ואוצרות שמן שאין מסתפק מהן וכתב בהשגות א''א טעה בשמן וכו'. וכבר כתבתי הנוסחא האמתית וטעות סופרים היה במקצת ספרים להקדים אוצרות יין לאוצרות שמן. ושאר הדינין שכתב רבינו מפורשין שם (דף ח') בברייתות ומימרות פסוקות שם: [[וכשבודקין המרתף בודקין ממנו שתי שורות החיצונות שהן העליונה וכו'.]] משנה שם (דף ב') ובית הלל אומרים שתי שורות החיצונות שהן העליונות ובגמ' (דף ח':) אמר רב עליונה ושלמטה ממנה ושמואל אמר חיצונה ושלפנים הימנה ותני רבי חייא כותיה דרב וכולהו תנאי כותיה דשמואל ופסק רבינו כותיה דרב משום דקיי''ל רב ושמואל הלכה כותיה דרב באיסורי: 


! ז 
[[אין חוששין שמא גררה חולדה חמץ למקום שאין מכניסין וכו'.]] משנה שם (דף ט') אין חוששין שמא גררה חולדה מבית לבית וממקום למקום שא''כ מחצר לחצר ומעיר לעיר ואין לדבר סוף. ומפרש רבינו מבית שמכניסין בו לבית שאין מכניסין בו ואינו צריך בדיקה שאם באת לחוש לכך אף אתה היה חושש כשבודק חצר זו או עיר זו באת חולדה וגררה שם חמץ מעיר אחרת או מחצר אחרת שלא היתה בדוקה באותה שעה ואין לדבר סוף שאי אפשר לכל ישראל לבדוק חמצן בבת אחת. ורש''י ז''ל פירש שאין חוששין כשבדק זוית זו ובא לבדוק זו שמא בתוך שבאת לזו גררה חולדה החמץ למקום הבדוק וצריך אני לחזור ולבדוק עכ''ל. ופירוש רבינו עיקר ויפה כיון: [[בדק ליל י''ד והניח עשר חלות וכו'.]] אוקימתא דרב מרי שם (דף ט':) ששנינו במשנה ומה שמשייר יניחנו בצינעא כדי שלא יהא צריך בדיקה אחריו ואמר רב מרי גזרה שמא יניח עשר וימצא תשע ובכי האי גונא חוששין לחולדה כדאיתא התם: 


! ח 
[[וכן אם ראה עכבר וכו'.]] שם (י':) אמר רבא עכבר נכנס וככר בפיו ומצא פירורין צריך בדיקה לפי שאין דרכו של עכבר לפרר תינוק נכנס וככר בפיו ומצא פירורין אין צריך בדיקה לפי שדרכו של תינוק לפרר. ויש מי שפירש דדוקא שמצא פירורין כדי כל אותו ככר הא לאו הכי אפילו בתינוק צריך בדיקה. ואין כן דעת רבינו: 


! י 
[[הניח תשעה צבורין של מצה וכו'.]] שם (דף ט':) ט' צבורין של מצה ואחד של חמץ ואתא עכבר ושקל ולא ידעינן אי חמץ שקל אי מצה שקל היינו תשע חנויות דתנן תשעה חנויות כולן מוכרות בשר שחוטה ואחת מוכרת בשר נבילה ולקח מאחת מהן ואינו יודע מאי זה מהן לקח אסור. ובהשגות א''א לא מיחוורא הא מלתא וכו'. ודעת רש''י ז''ל ושאר המפרשים האחרונים כדעת רבינו גם מדברי הגאונים נראה כן וכן כתוב בפירוש בהלכות ה''ר יצחק אבן גיאת וכתב הרא''ה ז''ל שהטעם דאע''ג דספיקא דרבנן היא כיון שבדיקת חמץ תחילתה על הספק החמירו בספקה יותר משאר ספיקות של דבריהם וכן עיקר: 


! יא 
[[שני צבורין אחד של חמץ ואחד של מצה כו'.]] שם שני צבורין אחד של חמץ ואחד של מצה ושני בתים אחד בדוק ואחד שאינו בדוק ובאו שני עכברים אחד שקל מצה ואחד שקל חמץ ולא ידעינן הי להאי עייל והי להאי עייל היינו שתי קופות דתנן שתי קופות וכו' שאני אומר חולין לתוך חולין נפלו ותרומה לתוך תרומה נפלה והקשו אימור דתלינן לקולא בתרומה בזמן הזה דרבנן בחמץ דאורייתא מי אמרינן ותירצו אטו בדיקת חמץ דאורייתא היא דרבנן היא דאי מדאורייתא בביטול בעלמא סגי ליה ומכאן דסוגיא זו לענין בדיקה היא: [[וכן שני בתים בדוקים וכו'.]] שם (דף י') צבור אחד של חמץ ושני בתים בדוקים ואתא עכבר ונטל ולא ידעינן להי עייל היינו שני שבילין דתנן שני שבילין אחד טמא ואחד טהור והלך באחד מהן ועשה טהרות ובא חברו והלך בשני ועשה טהרות ר' יהודה אומר אם נשאלו זה בפני עצמו וזה בפ''ע טהורין בבת אחת טמאין ר' יוסי אומר בין כך ובין כך טמאין. כך גורסין רש''י ורבינו בדברי ר' יוסי טמאין וכן פסק רבינו פרק י''ט מהלכות אבות הטומאות ובגמרא אמר רבא בבת אחת דברי הכל טמאין בזה אחר זה דברי הכל טהורין לא נחלקו אלא בבא לישאל עליו ועל חברו דר' יוסי מדמה ליה לבת אחת ור' יהודה מדמה ליה לזה אחר זה ומבואר בדברי רבינו בדין הטומאה וכאן לענין חמץ כתב סתם ולא חלק והרבה מפרשים ראיתי מחלקים ומשוין דין החמץ לדין הטומאה וכר' יוסי. ואפשר שרבינו מפרש היינו שני שבילין דתלינן בכל חד לקולא ולא דמו אותם לענין חלוק שאלתם דהתם בשבילין משום דאי אפשר שלא יהיה אחד מהם טמא אמרו כשבא לישאל בבת אחת שהן טמאין אבל כאן בביטול סגי ליה וצ''ע: [[או שידע שנכנס וכו'.]] שם על ובדק ולא אשכח פלוגתא דר''מ ורבנן דתנן היה ר''מ אומר כל דבר שבחזקת טומאה לעולם טמא עד שיודע לך טומאה להיכן הלכה וחכ''א בודק עד שמגיע לסלע או לבתולה וקיי''ל כחכמים: [[או שבדק ומצא ככר וכו'.]] על ובדק ואשכח פלוגתא דרבי ורשב''ג וקיי''ל כמ''ד זה שאבד הוא שנמצא וכן פסקו ז''ל. [[וכתב רבינו בכל אלו אינו צריך בדיקה שאין כאן קבוע.]] ובהשגות א''א זה שבוש דקבוע ודאי הוא וכו' והאריך לחלק בין ביטול לבדיקה בקצת מן הדברים שהזכיר רבינו. וכל זה נמשך למה שהוא סובר דמימרא דתשעה צבורין קמייתא לענין ביטול הוא כנזכר למעלה. וכבר כתבתי שאינו כן וכונת רבינו בכאן הוא שהספיקות האלו אינן ספק קבוע כנכנס לבית ידוע לפי שהשני חלקים הראשונים בספק אי זה בית הוא מהם והשנים האחרונים כבר בדק ואין כאן ספק קבוע ולזה לא החמירו בספיקות אלו ודברים ברורים הם: 


! יב 
[[הניח חמץ בזוית זו וכו'.]] שם (דף י':) הניח חמץ בזוית זו ומצאו בזוית אחרת פלוגתא דרשב''ג ורבנן דתנן קרדום שאבד בבית או שהניחו בזוית זו ומצאו בזוית אחרת הבית טמא שאני אומר אדם טמא נכנס לשם ונטלו מזוית זו והניחו בזוית אחרת רשב''ג אומר הבית טהור שאני אומר השאילו לאחר ושכח או שנטלו מזוית זו והניחו בזוית אחרת ושכח ופסק רבינו כרבנן וכן כתב פרק י''ב מהלכות מטמאי משכב ומושב ויש פוסקין כרשב''ג להקל: [[או שהניח תשע חלות וכו'.]] (דף י') הניח תשע ומצא עשר פלוגתא דרבי ורבנן דתנן הניח מנה וכו' וקיי''ל כרבנן וצריך בדיקה: [[או שהיו תשעה צבורין חמץ ואחד מצה וכו'.]] כך היא הנוסחא האמיתית בספרי רבינו, ויש שבוש במקצת ספרים וכתוב בהן תשעה מצה ואחד חמץ ופירש ככר מהן וכו' וזה מבואר הטעות שבפירוש אמרו בגמ' גבי תשעה צבורין מצה ואחד חמץ פירש ואתא עכבר היינו ובנמצא הלך אחר הרוב אלא ודאי כאן ברוב חמץ הן דברי רבינו לא הוצרך לכתוב דין רוב מצה לפי שכל שאין קבוע כבר ביאר רבינו שאינו צריך בדיקה וזה ברור: [[או שבא עכבר ונטל חמץ וכו'.]] שם (דף י') ספק על ספק לא על היינו בקעה דתנן וכו' וקיי''ל כחכמים דמטמאין וצריך בדיקה זהו דעת רבינו והגאונים וקצת מן האחרונים ויש מי שפירש דגבי חמץ אפילו רבנן מודו דאין צריך בדיקה וכן פירש''י ז''ל וזה דעת העיטור. וקשה לי לדעת רבינו שכבר נתבאר למעלה שאם ודאי נכנס בבית אחד אלא שאין ידוע באי זה בית משני בתים נכנס אין אחד מהם צריך בדיקה א''כ נראה שכל שכן בשאין ידוע אם נכנס כלל שלא יהא צריך בדיקה. ויש לי לתרץ דהתם ודאי איכא חד בית שלא נכנס שם הלכך כל חד תלינן זהו שלא נכנס בו ובאחר הוא שנכנס ואי אתה יכול להצריך בדיקה לשניהם כיון דאיכא חד דודאי לא נכנס בו אבל הכא הספק בבית אחד הוא ומפני שבדיקת חמץ תחלתה על הספק דנו ספק זה לחומרא כמו שכתבתי למעלה כנ''ל: 


! יג 
[[נכנס עכבר לבית וככר בפיו וכו'.]] בעיא שם באם תמצא לומר ורבינו פוסק כאת''ל: [[היה הראשון שחור וכו'.]] שם ואם תמצא לומר: [[נכנס עכבר וככר בפיו.]] גם זה בעיא באת''ל: [[יצאת החולדה ועכבר וכו'.]] זו בעיא דלא איפשיטא ופסק רבינו לקולא כדרך כל תיקו של דבריהם: [[נחש שנכנס לחור וכו'.]] שם בעיא דלא איפשיטא ופסק רבינו ג''כ לקולא: 


! יד 
[[כזית חמץ בשמי קורה וכו'.]] בעיא שם באם תמצא לומר: [[היה חמץ בבור אין מחייבין וכו'.]] בעיא שם ולפי גירסת ספרינו יש שם אם תמצא לומר. ונראה שרבינו לא היה גירסתו כך אלא בעיא דלא איפשיטא היא ולקולא וכן מצאתי בקצת פירושי רש''י ז''ל דלא גרסי בה את''ל. ובהשגות כתוב לפי שיטתו שכתב כאת''ל השנויים בגמרא אף זה צריך וכו' ומ''מ טעות גדולה אני רואה בדבריו שאמר אינו צריך סולם להעלותו אלא מבטלו בלבו ודיו נדמה בעיניו דרבא לכתחלה קא מבעיא ליה וטעות גדולה היא זו דהיינו מטמין בבורות אלא בשבדק וביטל ולאחר איסורו מצא וזו היא שאלתו עכ''ל. ואני אומר שאין טעות בדברי רבינו ובודאי לא נתכוין שיהא רשאי להטמין ככר בבור ולבטלו שזה אע''פ שאינו עובר עליו כל שבטלו קודם זמן איסורו כמבואר פ''ג מ''מ אסור הוא להטמין בבור לכתחלה ודברי רבינו הם בככר הנופל מאליו לבור ובשעת בדיקה שהצריכו חכמים א''צ לירד שם אלא צריך הוא לבטל הביטול שהוא מן התורה והרי זה ממש כחמץ שנפל עליו מפולת שהרי הוא כמבוער וצריך לבטלו בלבו ואע''פ שאינו רשאי ליקח חמץ ולהפיל עליו מפולת כיון שקודם בדיקה נפל עליו מאליו די בביטול וכן הדין כאן וכך פירשו המפרשים ז''ל ותימה גדול אני רואה בדברי הר''א ז''ל שהוא מפרש כשמצאו לאחר איסורו וכבר ביטל ומי הזקיקו לזה והרי כל הבעיות הנזכרות שם בכיוצא בזה כולן לענין בדיקה הם וכמה דינין יש בגמרא בכיוצא בזה שאינו זקוק לבער אבל זקוק לבטל ולא ראיתי לאחד מן המפרשים שפירש כמותו ודברי רבינו עיקר: 


! טו 
[[כיפת שאור שיחדה וכו'.]] כבר ביארתי דין זה פ''א: [[בצק שבסדקי עריבה וכו'.]] פ' אלו עוברין (דף מ''ה) משנה בצק שבסדקי עריבה אם יש כזית במקום אחד צריך ביעור פחות מכן בטל במיעוטו ובגמרא בלישנא בתרא אמר שמואל לא שאנו דפחות מכן בטל במיעוטו אלא במקום העשוי לחזק אבל במקום שאינו עשוי לחזק חייב לבער מכלל דכזית אפילו במקום העשוי לחזק חייב לבער וזה נכתב בהל' לבד וכדעת רבינו ויש גאונים מחלקים בין מקום לישה לשלא במקום לישה ודעת רבינו וההלכות עיקר להחמיר: [[היו בו שני חצאי זיתים וכו'.]] שם (דף מ''ה) אמר שמואל שני חצאי זיתים וחוט של בצק ביניהם רואין כל שאילו ינטל החוט ניטלין עמו חייב לבער ואם לאו אינו חייב לבער אמר עולא לא אמרו אלא בעריבה אבל בבית לא זמנין דכניש להו ונפלי גבי הדדי ע''כ. ופי' בעריבה מקום העשוי לחזק או לסתום בו נקב היא שאל''כ כבר נתבאר שאפילו חצי זית לבד חייב לבער ולבית אפילו מדובק בגומות חייב לבער: 


! טז 
[[היה חצי זית וכו'.]] שם אמר עולא בעו במערבא בית ועליה מהו בית ואכסדרה מהו שני בתים זה לפנים מזה מהו תיקו. ופוסק רבינו בכל בעיות אלו לקולא ופירש רבינו דוקא בדבוקים בכותלים או בקורות הא לאו הכי חייב לבער ודבר ברור הוא: 


! יז 
[[המשכיר בית וכו'.]] פ''ק (דף ד') בעיא בעו מיניה מרנב''י המשכיר בית לחברו בי''ד חזקתו בדוק או אין חזקתו בדוק למאי נפקא מינה דליתיה להאיך לשיוליה מאי אמר להו תניתוה הכל נאמנים על ביעור חמץ ואפילו נשים ואפילו עבדים ואפילו קטנים מאי טעמא לאו משום דחזקתו בדוק ושקלינן וטרינן בה ואסיקנא לעולם אימא לך דחזקתו בדוק והב''ע דמיחזק לן בדלא בדיק וקאמרי הני פי' נשים ועבדים וקטנים בדיקניה מהו דתימא לא נהימנינהו קמ''ל. [[וכתב רבינו והוא שיהיה קטן שיש בו דעת]] ודבר ברור הוא שלא בכל קטן אמרו: 


! יח 
[[המשכיר בית לחבירו וכו'.]] ברייתא כלשונה שם, ופי' מסירת מפתח אינו קונה בשכירות דשכירות קרקע נקנה כדרך שהקרקע נקנה כמבואר פ''א מהלכות מכירה ומבואר שם שאין מסירת מפתח קונה אלא הכא בשכירות שכבר נקנה בכסף או בשטר או בחזקה ואע''פ כן כל שמפתח ביד משכיר עליו מוטל לבדוק כיון שהגיע שעת בדיקה ומפתח בידו והשוכר מעוכב ליכנס בו מפני שהמפתח בידו של משכיר כך פירשו ז''ל ונכון הוא: [[המשכיר בית וכו'.]] שם (דף ד':) אבעיא להו המשכיר בית לחבירו בחזקת בדוק ומצאו שאינו בדוק מי הוי מקח טעות או לא ת''ש דאמר אביי לא מיבעיא באתרא דלא יהבי אגרא ובדקי דניחא ליה לאיניש לקיומי מצוה בנפשיה אלא אפילו באתרא דיהבי אגרא ובדקי דניחא ליה לאיניש לקיומי מצוה בין בגופיה בין בממוניה. והרא''ה ז''ל כתב בשם הרמב''ן ז''ל דפשיטא להו דודאי בעי לשלומי ליה מאי דאפסיד מיניה כיון דאתני בהדיה אבל איבעיא לן אי הוי מקח טעות דאפילו בעי הך לשלומי ליבטיל כדין מקח טעות ופשט אביי דלא דניחא ליה לאיניש לקיומי מצוה בנפשיה ואפילו בממוניה כיון דסוף סוף אתי לאשתלומי מיניה הא לאו הכי לא אמרינן להאי טעמא ע''כ דבריהם: 


! יט 
[[המפרש בים והיוצא בשיירא וכו'.]] שם (דף ז') אמר רב המפרש והיוצא בשיירא קודם שלשים יום אין זקוק לבער תוך שלשים יום זקוק לבער ואמר רבא הא דאמרת קודם שלשים יום אין זקוק לבער לא אמרן אלא שאין דעתו לחזור אבל דעתו לחזור אפילו קודם שלשים יום זקוק לבער ואזדא רבא לטעמיה דאמר רבא העושה את ביתו אוצר וכו' כדאיתא בגמרא ובהלכות. ופירש רבינו דעתו לחזור קודם הפסח וכן פי' דעתו לפנותו קודם הפסח ובודאי כ''ש אם דעתו לחזור או לפנות תוך הפסח שצריך בדיקה שאפילו דעתו לקודם הפסח אין אומרים לכשיחזור או לכשיפנה יבער אלא מעתה צריך בדיקה מהטעם שהזכיר רבינו: 

~ הלכות חמץ ומצה - פרק שלישי




! א 
[[כשבודק אדם בלילי ארבעה עשר וכו'.]] (פסחים י''א:) משנה כתבתיה פ''א ושורפין בתחלת שש ואין ספק שאם רצה להקדים מקדים כמ''ש רבינו: 


! ב 
[[החמץ שמניח בליל י''ד וכו'.]] (דף י':) משנה כתבתיה פ''ב ומה שמשייר יניחנו בצנעה וכו': 


! ג 
[[חל ארבעה עשר להיות בשבת בודקין וכו'.]] דעת רבינו לפסוק כברייתא הנזכרת (דף י''ג) פ''ק דתניא י''ד שחל להיות בשבת מבערין את הכל מלפני השבת ושורפין תרומות טמאות תלויות וטהורות ומשיירין מן הטהורות מזון שתי סעודות כדי לאכול עד ארבע שעות דברי ר' אליעזר איש ברתותא וכו' אמרו לא זזו משם עד שקבעו הלכה כר''א. ומפרש רבינו מבערין את הכל אף החולין בכלל ועלייהו קאי ובודאי דאי אתרומות בלבד הוה ליה למימר י''ד שחל להיות בשבת שורפין תרומות תלויות טמאות וטהורות וכו' אלא ודאי האי הכל חולין קאמר וסתם מתניתין דאלו עוברין (דף מ''ט) ארבעה עשר שחל להיות בשבת מבערין את הכל מלפני השבת ואע''ג דפליגי חכמים התם באומרים בזמנה כיון דסתמא הכין ובברייתא אמרו שקבעו הלכה כר''א קיי''ל הכין. ודין שיור מזון מן החולין שתי סעודות פשוט הוא שלא יתענו ור''א קאמר משיירין מן הטהורות אע''ג דאיכא למיחש שמא יטמאו וכ''ש מן החולין דמשיירין, זה דעת רבינו וכן פסקו הרבה מהגאונים ויש שהיו מחמירין שלא לשייר כלל אלא לאכול מצה עשירה או מצה כתקנה קודם חצות לפי דעת קצת מפרשים כמו שיתבאר פ''ו או דברים אחרים בשבת ודברי הראשונים עיקר. ויש שיטה אחרת בהשגות וקצת מפרשים אחרונים לומר שאין מבערין חולין אלא בזמנן ור''א הכל דקאמר אמיני תרומות בלבד קאי ובזה העמידו דברי ההלכות שפסקו חולין בזמנן ופסקו כר''א. ודברי רבינו והגאונים נראין: 


! ד 
[[היו לו ככרות רבות של תרומות וכו'.]] משנה (דף י''ד) פ''ק כדברי ר' יוסי שאמר שהכל מודים שאין שורפין תרומה טהורה עם הטמאה ועל הטמאה ועל התלויה נחלקו ר''א ור' יהושע ואע''פ שר' יהושע אומר שתיהן כאחת ור''א ור' יהושע הלכה כר' יהושע. [[כתב רבינו ותלויה לעצמה]] לפי שאמר ר' יוסי (דף ט''ו) בגמרא היאך נשרוף תלויה עם טמאה שמא יבוא אליהו ויטהרנה. ופירוש טעם הדבר שאע''פ שאנו מבערין את התרומה לפני הפסח אין לנו לטמאה בידים אף בשעת ביעורה: 


! ה 
[[מי ששכח או הזיד ולא בדק וכו'.]] משנה שם (דף י':) וחכמים אומרים לא בדק אור ארבעה עשר יבדוק בארבעה עשר לא בדק בארבעה עשר יבדוק בתוך המועד לא בדק בתוך המועד יבדוק לאחר המועד. ובהל' פירש בתוך המועד ולאחר המועד בתוך הפסח ולאחר הפסח ע''כ כדברי רבינו. ויש פי' אחר וזה עיקר: 


! ו 
[[כשבודק אדם החמץ וכו'.]] הברכה מבוארת בגמ'. (ז':) [[ומ''ש כשבודק לאחר הפסח אינו מברך]] הם דברי רבינו ראויין אליו דודאי אין לברך בבדיקה שלאחר הפסח שהרי בכל אותו זמן הוא אוכל חמץ ואין הבדיקה אלא כדי להבדיל בין חמץ זה שעבר עליו הפסח לחמץ אחר וא''כ היאך יברך על ביעור חמץ אבל בתוך הרגל שהוא מצווה שלא יראה שום חמץ ברשותו ודאי יש לו לברך ודבר ברור הוא זה: 

! ח
((ז-ח)) [[וכשגומר לבדוק אם בדק בליל י''ד וכו'.]] (דף ו':) אמר ר''י הבודק צריך שיבטל ושאלו מ''ט אי נימא משום פירורין הא לא חשיבי ואמר רבא גזרה שמא ימצא גלוסקא יפיפיה דדעתיה עלויה והקשו וכי משכח לה נבטלה ותירצו דלמא משכח לה לבתר איסורא ולאו ברשותיה קיימא ולא מצי מבטל לה דא''ר אלעזר שני דברים אינן ברשותו של אדם ועשאן הכתוב כאילו הן ברשותו ואלו הן בור ברה''ר וחמץ משש שעות ולמעלה והקשו ונבטליה בארבע ובחמש בעידן בדיקה דכיר שלא בעידן בדיקה לא דכיר: [[ומה שכתב רבינו ה''ז עובר בבל יראה ובל ימצא]] כתוב על זה בהשגות. א''א אולי סובר זה המחבר וכו'. ואינו כן שאם עיין הר''א ז''ל בדברי רבינו העיון אשר ראוי לכל משיג על ספר אחר לעיין לא נסתפק לו דעת רבינו בזה שהרי בבאור כתב בפתיחת הלכות אלו מצוה להשבית שאור בי''ד שלא יראה חמץ כל שבעה ולא ימצא חמץ כל שבעה, הרי שבאר רבינו שבי''ד אין בו אלא מצות עשה של השבתה וכל שבעה עובר בבל יראה ובל ימצא וכן כתב ראש פ''ב מצות עשה וכו'. ומה שכתב כאן כונתו לומר שאחר שש אין בטול מועיל אלא ביעור ואם לא ביערו אע''פ שבטלו משש שעות ולמעלה ה''ז עובר עליו לכשיגיע הפסח בבל יראה ובל ימצא וזה מוכרח בדברי רבינו: [[ואם מצא ביו''ט.]] שם (דף ו'.) אמר רב המוצא חמץ ביו''ט כופה עליו את הכלי אמר רבא אם של הקדש הוא אינו צריך מ''ט מיבדל בדיל מיניה ודעת רבינו לפי הנראה לפרשה אפילו בלא בטול ואעפ''כ אינו יכול לשרפו ביו''ט ולא לפררו לזרותו לרוח. ויש מפרשים דדוקא בשכבר בטלו קודם איסורו ואינו עובר עליו הא אם לא בטלו יכול הוא לשרפו או לזרותו לרוח ביו''ט: 


! ט 
[[מי שיצא מביתו קודם שעת הביעור וכו'.]] פרק אלו עוברין (דף מ''ט.) משנה ההולך לשחוט את פסחו ולמול את בנו ולאכול סעודת אירוסין בבית חמיו ונזכר שיש לו חמץ בתוך ביתו אם יכול לחזור ולבער ולחזור למצותו יחזור ויבער ואם לאו יבטל בלבו להציל מן הגייס ומן הנהר ומן הדליקה ומן המפולת יבטל בלבו. פי' ולא יחזור ואפילו יש שם שהות והטעם דמדאורייתא בבטול בעלמא סגי ליה: [[יצא לצורך עצמו וכו'.]] שם לשבות שביתת הרשות יחזור מיד ועד כמה הן חוזרין ונחלקו בשיעורו במשנה ואמרו חכמים בכביצה והלכה כמותן: 


! י 
[[מי שהניח עיסה מגולגלת וכו'.]] פ''ק (דף ז'.) ברייתא היה יושב בבית המדרש ונזכר שיש לו חמץ בתוך ביתו מבטלו בלבו אחד שבת ואחד יו''ט והקשו יו''ט והא בתר איסורא הוא והיכי מצי מבטל ליה ותירץ רב אחא הכא בתלמיד היושב לפני רבו עסקינן ונזכר שיש לו עיסה מגולגלת בתוך ביתו ומתירא שמא תחמיץ וקא מבטל לה מקמי דתחמיץ דיקא נמי דקתני היה יושב בבית המדרש ופירש''י ז''ל דיקא נמי דלאו בחמץ גמור דאי בחמץ גמור אפילו היה פנוי מה בידו לעשות יותר הרי אסור לטלטלה ע''כ: 


! יא 
[[כיצד ביעור חמץ שורפו או פורר וכו'.]] פ' כל שעה ר' יהודה אומר אין ביעור חמץ אלא שריפה וחכמים אומרים מפרר וזורה לרוח או מטיל לים והלכה כחכמים וכן פסקו הגאונים שלא כדברי התוס' (דף כ''ח.) ובגמרא איבעיא להו היכי קאמר מפרר וזורה לרוח מפרר ומטיל לים או דלמא מטיל לים בעיניה ונחלקו בזה רבה ורב יוסף ואמר רב יוסף חמץ דממיס לא בעי פירור והביא שם ברייתא דתניא דבעי פירור ותירצו ר''י הא בחיטי הא בנהמא ופסק רבינו כמותו משום דמסתבר טעמיה ויש מי שפסק דאפילו נהמא בעי פירור וכרבה: [[וחמץ שנפלה עליו וכו'.]] שם (דף ל''א:) משנה חמץ שנפלה עליו מפולת הרי הוא כמבוער רשב''ג אומר כל שאין הכלב יכול לחפש ובגמרא אמר רב חסדא צריך שיבטל בלבו תנא כמה חפישת הכלב שלשה טפחים ע''כ. ונכתב בהלכות: [[ואם עדיין לא נכנסה שעה שישית וכו'.]] שם (דף כ''א.) משנה כל שעה שמותר לאכול מאכיל לבהמה לחיה ולעופות ומוכרו לנכרי ומותר בהנאתו ואמרינן בגמרא הא כל שעה שאינו מותר לאכול אינו מאכיל מתניתין דלא כר''י דאי ר''י הא איכא חמש דאינו אוכל ומאכיל ובהלכות וכבר פסק רב הלכה כר''י ע''כ. וכן מבואר סוף פרק ראשון: [[ואם שרפו קודם שעה ששית וכו'.]] מימרא שם (דף כ''א:) אמר רבא חרכו קודם זמנו מותר בהנאתו אפילו אחר זמנו מאי טעמא עץ בעלמא הוא: [[אבל אם שרפו וכו'.]] (דף כ''א:.) במשנה עבר זמנו אסור בהנאתו ובגמ' פשיטא לא צריכא לשעות דרבנן ופירש''י ז''ל שעה ששית ומוכרח הוא ובמשנה ולא יסיק בו תנור וכירים: [[ואם בישל או וכו'.]] זה למד רבינו ממה שהעלו בהלכות (דף כ''ו:) מן הגמ' שאם אפה את הפת בעצי ערלה או בקשין של כלאי הכרם שאסור לפי שיש שבח עצים בפת. [[וכתב רבינו אסור בהנאה]] ואין לו תקנה וכן עיקר. ואיסור הפחמין מבואר הוא כיון שחרכו אחר זמנו ועוד שאין חמץ בפסח מן הנשרפין שאפרן מותר: 

~ הלכות חמץ ומצה - פרק רביעי




! א 
[[כתוב בתורה לא יראה לך חמץ וכו'.]] ברייתא פ''ק (דף ה':) לפי שנאמר לא יראה וכו' ושם מבואר שאם הטמין שהוא עובר בבל יראה ובל ימצא: [[ומ''ש רבינו או הפקידו ביד העכו''ם]] אע''פ שאינו מבואר בברייתא דבר פשוט הוא וק''ו ומה חמץ של עכו''ם שחייב ישראל באחריותו חייב לבערו זה שהוא של ישראל לגמרי לא כל שכן וכמה דברים יש בגמרא מורים שאסור להפקיד חמץ ביד עכו''ם ולעבור עליו למד רבינו מהברייתא השנויה במכילתא ונחלקו בפירושה ובגרסתה רבינו והרמב''ן ז''ל שהרמב''ן ז''ל כתב בפירוש התורה שאינו עובר בלאו אלא בחמץ שלו וברשותו דאיכא תרתי הא לאו הכי לא: [[יכול לא יהא עובר וכו'.]] זה מבואר בברייתא הנזכרת: [[יכול יהא חייב לבער וכו'.]] ג''ז שם ובשלא קבל עליו אחריות כמו שיתבאר לפנינו: 


! ב 
[[חמץ של הקדש וכו'.]] שם אבל אתה רואה של אחרים ושל גבוה ושם מפורש שאפילו נכרי שכבשתו ושרוי עמך בחצר הדין כן ומפרש רבינו נכרי שכבשתו גר תושב: [[אבל צריך לעשות מחיצה וכו'.]] שם (דף ו'.) אמר רב חמצו של עכו''ם עושה לו מחיצה עשרה ומדברי רבינו דבשלא קבל עליו אחריות הוא וכן פירש''י ז''ל זה לשונו חמצו של עכו''ם המופקד אצלו ולא קבל עליו אחריות דאמרינן דמותר להשהותו עושה לו מחיצה בי''ד משום היכרא וזה דעת קצת מפרשים ז''ל אבל בעל העטור והרמב''ן ז''ל וקצת מן האחרונים מפרשים דבלא קבל עליו אחריות לא בעינן מחיצה עשרה אלא מפנהו לכל מקום כדי שלא יכשל בו ובקבל עליו אחריות די בייחד בית ובמחיצה עשרה דכיון דייחד לו בית לאו ברשותו הוא אע''ג דקביל עליה אחריות. זהו דעתם ז''ל: [[אבל של הקדש וכו'.]] כבר נתבאר זה פ''ג גבי מצא חמץ ביו''ט שבשל הקדש אינו צריך היכר: 


! ג 
[[עכו''ם שהפקיד חמצו וכו'.]] שם (דף ה' ו'.) מבואר בגמרא דקביל עליה אחריות חייב לבערו וכבר כתבתי שיש סוברין שביחוד בית די אפילו קביל עליה אחריות ומן ההלכות נראה כדעת רבינו: 


! ד 
[[עכו''ם אנס שהפקיד חמצו אצל ישראל וכו'.]] שם (דף ה') אמר רבא לבני מחוזא בעירו חמירא דבני חילא כיון דאילו מיגניב או מיתביד ברשותייכו קאי ובעיתו לשלומי כדידכו דמי ומחייביתו לבעורי. ומפרש רבינו שתשלומין אלו היו שלא מן הדין אלא משמע באונס ואף על פי כן נקרא החמץ שלהן וצריכין לבערו או להחזירו להם קודם הפסח. ובהשגות כתוב שאין אחריות מן האונס אחריות שיתחייב לבערו בשביל כך וכן כתבו מקצת המפרשים ז''ל שזה האחריות מדין ומחק המלכות היה שהיה עליהם לפרנס אנשי החיל שהיו שומרים העיר. אבל בהלכות ה''ר יצחק אבן גיאת ז''ל נראה כדברי רבינו שכך כתוב שם פירוש אנשי החיל אולי שהיו נותנין להם קמח לעשות לחם ואם נגנב או אבד אין משגיחין בהן אלא פורעין אותו משום הכי אמר להן בעירו עכ''ל: 


! ה 
[[ישראל שהרהין את חמצו וכו'.]] משנה פרק כל שעה (דף ל':) עכו''ם שהלוה את ישראל על חמצו אחר הפסח מותר בהנאה ובגמרא (דף ל''א:) העמיד רבא כגון שהרהינו אצלו ואמר לו קנה מעכשיו וכן מבואר בהלכות והטעם שאנו צריכין מעכשיו לפי שעכו''ם מישראל אינו קונה משכון כדאיתא בגמ' ולפיכך אע''פ שהרהינו אצלו אי לא אמר מעכשיו לא קנה. וסובר רבינו דבעינן טפי שיהיה הגעת הזמן קודם הפסח הא לאו הכי אע''פ שכשעבר פסח ולא פדאו ישראל איגלי מילתא דלמפרע של עכו''ם היה כיון שבפסח היה ביד ישראל לפדותו אמרינן הואיל ואי בעי לפדותו הרי הוא שלו השתא נמי אסור וזהו דעת רבינו אפרים ז''ל והזקיקום לזה דברי התוספתא שאמרה עכו''ם שהלוה את ישראל על חמצו ואמר לו אם לא באתי מכאן עד קודם הפסח הרי הוא מכור לך וכו' אלמא דבעי הגעת זמן קודם הפסח. ובהשגות. א''א לא נהיר ולא צהיר ולא בהיר וכו'. דעת הר''א ז''ל שיש אסמכתא במשכון כמו שכתב פ' י''א מהל' מכירה אלא שבעכו''ם קונה ואין בו דין אסמכתא ודעת רבינו בהפך שאין דין אסמכתא במשכון כמו שנתבאר שם אבל עכו''ם מישראל אינו קונה וכן הוא בגמרא דלכולי עלמא קלישא קנית עכו''ם מישראל ואם כדברי הר''א ז''ל דכל שהגיע זמן קודם הפסח אפילו בלא מעכשיו קנה עכו''ם למה טרח בגמ' לאוקומי למתני' בדאמר ליה מעכשיו לוקמיה שהגיע זמן קודם הפסח. ויש לדחות בזה דמשום דמתניתין סתמא מיתניא העמידוה במעכשיו. ואני סובר שרבינו והרב ר' אפרים סוברים דמתני' דוקא דקודם הפסח הגיע זמן מדקתני אחר הפסח מותר בהנאה ומשמע דמיד אחר הפסח מותר. וא''א לומר בשקבע אחר הפסח דאכתי עד הגעת זמן ודאי לדברי הכל אינו מותר והיה לו לומר הגיע זמן ולא פדה מותר. וכן אין לפרש שקבע לו זמן בתוך הפסח דודאי ישראל לא קבע זמן לפדות חמצו בתוך הפסח שיחוייב לבערו אלא ודאי בקודם הפסח הוא והן הן דברי התוספתא. ומ''מ דעת רוב האחרונים ז''ל כדברי הר''א ז''ל בחלוק הראשון דכל שאמר לו מעכשיו אפילו הגיע זמן אחר הפסח מותר וכן נראה מן ההלכות שהכל תלוי במעכשיו וכן נראה מדברי הרב אבן גיאת ז''ל וזה עיקר וכ''כ בעל העטור ורבינו לא כתב סוף המשנה ישראל שהלוה את העכו''ם על חמצו אחר הפסח אסור בהנאה והטעם לפי שנראה שהוא פוסק כסתם מתני' דישראל מעכו''ם קונה משכון וכר''מ דאמר הכין בגמרא וכדין ישראל מישראל הלכך חייב באחריותו וכבר נתבאר שחמצו של עכו''ם ברשות ישראל וחייב ישראל באחריותו שחייב לבערו כנ''ל: 

! ז
((ו-ז)) [[ישראל ועכו''ם שהיו באין בספינה וכו'.]] תוספתא. [[ומה שכתב ואם עשה כן ה''ז עובר וכו']] הוא כפי דעתו שכתב שהמפקיד חמצו ביד עכו''ם עובר בלאו כנזכר בראש הפרק: 

! ט
((ח-ט)) [[תערובת חמץ עוברין עליה וכו'.]] ראש פרק שלישי (דף מ''ב.) אלו עוברין בפסח כותח הבבלי וכו' ופירש רש''י ז''ל אלו עוברין עליהן בבל יראה ובל ימצא וכן פירשו הגאונים ז''ל וכבר נתבאר פ''א שרבינו פוסק שאין בתערובת חמץ לאו באכילתו אא''כ אכל כזית חמץ בכדי אכילת פרס ובודאי לדבריו ה''ה שאינו עובר עליו אלא בתערובת שיש בו כזית בכדי א''פ וזהו שכתב כגון כותח הבבלי וכו' אותן שהזכיר פ''א שיש בהן כזית בכדי א''פ וזה הפסק הוא עיקר. ויש מן הגאונים סוברין שאפילו בפחות מכן עובר עליו וגם ראיתי מי שמפרש דברי רבינו כך שאע''פ שאינו עובר באכילתו חייב בביעורו שהרי יש כזית חמץ שם ואע''פ שהוא מעורב בכמה זיתים עובר הוא על קיומו. כך פירש דברי רבינו הרב ר' משה הכהן ז''ל וסייע דברי רבינו בדעת זו. וכונת רבינו צריכה לי עיון: [[אבל דבר שיש בו תערובת וכו' כיצד עריבת העבדנין.]] ברייתא פרק אלו עוברין (דף מ''ה) ת''ר עריבת העבדנין שנתן בתוכה קמח תוך שלשה ימים חייב לבער אחר שלשה ימים אין חייב לבער אמר ר' נתן בד''א שלא נתן בתוכה עורות אבל נתן לתוכה עורות אפילו תוך שלשה אין צריך לבער אמר רבא הלכה כר' נתן אפילו יום אחד אפילו שעה אחת ע''כ בגמ': 


! י 
[[וכן הקילור והרטיה והאספלנית וכו'.]] תוספתא הקלור והאספלנית והרטיה שנתן לתוכן קמח אין צריך לבער והובאה בהלכות וכתב רבינו האיי גאון וכ''ש תריא''ק שאינו צריך לבער ונתבארו דברי רבינו. ובהשגות א''א זה שבוש דמאחר קבל ומטעם אחר ולא מטעמו עכ''ל. ואין בדברים אלו טעם: 


! יא 
[[הפת עצמה שעפשה וכו'.]] ברייתא שם (מ''ה:) וכבר בארתי דין זה פ''א: [[ומלוגמא של חמץ שנסרחה וכו'.]] תוספתא בהלכות מלוגמא שנסרחה אינו צריך לבער ע''כ. ובהשגות א''א בירושלמי מפרש בשנסרחה ולבסוף נתחמצה ע''כ. ובאמת שכן הוא בירוש' ולא הביאו בהלכות וגם רבינו לא כתבו לפי שדברי הירוש' הם בנתחמצה בפסח ובכה''ג בעינן נסרחה ולבסוף נתחמצה ודברי התוספתא הם בנסרחה קודם הפסח דכי אתא פסח לא חל עליה איסור חמץ דהא הות סרוחה והוה לה כפת שעפשה ונפסלה מלאכול לכלב דודאי נתחמצה ולבסוף עפשה. ואפשר דמלוגמא שנסרחה אינה ראויה אף לכלב וכן עיקר ולזה סתמו ההלכות ורבינו: [[בגדים שכבסו אותן בחלב חטה וכו'.]] מ''ש רבינו וכן ניירות שדבקו אותן בחמץ אינו מה שנזכר (מ''ב.) בגמ' קולן של סופרים דהתם אסור לקיימו והוא קודם שדבקו בו הניירות שהרי הוא נוקשה בעיניה ואסור לקיימו אלא דברי רבינו הם אחר שדבקו בו הניירות וה''ל כעריבה שנתן לתוכה עורות. וז''ש רבינו שאין צורת החמץ עומדת. ודבר ברור הוא שאחר שנתדבקו מותר לקיימן. ובהשגות א''א אין זה טעם אלא שכבר נפסל וכו'. ואין בסתירה טעם ודברי רבינו הכרח: 


! יב 
[[דבר שנתערב בו חמץ וכו'.]] מבואר בגמ' (דף ל'.) דחמץ בזמנו בין במינו בין שלא במינו במשהו כמו שכתבתי פ''א והרבה מהגאונים כדעת רבינו שאפילו נתערב כמה זמן קודם הפסח אסור לאכלו בפסח שחוזר וניעור וכ''כ בהלכות ה''ר יצחק ן' גיאת ז''ל. ויש מן האחרונים חולקים בזה ואומרין דכל שנתערב קודם זמנו אינו חוזר וניעור ואין איסורו במשהו וכדברי הגאונים ראוי לנהוג ולהחמיר. ודע שדין תערובת חמץ הוא כדין שאר תערובות אלא שמה שאוסר בשאר תערובות פחות מששים אוסר בחמץ במשהו אבל אם בשאר תערובות לא היה צריך ששים אלא קליפה או נטילת מקום כמו שאבאר בהל' מאכלות אסורות אף בחמץ כן ר''ל שחם בחם בלא רוטב די בקליפה שאם נגע ככר חמץ בככר מצה ושניהם חמין ואין שם דבר המפעפען לא אסר אלא מקום מגעו בלבד לפי שאינו מבליע יותר וזה ברור כתבוהו המפרשים ז''ל ושם בהלכות מאכלות אסורות יתבאר דיני התערובת בארוכה. ותערובת חמץ שעבר עליו הפסח נראה מדברי רבינו שכיון שהוא עובר עליו ודאי אסור הוא לאחר הפסח וכשאמרו כי קניס ר''ש ה''מ בעיניה אבל ע''י תערובת לא ר''ל שאם עבר הפסח על חמץ ואח''כ נתערב מותר לפי שבתערובת זה לא נעשה איסור ולא עבר עליו הפסח אבל בתערובת שעבר עליו הפסח כיון שהיה מחוייב לבערו ועבר עליו אסור ויש מפרשים שכתבו כן. ודוקא בחמץ שיש בו כזית בכדי א''פ שעובר עליו כפי מה שכתבתי למעלה: 

~ הלכות חמץ ומצה - פרק חמישי




! א 
[[אין אסור משום חמץ בפסח אלא חמשת המינין וכו'.]] פרק כל שעה (דף ל''ה.) אלו דברים שאדם יוצא בהן ידי חובתו בפסח בחטים ובשעורים ובכוסמין ובשבולת שועל ובשיפון ובגמרא הני אין אורז ודוחן לא מנא ה''מ אמר קרא לא תאכל עליו חמץ שבעת ימים תאכל עליו מצות לחם עוני דברים הבאין לידי חמוץ אדם יוצא בהן ידי חובתו בפסח יצאו אלו שאינן באין לידי חמוץ אלא לידי סרחון: 


! ב 
[[חמשת מיני דגן אלו וכו'.]] שם אמר ר''ל עיסה שנילושה ביין ושמן ודבש אין חייבין על חמוצה כרת ואמרינן טעמא משום דה''ל מי פירות ומי פירות אין מחמיצין. וכתבו רוב המפרשים דלאו דוקא כרת אלא אפילו איסורא ליכא והביאו לזה ראיות. ובהשגות א''א אין דבר זה פשוט ולא הכל מודים וכו'. ודעת רש''י ז''ל כך היא וכבר דחו אותו בתוספות ובעטור בראיות ברורות ודעת הגאונים ז''ל ג''כ כך היא שמי פירות אין מחמיצין כלל ואפילו לכתחלה אין בו שום חשש וכן נהגו ועיקר: [[והוא שלא יתערב בהן וכו'.]] זה מבואר בירושלמי ומבואר (דף ל''ו.) בגמרא בברייתא דאין לשין את העיסה ביין ושמן ודבש דע''י מים מחמיצין. וכן במשנת אלו עוברין (דף מ''ב.) , וזה מוסכם: 


! ג 
[[אין מבשלין חטים במים וכו'.]] תוספתא ויש גם כן בגמ' (דף ל''ט:) אדמבשל ליה אחמועי מחמע: [[אין קולין את הבצק בשמן וכו'.]] נראה ברור שכיון שהבצק נלוש במים אין לבשלו אפילו במי פירות לפי שכבר נתבאר מן הגאונים שעם תערובת המים מחמיצין ואדמבשל ליה מחמיץ כמו שנזכר למעלה ויש מן הגאונים מתירין לטגנה בשמן כשהרתיח המחבת יפה ואין דבריהם נכונים: [[אבל מבשלין את הקמח הקלוי ואת הפת וכו'.]] ברייתא שם אלו דברים שאין באים לידי חמוץ האפוי והמבושל וחלוט שחלטו ברותחין והקשו מבושל אדמבשל ליה אחמועי מחמע ותירץ רב פפא אפוי שבשלו קא אמרינן. ומפרש רבינו אפילו פת גמור או קמח קלוי שנקלה בעודו קמח וכן מבואר בתוספתא אבל אם קלה החטים או השעורים אין קמח שלהן מותר לבשלו כמו שיתבאר בסמוך: [[וכבר נהגו בשנער וכו'.]] בהלכות וחליטה נמי ליכא בזמן הזה מאן דידע למחלט הלכך אסור ע''כ. וכן כתבו הגאונים ז''ל: 


! ד 
[[מותר לבשל הדגן או הקמח וכו'.]] שם אמרי דבי רבי שילא ותיקא שרי והקשו והא תניא ותיקא אסור ותירצו לא קשיא הא במיא ומלחא הא במשחא ומלחא. ובהלכות משחא ומלחא כיון דלית ביה מיא משחא מי פירות נינהו ומי פירות אין מחמיצין. ופי' ותיקא עצירה, עכ''ל: 


! ה 
[[כרמל שמהבהבין אותו וכו'.]] שם אמר מר זוטרא לא לימחי איניש קדרה בקמחא דאבישונא דלמא לא בשיל שפיר ואתי לידי חמוץ ומשם למד רבינו דכל שכן שאין מבשלין אותו: [[וכן כשמוללין את הקדרות וכו'.]] מימרא הזכרתיה בסמוך (דף מ':) ושם אמרו רבא מחו ליה בחסיסי. ובהלכות פירוש בחסיסי מצה אפויה שטוחנין אותה ומבשלין אותה במים ומוללין בה את הקדרות, עכ''ל: 


! ו 
[[אין בוללין את השעורים וכו'.]] שם (דף מ'.) אין לותתין את השעורים בפסח ואם לתת נתבקעו אסורות לא נתבקעו מותרות אמר מר עוקבא לא נתבקעו ממש אלא כל שמניחין אותן על פי הביב והן מתבקעות מאליהן ושמואל אמר נתבקעו ממש ומפורש בהלכות דעבדינן לחומרא כמר עוקבא לענין מיכלינהו להני שערי כמ''ש שם בארוכה: 


! ז 
[[החטים מותר לבלול אותן וכו'.]] שם מותר ללתות והוא בחטים כמבואר שם. [[וכתב רבינו וטוחנין אותן מיד]] לפי שאם שהו ודאי מחמיצין הן כדמוכח (מ':) בההיא ארבא דטבעא בחישתא וכן כתבו ז''ל. וי''מ שהלתיתה מים מועטים שאינם באים לידי חמוץ בהם ודברי רבינו עיקר: [[וכבר נהגו כל ישראל.]] תקנת הגאונים כתבום בהלכות והאידנא שדרו ממתיבתא דאין אנו בקיאין ללתות הלכך לא שרי לן למלתת ע''כ: 


! ח 
[[תבשיל שנתבשל וכו'.]] זה מבואר בהלכות ה''מ דעבדינן כמר עוקבא לענין מיכלינהו בעינייהו אבל אי משתכחי בהדי בשולא ולא נתבקעו כיון דאיסור תערובת חמץ במשהו מדרבנן הוא לא אסרו לההוא בשולא אא''כ נתבקעו כשמואל ויש מי שאומרים דדוקא בשעורים אבל בחטים אפילו לא נתבקעו אסורים ואוסרין: 


! ט 
[[משום שנאמר (בתורה) ושמרתם את המצות וכו'.]] שם (דף מ'.) אמר להו רבא להנהו דמהפכי כיפי כי מהפכיתו הפיכו לשם מצה פירש רש''י כיפי עמרים, עכ''ל. ולא נזכר בהלכות ולא בדברי רבינו שום חלוק בין המצה של לילה הראשון למצה שאדם אוכל בשאר ימי הפסח אלא שבסוף ערבי פסחים כתב הרב אלפסי ז''ל היכא דלית ליה כולה סעודתא ממצה דמינטרא אלא כזית בלחוד דמנטר הוא דאית ליה אכיל ברישא. וכן כתב רבינו ספ''ח מי שאין לו מצה משומרת אלא כזית כו'. הורו ז''ל שהשמור אינו מעכב ולכתחלה ראוי לעשותו בכל הדגן אלא שאינו מעכב אלא בלילה הראשון שהוא חובה לאכול מצה המשומרת וזה הכרח לפרש בדבריהם וכן משמע הסוגיא שם בכל שעה, ואע''פ שקשה לי למה לא כתבו הא דבצקות של נכרים אדם ממלא כרסו מהם ובלבד שיאכל כזית מצה באחרונה וכונתם צריכה לי עיון. והמנהג הפשוט ידוע שמשמרין המצה מעת קצירה למצה של מצוה ושאר הימים אוכלין מפת שמשמרין אותו מחמוץ משעת לישה והרבה מפרשים כתבו שמצוה מן המובחר והדור הוא זה [אף] דקיי''ל דסגי בשמור דקודם לישה לקנות חטים ולשמרם לפסח. ודע שמצה של מצוה אם לשה עכו''ם או חרש שוטה וקטן אפילו אחרים עומדים על גביהם לא יצא וכך העלה הרשב''א ז''ל: [[דגן שנטבע בנהר או שנפל עליו מים וכו'.]] שם (דף מ':) ההיא ארבא דטבעא בחישתא שריה רבא לזבוני לנכרי והקשו עליו דלמא הדר מזבין ליה לישראל והדר ביה ואמר ניזבנינהו קבא קבא לישראל כי היכי דכליא קמי פסחא. ורבינו נראה שאינו גורס קבא קבא לישראל אלא קבא קבא סתם ולנכרי הוא, ולזה כתב רבינו ואם מוכרו לנכרי מוכרו מעט מעט. וההיתר שכתב במכירה לישראל ובהודעה פשוט הוא ולא הוצרכו בגמ' להזכיר ובעל העיטור גורס קבא קבא לישראל וכתב דה''ה לנכרי: 


! י 
[[דגן שנפל עליו וכו'.]] שם (דף ל''ט:) תניא ר' יוסי בר''י אומר קמח שנפל לתוכו דלף כל היום כולו אינו בא לידי חמוץ אמר רב פפא והוא דעביד טיף (טיף) להדי טיף (טיף). ורבינו הזכיר דגן ונראה שכך היה גרסתו או שדגן כולל ג''כ הקמח וזה עיקר: 


! יא 
[[אין לשין בפסח וכו'.]] פרק אלו עוברין (דף מ''ח:.) אמר רבא קבא מלוגנאה לפסחא וכן לחלה והקשו והא אנן תנן חמשת רבעים קמח חייבין בחלה ותירצו קבא מלוגנאה נמי קאי אהאי שיעורא: [[ואין לשין לא בחמין וכו'.]] סוף כל שעה (דף מ''ב.) אמר רב יהודה אשה לא תלוש אלא במים שלנו דרש רבא אשה לא תלוש לא בחמה ולא בחמין ולא בחמי חמה ולא במים הגרופים ולא תגביה ידה מן התנור עד שתגמור את הפת וצריכה שני כלים אחד שמקטפת בו ואחד שמצננת בו את ידיה איבעיא להו עברה ולשה מאי מר זוטרא אמר עברה ולשה מותר ורב אשי אמר עברה ולשה אסור אמר מר זוטרא מנא אמינא לה דתניא אין לותתין את השעורים בפסח ואם לתת נתבקעו אסורות לא נתבקעו מותרות ורב אשי היכא דאתמר אתמר היכא דלא אתמר לא אתמר ע''כ בגמ'. ובהלכות פירשו מים הגרופים שנשאבו בו ביום (ההוא) וקי''ל כרב אשי ע''כ. ופירש רבינו עברה ולשה על איכות המים בלבד ולא על שאר הדברים לפי שלא אמרו עברה מאי אלא עברה ולשה ואין לישה אלא במים ועוד שהביאו הא דאין לותתין והיא במים. ויש מפרשים שהוא כולל אף לא תלוש בחמה ואינו נראה שיהא דעת מר זוטרא שאפילו לישה במים חמין הפת מותרת ודעת רב אשי שאפילו לשה במים צוננין שלנו אלא שלשה בחמה שהפת אסורה אלא ודאי לא נחלקו אלא באיכות מי הלישה. כך נ''ל להעמיד דברי רבינו. וראיתי בהלכות הרב ר' יצחק אבן גיאת ז''ל ובעיטור מפרשים דינין אלו דוקא במצה משומרת אבל לא בשאר הפת ואין זה אמת דהא סתם קאמרי ועוד דלא הוה להו למימר מותר ואסור אלא יוצא ואינו יוצא וכן מענין מקומו מוכרח מההיא דלותתין דבכל פת אמרו וזה דעת רוב המפרשים ועיקר: 


! יב 
[[לא תשב אשה תחת השמש וכו'.]] כבר הזכרתי זה. ובהלכות ולא מיבעיא מיתב ומילש בשמשא דאסור אלא אפילו מיתב תותי רקיע ביומא דעיבא ומילש אסור ואף על גב דלא נפלה שמשא בההוא דוכתא מאי טעמא יומא דעיבא כולא שמשא, ע''כ. וכן מבואר במסכת יומא פרק אמר להם הממונה (דף כ''ח): [[ולא תניח את העיסה וכו'.]] גם זה נראה שהוא פירוש למה שאמרו ולא תגביה ידה מן התנור שהזכרתי למעלה או אפשר שהוא משנה באלו עוברין (פסחים דף מ''ח:) רבן גמליאל אומר שלש נשים וכו' וחכמים אומרים שלש נשים עסוקות וכו'. ופסק כחכמים: [[ואם היתה אופה ולשה וכו'.]] זהו פירוש למה שהזכרתי למעלה וצריכה שני כלים וכו' ופי' רבינו דוקא כשהיא אופה שידיה מתחממין מחמת חום התנור. אבל רש''י ז''ל פירש אף כשאינה אופה לפי שידיה מתחממין מחמת חום העיסה: [[ואם עברה ולשה וכו'.]] כל החלוקים שהזכיר רבינו הם מוסכמים חוץ משלשה בשמש שיש אוסרין אף בדיעבד כמו שכתבתי למעלה: [[וכמה שיעור חלה וכו'.]] זהו שיעור חמשת רבעים שהזכרתי למעלה וכבר ביארו בהרבה מקומות שזהו השיעור וכתב רבינו כגוף הביצה הבינוני ולא כמשקלה ודבר ברור הוא שאין גופה ומשקלה שוין ומוכרח הוא שהשיעור הוא במדה ולא במשקל ובהלכות חלה פרק ששי ביאר רבינו משקל שיעור זה מקמח חטי מצרים: 


! יג 
[[כל זמן שאדם עוסק וכו'.]] פרק אלו עוברין (דף מ''ח:) ברייתא כל זמן שעוסקת בבצק אינו בא לידי חמוץ: [[ואם הגביה ידו והניחו ושהה וכו'.]] שם (דף מ''ו.) משנה בצק החרש אם יש כיוצא בו שהחמיץ ה''ז אסור ובגמ' אין שם כיוצא בו מהו אמר ר''ל כדי שיהלך אדם מיל. עוד (דף מ''ח:) במשנה שיאור ישרף והאוכלו פטור סידוק ישרף והאוכלו חייב כרת אי זהו שיאור ואי זהו סידוק שיאור כקרני חגבים סידוק שנתערבו סדקיו זה בזה דברי ר' יהודה וחכ''א זה וזה האוכלו חייב כרת ואי זהו שיאור כל שהכסיפו פניו כאדם שעמדו שערותיו ע''כ. ובהלכות וקי''ל כחכמים וכן דעת רבינו. ופירושו בזה ברור שהוא מפרש שהעיסה החמוצה משמעת קול והוא סובר ששיעור זה ושיעור נסדקה כקרני חגבים הכל אחד ולכך לא הזכיר רבינו דין הסידוק כיון שביאר שאם משמעת קול שהיא חמץ גמור. ומה שאמרו בצק החרש רצו לומר שלא השמיע קול עדיין וזהו חרשותו שהחרש אינו מרגיש כשמדברין אליו כך החמץ הזה כשטופחין לו פניו אינו מרגיש ומתחרש וכן פירשו בהלכות הרב אבן גיאת ז''ל. ואם יש כיוצא בו עיסה אחרת ששהתה כמוה והחמיצה שהשמיעה קול הרי שתיהן חמץ גמור. זהו פירוש רבינו ובהשגות שיטה אחרת ודברי רבינו נראין: 


! טו 
[[אין עושין סריקין המצויירין וכו'.]] פ' כל שעה (ל''ז.) ברייתא א''ר אלעזר בר צדוק פעם אחת נכנסתי אחר אבא לבית ר''ג והביאו לפניו סריקין המצויירין בפסח אמרתי לו אבא לא כך אמרו חכמים אין עושין סריקין המצויירין בפסח אמר לי בני לא של כל אדם אמרו אלא של נחתומין איכא דאמרי לא של נחתומין אמרו אלא של כל אדם אמרו. ופסקו בהלכות כלישנא בתרא דנחתומין כיון דבקיאי לא שהו בהו וכן פסקו הגאונים ז''ל. [[ומה שכתב רבינו ואפילו ציירו אותן בדפוס וכו']] מפורש בגמ' שם וכן בהלכות. וכתב רבינו יצחק אבן גיאת מאי סריקין המצויירין פת העשויה צורות צורות דמות יונים ודגים ושאר צורות וכן פירשו הגאונים ז''ל, עכ''ל: 


! טז 
[[מים שרוחצין בהן הידים וכו'.]] משנה שם (דף מ':) מי תשמישו של נחתום ישפכו מפני שהן מחמיצין ובגמרא (דף מ''ב.) תני חדא שופכין במקום מדרון ואין שופכין במקום האישבורן ותניא אידך שופכין במקום האישבורן לא קשיא הא דנפישי וקוו הא דלא נפישי דלא קוו ע''כ בגמרא. ובהלכות לא כתבו אלא ברייתא ראשונה ולא רצו לחלק בין נפישי ללא נפישי לפי שאין הכל נזהרין. ורבינו ג''כ סתם וכתב כדי שלא יתקבצו המים במקום אחד ויחמיץ וממילא שאם היו מועטין ולא היה בהן כדי קבוץ ששופכין אפילו במקום האישבורן אלא שרצה לכתוב כשיטת ההלכות: 


! יז 
[[אין שורין את המורסן לתרנגולים וכו'.]] משנה (ל''ט:) אין שורין את המורסין לתרנגולים אבל חולטין וכבר כתבתי למעלה בשם הגאונים ז''ל שאין מותר לחלוט בזמן הזה וכדברי רבינו: 


! יח 
[[ומותר ללוש לתרנגולין מורסן וכו'.]] זהו דעת קצת המחברים ובעיטור כתוב זה כך וכתב הבבלי מותר ללוש לתרנגולים מורסן או קמח וכו' כדברי רבינו ושם כתוב ואין לסמוך על זה שאם כן ישהא העיסה כדי הילוך מיל עכ''ל. וכן נהגו להחמיר: 


! יט 
[[לא תשרה אשה מורסן וכו'.]] משנה שם האשה לא תשרה את המורסן שתוליך בידה למרחץ אבל שפה היא על בשרה יבש ולא ילעוס אדם חטים ויתן על גבי מכתו מפני שהן מחמיצות. ופירש''י ז''ל אבל שפה היא מורסן בבשרה יבש ואע''פ שהמים טופחין על בשרה עכ''ל: [[אין נותנין את הקמח וכו'.]] שם משנה (דף מ':) אין נותנין את הקמח לתוך החרוסת או לתוך החרדל ואם נתן יאכל מיד ר''מ אוסר ובגמ' אמר רב כהנא מחלוקת לתוך החרדל אבל לתוך החרוסת דברי הכל ישרף מיד ותניא כותיה וכן פסקו בהלכות וכן דעת קצת הגאונים. ופירוש בחרוסת יש חומץ, ובחרוסת וחרדל יש בהן מים שאם לא כן כבר נתבאר שמי פירות אין מחמיצין: 


! כ 
[[מותר לתת התבלין והשומשמין וכו'.]] תוספתא: [[וכן מותר ללוש העיסה ביין ושמן וכו'.]] זה כדברי ההלכות שהעלו פ' כל שעה שהלכה כר''ע דאמר (דף ל''ו.) מותר ללוש עיסה ביין ושמן ודבש אע''פ שיש עמהם מים לפי שאף על פי שהן מחמיצין עם תערובת המים אין ממהרין להחמיץ יותר מהמים לבדן ואין צריך לומר לקטף שמותר חוץ מיום ראשון שצריך לחם עוני כמו שמפורש בהל' בארוכה. וכן הוכיחו קצת מפרשים האחרונים ז''ל וכן עיקר. ופירש''י ז''ל יום ראשון לילה הראשון וכן נראה מדברי רבינו לפי מה שכתב פ''ו וכן הוא בירושלמי אמר ריב''ל אותו כזית שאדם יוצא ידי חובתו בפסח צריך שלא יהא בו משקין ע''כ. ובהשגות ואני אומר אולי לא נאמר כן אלא בזריזים שהיו אופין אותה מיד אבל להתיר לכל אדם כשאר עיסות לא וכן הוא עיקר עכ''ל. ואני אומר אין לנו לגזור גזרות מדעתנו אחר דורות הגאונים ז''ל: 


! כא 
[[כל כלי חרס שנשתמש בהן חמץ וכו'.]] שם (דף ל':) אמר שמואל כל הכלים שנשתמש בהן חמץ בצונן משתמש בהן מצה חוץ מבית שאור הואיל וחמוצה קשה. ובהלכות משתמש בהן מצה בצונן וזו היתה גירסת רבינו ופירש שבכלי חרס הוא בדוקא, ונראה טעמו שבשאר כלים אם נשתמש בהן חמץ בצונן מותר להשתמש בהן מצה אפילו בחמין לפי שאף אם נשתמש בהן חמץ בחמין מותרין ע''י הכשר אבל כלי חרס כיון שאילו נשתמש בהן חמץ בחמין אין להם תקנה אף כשנשתמש בהן חמץ בצונן החמירו שלא להשתמש בהן מצה בחמין. זהו נראה בדעתם ז''ל. ונוסחת הגאונים ז''ל והרבה מן האחרונים היא משתמש בהן מצה סתם דמשמע אף בחמין. ואף לפי נוסחת ההלכות ורבינו ראיתי מי שפירש שלא אמרו מצה בצונן להוציא מצה בחמין שכיון שתשמיש החמץ היה בצונן מותרין הם במצה אף בחמין אלא להוציא שאם נשתמש בהן חמץ בחמין אסור להשתמש בהן מצה אפילו בצונן גזרה שמא יבא להשתמש בהן בחמין ודוקא בכלי חרס גזרו אבל בשאר כלים כיון שאם בא להשתמש בהן בחמין יש להן הכשר אף הוא משתמש בהן בצונן בלא הכשר וכן הדין בשאר איסורין, אלו דבריהם ז''ל: [[וכלי שמניחין בו חרוסת וכו'.]] שם אמר אביי בית חרוסת כבית שאור שחמוצו קשה דמי אמר רבא הני אגני דמחוזא הואיל ותדירי למילש בהו חמירא ומשהו בהו חמירא כבית שאור שחמוצו קשה דמי: 


! כב 
[[ביב של חרס שאופין עליו וכו'.]] שם בהלכות והאי בוכיא דקא אפי ביה חמירא כולה שתא אסור למיפא ביה מצה בפסח משום דהיסקו מבחוץ ואי מלייה גומרי והסיקו מבפנים שפיר דמי ע''כ: 


! כג 
[[כלי מתכות וכלי וכו'.]] זה מבואר בהלכות שם נקוט האי כללא בידך דמאני דאעא ודפרזלא ודמיני מתכות ובורמי דגללא דאשתמש בהו חמירא כולה שתא בכלי ראשון צריך למעבד בהו הגעלה בכלי ראשון ודאשתמש בהו בכלי שני כגון קערות וכיוצא בהן כי שדי עלייהו רותחין בכלי שני ומשהי להו בגוייהו עד דפלטין שפיר דמי דגמרי מגיעולי עכו''ם וכו' ע''כ. [[ומ''ש רבינו ואח''כ שוטף אותן]] הוא לפי דעת קצת המפרשים ז''ל ממה שאמרו פ' דם חטאת בזבחים (צ''ז.) מריקה בחמין ושטיפה בצונן. ויש שאמרו שאינו מטעם זה אלא כדי להעביר החמץ שעליהן. ומ''מ כך הוא דעת הגאונים והאחרונים שצריכין שטיפה כדברי רבינו: [[וכן הסכינין מרתיח וכו'.]] בגמ' (פסחים ל':) א''ל רבינא לרב אשי הני סכיני דפסחא היכי עבדינן להו א''ל קתייהו בטינא ופרזלייהו בנורא והדר מעייל להו לקתייהו ברותחין והלכה אידי ואידי ברותחין ובכלי ראשון ע''כ בגמ'. ושפודין ואסכלאות לא נתבאר דינן בגמ' לענין חמץ בפסח ונחלקו בו המפרשים ז''ל יש מי שאומר שדינן כדין שאר איסורין וצריכין לבון ויש מי שאומר שכיון שמה שבלעו היה היתר די בהגעלה. ואפשר שזהו דעת רבינו שהזכיר כאן בסכינין הגעלה ופרק י''ז מהלכות מאכלות אסורות בלוקח סכין מן העכו''ם הצריכן לבון ולא הזכיר כאן לבון כלל. ומ''מ דעת הרמב''ן והרשב''א ז''ל להשוות חמץ לגיעולי עכו''ם והם סוברים שבסכינין אף בגיעולי עכו''ם אינן צריכין אלא הגעלה כמו שיתבאר שם: 


! כד 
[[כלי מתכות וכו'.]] כבר נתבאר זה למעלה בדברי ההלכות: 


! כה 
[[כל כלי חרש שנשתמש וכו'.]] שם מבואר בגמרא ובהלכות שכל שתשמישו על ידי חמין בכלי חרס אינו יוצא מידי דפנו לעולם. וכתבו ז''ל שאפילו מלא הקדירה גחלים והסיקה אינה מוכשרת שאינה דומה לביב של חרס שהזכרנו למעלה: [[ומ''ש רבינו אלא מניחן לאחר הפסח.]] הוא כשמואל דפליג אדרב קאמר (דף ל'.) קדרות בפסח ישברו וקי''ל כשמואל בהא כדאיתא בהלכות וכן כתבו ז''ל: 


! כו 
[[כלי ראשון שרצה להרתיחו וכו'.]] בהלכות נלמד מגיעולי עכו''ם (ע''ז דף ע''ו:.) יורה קטנה מגעילה בתוך יורה גדולה ויורה גדולה מאי ת''ש דההוא דודא דהוה בי מר עוקבא אהדר ליה לישא אפומא וארתחיה קסבר מה בולעו בניצוצות אף פולטו בניצוצות, פירוש שאחורי הכלי שאינן נגעלין אלא ע''י המים שמתוך רתיחתן נשפכין באחורי הכלי די להם בכך שאף הן לא בלעו מן האיסור אלא על ידי ניצוצות האש שהיה מרתיח הכלי ולא היתה בליעה זו חזקה ודי להם בפליטה זו. ופירש''י ז''ל ובלא שפה לא סגי דניצוצות דכולא שתא פעם כאן ופעם כאן ואילו דהגעלה חדא שעתא. וכתוב בהלכות ובפסחא דאסור למיעבד בלישא עביד גדנפא דטינא ע''כ. ודין ההגעלה אם היא בכלי שהוא בן יומו יתבאר פרק י''ז מהלכות מאכלות אסורות בארוכה: 

~ הלכות חמץ ומצה - פרק ששי




! א 
[[מצות עשה מן וכו'.]] סוף ערבי פסחים (דף ק''כ.) אמר רבא מצה בזמן הזה דאורייתא מרור דרבנן רב אחא אמר אחד זה ואחד זה דרבנן ותניא כותיה דרבא ששת ימים תאכל מצות וביום השביעי עצרת מה שביעי רשות אף ששת ימים רשות יכול לילה הראשון רשות ת''ל על מצות ומרורים יאכלוהו אין לי אלא בזמן שביהמ''ק קיים אין ביהמ''ק קיים מנין ת''ל בערב תאכלו מצות הכתוב קבעו חובה ע''כ. וכתב רבינו שמצותה כל הלילה וכן דעתו באכילת פסחים כמבואר פ' ח' מהלכות קרבן פסח וכסתם מתניתין דהקורא את המגילה (דף י''ו:) דכל שמצותה בלילה כשר כל הלילה וכר''ע דאמר הכין ופליגא דראב''ע דאמר עד חצות וקיי''ל כר''ע מחבירו. ויש מי שפסק כראב''ע משום דסתם מתני' בפ''ק דברכות (דף ב'.) ובערבי פסחים (דף ק''כ:) ובזבחים פרק איזהו מקומן (דף נ''ו:) הם כמותו. ואמר רבא בפרק ערבי פסחים אכל מצה אחר חצות לראב''ע לא יצא ידי חובתו. ודברי רבינו עיקר דאמרינן בפרק מצות חליצה (דף ק''א:) מה לי חדא סתמא מה לי תרי סתמי וכיון דאיכא סתמי לר''ע ולר' אליעזר הדרינן לכללין דקיי''ל הלכה כר''ע מחבירו כך נ''ל. [[ומה שכתב רבינו ומשאכל כזית יצא ידי חובתו]] מבואר בכמה מקומות בפסחים: 


! ב 
[[בלע מצה יצא וכו'.]] שם (פסחים קט''ו:) אמר רבא בלע מצה יצא בלע מרור לא יצא בלע מצה ומרור בהדי הדדי ידי מצה יצא ידי מרור לא יצא כרכן בסיב ובלען אף ידי מצה לא יצא ע''כ בגמרא. ופי' כשבלע המרור לא יצא מפני שאנו צריכין שיטעום טעם המרור בפיו שהוא זכר לוימררו את חייהם וכשבלע מצה כיון שהמצה נגעה בפיו הויא לה אכילה ויצא וכשבלע מצה ומרור כאחד כתב רבינו שיצא ידי מצה ואף על פי שהמרור מפסיק בין מצה לפיו אינו חשוב הפסק לפי שהמרור טפלה למצה אבל כשכרך בסיב הסיב מפסיק וחשיב הפסק ולפיכך לא יצא אפילו ידי מצה זהו דעת רבינו וכן נראה מפירוש רש''י ז''ל. ובהשגות א''א זה שבוש שאין זה טעם למרור וכו'. ונדמה לו לר''א ז''ל שמה שכתב רבינו בלע מצה ומרור כאחת ידי מצה יצא ידי מרור לא יצא שהמרור כטפילה למצה שהוא נתינת טעם למ''ש ידי מרור לא יצא ולזה השיגו שהוא שבוש. ואין זה כונת רבינו אלא נתינת טעם הוא מפני מה יוצא ידי חובתו ממצה ואין המרור מפסיק וכמו שפירשתי למעלה: 


! ג 
[[אכל מצה בלא כונה וכו'.]] בראש השנה פרק ראוהו בית דין (דף כ''ט.) שלחו ליה לאבוה דשמואל כפאו ואכל מצה יצא כפאו מאן אילימא כפאו שד והתניא עתים חלים עתים שוטה כשהוא חלים הרי הוא כפקח לכל דבריו כשהוא שוטה הרי הוא כשוטה לכל דבריו אמר רב אשי לא צריכא שכפאוהו פרסיים וכו' ע''כ. ופסק רבינו כן. וראיתי מי שכתב שהטעם שכיון שהוא יודע שהלילה הוא פסח והוא חייב באכילת מצה יצא אע''פ שלא נתכוון לצאת ונאנס באכילתה אבל אם היה סבור שהוא חול ואכלה או שהיה סבור שאין זה מצה ואכלה לא יצא וזהו שלא הזכירו בגמרא אלו הצדדין. ודברי טעם הן: [[אכל כזית מצה והוא נכפה וכו'.]] כבר נתבאר זה בסמוך: 


! ד 
[[אין אדם יוצא ידי אכילת מצה וכו'.]] משנה וגמרא בפרק כל שעה (פסחים ל''ה.) כתבתים בראש פ''ה: 


! ה 
[[העושה עיסה מן החיטים וכו'.]] משנה במסכת חלה העושה עיסה מן החיטים ומן האורז אם יש בה טעם דגן חייבת בחלה ואדם יוצא בה ידי חובתו בפסח אין בה טעם דגן אינה חייבת בחלה ואין אדם יוצא בה ידי חובתו בפסח. [[ורבינו כתב אם יש בה טעם דגן]] וממילא שאם אין בה אינו יוצא. ובהשגות א''א נראה לי והוא שיש בה דגן וכו'. אבל מדברי הרמב''ן ז''ל נראה שאפילו אין שם כזית בכדי אכילת פרס יוצא בה לפי שמדין גרירה הוא שהחטין גוררין את האורז וזהו שהזכירו חטים ואורז בדוקא וכן מבואר בירושלמי והאריך בזה בהלכות בכורות וגם רבינו פרק ו' מהלכות בכורים עם שאר מתנות כהונה כתב משנתנו בדין החלה בקמח חטים וקמח אורז ומשמע דדוקא באלו וכן עיקר: [[עיסת הכלבים בזמן שהרועים וכו'.]] גם זה משנה במסכת חלה והובאה פרק יום טוב שחל (ביצה כ''א.): [[מצה שלשה במי וכו'.]] פ' כל שעה (דף ל''ו.) אמר ר''ע מה ת''ל לחם עוני פרט לעיסה שנילושה ביין ושמן ודבש והקשו שם מדר''ע אדר''ע ותירצו לא קשיא הא ביו''ט ראשון הא ביו''ט שני וכבר כתבתי פרק חמישי שהלכה כר''ע. וסובר רבינו שלא מיעטו אלא יין ושמן ודבש וחלב ג''כ שנזכר בסוגיא לפי שהפת הנילוש בהן אינו לחם עוני אבל שאר משקין ודאי יוצא בהן וזהו שלא אמרו פרט לעיסה שנילושה במשקין. והירושלמי שהזכרתי פרק ה' שנזכר בו משקין סתם לפי שאין דרך לערב משקין אחרים אלא אלו אמר משקין סתם. ואמנם ראיתי מי שכתב שאינו יוצא במצה הנילושה במי פירות בלבד אלא עם תערובת מים לפי שאנו צריכין שמור מחמץ וכל שאינו מחמיץ אין יוצאין בו ידי מצה וכבר נתבאר שמי פירות לבד אין מחמיצין ודבר נכון הוא: [[אבל אין לשין אותה ביין ושמן וכו'.]] כבר נתבאר זה בסמוך. ובהשגות א''א אע''ג דתניא בתוספתא יוצאין במצה מתובלת וכו'. ונראה לומר שהתוספתא אינה סוברת לחם עוני פרט למצה שנילושה ביין ושמן אלא דורשת אותו למעט מעשר שני וכדברי ר''י הגלילי בגמרא בכל שעה ואינה אוסרת מצה עשירה ואין הלכה כמותו אלא כר''ע כמו שכתבתי. ודוחק הוא לפרשה משתבלה כדברי הר''א ז''ל: [[ואין יוצאין לא בפת מורסן וכו'.]] זה יצא לרבינו ממה שאמרו במסכת חלה נטל מורסן מתוכן וחזר לתוכן הרי אלו פטורין ומוכיח שם שאין המורסן והסובין חשובין פת ומה שאמרו בפרק כל שעה (דף ל''ו:) יכול לא יצא אדם ידי חובתו אלא בפת הדראה ת''ל מצות מצות ריבה ואפילו כמצתו של שלמה. ופת הדראה כתוב בהל' פירוש פת סובין ומשמע שיוצא אדם בפת סובין כבר כתב הרא''ה דלאו למימרא פת סובין לחודייהו דההוא לא חשיב פת כלל אלא לומר שלא נטלו סובן, ע''כ לשון הרא''ה ז''ל ועיקר: [[אבל לש הוא וכו'.]] כבר נתבאר זה בסמוך דהיינו פת הדראה שלא נטלו סוביו ופשוט הוא: [[וכן פת סולת נקייה וכו'.]] גם זה מבואר בסמוך אפילו כמצתו של שלמה: 


! ו 
[[אחד מצה שנאפית בתנור וכו'.]] זה מחלוקת בין הגאונים כמו שכתוב בהלכות ורבינו סובר כדעת ההלכות דקי''ל (דף ל''ז.) כר' יוחנן דאמר מעשה אילפס לא שנא הרתיח ולבסוף הדביק ולא שנא הדביק ולבסוף הרתיח נהמא הוא וחייב בחלה ואדם יוצא בה ידי חובתו בפסח והכין קא פסק רב אחא משבחא במעשה אילפס כר' יוחנן וזהו דעת רבינו כאן ובדין החלה ולזה הסכימו הרמב''ן ז''ל והרשב''א ז''ל. ובהשגות א''א מעשה אילפס אע''ג דלחם הוי וכו' באור דבריו ואע''ג דפליגי עליה רבא אהא דאביי דמי פירות אין מחמיצין וקי''ל כרבא בהא אפילו רבא מודה שעיסה זו נלושה במים ויש לחוש בה אלא א''כ באילפס וכסויה כמו שכתוב וזו סברא שלו ז''ל לא מצאתי אחד מהמפרשים שסובר כן. ואין ראיתו נראית לי כלל דהתם בשיבלין וחצבא דאבישונא שפירושו כד מלא קליות נראית היא לעין שכשמשימין אותו על האש יוצא מהן מים ולחות הרבה ולזה חשש אביי כמו שהוא סובר שמי פירות מחמיצין אבל עיסה זו אין שום לחות יוצא ממנה ונאפת היא שלא על יד שום משקה כמבואר פ''ה וא''כ כל שנאפת קודם שיעור שתבא לידי חמוץ במה נחוש אלא ודאי אין לדברים אלו עיקר: [[אפילו אפאה וכו'.]] במסכת ברכות (דף ל''ח.) ונזכר כאן בהלכות: [[וכן אם לא וכו'.]] בכל שעה (דף ל''ח.) תניא יוצאין במצה נא מאי מצה נא כל שפורסה ואין חוטין נמשכין ממנה: [[ויוצאין ברקיק השרוי וכו'.]] שם (פסחים דף מ''א.) יוצאין ברקיק השרוי ומבושל שלא נימוח דברי ר''מ ר' יוסי וכו' ובהלכות יוצאין ברקיק השרוי אבל לא במבושל אע''ג שלא נמוח מ''ט משום דבעינן טעם מצה וליכא ע''כ וקי''ל ר' יוסי ור''מ הלכה כר' יוסי: 


! ז 
[[אין אדם יוצא וכו'.]] משנה פרק כל שעה (דף ל''ה.) אבל לא בטבל ולא במעשר וכו'. [[וכתב רבינו זה הכלל כל שמברכין עליו וכו']] לפי שהמשנה והגמ' שבכאן שוין למשנה וגמ' שבברכות פרק שלשה שאכלו (דף מ''ה.). וקצר רבינו כאן מפני שכבר בארו פ''א מהל' ברכות. [[אבל מ''ש או שגזלה הוא]] בירושלמי תני מצה גזולה אסור לברך עליה א''ר אושעיא על שם ובוצע ברך נאץ ה' הדא דתימר בתחלה אבל בסוף דמים הוא חייב לו ר''י אמר אין עבירה מצוה ר' יוסי אמר אין מצוה עבירה א''ר אילא אלה המצות אם עשיתן כמצותן הרי הן מצות ואם לאו אינן מצות ע''כ. אבל ראיתי מי שכתב ממה שאמרו אבל בסוף דמים הוא חייב לו ש''מ מצה גזולה יוצא בה בדיעבד דהא לא כתיב מצתכם ע''כ. וסוף הירושלמי אינו נראה כן אלא לא יצא והוא שגזל מצה אבל גזל חטים או קמח ועשאו פת ודאי יוצא שקנאן בשינוי ודמים לבד הוא חייב לו כך נ''ל: 


! ח 
[[הכהנים יוצאין בחלה וכו'.]] משנה שם (פסחים ל''ה.) והכהנים בחלה ובתרומה: [[וכן במצה של מעשר שני.]] דין מעשר שני הוא בגמרא (ל''ו.) מחלוקת ר''י הגלילי ור''ע וידוע שהלכה כר''ע מחבירו ודין הבכורים שניהם מודים בגמרא שם (דף ל''ו:) ומהטעם שכתב רבינו: 


! ט 
[[חלות תודה ורקיקי וכו'.]] משנה שם (דף ל''ה.) חלות תודה ורקיקי נזיר עשאן לעצמו אינו יוצא בהן למכור בשוק יוצא בהן. ובגמרא (דף ל''ח:) מבואר הטעם כמו שהזכיר רבינו: 


! י 
[[הכל חייבין באכילת וכו'.]] פ' אלו עוברין (דף מ''ג.) מימרא נשים חייבות באכילת מצה דבר תורה וכו'. וידוע היקש הנשים לעבדים: [[קטן שיכול לאכול וכו'.]] זה למד רבינו ממה שאמרו פרק לולב הגזול (סוכה מ''ב:) קטן שיכול לאכול כזית צלי שוחטין עליו את הפסח מ''ט איש לפי אכלו כתיב ר' יהודה אומר אין שוחטין עליו את הפסח אלא א''כ יודע להבחין וכו' משמע התם דכל שיודע לעשות הדבר מחנכין אותו: [[חולה או זקן וכו'.]] פ' כל שעה (דף מ''א.) מפורש בהלכות ופשוט: 


! יא 
[[מדברי סופרים שאין וכו'.]] פרק ערבי פסחים (דף קי''ט ק''כ.) אמר שמואל אין מפטירין אחר מצה אפיקומן מר זוטרא מתני אין מפטירין אחר הפסח אפיקומן אבל אחר מצה מפטירין. ובהלכות מסתברא לן דלישנא קמא אליבא דגמ' ולישנא בתרא אמר כמר זוטרא הלכך עבדינן כלישנא קמא אליבא דגמ' והכין נהוג עלמא וכן כתבו הגאונים ז''ל: 


! יב 
[[אסרו חכמים לאכול וכו'.]] בהלכות פ' אלו עוברין ירושלמי א''ר לוי האוכל מצה בערב פסח כבא על ארוסתו בבית חמיו והבא על ארוסתו בבית חמיו לוקה. ופי' מכת מרדות מדרבנן. ויש מי שכתב דדוקא לאחר איסור חמץ דהיינו אירוסין דמצה, ומדברי רבינו נראה כל היום: [[וכן אסור לאכול וכו'.]] ראש פרק ערבי פסחים (דף צ''ט:) סמוך למנחה לא יאכל אדם עד שתחשך. ובגמרא (דף ק''ז.) איבעיא להו סמוך למנחה גדולה תנן או דלמא סמוך למנחה קטנה תנן וכו' ומשמע התם דסמוך למנחה קטנה תנן וכן כתוב בהלכות סמוך למנחה מתשע שעות ולמעלה דמנחה גופא מתשע שעות ומחצה ולמעלה וסמוך לה תשע שעות ע''כ: [[אבל אוכל הוא מעט וכו'.]] שם בגמ' (דף ק''ז:) א''ר אמי אבל מטביל הוא במיני תרגימא ר' יצחק מטביל בירקי. ובהל' מטבל מטפל כלומר מעביר פתו במיני תרגימא כגון פירות וקטניות וכיוצא בהן, ע''כ: [[וחכמים הראשונים וכו'.]] שם (דף ק''ז ק''ח.) רבה שתי כוליה מעלי יומא דפסחא חמרא כי היכי דניגרריה לליביה ולטעום טעם מצה. רב ששת הוה יתיב בתעניתא כל מעלי יומא דפסחא: [[אבל בשאר ערבי ימים טובים וכו'.]] שם בראש הפרק (דף צ''ט:) ר' יוסי אומר אוכל והולך עד שתחשך וקי''ל דהלכה כר' יוסי כדאיתא בהלכות: 

~ הלכות חמץ ומצה - פרק שביעי




! א 
[[מצות עשה מן התורה לספר בנסים ובנפלאות וכו'.]] זה מבואר במכילתא ומבואר ג''כ בערבי פסחים (קט''ז.): [[ומנין שבלילה של חמשה עשר וכו'.]] גם זה מבואר במכילתא ונזכר בהגדה: [[מצוה להודיע לבנים וכו'.]] (דף קט''ז.) במשנה ולפי דעתו של בן אביו מלמדו ומבואר בגמ': 


! ג 
[[וצריך לעשות שינוי וכו' וכיצד משנה וכו'.]] (דף ק''ח ק''ט) שם בברייתא מחלק להם קליות ואגוזים כדי שישאלו תניא ר' אליעזר הגדול אומר חוטפין מצה בערב הפסח בשביל התינוקות שלא יישנו. עוד שם למה עוקרים את השלחן אמרי דבי רבי ינאי כדי שישאל התינוק: [[אין לו בן וכו'.]] שם (דף קט''ז) ת''ר חכם בנו שואלו ואם לאו אשתו שואלתו ואם לאו הוא שואל לעצמו אפילו שני תלמידי חכמים שיודעין בהלכות הפסח שואלין זה לזה: 


! ד 
[[וצריך להתחיל וכו'.]] במשנה מתחיל בגנות ומסיים בשבח ודורש מארמי אובד אבי עד שיגמור כל הפרשה כולה ובגמ' מאי גנות רב אמר מתחלה עובדי אלהים אחרים רבא אמר עבדים היינו לפרעה במצרים: 

~ הלכות חמץ ומצה - פרק שביעי


! ה 
[[כל מי שלא אמר שלשה דברים אלו וכו'.]] במשנה (דף קט''ז) רבן גמליאל אומר כל מי שלא אמר שלשה דברים אלו בפסח לא יצא ידי חובתו ואלו הן פסח מצה ומרור וכו' כלשון רבינו: 


! ו 
[[בכל דור ודור חייב וכו'.]] גם זה במשנה שם (דף קט''ז.) בכל דור ודור חייב אדם להראות את עצמו כאילו הוא יצא ממצרים וכו': 


! ז 
[[לפיכך כשסועד אדם בלילה הזה וכו'.]] גם זה (דף צ''ט:) במשנה ואפילו עני שבישראל לא יאכל עד שמסב ולא יפחתו לו מארבעה כוסות של יין ואפילו מן התמחוי. ובגמרא (דף ק''ח:) ת''ר ארבעה כוסות הללו צריך שיהא בהן כדי רביעית אחד האנשים ואחד הנשים ואחד התינוקות. עוד שם אמר ריב''ל נשים חייבות בארבעה כוסות שאף הן היו באותו הנס: 


! ח 
[[אשה אינה צריכה הסבה וכו'.]] שם אשה אינה צריכה הסבה ואם חשובה היא צריכה הסבה בן אצל אביו צריך הסבה תלמיד אצל רבו מאי ת''ש אמר אביי כי הוינן בי מר הוה מזגינן אברכי דהדדי כי אתינא לבי רב יוסף אמר לן לא צריכיתו מורא רבך כמורא שמים איבעיא להו שמש מאי ואפשיט דצריך הסבה: [[והסבת ימין לא שמה הסבה וכו'.]] שם פרקדן לא שמיה הסבה והסבת ימין לא שמה הסבה. ופי' רבינו פרקדן מסב על ערפו או על פניו וכן עיקר שכל שאינו מוטה על צדו קרוי פרקדן: [[ואימתי צריכין הסיבה וכו'.]] שם אתמר מצה צריכה הסיבה מרור לא צריך הסיבה יין אמרי לה תרי כסי קמאי צריך הסיבה תרי כסי בתראי לא צריך הסיבה ואמרי לה איפכא והשתא דאתמר הכי ואתמר הכי אידי ואידי בעו הסיבה:  [[ואימתי צריכין הסיבה וכו'.]] ה''ה כתב שם אתמר מצה צריכה הסיבה וכו' יין אמרי תרי כסי קמאי וכו' והשתא דאתמר הכי ואתמר הכי אידי ואידי בעו הסיבה. אבל המפרשים מקשים דהא בעלמא קי''ל איפכא דכל ספיקא דרבנן לקולא וכו'. וי''א דהכא כיון דלאו מילתא דטירחא היא עבדינן לרווחא דמילתא. והר''ן כתב דע''כ אית לן למעבד הסיבה בכולהו דאי נזיל לקולא אמאי נקיל בהני טפי מהני ואי נקיל בתרוייהו הא מיעקרא מצות הסיבה לגמרי. כתב הר' מנוח אשה חשובה כלומר שאין לה בעל והיא גברת הבית א''נ שהיא חשובה בפרי ידיה בת גדולי הדור אשת חיל יראת ה'. א''נ אשה חשובה שיש לה עבדים ושפחות שאינה צריכה להתעסק בתיקון המאכל וענייני הבית. ושמש אע''פ שמתעסק בצרכי הבית מיסב לפי שהקונה ע''ע כקונה אדון. תלמיד לפני רבו אין צריך הסבה (ה''ה לשוליא דנגרי x): לא כתב רבינו גבי מרור דיוצאים בדמאי וכו'. משום דהשתא במצה דאורייתא נפיק אמרור דרבנן לא כל שכן דגלי במצה וה''ה למרור: 

! ט 
[[ארבעה כוסות אלו וכו'.]] מפורש שם (דף ק''ח:) שאם לא מזגן שאינו יוצא כל ידי חובתו כמו שיתבאר בסמוך. [[ומ''ש רבינו הכל לפי היין ולפי דעת השותה,]] פשוט הוא ומבואר בהרבה מקומות ולא כל היינות ולא כל האנשים שוין: [[ולא יפחות בארבעתן וכו'.]] שם אמר שמואל ארבעה כוסות הללו צריך שיהא בהן כדי מזיגה יפה. ופירשו לכל חד וחד דהיינו רובע רביעית יין חי בכל אחד: [[שתה ארבעה כוסות וכו'.]] שם שתאן חי יצא אמר רב ידי יין יצא ידי חירות לא יצא. פי' שיש בכל אחד רביעית יין חי. ופירוש ידי חירות לא יצא שאין זו מצוה כתקנה אלא ע''י מזוג: [[שתה ארבעה כוסות וכו'.]] שם שתאן בבת אחת ידי יין יצא ידי ארבעה כוסות לא יצא. פי' שאע''פ ששתה ארבעה כוסות חלוקין כיון שלא שתאן על הסדר לא יצא: [[ואם שתה מכל וכו'.]] שם השקה מהן לבניו ולבני ביתו יצא אמר רב נחמן והוא דאישתי רובא דכסא: 


! י 
[[כל כוס וכוס וכו'.]] במשנה (דף קי''ד קט''ז וקי''ז:) שם מזגו לו כוס ראשון ב''ה אומרים מברך על היין ואח''כ מברך על היום מזגו לו כוס שני וכאן הבן שואל וכו' מזגו לו כוס שלישי מברך על מזונו מזגו לו כוס רביעי גומר עליו את ההלל ואומר עליו ברכת השיר ומפרש בגמרא ברכת השיר מה היא. עוד במשנה בין כוסות הללו אם רצה לשתות ישתה בין שלישי לרביעי לא ישתה. ובירושלמי הטעם כדי שלא ישתכר וישכח מלומר את ההלל. והקשו והלא משוכר הוא ותירצו יין שבתוך המזון אינו משכר שלאחר המזון משכר: 


! יא 
[[החרוסת מצוה וכו'.]] (דף קי''ד) במשנה אף על פי שאין חרוסת מצוה רבי אליעזר ברבי צדוק אומר מצוה. והלכה כמותו דשקלו אמוראי אליביה (דף קט''ז) בגמרא דאמרינן מאי מצוה רבי לוי אומר זכר לתפוח עוררתיך רבי יוחנן אמר זכר לטיט ותניא כותיה דרבי יוחנן. תבלין זכר לתבן חרוסת זכר לטיט: 


! יב 
[[אכילת מרור אינה וכו'.]] פרק ערבי פסחים (דף ק''כ) מימרא כתבתיה ראש פ''ו מרור בזמן הזה דרבנן דכתיב על מצות ומרורים יאכלוהו: 


! יג 
[[מרורים האמורים וכו'.]] משנה בכל שעה (דף ל''ט) אלו ירקות שאדם יוצא בהן ידי חובתו בפסח בחזרת ובעולשין ובתמכא ובחרחבינא ובמרור יוצאין בהן בין לחין ובין יבשין אבל לא כבושין ולא שלוקין ולא מבושלין מצטרפין בכזית ויוצאין בקלח שלהן. ובגמרא (דף ל''ט:) גבי בין לחין ובין יבשין אמר רב הונא לא שנו אלא קלח אבל עלין לחין אין יבשין לא והקשו על זה מלשון המשנה ותירצו כמבואר שם: 

~ הלכות חמץ ומצה - פרק שמיני




! א 
[[סדר עשיית מצות אלו וכו'.]] הסדר הזה מבואר פרק ערבי פסחים וידוע לכל ולזה לא אכתוב מן הגמרא רק המקומות שיהיה בהם בדברי רבינו מחלוקת עם אחרים: [[בזמן הזה מביאין וכו'.]] (פסחים קי''ד) בגמ' מצוה להביא לפניו מצה וחזרת ושני תבשילין מאי אינון שני תבשילין אמר רב הונא סלקא וארוזא חזקיה אמר אפילו דג וביצה. רב יוסף אמר צריך שני מיני בשר אחד זכר לפסח ואחד זכר לחגיגה רבינא אמר אפילו גרמא ובשולא. ורבינו פסק כרב יוסף. והמנהג הפשוט בארצנו הוא בשר וביצה: 


! ב 
[[מתחיל ומברך בפה''א ולוקח ירק וכו'.]] פי' ואינו מברך לאחריו וכן כתב הרשב''א ז''ל. ושיעור כזית הוא כדעת רבינו לפי שאין אכילה פחותה מכזית. וראיתי מי שכתב כל שהוא לפי שאין זה אלא כדי שישאלו התינוקות: 


! ה 
[[ומברך בורא פרי הגפן וכו'.]] זהו כדעת ההלכות והרבה מן הגאונים שסוברין שכל אחד מארבעה כוסות הללו צריך ברכה לפניו. אבל קצת הגאונים סוברין שאינן טעונין אלא כוס ראשון וכוס של ברכה ודעת העיטור והרשב''א והרא''ה ז''ל כן ולענין ברכה אחרונה דהיינו על הגפן ועל פרי הגפן כתוב בהלכות איכא מאן דאמר לא מברכין אלא בסוף ואיכא מאן דאמר דמברכים לאחר תרי דמקמי סעודה ולבתר תרי דבתר סעודה והדין טעמא בתרא טעמא דמסתבר ושפיר דמי למעבד הכי עכ''ל ההלכות. ואף בזו חולקין האחרונים וסוברין כדברי רבינו האיי גאון ז''ל וקצת גאונים שאומרים שאין לברך ברכה אחרונה אלא בסוף, וכן עיקר: 


! ו 
[[ולוקח שני רקיקין וכו'.]] מה שכתב רבינו שמברכין על הפרוסה בפסח כן מבואר בהלכות ונסמכו על זה על מה שאמרו (דף ל''ט:) בברכות הכל מודים בפסח שמניח פרוסה לתוך שלימה ובוצע. ופי' מברך על הפרוסה וזהו דעת הרבה מן הגאונים ז''ל אבל יש מהם מי שכתב דההיא דברכות דוקא בהביאו לפניו פתיתין ושלמין אבל אם הביאו לפניו הכל שלמין אינו פורס. וכבר פשט המנהג כסברא ראשונה: [[ואח''כ כורך מצה ומרור וכו'.]] פי' זהו במקדש ונחלקו (פסחים קט''ו) בגמרא שהלל כורכן בבת אחת וחולקין עליו חביריו ואמרו אפילו זה בפני עצמו וזה בפני עצמו. ובגמ' חששו לדברי הלל כמו שיתבאר למטה. ולזה כתב רבינו הכריכה [[כהלל וכתב ואם אכל מצה בפני עצמה וכו']] וכן אמרו בגמ' והשתא דלא אתמר הלכתא לא כהלל ולא כרבנן וכו'. ובהשגות א''א זהו כהלל ומ''מ לא דייק זה הסדר ע''כ. ולא נתבאר טעמו. ודין ברכת הזבח והפסח (דף קכ''א) במשנה וכר''ע: 


! ח 
[[בזמן הזה שאין שם קרבן וכו'.]] בגמרא (דף קט''ו) והשתא דלא אתמר הלכתא לא כהלל ולא כרבנן מברך אמצה לחודה ואכיל והדר מברך אמרור לחודיה ואכיל והדר אכיל מצה ומרור בהדי הדדי זכר למקדש כהלל ע''כ שם. וסובר רבינו שהכל בטבול בחרוסת וכן כתוב בהלכות ה''ר יצחק ן' גיאת ז''ל מברך על אכילת מצה וטובל ואוכל ונוטל מן החזרת ומטבל בחרוסת וכורך מצה בחזרת ומטבל בחרוסת ואוכל עכ''ל. אבל בהשגות כתוב על טבול המצה בתחלה א''א זה הבל ע''כ. ואף כאן לא ביאר בזה טעם. ובאמת שהרבה מן האחרונים ז''ל סוברין שאין טיבול במצה כשהיא לבדה וכן נהגו ומ''מ לא היה לו לההביל הדבר כי לא דבר רק הוא: 


! י 
[[ויש לו לגמור וכו'.]] בהשגות א''א אין הדעת מקבלת כן וכו'. ודברי רבינו מבוארין סוף פרק כיצד צולין (דף פ''ה פ''ו) דאמרינן התם אמר רב גגין ועליות לא נתקדשו והקשו ומי אמר רב הכי והאמר רב משום ר' חייא כי זיתא פסחא והלילא פקע איגרא מאי לאו דאכלי באיגרא ואמרי באיגרא. ותירצו לא דאכלי בארעא ואמרי באיגרא והקשו והא תנן אין מפטירין אחר הפסח אפיקומן ואמר רב שלא יעקרו מחבורה לחבורה. ותירצו לא קשיא כאן בשעת אכילה כאן שלא בשעת אכילה וזה מבואר וע''כ לא אמרו דבשעת אכילה אסור אלא משום פסח, וזה ברור: 


! יא 
[[מקום שנהגו לאכול וכו'.]] פ' מקום שנהגו (דף נ''ג) מקום שנהגו לאכול צלי בלילי פסחים אוכלים מקום שנהגו שלא לאכול אין אוכלין. ופ' יו''ט שחל במשנה (ביצה כ''ב:) ועושין גדי מקולס בלילי פסחים וחכמים אוסרין. [[ולזה כתב רבינו שגדי מקולס בכל מקום אסור]] ודבר ברור הוא והטעם מבואר בגמרא לפי שנראה כאוכל קדשים בחוץ כמו שכתב רבינו. [[ולזה כתב רבינו שאם היה מחותך וכו' מותר]] לפי ששנינו פרק כיצד צולין (פסחים ע''ד) ת''ר איזהו גדי מקולס כל שצלאו כולו כאחד נחתך ממנו אבר או נשלק ממנו אבר אין זה גדי מקולס, ופי' שם אפילו נשלק במחובר לו והובאה ברייתא זו בהלכות פרק מקום שנהגו: 


! יב 
[[מי שאין וכו'.]] זה מבואר בהלכות וזה לשונם היכי עביד שרי ברישא המוציא ובצע ליה לרפתא ומנח ידיה עלויה עד דגמר קדושא וכיון דגמר קדושא מברך לאכול מצה ואכיל והדר מטבל בשאר ירקי ועקר ליה לפתורא ובתר הכי אמר מה נשתנה וכולא הגדה עד גאל ישראל ומברך אמרור ואכיל והדר כריך מצה ומרור ואכיל בלא ברכה, ע''כ. ורבינו קצר במובן: [[מי שאין לו ירק וכו'.]] מסקנא דגמרא שם (דף קט''ו) וראיתי נוסח הברכות כדברי רבינו שהוא בעל אכילת מצה ועל אכילת מרור והטעם לדבריו לפי מ''ש פרק אחד עשר מהלכות ברכות הוא מפני שבברכה זו מוציא עצמו ואחרים עמו השומעין אותו שאין צריכין לברך וצ''ע ושם יתבאר דעתו בארוכה. אבל לפי דעת הרבה מן האחרונים הנוסח הוא לאכול מצה ולאכול מרור וכן עיקר: 


! יג 
[[מי שאין לו וכו'.]] זה מבואר בהלכות כך והיכא דלית ליה כולה סעודתא ממצה דמנטרא אלא כזית בלחוד הוא דאית ליה אכיל ברישא מהאיך דלא מינטר ומברך עליה המוציא ולסוף מברך על כזית דמינטר לאכול מצה ואכיל ומברך אמרור ואכיל והדר כריך מצה ומרור ואכיל בלא ברכה עכ''ל. וכן כתבו הרבה מן הגאונים ז''ל והכרח הוא לומר בדעת רבינו שהוא סובר או שיאכל המרור קודם או שהוא עושה כסדר הכתוב בהלכות ואם כדעת ההלכות היה דעתו היה לו לבאר. וכתב הרשב''א ז''ל הרי ששכח מלאכול מצה כזית באחרונה וגמר כל הסדר כיצד הוא עושה חוזר ומברך המוציא ואוכל כזית מצה ומברך ברכת המזון בלא כוס דברכת המזון אינה טעונה כוס, ע''כ: 


! יד 
[[מי שישן וכו'.]] מתוך מ''ש רבינו דין זה בהלכות אלו נראה שהוא סובר שדין זה הוא אפילו במצה ודעתו לפרש המשנה שאמרה (דף ק''כ:) ישנו מקצתן יאכלו כולן לא יאכלו ר' יוסי אומר נתנמנמו יאכלו נרדמו לא יאכלו שהוא בפסח ולדידן דקי''ל דאין מפטירין אחר מצה אפיקומן הוא הדין דלאחר אכילת מצה אם ישן כבר סלק סעודתו ואינו רשאי לאכול דברים אחרים ולחזור ולאכול מצה בסוף וכן כתבו קצת מפרשים והביאו ראיה שהוא הדין למצה ממה שאמרו בגמ' אביי הוה יתיב קמיה דרבה וקא ניים אמר ליה מינם קא ניים מר אמר ליה אין נמנומי קא מנמנמנא דתנן נתנמנמו יאכלו נרדמו לא יאכלו ע''כ. ואביי ורבה אחר החורבן כמה שנים הוו ונמנומו של רבה היה אחר אכילת מצה של מצוה והלכה כר' יוסי ג''כ מהא דרבה. ויש בזה שיטה אחרת שאין משנתנו אלא לפסח בלבד אבל לענין מצה לא אלא דהוי הפסק שצריך לחזור וליטול ידיו ולברך המוציא וזו היא שיטת הר''א ז''ל בהשגות. ולדבריו מעשה דרבה לא היא אלא לענין אם היה צריך לחזור ולברך אבל לא לאיסור אכילה. ויש מפרשים שלא היה נמנומו של רבה בסעודה ולא הביאוהו אלא להודיענו שיש חילוק בין נתנמנמו לנרדמו וכר' יוסי דרבה ס''ל הכין. ולזה הסכים הרב ר' אהרון הלוי ז''ל: [[סליקו להו הלכות חמץ ומצה]] 

# הלכות שופר וסוכה ולולב

~ הלכות שופר וסוכה ולולב - פרק ראשון


! א 
[[מצות עשה מן התורה וכו'.]] זה מבואר בכתוב ופשוט בהרבה מקומות: [[ושופר שתוקעין בו וכו'.]] בפרק ראוהו בית דין (ר''ה כ''ו:) אמר ר' לוי שופר של ר''ה ושל יוה''כ בכפופים. ופירוש יו''כ של יובל וזו היא מסקנא דגמרא: [[וכל השופרות פסולים כו'.]] שם במשנה (דף כ''ו) כל השופרות כשרין חוץ משל פרה מפני שהוא קרן אמר ר' יוסי והלא כל השופרות נקראו קרן וכו'. (דף כ''ו:) שופר של ר''ה של יעל פשוט וכו' שוה היובל לר''ה לתקיעות ולברכות ר' יהודה אומר בר''ה תוקעין בשל זכרים וביובלות בשל יעלים. וסובר רבינו כדעת קצת מפרשים (עיין כאן בשיטמ''ק) שסוברין דכולא מתניתין לעכובא איתניא ופלוגתא היא דת''ק מכשיר כל השופרות החלולין חוץ משל פרה ור' יוסי מכשיר אפילו משל פרה ותנא אחרינא דסבר דדוקא בשל יעל פשוט ור''ה ויובל שוין ור''י סבר בר''ה בשל זכרים כפופים וביובל בשל יעלים ור' לוי בגמרא פסק כר''י דשל ר''ה בשל זכרים ופסק כת''ק דשוה יובל לר''ה הלכך זה וזה דשל זכרים כפופים כדאיתא בגמרא וקיימא לן כר' לוי הלכך כל השופרות פסולין חוץ משל זכרים זה דעת רבינו. ושיטה אחרת יש דמתניתין דכל השופרות היא לעכב ואידך דשופר של ר''ה היא למצוה בלבד והא דר' לוי דגמרא נמי מצוה היא בדוקא ולא לעכב. וכן (דף ט''ז) מה שאמר ר' אבהו למה תוקעין בשופר של איל וכו' למצוה היא בדוקא. וזו היא שיטת ההשגות וכן כתוב שם א''א הפריז על מדותיו אלא מצוה בכפופים ואם תקע בשל יעל יצא ע''כ. ולא ידעתי למה כתב בשל יעל דלפי שיטה זו כל השופרות החלולין כשרין בדיעבד חוץ משל פרה וזה דעת הרמב''ן והרשב''א ז''ל ועיקר: [[ואף על פי שלא נתפרש בתורה וכו'.]] ברייתא פרק יום טוב של ר''ה (דף ל''ג:) ת''ר מנין שבשופר ת''ל והעברת שופר תרועה אין לי אלא ביובל בר''ה מנין ת''ל וכו' שיהיו כל תרועות שבחדש השביעי זה כזה וכו': 


! ב 
[[במקדש היו תוקעין בר''ה וכו'.]] במשנה פרק ראוהו בית דין (דף כ''ו:) שתי חצוצרות משני צדדין שופר מאריך וחצוצרות מקצרות שמצות היום בשופר. ובגמ' (דף כ''ז) במד''א במקדש אבל בגבולין מקום שיש שופר אין חצוצרות אמר ריב''ל מאי קראה בחצוצרות וקול שופר הריעו לפני המלך ה' לפני המלך ה' הוא דבעינן חצוצרות וקול שופר אבל בעלמא לא: 


! ג 
[[שופר של עכו''ם ושל עיר הנדחת וכו'.]] שם (דף כ''ח) אמר רב יהודה בשופר של עכו''ם לא יתקע ואם תקע יצא. וכתב הרשב''א ז''ל ובמס' חולין סוף פ' כסוי הדם (דף פ''ט) תניא לא יצא ואוקימנא לה באשרה דמשה דכתותי מיכתת שיעוריה וכבר ביאר רבינו זה גבי לולב ושם יתבאר ראש פרק ח'. עוד כתב הרשב''א ז''ל וה''ה בשל תקרובת עכו''ם דעובד כו''ם דאין לה בטלה עולמית והכא בשופר שהוא עצמו עכו''ם אי נמי שהוא משמשי עכו''ם והכא במאי עסקינן כשנטלו על מנת שלא לזכות בו דאי לא מדאגבהיה קנייה ונעשה עכו''ם דישראל, עכ''ל. ופרק שמיני בהלכות עכו''ם באר רבינו דינים אלו ודין עיר הנדחת. ובגמ' ר''ה (דף כ''ח) בשופר של עיר הנדחת לא יתקע ואם תקע לא יצא מ''ט עיר הנדחת אכתותי מיכתת שיעורה: [[שופר הגזול שתקע בו יצא שאין המצוה אלא בשמיעת הקול אף על פי שלא נגע וכו'.]] כתבתי לשון רבינו לפי שראיתי גדולים בספריהם משתבשים בכונתו ומפליגין ענינו לדרכים אחרים. וזה מה שנראה לי בבאורו, רבינו כתב ששופר גזול שתקע בו יצא ואין הדין כן בלולב ובמצה ונתן טעם לדבר מפני מה נחלק שופר מהם לפי שמצות השופר אינה אלא השמיעה והשמיעה בלא הגעה היא ובלא הגבהה מן השומע אף על פי שהתוקע נגע בו מכל מקום אין השומע נוגע בו כלל אלא ששומע הקול היוצא ואין בקול דין גזל ולפיכך אף התוקע יוצא בו אבל לולב ומצה אין אדם יכול לצאת ידי חובתו בהן אלא בנגיעת גופן ולפיכך כשהן גזולין לא יצא בהן. זה ביאור דברי רבינו וכן מפורש בירושלמי מה בין לולב ומה בין שופר אמר רבי אליעזר תמן בגופו הוא יוצא הכא בקולו הוא יוצא ודברים פשוטים הם. ובהשגות א''א אפילו יהיה בקול דין גזל יום תרועה יהיה לכם מכל מקום הכי איתא בירושלמי עד כאן. סובר הר''א ז''ל כדברי מי שאומר כן בירושלמי ומ''מ אין כאן מקום להשגה אחר שהדין והטעם שהזכיר רבינו אמת: [[וכן שופר של עולה וכו'.]] שם (דף כ''ח) מסקנא דגמרא אמר רבא אחד שופר של עולה ואחד שופר של שלמים אם תקע בו יצא מ''ט מצות לאו ליהנות נתנו: [[לפיכך המודר הנאה משופר וכו'.]] שם המודר הנאה מחבירו מותר לתקוע לו תקיעה של מצוה והמודר הנאה משופר מותר לתקוע בו תקיעה של מצוה, ורבינו ז''ל הזכיר החלק השני וכל שכן החלק הראשון: 


! ד 
[[שופר של ר''ה וכו'.]] פ' יו''ט של ר''ה (דף ל''ב) משנה שופר של ר''ה אין מעבירין עליו את התחום ואין מפקחין עליו את הגל ולא עולין באילן ואין רוכבין על גבי בהמה ולא שטין על פני המים ואין חותכין אותו לא בדבר שהוא משום שבות ולא בדבר שהוא משום לא תעשה, ובגמ' מ''ט שופר עשה הוא וי''ט עשה ולא תעשה ואין עשה דוחה ל''ת ועשה: [[ומותר ליתן וכו'.]] באותה משנה אבל אם רצה ליתן בתוכו מים או יין יתן פירוש כדי לצחצחו ובגמ' (דף כ''ז:) מי רגלים אסור מפני הכבוד: 


! ה 
[[שיעור השופר וכו'.]] (שם) פרק ראוהו בית דין וכמה שיעור שופר פירש רשב''ג כדי שיאחזנו בידו ויראה לכאן ולכאן ופי' כדי שיאחזנו אדם בינוני לא קטן ולא גדול, וכן בארו בגמרא בנדה פרק המפלת ששיעור זה טפח הוא וכן כתבו ז''ל: [[נסדק לארכו פסול לרחבו וכו'.]] (דף כ''ז:.) משנה שם בשופר שנסדק ודבקו פסול ובגמרא נסדק לארכו פסול לרחבו אם נשתייר בו שיעור תקיעה כשר ואם לאו פסול. ופי' נסדק לארכו פסול בשנסדק כולו או רובו אבל מיעוטו ודאי לא וזה דעת הרבה מן המפרשים ועיקר. ונסדק לרחבו יש מי שכתב דבעינן שיעור תקיעה שלם כלפי פיו ולא למטה ויש מי שכתב בין למטה מן הסדק בין מלמעלה ויש להחמיר: [[ניקב וסתמו וכו'.]] דברי רבינו הם כדברי ההלכות דבעינן ג' דברים שיהיה הסתימה במינו ושלא ניקב חציו אלא נשתייר רובו ושאינו מעכב את התקיעה אחר הסתימה וכן פסקו ר''ח ובעל הלכות ז''ל כלישנא קמא דר' יוחנן ולחומרא ויש בזה שטה אחרת וכבר העלה הרשב''א ז''ל שפסק זה עיקר. ופירוש מעכב התקיעה שנחלש הקול קצת ויוצא משם כך פירש הרמב''ן ז''ל ואמרו בירושלמי ניקב וסתמו ר' בא בר זמינא בשם רבי זעירא והוא שסתמו הא לא סתמו כשר שכל קולות כשרין בשופר. וכתב בהשגות זה הירושלמי וכן נכתב בעטור והרמב''ן והרשב''א ז''ל כתבוהו אבל בעלי ההלכות לא כתבוהו: [[קדחו בזכרותו כשר וכו'.]] שם (דף כ''ז.) שלחו ליה לאבוה דשמואל קדחו בזכרותו ותקע בו יצא דמין במינו אינו חוצץ. פירש''י ז''ל בזכרותו כשהוא מחובר בבהמה בולט עצם מן הראש ונכנס לתוכו ומוציאין אותו מתוכו וזה לא הוציאו אלא נקב את הזכרות, עכ''ל: [[דבק שברי שופרות פסול.]] משנה שם (דף כ''ז) דבק שברי שופרות פסול: 


! ו 
[[הוסיף עליו כל שהוא וכו'.]] ברייתא שם (דף כ''ז) כלשון רבינו: [[צפהו זהב מבפנים וכו'.]] ברייתא שם צפהו זהב במקום הנחת פה פסול שלא במקום הנחת פה כשר צפהו זהב מבפנים פסול מבחוץ אם נשתנה קולו מכמות שהיה פסול ואם לאו כשר. וכתב הרמב''ן ז''ל וטעמא דפסולא במקום הנחת פה משום דאיכא הפסק בין פיו לשופר ושמע מינה שאם הרחיק השופר מפיו ונפח בו ותקע בו פסול. עוד כתב גבי צפהו זהב מבחוץ ונשתנה קולו מכמות שהיה פסול לפיכך אלו שמציירין צורות לנאותו לא יפה הם עושים שמא נשתנה קולו מחמת אותן ציורין ואע''פ שאין כולו מצופה במיני הציורין לפעמים קולו משתנה בהן, עכ''ל: [[נתן שופר וכו'.]] ברייתא כלשון רבינו וכתב הרמב''ן ז''ל שאם שמע קול שניהם יש לחוש ולפסול: [[הרחיב את הקצר וכו'.]] שם ג''כ כלשון רבינו: 


! ז 
[[היה ארוך וכו'.]] ברייתא שם כלשון רבינו: [[גרדו בין וכו'.]] שם ברייתות: [[היה קולו עבה וכו'.]] ברייתא שם כלשון רבינו: 


! ח 
[[התוקע לתוך וכו'.]] שם התוקע לתוך הבור או לתוך הדות או לתוך הפיטס אם קול שופר שמע יצא אם קול הברה שמע לא יצא. ובגמ' אמר רב הונא לא שנו אלא לאותן העומדים על שפת הבור אבל לאותן העומדים בבור יצאו. ופירש רש''י ז''ל שהטעם שהם שומעים קול שופר לעולם, ע''כ. ופירוש פיטס חבית גדולה: 

~ הלכות שופר וסוכה ולולב - פרק שני




! א 
[[הכל חייבין לשמוע קול וכו'.]] שם (ר''ה כ''ט) ברייתא כלשון רבינו: [[אבל נשים ועבדים וכו'.]] פטור הנשים והעבדים במצות עשה שהזמן גרמא מבואר פ''ק דקדושין (דף כ''ט) ופטור הקטנים פשוט הוא בכל מצוה ומשנה (ר''ה כ''ט) כאן כמו שיתבאר בסמוך: [[מי שחציו וכו'.]] בברייתא הנזכרת כלשון רבינו: 


! ב 
[[כל מי שאינו וכו'.]] שם משנה חרש שוטה וקטן אין מוציאין את הרבים ידי חובתן זה הכלל כל מי שאינו מחוייב בדבר אינו מוציא את הרבים ידי חובתן. וכתב הרשב''א ז''ל שהעלו הראשונים שאע''פ שנשים פטורות רשאות לתקוע ולברך וכן נהגו. ואין נראה כן מדברי רבינו פרק ששי: [[אנדרוגינוס מוציא את מינו וכו'.]] בברייתא הנזכרת כלשון רבינו. ובהשגות א''א זהו לדעת מי שאומר וכו' וחציו בן חורין עכ''ל. והמחלוקת הזה של אנדרוגינוס הוא מחלוקת תנאים פרק הערל ביבמות (דף פ''ג) ורבינו פסק כדברי האומר בריה בפני עצמה הוא וכן פסקו בהלכות שם. ואפשר שאפילו לדברי מי שאומר חציו זכר מוציא את מינו ואינו דומה לחציו עבד לפי שיש חלוק בין מה שהוא בידי אדם למה שהוא בידי שמים: [[טומטום אינו וכו'.]] בברייתא הנזכרת (ר''ה כ''ט): 


! ג 
[[וכן מי וכו'.]] ג''ז שם מסקנא דגמ' דאפילו לעצמו אינו מוציא: 


! ד 
[[המתעסק בתקיעת שופר וכו'.]] משנה פרק יו''ט של ר''ה (דף ל''ב:) המתעסק לא יצא והשומע מן המתעסק לא יצא. ודע שלדברי האומר מצות צריכות כונה מתעסק קרוי כל זמן שאינו מתכוין לתקוע תקיעה של מצוה ולדברי האומר אין צריכות כונה מתעסק קרוי כל שאינו מתכוין לתקוע תקיעה ראויה. ובסמוך יתבארו דעות אלו: [[נתכוון שומע לצאת וכו'.]] פ' ראוהו בין דין (דף כ''ח כ''ט) אמר ליה ר' זירא לשמעיה אכוין ותקע לי והקשו מדתנן היה עובר אחורי בית הכנסת או שהיה ביתו סמוך לבית הכנסת ושמע קול שופר או קול מגילה אם כיון לבו יצא ואם לאו לא יצא וכי כיון לבו מאי הוי האיך לא מיכוין אדעתא דידיה ותירצו הכא בשליח צבור עסקינן דדעתיה אכולי עלמא ואמרו שם דר' זירא ס''ל כר' יוסי דתניא השומע שומע לעצמו והמשמיע משמיע לפי דרכו אמר ר' יוסי בד''א בש''צ אבל ביחיד לא יצא עד שיתכוין שומע ומשמיע ופסק רבינו כר' זירא וכן פסקו בהלכות ובה''ג. ויש מן הגאונים שלא פסקו כן אלא כרבא (דף כ''ח) דאמר התוקע לשיר יצא דמצות אינן צריכות כונה וכל שנתכוין לתקיעה ראויה אע''פ שלא נתכון לצאת יצא וזה דעת הרבה מן האחרונים ומכללם הרשב''א והרא''ה ז''ל ואני תמה בדברי רבינו שהוא פוסק פרק ששי מהל' חמץ ומצה שאם אכל מצה בלא כונה כגון שאנסוהו עכו''ם שיצא ידי חובתו וזה נראה בגמ' שהוא כדעת מי שאומר מצות אין צריכות כונה שכך שנינו שם שלחו ליה לאבוה דשמואל כפאו ואכל מצה יצא ואוקימנא לה כגון שכפאוהו פרסיים ואמר רבא זאת אומרת התוקע לשיר יצא ואמרו אלמא קסבר רבא מצות אינן צריכות כונה וא''כ היאך פסק כאן רבינו שמצות צריכות כונה והצריך כאן כונת שומע לצאת וכונת משמיע להוציא. ולא מצאתי בזה תירוץ נאות לדעתי אם נוסח ספריו אמת רק שנאמר שרבינו סובר דהא דכפאוהו ואכל מצה אינה תלויה בדין השופר ואולי שהוא סובר שכיון שאין אדם עושה מעשה בתקיעת שופר אלא השמיעה ואפילו התוקע עיקרו השמיעה לפיכך צריך כונה משא''כ באכילת מצה ורבה הוא שהשוה דינן ולפיכך דקדקו ואמרו אלמא קסבר רבה מצות אינן צריכות כונה ולא דקדקו כן מההיא דכפאוהו ואכל מצה, ועם כל זה אני מסתפק שלא תהיה נוסחת רבינו האמיתית שם גבי מצה לא יצא שכן נראה מן ההלכות ולא ראיתי מי שחלק בין מצוה למצוה בדין הכונה: 


! ה 
[[מי שתקע ונתכוין להוציא וכו'.]] כבר נתבאר זה בסמוך: 


! ו 
[[יום טוב של ראש השנה וכו'.]] ראש פרק (דף כ''ט) יו''ט של ר''ה שחל להיות בשבת במקדש היו תוקעין אבל לא במדינה וכו' ואמר רבא מדאורייתא משרא שרי ורבנן הוא דגזרו בה כדרבה דאמר רבה הכל חייבין בתקיעת שופר ואין הכל בקיאין בתקיעת שופר שמא יטלנו בידו וילך אצל בקי ללמוד ויעבירנו ארבע אמות ברשות הרבים: 


! ז 
[[התינוקות שלא וכו'. ומותר לגדול להתעסק עמהם כדי ללמדם ביום טוב בין קטן שהגיע לחינוך בין קטן שלא הגיע לחינוך וכו'.]] כך היא הנוסחא האמתית בדברי רבינו ומלת ביו''ט נקשרת עם שלמטה שודאי אינו נקשר עם ומותר לגדול להתעסק עמהם שיאמר רבינו דדוקא ביו''ט מותר ההתעסקות אבל לא בשבת לפי שמפורש הוא בגמ' (ר''ה ל''ג) א''ר אלעזר אפילו בשבת ולא נתכוין רבינו לחלק בין יום טוב לשבת אלא לענין חינוך שבשבת אם הגיעו לחינוך מעכבין אותן מלתקוע וכ''ש שאין מתעסקין עמהם וביו''ט אפילו הגיעו לחינוך מתעסקין עמהם וזה כפי הלשון הכתוב בהלכות ואית דאמרי איפכא ופי' מתעסקין שאומרים להם תקעו ומשתדלין עמהם. ובהשגות סברו דבר אחר בדברי רבינו ושטת ההשגות היא כלשון הראשון הכתוב בהלכות דאדרבה בשהגיעו לחינוך הוא דאפילו בשבת ובלא הגיעו דוקא ביו''ט אבל לא בשבת. [[וכתב רבינו בשבת דאינה יו''ט של ר''ה]] לפי שביו''ט של ר''ה שחל להיות בשבת ודאי מעכבין אותן שלא יאמרו שתוקעין ביו''ט של ר''ה שחל להיות בשבת. וכן נראה מן הירושלמי: 


! ח 
[[כשגזרו שלא וכו'.]] (שם כ''ט:) יום טוב של ר''ה שחל להיות בשבת במקדש היו תוקעין אבל לא במדינה משחרב בית המקדש התקין רבן יוחנן בן זכאי שיהיו תוקעין בכל מקום שיש בו ב''ד אמר ר' אלעזר לא התקין אלא ביבנה בלבד אמרו לו אחד יבנה ואחד כל מקום שיש בו ב''ד ועוד זאת היתה ירושלים יתרה על יבנה שכל עיר שהיא רואה ושומעת וקרובה ויכולה לבא תוקעין וביבנה לא היו תוקעין אלא בב''ד בלבד ע''כ במשנה. ופירושה לדעת רבינו כך היא שמה שאמרו אבל לא במדינה אינו ר''ל אלא בגבולין אבל ירושלים עצמה הרי היא בכלל מה שאמרו במקדש היו תוקעין וכן פירש רבינו בפירוש המשניות. וזהו מה שאמרו ועוד זאת היתה ירושלים יתרה דקודם חורבן היה היתרון הזה וה''ק ועוד זאת היתה ירושלים יתרה קודם חורבן שהוא קודם התקנה ליבנה אחר חורבן ואחר תקנה וכן פירשו בתוס' ויש בזה שטה אחרת ומדינה כולל אפילו ירושלים עצמה ולפי שאין זה מעלה ומוריד לנו דמאי דהוה הוה לא אאריך בזה: 


! ט 
[[ובזמן שחרב וכו'.]] מ''ש רבינו שבעינן ב''ד סמוך בא''י וזהו מומחה כן הוא עיקר ואע''פ שמן ההלכות משמע דה''ה לכל ב''ד קבוע ומובהק אע''פ שאינו סמוך ולכך העידו שהיו תוקעין לפני הרב אלפסי ז''ל בשבת של ר''ה ולא סמכו עליו בדבר זה אפילו תלמידיו אלא דוקא במקום בית דין הסמוך וכן כתב הרמב''ן ז''ל. [[ומ''ש רבינו ב''ד שקדשו את החדש.]] ברייתא שם (דף ל') היא וכן שאר הדברים מבוארים שם בגמרא. וננערו לעמוד בעיא דלא איפשיטא ולקולא שם לפי שאין זה אלא גזרה של דבריהם: 


! י 
[[בזמן הזה וכו'.]] אלו דברים פשוטים הם. [[ומה שכתב רבינו חל יום ראשון להיות בשבת]] ולא כתב יום שני לפי שאי אפשר להיות יום ראשון בערב שבת כדי שלא יבא יום הכפורים באחד בשבת: 

~ הלכות שופר וסוכה ולולב - פרק שלישי




! א 
[[כמה תקיעות חייב אדם לתקוע וכו'.]] ברייתא פרק יו''ט של ר''ה (דף ל''ג ל''ד) מנין שפשוטה וכו' ומנין שפשוטה לאחריה וכו' ומנין שהן שלש של שלש שלש ת''ל והעברת שופר תרועה זכרון תרועה יום תרועה ומנין ליתן את האמור של זה בזה פי' של יובל בר''ה ושל ר''ה ביובל ת''ל שביעי שביעי לגזרה שוה הא כיצד שלש שהן תשע ע''כ: [[תשע תקיעות וכו'.]] כבר נזכר זה בסמוך: 

! ג
((ב-ג)) [[תרועה זו האמורה וכו'.]] בגמ' (דף ל''ד) ובהלכות אתקין רבי אבהו בקסרי תקיעה ושלשה שברים תרועה ותקיעה ושאלו מה נפשך אי ילולי הוא תרועה נעביד שלשה שברים לא נעביד אי גנוחי הוא שלשה שברים נעביד תרועה לא נעביד. ותירצו ר' אבהו ספוקי מספקא ליה אי גנוחי הוא אי ילולי הוא. מתקיף לה רב עוירא ודלמא גנוחי הוא ואתיא תרועה ומפסקא בין שברים לתקיעה ותירצו הדר עביד בבא אחרינא תש''ת והקשה רבינא ודלמא ילולי הוא ואתיא שברים ומפסקא בין תקיעה לתרועה ותירצו הדר עביד תר''ת. והקשו א''כ דעביד תש''ת ותר''ת דר' אבהו דאתקין תשר''ת למה לי ותירצו דילמא גנוחי וילולי והקשו אי הכי ליעבד נמי תרש''ת ותירצו סתמא דמילתא גנוחי מגנח איניש והדר מייליל ע''כ בגמ' ובהל'. וכתבתי סוגיא זו לפי שיש ללמוד ממנה שאע''פ שאם שמע ט' תקיעות בט' שעות יצא כמו שיתבאר בסמוך דוקא בשלא הפסיק ביניהן בקול שופר שאינו מן הראוי באותה בבא כלומר שאם היה שומע בבבא תקיעה שברים תקיעה תקיעה ואחריה שברים ובין שברים לתקיעה של אחריה שמע תרועה לא יצא וכן הדין בכל הבבות לפי שאע''פ שאין השהיה פוסלת בהפסקה בקול שופר שאינו ראוי פוסל ולזה נתכוין רבינו ז''ל למטה שכתב והוא שישמע כל בבא מהן על הסדר. וכ''כ הרמב''ן ז''ל ועיקר. [[וממ''ש ונמצא מנין התקיעות ל']] נראה שהוא סובר שבסימן תשר''ת יכול הוא להפסיק בין השברים לתרועה רוצה לומר שאין חייב לעשותן בנשימה אחת אלא יכול להפסיק ביניהם אבל ודאי השברים בנשימה אחת חייב לעשותן שהרי תרועה אחת הן שלשתן ולא הוצרך רבינו ז''ל לבאר זה כיון שביאר שהן תרועה אחת. וכן דעת הרבה מן המפרשים ז''ל. אבל הרמב''ן ז''ל כתב דשברים ותרועה דתשר''ת כולן תרועה אחת הן דלמא גנוחי וילולי הוא תרועה הלכך אע''פ שמשונין בקולן אין לו להפסיק ביניהן ויש לחוש לדבריו. ודע שאם רצה להרבות בשברים ולעשותן ד' או ה' רשאי הוא והוא שלא יפסיק ביניהם. וזה ברור: 


! ד 
[[שיעור תרועה כשתי תקיעות וכו'.]] משנה שם (דף ל''ג:) שיעור תקיעה כשלש תרועות שיעור תרועה כשלש יבבות ובגמ' הקשו והא תניא שיעור תקיעה כתרועה ותירץ אביי תנא דידי קא חשיב תקיעות דכלהו בבי ותרועות דכלהו בבי תנא ברא קא חשיב חד בבא ולא פליגי. עוד הקשו על סוף המשנה מדתניא שיעור תרועה כשלשה שברים ותירץ אביי בהא ודאי פליגי דכתיב יום תרועה יהיה לכם מר סבר ילולי הוא ומר סבר גנוחי הוא ע''כ בגמרא. וזהו פי' רבינו ושאר המפרשים ז''ל דשתי תקיעות כתרועה ותנא דידן חשיב תקיעות דכולהו בבי ר''ל שש תקיעות של שלש בבות מהם שלש לפני התרועות ושלש לאחר התרועות ושיעורן כשלש תרועות ותנא ברא לא קא חשיב אלא תקיעות בבא אחת שהם שתים ושיעורן כתרועה אחת לדברי הכל. ובשיעור תרועה פליגי דתנא דידן סבר שהוא ילולי שהוא קולות קטנים והתרועה היא שלש יבבות שלשה קולות קטנים ונקראים בירושלמי טרימוטא ותנא ברא סבר שהוא גנוחי ונקראים שברים והשבר הוא קול גדול. ורבינו לא הזכיר שיעור לפי שכבר ביאר שנסתפק לנו מה היא התרועה אבל כתב ששיעור השברים הם כתרועה וכן הוא ששיעור היבבות והשבר אחד שהשברים הם שלש והיבבות תשע וכן כתבו ז''ל ולא נתבאר זה בדברי רבינו יפה. ובהשגות יש שטה אחרת שהם מפרשים תקיעות דכולהו בבי התקיעות שלפני התרועות ונמצא שיעור תקיעה אחת כתרועה דכיון דאמר אביי בהא ודאי פליגי ממילא לא צריכין לתירוצא אחרינא אלא דכ''ע שיעור תקיעה x אחת כשלשה שברים לפי שהם מפרשים דתנא דידן לא חשיב אלא תקיעה ולפי שהוא סובר שהתרועה שלש יבבות קטנות לפיכך אמר שהתקיעה היא כשלש מאלו שהן תשע יבבות. ותנא ברא סובר שהתרועה היא שלשה שברים גדולים כט' יבבות ולפיכך אמר שהתקיעה היא כתרועה ונמצא שהם שוין בשיעור התקיעה ובשיעור התרועה הוא שנחלקו. ולדעת זה הסכימו הרמב''ן והרשב''א ז''ל ששיעור התקיעה כתרועה אחת והיא או שלשה שברים או תשעה טרימוטות שהכל בשיעור אחד וכן עיקר. ויש מי שהחמיר בתקיעה של תשר''ת שצריך להאריך בה כשיעור שלשה שברים ותרועה שהם שמונה עשר טרימוטות ואין זה עיקר אלא שיעור כל התקיעות אחד וכל אחת היא כתשעה טרימוטות: [[הרי שתקע והריע וכו'.]] משנה שם תקע בראשונה ומשך בשניה כשתים אין בידו אלא אחת. ופירוש רבינו בה ברור ונכון וכן הסכימו הרמב''ן ז''ל והרשב''א ז''ל: 


! ה 
[[שמע תקיעה אחת בשעה וכו'.]] מימרא שם (דף ל''ד) א''ר יוחנן שמע תשע תקיעות בתשע שעות ביום יצא. [[ומ''ש רבינו והוא שישמע כל בבא מהם על הסדר,]] פשוט הוא ומבואר בירושלמי והוא ששמעו על הסדר וכבר הארכתי למעלה לבאר זה: 


! ו 
[[שמע תשע וכו'.]] ברייתא שם (דף ל''ד:) גבי הא דר' יוחנן דלעיל תנ''ה שמע תשע תקיעות בתשע שעות ביום יצא מתשעה בני אדם כאחד לא יצא תקיעה מזה ותרועה מזה יצא ואפילו בסירוגין ואפילו כל היום כלו: 


! ז 
[[חייבים לשמוע וכו'.]] במשנה (דף ל''ב) ואומר אבות וגבורות וקדושת השם וכולל מלכיות עם קדושת היום ותוקע. זכרונות ותוקע. שופרות ותוקע. ואומר עבודה והודאה וברכת כהנים וזה דעת רבי עקיבא. ובהלכות וקי''ל הלכה כרבי עקיבא מחברו: 


! ח 
[[שלש ברכות וכו'.]] ברייתא שם (ל''ד:) תקיעות וברכות של ר''ה ויוה''כ מעכבות זו את זו פירוש התקיעות מעכבות זו את זו והברכות מעכבות זו את זו. ופירוש יוה''כ של יובל. וכן הוא פ' ראוהו ב''ד (דף כ''ו:) שוה יובל לר''ה לתקיעות ולברכות: [[וצריך לומר וכו'.]] משנה (דף ל''ב) פרק יו''ט של ר''ה אין פוחתין מעשרה מלכיות מעשרה זכרונות מעשרה שופרות. ר' יוחנן בן נורי אומר אם אמרן של שלשה שלשה יצא ואין מזכירין מלכיות זכרונות ושופרות של פורענות מתחיל בתורה ומשלים בנביא ר' יוסי אומר אם השלים בתורה יצא ואסיקנא דה''ק ר' יוסי אומר משלים בתורה ואם השלים בנביא יצא. ובהלכות וקי''ל כר''י וכן בגמרא תניא א''ר אלעזר בר''י ותיקין היו משלימין בתורה. עוד שם ריב''ן אומר אם אמר שלשה מכלן יצא כנגד תורה נביאים וכתובים אמר שמואל הלכה כריב''ן. ובהלכות ואסיקנא בסוף פרקא א''ר חננאל אמר רב כיון שאמר ובתורתך ה' אלהינו כתוב לאמר שמע ישראל ה' אלהינו ה' אחד בין יחיד בין רבים שוב אינו צריך וכן הלכתא ע''כ בהלכות. ומדברי רבינו נראה שהוא מפרש שבפסוק אחד של תורה די. ונראה לי לפי פירושו דרב חננאל סובר שריב''ן שאמר אם אמר שלשה מכולן יצא מכל הברכות קאמר דהיינו מלכיות וזכרונות ושופרות וכי קאמר במשנה שלשה שלשה ה''ק ג' מן התורה בין כל הברכות או ג' מן הנביאים וג' מן הכתובים ובא ר''ח ופי' דבעינן שיהא אותו הפסוק של תורה. ויש בפירוש הא דר''ח הרבה שטות ומדברי הגאונים ז''ל נראה כפירוש רבינו אבל הרמב''ן ז''ל פירש שהוא צ''ל ובתורתך וכן צ''ל ובדברי קדשך וכן צ''ל וע''י עבדיך הנביאים אלא שאינו צריך להזכיר הפסוקים. ודע שאם רצה להוסיף יותר מי' פסוקים מוסיף וכן כתבו הגאונים ז''ל. עוד כתבו שכתובים באמצע קודם הנביאים כמו שכתב רבינו ז''ל וכן נהגו: 


! ט 
[[ואין מזכירין וכו'.]] כבר נזכר זה במשנה והפסוקים שהזכיר רבינו מבוארים בגמ': [[ולא זכרון וכו'.]] ברייתא כלשון רבינו: [[ופקדונות אינן וכו'.]] בגמרא פקדונות הרי הן כזכרונות כגון פקד פקדתי אתכם דברי ר' יוסי ר''י אומר פקדונות אינן כזכרונות. ובהלכות אע''ג דקי''ל דר' יוסי ור' יהודה הלכה כר' יוסי הכא נהוג עלמא כר' יהודה: [[ויש לו להזכיר פורענות של אומות עכו''ם וכו'.]] ברייתא כלשון רבינו ז''ל: [[שמע ישראל וגו'.]] שלשה פסוקים אלו בגמרא מחלוקת ר' יוסי ור' יהודה וקי''ל כר' יוסי דאמר שהן מלכיות וכן כתוב בהלכות: 


! י 
[[המנהג הפשוט בסדר תקיעות של ר''ה כך הוא.]] זה המנהג היה פשוט בכל העולם וכן מבואר בהלכות. נמצא עכשיו שתוקעין ג' פעמים תשר''ת ותוקעין שלש פעמים תש''ת ותוקעין שלש פעמים תר''ת ונהגו העם לתקען כשהם יושבין ומברכין עליהן ברכת התקיעה ומפני שהצבור צריכין לשמוע התקיעות על סדר ברכות לפיכך חוזרין ותוקעין תשר''ת למלכיות פעם אחת ותש''ת לזכרונות פעם אחת ותר''ת לשופרות פעם אחת ובדין הוא שיתקעו אותן על סדר ברכות כסדר שתקעו כשהן יושבין אלא כיון שהברכות אינן מעכבות את התקיעות והרי יצאו י''ח באותן שתקעו כשהן יושבין די להם לתקוע תשר''ת תש''ת תר''ת על סדר ברכות פעם אחת שלא להטריח את הצבור וכך מנהג בכל העולם ובשתי ישיבות עכ''ל. ורבינו יעקב ז''ל הנהיג בהרבה מקומות בצרפת לתקוע תשר''ת במלכיות ובזכרונות ובשופרות וכבר הכריעו הרמב''ן והרשב''א ז''ל כדברי הגאונים ורבינו וכן נהגו: 


! יא 
[[זה שתוקע כשהן עומדין וכו'.]] כ''כ הגאונים וכך אמר רבינו האי ז''ל המנהג בישראל שהתוקע בזמן שהצבור יושבין ומברך קודם התקיעה הוא התוקע על סדר הברכות כשהן עומדין וא''צ ברכה ואם נאנס הראשון ואינו יכול לתקוע שוב אין השני צריך לברך ע''כ: [[מ''ש רבינו ואינו מדבר אבל אם שח שאין חוזר ומברך]], כך מבואר בהלכות שם בשם ריש מתיבתא וכן כתבו רבינו סעדיה ורבינו האי ז''ל ועוד כתב בהלכות הרב ר' יצחק אבן גיאת ז''ל בשם קצת גאונים שאפילו הקהל חייבים שלא לשיח שאין זה מברך לתקוע אלא לשמוע ע''כ. ואין נראה כן מדברי רבינו ומן האחרונים ז''ל יש שכתבו שאפילו התוקע אינו צריך שלא ישיח והאריכו בזה. והנכון למנוע האיש התוקע מלשיח אבל הצבור אם לא נמנעו אין גוערין בהם: 


! יב 
[[בדין היה שיתקעו וכו'.]] כבר נתבאר זה בדברי ההלכות שכתבתי למעלה: [[וכל הדברים האלו וכו'.]] שם (דף ל''ד:) תניא כשהוא שומען שומען על הסדר ועל סדר ברכות במה דברים אמורים בחבר עיר פירוש ש''צ אבל שלא בחבר עיר שומען על הסדר ושלא על סדר ברכות ועוד מבואר שם: 


! יג 
[[התקיעות אינן מעכבות וכו'.]] זה מבואר במה שיתבאר בסמוך בדין שתי עיירות ועוד שנינו במשנה (דף ל''ג:) מי שבירך ואח''כ נתמנה לו שופר תוקע ומריע ותוקע וכן כתבו ז''ל: [[שתי עיירות באחת יודע וכו'.]] ברייתא שם (דף ל''ד:) מצוה בתוקעין יותר מן המברכין כיצד שתי עיירות באחת תוקעין ובאחת מברכין הולכין למקום שתוקעין ואין הולכין למקום שמברכין והקשו פשיטא הא דאורייתא והא דרבנן ותירצו ל''צ דהא ודאי והא ספק, ע''כ: 

~ הלכות שופר וסוכה ולולב - פרק רביעי




! א 
[[שיעור הסוכה גבהה אין פחות וכו'.]] ריש פ''ק סוכה שהיא גבוהה למעלה מכ' אמה פסולה ור' יהודה מכשיר ושאינה גבוהה עשרה טפחים ושאין לה שלש דפנות פסולה וכו' ואין הלכה כר''י. ושיעור הרוחב מחלוקת בגמ' (דף ב' ג') וקי''ל כמ''ד אינה צריכה שתהא מחזקת אלא כדי ראשו ורובו ושלחנו והם ז' טפחים על ז' טפחים כמו שמפורש בירושלמי ומבואר הוא בגמ' דמשך סוכה שבעה ומוסכם הוא: [[היתה פחותה מעשרה טפחים וכו'.]] במשנה הנזכרת ומבואר בהלכות דקי''ל כאוקימתא דרבא דכל גוונא שהיא גבוהה למעלה מעשרים אמה פסולה ופירוש שיהא בחלל הסוכה מלבד עובי הסכך יותר מעשרים אמה דהלכתא כרבא דאמר פ''ק דעירובין (דף ג':) חלל סוכה תנן ויתבאר בדברי רבינו בפרק זה: 


! ב 
[[וסוכה שאין לה שלש דפנות וכו'.]] משנה הנזכרת ובגמרא (סוכה ו' ז') ת''ר שתים כהלכתן ושלישית אפילו טפח ור' שמעון אומר שלש כהלכתן ורביעית אפילו טפח וקי''ל כרבנן ונחלקו בגמרא אמוראים אותו טפח היכן מעמידו ורבי סימון וריב''ל אומר עושה טפח שוחק פי' יתר כל שהוא ומעמידו בפחות מג' סמוך לדופן וכל פחות משלשה כלבוד דמי וכן הלכה. עוד שם סוכה העשויה כמבוי וכו' רבי סימון ואיתימ סמוך לדופן וכל פחות משלשה כלבוד דמי והקשו מאי שנא התם דק התם דאיכא שתי דפנות כהלכתן פירוש שהן זו בצד זו כמין ג''ם ס אין אי לא לא. עוד שם אמר רבא ואינה נתרת וכו' ולשון אחרון אמ שוחק וקא עביד לה נמי צ''פ ואמר ליה דכי האי לישנא דרבא ס''ל דהא דצריכא צ''פ אתרוייהו קאי בין סוכה שיש לה שתי דפנות כה גיאת ז''ל ומחלוקת היא בין המפרשים ז''ל שיש מהם שפירש שבס דופן ז' הוא עומד וכל שיש לה שלש דפנות אינה צריכה צ''פ וזה אם היו לה ג' דפנות גמורות ודאי 


! ג 
[[היו לה שתי דפנות וכו'.]] כבר נתבאר למעלה: [[קנים היוצאים מס]] ונאמרו שם הרבה אוקימתות בפירושה ואחת מהן רבה ורב א ריב''ל אומר עושה לו פס ד' טפחים ומשהו ומעמידו בפחות משלשה א אמרת דסגיא בטפח שוחק ומאי שנא הכא דקא אמרת פס ד' ותירצו גי ליה בטפח שוחק הכא דליכא שתי דפנות כהלכתן אי איכא פס ד' ר רבא וצריכא נמי צורת פתח רב אשי אשכחיה לרב כהנא דעביד טפח דאמר וצריכה נמי צ''פ. ומפרש רבינו ז''ל לפי מ''ש למטה כאן בסמוך לכתן בין סוכה העשויה כמבוי. וכן כתב בהלכות הרב רבי יצחק אבן וכה העשויה כמבוי א''צ צ''פ שהרי פס ד' ומשהו בפחות מג' במקום דעת העטור והר''א ז''ל. ויש להחמיר כדברי רבינו והגאונים ז''ל אבל א''צ צ''פ וכן מבואר מדברי רבינו: [[כך הסוכה וכו'.]] שם (דף י''ט) תנא פסל היוצא מן הסוכה נדון כסוכה יוסף דאמרי תרוייהו בקנים היוצאים מן הסוכה עסקינן ומשכא ואזלא דופן בהדייהו מהו דתימא לית בה הכשר סוכה קמ''ל. פירוש שדופן אחד ארוך מחבירו ונמשך עם קנים אלו וקמ''ל דלא אמרינן לא הכשיר ארוך אלא כנגד הקצר אלא הרי הוא כסוכה: 


! ד 
[[דפנות שהיו דבוקות וכו'.]] משנה שם (דף י''ז) המשלשל דפנות מלמעלה למטה אם גבוהה מן הארץ שלשה טפחים פסול מלמטה למעלה אם גבוהות מן הארץ עשרה טפחים כשרה. רבי יוסי אומר כשם שמלמטה למעלה עשרה כך מלמעלה למטה עשרה והלכתא כסתם משנה. עוד שם (דף י''ז) הרחיק את הסכך מן הדפנות ג' טפחים פסולה: [[תלה מחיצה וכו'.]] בגמרא (דף ט''ז:) אבימי אמר מחצלת ארבעה ומשהו מתרת בסוכה משום דופן תלי בי מצעי פחות מג' למטה ופחות מג' למעלה וכל פחות מג' כלבוד דמי. והקשו פשיטא. ותירצו קמ''ל דאמרינן תרי לבוד. והקשו על דין זה מדתניא מחצלת ז' ומשהו מתרת בסוכה משום דופן פירוש ואם איתא ליתני ד' ומשהו ותירצו כי תניא ההיא בסוכה גדולה פירוש גבוהה טפי דליכא למימר לבוד למעלה אלא למטה וקמ''ל דמשלשלין דפנות מלמעלה למטה כך היא גרסת הגאונים ז''ל. ופירשו בהלכות הרב ר' יצחק אבן גיאת ז''ל דאי ממתניתין ה''א דוקא דיעבד אבל לכתחלה לא קמ''ל. ופירוש לדבריו כגון שאין הסוכה גבוהה י''ג טפחים שאין מחצלת זו גבוהה מן הקרקע ג' טפחים דאי בגבוהה י''ג טפחים אתיא לה כר' יוסי ואין הלכה כמותו. ועיקר הגירסא וקמ''ל דמשלשלין דפנות מלמטה למעלה וכן גרסת רש''י ז''ל ופירוש דאע''ג דליכא אלא עשרה בהדי לבוד דלמטה אפילו הכי מתרת אע''ג דאינה מגעת לסיכוך עכ''ל. ורבינו לא הזכיר דין זה דסוכה גדולה דאמרינן לבוד למטה שכיון שהזכיר שאומרים שני לבודים כל שכן שאומרים לבוד אחד: 


! ה 
[[העושה סוכתו בין האילנות וכו'.]] משנה פרק הישן (דף כ''ד:) העושה סוכתו בין האילנות והאילנות דפנות לה כשרה ובגמר אמר רב אחא בר יעקב כל מחיצה שאינה יכולה לעמוד ברוח מצויה אינה מחיצה והקשו והא תנן העושה סוכתו בין האילנות והאילנות דפנות לה כשרה והא קא אזיל ואתי ותירצו הב''ע בקשין פי' אילנות חזקים שאינן נעים ע''י רוח מצויה. והקשו והא איכא נופי ותירצו דעביד לה בהוצא ודפנא. פירוש שמלא את האמירים בתבן ובקש. וכתב רבינו רוח מצויה של יבשה לפי שמבואר שם דלדידן דקי''ל סוכה דירת עראי בעינן כל שיכולה לעמוד ברוח מצויה דיבשה אע''פ שאינה יכולה לעמוד ברוח מצויה דים כשרה: 


! ו 
[[העושה סוכתו בראש העגלה וכו'.]] משנה שם (דף כ''ב כ''ג) כלשון רבינו ז''ל ומפורש שם שכיון שיכולה לעמוד ברוח מצויה דיבשה די בכך אליבא דהלכתא ואפילו בספינה: [[בראש האילן וכו'.]] גם זה במשנה (דף כ''ב:) כלשון רבינו: [[היו מקצת הדפנות וכו'.]] שם במשנה שתים בידי אדם ואחת באילן או שתים באילן ואחת בידי אדם כשרה ואין עולין לה ביו''ט שלש בידי אדם ואחת באילן כשרה ועולין לה ביו''ט זה הכלל כל שינטל האילן והיא יכולה לעמוד בפני עצמה כשרה ועולין לה ביו''ט ע''כ במשנה. ומפרש רבינו ז''ל ששתים ושלש דפנות הם וכן פירש''י ז''ל בפרק מי שהחשיך (דף קנ''ד:) שהובאה משנה זו שם ושם כתב שאף על פי שקרקע הסוכה הוא קרקע עולם והסכך הוא שסמוך על הדפנות שקצתן האילנות אעפ''כ הכניסה בסוכה קרוי עליה ואסרו ליכנס לה מפני שהיו רגילים לתלות בסכך חפציהם ולהשתמש בהן וכן כתב הרשב''א ז''ל. עוד כתב א''נ כשתחתית הסוכה נסמכת על האילן דהולך בסוכה ומשתמש באילן וכן פירשו בתוספות אבל אם לא היה נסמך הסוכה באילן ואינו משתמש על הסכך מותר שאינו אסור להשתמש תחת צלו של אילן עצמו כ''ש תחת צל הסוכה הנסמכת באילן עכ''ל. ויש בזה שיטות אחרות וזו עיקר: 


! ז 
[[סוכה שאין לה גג פסולה וכו'.]] פ''ק משנה (דף י''ט:) העושה סוכתו כמין צריף או שסמכה לכותל ר' אליעזר פוסל וחכמים מכשירין ובגמרא תנא מודה ר''א שאם הגביהה מן הקרקע טפח או שהפליגה מן הכותל טפח שהיא כשרה ואסיקו בגמ' דמתניתין יחידאה היא ואיפכא הויא דר''א מכשיר וחכמים פוסלין וק''ל כחכמים. ופירש רש''י ז''ל שכל שהגביהה מן הקרקע טפח ואינו משופע לגמרי כגג מעליא דמי דההוא טפח חשיב ליה ככותלים של סוכה ושפוע שלו חשיב ליה גג או שהרחיקה מן הכותל טפח וסכך אותו טפח כסכך הסוכה כשר דכיון דאיכא טפח דגג שהוא שוה כשרה עכ''ל כדברי רבינו ז''ל. וראיתי מן האחרונים מי שפירש ואמר דדוקא בשעשה הדפנות בדבר שמסככין בו ויש בדפנות אלו כדי ט''ז טפחים עשרה לדפנות וששה לסכך חוץ מטפח זה שעומד לגג פחות מכן פסולה ע''כ דבריהם ויש לחוש להם אע''פ שאינן נראין מחוורין: [[סוכה עגולה אם יש בהיקפה וכו'.]] שם (דף ז':) מפורש דתניא אחרים אומרים סוכה העשויה כשובך פסולה לפי שאין לה זויות ואמרו שם דאתיא כמ''ד סוכה דירת קבע בעינן ואין הלכה כן. [[ומ''ש רבינו אם יש בהיקפה כדי לרבעה וכו']] גם זה מבואר במימרא דרבי יוחנן דבעי כדי לרבע בה ארבע אמות על ד' אמות ואליבא דהלכתא שיעור הסוכה ז' טפחים על ז' טפחים כמו שנתבאר: 

! ט
((ח-ט)) [[סיכך על גבי אכסדרה שיש לה פצימין וכו'.]] שם (דף י''ח) אתמר סיכך ע''ג אכסדרה שיש לה פצימין כשרה אין לה פצימין אביי אמר כשרה ורבא אמר פסולה אביי אמר כשרה אמרינן פי תקרה יורד וסותם ורבא אמר פסולה לא אמרינן פי תקרה יורד וסותם ופסקו בגמרא כרבא ושם מבואר דפצימין אלו מכשירין אפילו נראין מבחוץ ושוים מבפנים וכתוב בהלכות והא דאמרינן על גבי אכסדרה לאו על גבה ממש אלא בסמוך לה כדכתיב ועליו מטה מנשה ומתרגמינן ודשרן סמיכין עלוהי ע''כ. וזהו פירושה אכסדרה זו היא שני כותלים זה כנגד זה ומקצתן מקורה וסמוך לקרוי על הקצה אחד סיכך הסכך וזו היא צורתה (עיין בסוף הספר ציור י') נמצא שסוכה זו אין לה אלא שני כתלים ואם יש פצימין פירוש עמודים בולטים ברוח שלישית אע''פ שבסוכה אחרת כגון זו צריך פס ד' ומשהו כמו שנתבאר כאן די בפצימין לפי שכשיש פצימין אומרים פי תקרה יורד וסותם כלומר פי תקרה של אכסדרה שהוא קרוי קבע יורד וסותם אבל בלא פצימין לא ויש בזה שיטות אחרות וזו עיקר. וכבר ביארתי פרק י''ז מהלכות שבת נראה מבחוץ ושוה מבפנים נראה מבפנים ושוה מבחוץ מהו ענינן: 


! י 
[[סיכך על גבי מבוי שיש לו לחי או על גבי באר וכו'.]] שם (דף ז':) אמר רבא סיכך על גבי מבוי שיש לו לחי כשר. ואמר רבא סיכך על גבי פסי ביראות כשר. ומבואר בסוגיא דדוקא לשבת שבתוך החג אבל לא לשאר הימים וכן סברת הרבה מן הגאונים ז''ל ועיקר. וענין הלחי ופסי ביראות מבוארים פרק י''ז מהלכות שבת: 


! יא 
[[נעץ ד' קונדיסין וכו'.]] שם ת''ר נעץ ד' קונדיסין וסיכך על גבן ר' יעקב מכשיר וחכמים פוסלין. אמר רב הונא מחלוקת על שפת הגג דר''י סבר אמרינן גוד אסיק מחיצתא ורבנן אמרו גוד אסיק לא אמרינן אבל באמצע דברי הכל פסולה ורב נחמן אמר באמצע הגג מחלוקת. ויש מי שגורס איבעיא להו באמצע הגג מחלוקת אבל על שפת הגג דברי הכל כשרה או דילמא בין בזו בין בזו מחלוקת תיקו. והרבה מן הגאונים ז''ל אינן גורסין האי אבעיא להו כלל אלא ה''ק ורב נחמן אמר באמצע הגג מחלוקת אבל על שפת הגג דברי הכל כשרה והלכה כר''נ דרב הונא אתותב וכן כתב בהלכות הרב ר' יצחק אבן גיאת ז''ל בשם רב שרירא ורב ישראל גאונים ז''ל וגרסא זו נראית לי עיקר. חדא דלאותה גרסא ר''נ לא אתא לאפלוגי בהדיא אלא בדין אמצע הגג דר''י מכשיר ולא הל''ל באמצע הגג מחלוקת דלא נפקא לן מידי אלא אליבא דר' יעקב ולאנוחי בספיקא דין שפת הגג דנפקא לן דינא אליבא דרבנן. ועוד דסוגיין דאמרינן לימא תהוי תיובתא דרב הונא בתרתי משמע לכאורה דלא מספקא לן בסבריה דר''נ אי פליגי בתרתי, ואע''פ שאין דברים אלו מוכרחין גירסא זו נראית עיקר. ובהשגות א''א אין זה מחוור דאפילו לרב נחמן קאי בתיקו ולחומרא עכ''ל. והוא כפי גירסא זו שבספרים וכבר כתבתי דעת רבינו ז''ל ועיקר: 


! יב 
[[סוכה שיש לה פתחים הרבה וכו'.]] ברייתא שם (דף ז') דופן סוכה כדופן שבת ובלבד שלא יהא בין קנה לחבירו שלשה טפחים ויתירה שבת על הסוכה שהשבת אינה ניתרת אלא בעומד מרובה על הפרוץ מה שאין כן בסוכה. פירוש ברוח שלשית דדי בסוכה במחיצת טפח או בפס ד' כפי מה שנתבאר אבל בשתים הרי דינה כדין שבת וכן פירשו ז''ל. ולזה כתב רבינו ז''ל כאן דין זה וכיוצא בו מבואר פרק ט''ז מהלכות שבת בארוכה בבבא המתחלת כל מחיצה שיש בה פרוץ וכו' ושם הארכתי לבאר דבריו ומה שחלקו עליו במ''ש שבמקום צורת פתח צריך שלא יהא פרוץ מרובה על העומד וכן מבואר בעירובין פרק ראשון דסוכה ושבת שוין לדבר זה: 


! יג 
[[סוכה שאוירה גבוה.]] פ''ק דסוכה (דף ג' ד') סוכה שאוירה גבוה מעשרים אמה ובא למעטה בכרים וכסתות לא הוי מיעוט ואע''ג דבטלינהו בטלה דעתו אצל כל אדם. ותבן ובטלו הוי מיעוט וכל שכן עפר ובטלו תבן ואין עתיד לפנותו ועפר סתם מחלוקת ר' יוסי ורבנן, ופירוש רבנן סברי דלא הוו בטול כדאיתא התם. ויש מי שכתב דעפר לא בעי בטול אלא כל שאין עתיד לפנותו כל שבעת ימי החג סגי ודעת רבינו כדעת ההל' דבעינן בטול גמור וכן עיקר. ופירוש בטלו שדעתו להניחם שם לעולם ופי' אין עתיד לפנותו תוך שבעת ימי החג ויש בזה פירוש אחר וזה עיקר: [[היתה גבוהה מעשרים אמה וכו'.]] שם (דף ד') הלכה פסוקה כלשון רבינו ז''ל: 


! יד 
[[בנה איצטבה כנגד דופן האמצעית וכו'.]] שם הלכה פסוקה כלשון רבינו ז''ל וזו היא צורתה (עיין בסוף הספר ציור יא) וזו האיצטבה יש לה שלש דפנות ונחלקו כל המפרשים אם הוכשרה כל הסוכה על ידי איצטבה זו או לא הוכשרה אלא האיצטבה בלבד ומדברי רש''י ז''ל והגאונים ז''ל נראה שכל הסוכה כשרה אבל יש מן האחרונים חלקו בזה: [[בנה איצטבה מן הצד וכו'.]] ג''ז שם כלשון רבינו ז''ל ופי' שהאיצטבה דבוקה עם הכותל צפוני או דרומי ודבוקה ג''כ לכותל אמצעי ואם רחוקה מן הכותל השלישי ארבע אמות פסולה לפי שאין לה אלא שתי דפנות ואם לאו כשרה כאילו המחיצה השלישית נוגעת באיצטבה ואף בזה נחלקו המפרשים ז''ל כמו שנחלקו למעלה: [[בנה איצטבה באמצעה וכו'.]] גם זה שם ואמרו שם פחות מד' אמות כשרה ואחריה דופן עקומה ופי' רבינו שרואין כאילו המחיצות נוגעות לאיצטבה וכן פירשו הגאונים ז''ל. ומדבריהם למדנו שהם מכשירין הסוכה ע''י כך והאחרונים ז''ל מפרשים בזה פירוש אחר ופוסלין יתר הסוכה חוץ מן האיצטבה. ובהלכות לא נזכרו דינין אלו לפי שאינן מצויין ולזה קצרתי בביאורן: [[בנה בה עמוד וכו'.]] שם (דף ד':) בנה בה עמוד גבוה י' ויש בו הכשר סוכה סבר אביי למימר גוד אסיק מחיצתא וכשרה א''ל רבה בעינן מחיצות הניכרות וליכא. ויש מי שפי' שאע''פ שהוא בתוך ד' אמות לדפנות פסולה לפי שכיון שגבוה י' חלק לעצמו רשות ואין דפני הסוכה מועילין לו וכן כתוב בהלכות הר''י אבן גיאת ז''ל בבנה איצטבה באמצעה שאם גבוהה י' טפחים אין דפנות הסוכה מועילין לה אע''פ שהן תוך ד' אמות. ויש מן האחרונים שחלקו בזה ופירשו דהא דעמוד דוקא בשהוא רחוק ד' אמות מן הדפנות הא לאו הכי ודאי כשר אפילו גבוה כמה וכן הדין באיצטבה. ומ''ש בגמרא גבוה עשרה לפי שפחות מי' והוא רחוק מן הדפנות ד' אמות אפילו אביי לא הוה מכשיר ליה שכיון שאינו רשות בפני עצמו היכי נימא גוד אסיק אבל בגבוה עשרה שהוא רשות היחיד לענין שבת ועולה עד לרקיע היה אביי סבור להכשיר בסוכה ואמר ליה רבא דלא. וזהו דעת רבינו ז''ל. ולזה לא הזכיר גבוה י' אלא סתם דמשמע בין גבוה בין נמוך וכן דעת העטור ועיקר: 


! טו 
[[היתה פחותה מעשרה טפחים וכו'.]] שם קרוב ללשון רבינו ז''ל וכתוב בהל' הרב ר' יצחק אבן גיאת ז''ל והוא שיש בחקקה שיעור הכשר סוכה וכן הסכימו הרבה מן האחרונים ז''ל: 


! טז 
[[דפני סוכה כשרים מן הכל שאין אנו וכו'.]] פרק הישן (דף כ''ג) ת''ר עשאה לבהמה דופן לסוכה ר''מ פוסל ור' יהודה מכשיר וקי''ל כר''י: [[ועושה אדם את חברו דופן ביום טוב כדי וכו'.]] זה מבואר בעירובין פ' מי שהוציאוהו (דף מ''ד) ברייתות ואוקימתות שם והכל מבואר שם חוץ ממה שכתב רבינו ז''ל שאם עשאו לדעת שמותר בשאר ימי החג שאין זה מבואר שם אבל מוכרח הוא ממה שאסרו כן ביו''ט ואם האדם אינו נעשה מחיצה לדעת ואין מחיצתו מועלת כל שהוא לדעת לא הוה נאסר ביו''ט ומוכרח הוא שם. ובהשגות בכאן דברים לא הוצרכו ליכתב שכך כתוב שם אבל אם עשאו לדעת אסור ביו''ט. א''א דוקא דופן שלישית אבל דופן רביעית מותר ושלא לדעת אפילו דופן שלישית מותר והאריך בטעם זה ודברים פשוטים הם ומבוארים בדברי רבינו ז''ל שדבריו במחיצת האדם הם בדופן שלישי שהוא צריך להכשר הסוכה שהרי כתב כדי שיאכל וישתה בסוכה כשרה שחברו דופן לה ואם כשיש לה שלש דפנות והאדם בדופן ד' כבר היא כשרה בלא דופן האדם וג''כ פשוט שדופן רביעי כיון שאינו צריך להכשר הסוכה יכול האדם לעמוד שם דלא גרע מכלים שכל מחיצה שאינה מתרת מותר לעשותה ביום טוב או בשבת ומבואר כל זה בדברי רבינו ז''ל: 

~ הלכות שופר וסוכה ולולב - פרק חמישי




! א 
[[הסכך של סוכה אינו כשר וכו'.]] פ''ק דסוכה במשנה (דף י''א) מבוארים שלשה חלקים דבעינן דבר שגדולו מן הארץ ושאין מקבל טומאה ושנעקר מן הארץ שאם היה מחובר פסול ונלמד מן הכתוב בגמ' (דף י''א:) ושאר החלקים יתבארו בסמוך: 


! ב 
[[סכך בדבר שאין גדולו מן הארץ וכו'.]] כבר נזכר זה למעלה: [[ואם עבר וסכך וכו'.]] (דף י''ב:) אמר רב אשי הני שוושי ושווצרי מסככין בהם. ופירש''י ז''ל עשבים הם ולאו בני אכילה נינהו אביי אמר בשוושי מסככין בשווצרי לא מסככין בהו כיון דסני ריחיה שביק להו ונפיק. ופירש רבינו לא מסככינן לכתחלה אבל דיעבד ודאי כשרה וכן כתבו ז''ל. עוד שם אמר רב חנן בר רבא הני היזמי והיגי מסככינן בהו אביי אמר בהיזמי מסככין בהיגי לא מסככין כיון דנתרי שוכייהו שביק להו ונפיק: [[וצריך ליזהר שלא יהיו הוצין יוצאין וכו'.]] שם (דף ד') היתה גבוהה עשרה והוצין יורדין בתוך עשרה סבר אביי למימר אם חמתן מרובה מצלתן כשרה א''ל רבא האי דירה סרוחה היא ואין אדם דר בדירה סרוחה וקי''ל כרבא: [[סככה במיני מתכות או בעצמות וכו'.]] כבר נתבאר זה: [[הדלה עליה גפנים וכו'.]] משנה שם (דף י''ח): [[סככה בכלי עץ ובמחצלאות העשויות לשכיבה וכיוצא בהן וכו'.]] שם (דף ט''ז) משנה וברייתא: [[וכן אם סככה בשברי כלים וכו'.]] שם (דף י''ט) מימרא סככה בבלאי כלים פסולה מאי בלאי כלים מטלניות שאין בהן שלש על שלש דלא חזיין לא לעניים ולא לעשירים ותניא נמי הכי גבי מחצלת: 


! ג 
[[סככה באוכלין פסולה וכו'.]] שם (דף י''ג:) סוגיא וברייתא סוכי תאנים ובהן תאנים פרכילי ענבים ובהן ענבים קשים ובהן שבלים מכבדות ובהן תמרים אם פסולת מרובה על האוכלין כשרה ואם לאו פסולה אחרים אומרים עד שיהיו קשין מרובין על האוכלין ועל הידות וקי''ל כת''ק: [[סיכך בירקות שאם ייבשו וכו'.]] שם מימרא פוסלין משום אויר מ''ט כיון דכי יבשי פרכי ונפלי כמאן דליתנהו דמו. וירקות אלו אפילו אינן מקבלין טומאה שאין מיוחדין למאכל אדם הדין הזה הוא בהן: 


! ד 
[[סככה בפשתי העץ וכו'.]] שם (דף י''ב:) אמר רב סככה באניצי פשתן פסולה בהוצני פשתן כשרה. ובהלכות פי' הוצני כתנא דלא דייק ולא נפיץ דעדין עץ הוא ע''כ. וכתב רבינו שהטעם שבאניצי פשתן פסולה הוא מפני שנשתנית צורתו וכן ראיתי לקצת מפרשים ז''ל והוצרכו לטעם זה מפני שהפשתן אינו מקבל טומאה אפילו כשהוא מנופץ וזה ברור וכן מוכח בבמה מדליקין (שבת כ''ז:). ובהשגות א''א טעם אחר וכו'. ואני אומר שטעם רבינו מחוור מטעמו דודאי גרעי מבלאי כלים שנשארו מדבר שהיה מקבל טומאה מתחלה ואלו לא באו לכלל טומאה מעולם ולפי טעמו סככה בחיצין זכרים למה כשרה והלא ראוי להנתן בברזל ויעשו חצים (נקבות) ויקבלו טומאה אלא ודאי טעם רבינו עיקר: [[ומסככין בחבלים של וכו'.]] בירושלמי סככה בחבלים אית תנא תני כשרה ואית תנא תני פסולה מ''ד פסולה בחבלים של פשתן ומ''ד כשרה בחבלים של סיב ע''כ. ופירוש חבלים אינן מקבלין טומאה לפי שאינן כלים וכמ''ש רבינו ושל פשתן מפני שאין צורתו עומדת פסולה. וגם זה סעד לטעם שכתב רבינו למעלה: 


! ה 
[[סככה בחיצין וכו'.]] מימרא שם (דף י''ב:) קרוב ללשון רבינו. ופירש''י ז''ל זכרים אותן שמחודדין בראשן ונותנין אותן בתוך הברזל והם פשוטי כלי עץ ונקבות שחקק בראשו של עץ ובאותו חקק נותנין הברזל: 


! ו 
[[מחצלת של קנים או מחצלת גמי וכו'.]] רבינו השוה דין המחצלאות וזו היא שטתו. שנינו במשנה (דף י''ט:) מחצלת קנים גדולה עשאה לשכיבה וכו' רבי אליעזר אומר וכו'. ואסיקנא בגמרא קטנה כולי עלמא לא פליגי דסתם קטנה לשכיבה כי פליגי בגדולה תנא קמא סבר סתם גדולה לסכוך ובהלכות וקי''ל כת''ק. עוד בגמ' (שם כ') ת''ר מחצלת של שיפה ושל גמי גדולה מסככין בה קטנה אין מסככין בה של קנים ושל חלף גדולה מסככין ארוגה אין מסככין בה ר' ישמעאל בר''י אומר משום אביו זו וזו מסככין בה וכן היה ר' דוסא אומר כדבריו. וזה פירושם לדעת רבינו דכולה ברייתא בסתמא שלא עשאה בפירוש לא לסכוך ולא לשכיבה ואתיא כת''ק דמתניתין וכי קתני בשל קנים ושל חלף גדולה מסככין בה פירושם גדולת השטח והשיעור ארוגה אין מסככין ר''ל אע''פ שהיא גדולה אם ארוגה היא אין מסככין בה ואהא פליגי רבי ישמעאל ורבי דוסא דאמרי זו וזו מסככין בה כלומר גדולה בין ארוגה בין שאינה ארוגה מסככין וקי''ל כותייהו כי היכי דתיקום מתני' כפשטה דלא מפלגא במחצלת של קנים אלא בגודל וקוטן ולא באריגה וזה דעת ההלכות. ובהשגות א''א והברייתא חלקה בשל קנים ושל חלף שאפילו בקטנה אם גדולה היא כעין עבותות מסככין בה מפני שהיא קשה ואינה ראויה לשכיבה אבל כשהיא אריגה אחת אין מסככין בה שראויה היא לשכיבה אבל כל גדולה סתמא היא לסכוך ואפילו ארוגה עכ''ל. ושטתו היא שהוא גורס גדולה מלשון גדיל ודברי ת''ק הם בדוקא בקטנה ור' ישמעאל ור' דוסא אפילו בקטנה וארוגה סברי דמסככין ולא ק''ל כותייהו אלא כת''ק ומשנתנו דמפלגא בין גדולה לקטנה בארוגה היא דאי בגדולה אפילו קטנה כשרה ולפי שטתו אין משנתנו כפשטה בכל גוונא: [[ואם יש לה קיר וכו'.]] ברייתא שם (דף כ':) ואם יש לה קיר אין מסככין בה ובהלכות ואע''ג דשקיל לגרופא אין מסככין בהן מידי דהוה אבליות של כלים שאין מסככין בהן, ע''כ: 


! ז 
[[נסרים שאין ברחבן ארבעה טפחים וכו'.]] משנה שם (דף י''ד) מסככין בנסרים דברי ר' יהודה ר' מאיר אוסר ובגמרא שתי אוקמיתות וקי''ל כרב פפא וכשמואל דבנסרים שיש בהן ארבעה טפחים דברי הכל אין מסככין משום גזרת תקרה פחות משלשה מסככין דקנים בעלמא נינהו כי פליגי מג' ועד ד' וקיימא לן כר''י כן פסקו הגאונים ובהלכות ומשופין שהזכיר רבינו מבואר שם בגמרא: [[נתן עליה נסר וכו'.]] במשנה ובגמרא שם כלשון רבינו ופי' הסוכה כשרה כשהנסר הזה הוא מן הצד שנשארו לסכך הכשר ג' דפנות אבל באמצע הרי הוא מפסיק בין הדפנות ואין הסוכה כשרה כמו שיתבאר בפרק זה שסכך פסול פוסל באמצע בד' טפחים: [[היו נסרים שיש ברחבן וכו'.]] שם (י''ד:) הפכן על צידיהן פי' הני נסרים שיש בהם ד' רב הונא אמר פסולה ופליגי עליה ואסיקנא דפסולה דהוו להו הני נסרים כשפודין של מתכת ומבואר בהלכות: 


! ח 
[[תקרה שאין עליה מעזיבה וכו'.]] שם (דף ט''ו) משנה תקרה שאין עליה מעזיבה רבי יהודה אומר בית שמאי אומרים וכו' ובית הלל אומרים מפקפק או נוטל אחת מבינתים ר' מאיר אומר נוטל אחת מבינתים אבל לא יפקפק. ופסקו בהלכות כב''ה ואליבא דר' יהודה וכן עיקר. ופירש רבינו תקרה זו היא מנסרים שאין בהן ארבעה והוא הנכון: 


! ט 
[[סוכה שנעשית כהלכתה וכו'.]] שם (דף ח':) תנו רבנן סוכת עכו''ם סוכת נשים סוכת בהמה סוכת כותים סוכה מכל מקום כשרה ובלבד שתהא מסוככת כהלכתה מאי כהלכתה אמר רב חסדא והוא שעשויה לצל: [[אבל סוכה שנעשית וכו' וכן החוטט בגדיש וכו'.]] בגמ' תעשה ולא מן העשוי ובמשנה (דף ט''ו) החוטט בגדיש לעשות לו סוכה אינה סוכה ובגמרא (דף ט''ז) אמר רב הונא לא שנו אלא שאין שם חלל טפח במשך שבעה אבל יש שם חלל טפח במשך שבעה ה''ז סוכה. ופי' יש שם שעשה שם מתחלה בשעת עשיית הגדיש חלל טפח לשם סוכה שהוא חשוב אהל במשך שבעה שהוא שיעור הכשר סוכה: 


! י 
[[חבילי קש וחבילי עצים וחבילי זרדין וכו'.]] משנה שם (דף י''ב) חבילי קש וחבילי עצים וחבילי זרדין אין מסככין בהן ואם היו מותרין כשרין ואמרו בגמ' מה טעם אין מסככין פעמים שאדם בא מהשדה בערב וחבילתו על כתיפו ומעלה ומניחה על גבי סוכתו כדי ליבשה ונמלך עליה לסכוך והתורה אמרה תעשה ולא מן העשוי ע''כ: [[ואין חבילה פחותה מעשרים וחמשה וכו'.]] זה מבואר בירושלמי. ובהשגות א''א בירושלמי וכו'. ורבינו ז''ל מפרש מ''ש בגמרתנו דאגד שלשה שמיה אגד לענין הזאה דכתיב ביה אגודת אזוב אבל חבילה אינה קרויה פחות מכ''ה בדין כדי להשוות הירושלמי עם הגמרא שלנו. ויש מפרשים כדברי הר''א ז''ל ויש תימה מן ההלכות שלא כתבו לא הירושלמי ולא גמרתנו דאגד שלשה שמיה אגד: 


! יא 
[[חבילות קטנות שאגדו אותן למנין וכו'.]] שם (דף י''ג:) דרש מרימר הני אסורייתא דסורא מסככין בהו ואע''ג דאגידי למנינא הוא דאגידי: [[וכן החותך ראש דקל וכו'.]] שם (דף י''ג) אמר רב האי אפקותא דדקלא מסככין בהו ואע''ג דאגידי אגד בידי שמים לא שמיה אגד ואע''ג דהדר אגיד להו אגד בחד לא שמיה אגד: [[וכן כל אגד שאינו עשוי וכו'.]] שם (דף י''ג:) כלשון רבינו, ופי' שאינו עשוי לטלטלו על ידי אותו אגד: 


! יב 
[[העושה סוכתו תחת האילן וכו'.]] שם (דף ט':) משנה כלשונה העושה סוכתו תחת האילן כאילו עשאה בתוך הבית ובגמרא אמר רבא לא שנו אלא באילן שצלתו מרובה מחמתו אבל חמתו מרובה מצלתו כשרה. והקשו וכי חמתו מרובה מצלתו מאי הוי הא קא מצטרף סכך פסול בהדי סכך כשר ותירצו אמר רב פפא בשחבטן. והקשו אי בשחבטן תנינא הדלה עליה את הגפן ואת הדלעת ואת הקיסום וסכך על גבן פסולה ואם היה הסכך הרבה מהן או שקצצן כשרה היכי דמי אילימא בשלא חבטן הא קא מצטרף סכך פסול בהדי סכך כשר אלא לאו בשחבטן. ותירצו אי מהתם הוה אמינא ה''מ דיעבד אבל לכתחלה לא קמ''ל ע''כ בגמרא. ולא נזכרה סוגיא זו בהלכות אלא שעל המשנה דהדלה עליה שהזכרתי כתוב בהלכות אם היה הסכוך הרבה מהן אוקימנא בשחבטן דאי לאו הכי הא קא מצטרף סכך פסול בהדי סכך כשר ופסולה. או שקצצן כשרה וצריך לנענעו כדי שיהא מעשה לשם סוכה ולא אמרינן קציצתן זו היא עשייתן ע''כ. וזה דעת רבינו שהוא מפרש חבטן שהפרידן זה מזה. אבל אם היו מעורבין זה בזה אע''פ שהסכך כשר רבה מצטרפין זה בזה ופסול וזהו הדין שכתב בסמוך ערב דבר שמסככין בו וכו' ואם חבטן שרוצה לומר הפרידן צריך שיהא הסיכוך הכשר הרבה מן הפסול ואם היה כמותו בצמצום פסול וז''ש המשנה או שהיה הסיכוך הרבה מהן ואוקימנא לה בשחבטן וזהו הדין שכתב רבינו סיכך בדבר פסול ודבר כשר וכו' ועוד יתבאר זה למטה וכל זה כשאין בסכך פסול ביחד ג' טפחים כמו שיתבאר לפני דצריך לנענע כמוזכר בהלכות וחידש רבינו שאם היה הסכך כשר רב רבה לא היה צריך קציצה אלא חבטה להפרידן זה מזה כמו שנתבא תעשה ולא מן העשוי ופשוט הוא. זהו דעת רבינו בדברים אלו. וכן כ הלכה היא נקבל ואע''פ שיש להקשות עליו ממה שאמרו תחתונה כש דתימא נגזור דלמא מצטרף סכך פסול וכו' קמ''ל והכא ליכא עירוב נו ומ''ש רבינו בכאן הוא סוף המשנה או שקצצן כשרה ובגמ' אמרינן ה וקצץ הפסול שאינו צריך לנענע ודבר פשוט הוא שהרי כיון שהסכך ר וכיון שקצצן כל שכן שכשרה ועוד שלא הצריכו נענוע אלא משום תוב בהשגות שרבינו מפרש שחבטן שהפרידן זה מזה ושם כתוב ואם רה ועליונה פסולה וקיימה עליונה למעלה מעשרים אצטריכא ליה מהו כלל מ''מ אנו יש לנו פירוש אחר עכ''ל. וקושיא זו אינה כדאי ומ''מ יש בזה שטה אחרת למפרשים האחרונים ז''ל שהם מפרשים הא קא מצטרף סכך פסול בהדי סכך כשר שכל סכך כשר שתחת סכך פסול אע''פ שחמתו של עליון מרובה מצלתו ותחתון צלתו מרובה מחמתו כיון שהעליון מאהיל על התחתון נמצא מקצת התחתון עצמו פסול שאינו עשוי לצל ואותו עליון הפסול מסכך עליו ומבטלו וכן אם היה פסול למטה וכשר למעלה ותירצו בשחבטן כלומר שערבן יחד מלשון חבוט רמי. וכתב הרמב''ן ז''ל ג' דינין הם, היה סכך אחד פסול וסכך אחד כשר זה למעלה וזה למטה וזו שאמרו והא קא מצטרף ופסול לעולם. אבל נ''ל דכל שאילו ינטל מן הכשר מה שתחת הפסול ועדיין צלתו מרובה כשר ובלבד שלא יהא ד' טפחים במקום אחד כדי שלא יפסל משום סכך פסול חבטן ועשאן סכך אחד כשר ופסול מעורבין אם היה הפסול בעצמו חמתו מרובה מצלתו והכשר צלתו מרובה מחמתו הרי הכשר רבה על הפסול ומבטלו נמצא זה אינו פוסל ואינו מצטרף וזהו דין ב'. עשה סכך אחד בכשר ופסול ולא היו מעורבין יחד אלא זה בפני עצמו וזה בפני עצמו אם היה כשר כפסול כשרה וזהו משנתנו דהמקרה סוכתו בשפודין ומאי דאתמר בה בגמרא עכ''ל. ולמטה אאריך בדין האחרון: 

! יד
((יג-יד)) [[עירב דבר שמסככין בו וכו'.]] כבר הזכרתי זה בסמוך: [[סכך בזה לעצמו ובזה לעצמו וכו'.]] משנה (דף י''ז) בית שנפחת וסכך על גביו אם יש בין כותל לסכוך ד' אמות פסולה וכן חצר המוקפת אכסדרה וסוכה גדולה שהקיפוה בדבר שאין מסככין בו אם יש תחתיו ד' אמות פסולה. ובגמרא (דף י''ז:) נחלקו רב ושמואל שמואל אמר סכך פסול באמצע פוסל בארבעה מן הצד פסול בד' אמות ורב אמר בין באמצע בין מן הצד בד' אמות. ובהלכות והלכתא בהא כשמואל דהא רבנן דבי רב כותיה סבירא להו וה''מ בסוכה גדולה אבל בסוכה קטנה בין באמצע בין מן הצד ג' טפחים ע''כ. ויש בקצת ספרי רבינו חסרון וטעות סופר בכאן ומבואר בקצתן בדקדוק וממה שכתבתי יובן האמת: 


! טז 
[[סיכך בדבר פסול ודבר כשר וכו'.]] משנה (דף ט''ו) המקרה סוכתו בשפודין או בארוכות המטה אם יש ריוח ביניהן כמותן כשרה ובגמרא לימא תהוי תיובתא דר' הונא בריה דרב יהושע דאתמר פרוץ כעומד רב פפא אמר מותר רב הונא בריה דרב יהושע אמר אסור. ותירצו מאי כמותן בנכנס ויוצא שהוא מעדיף הכשר כנזכר שם ופסק רבינו כתירוץ זה וזה תמה אצלי שהרי בפי' נפסקה הלכה פירקא קמא דעירובין (דף ט''ו:) כרב פפא דאמר פרוץ כעומד מותר ורבינו עצמו כן פסק פט''ז מהלכות שבת וא''כ למה פסק כתירוץ שהוא אליבא דמ''ד פרוץ כעומד אסור ואין הלכה כמותו. ונראה שמן הטעם הזה לא נזכרה סוגיא זו בהלכות וגם כל המפרשים האחרונים ראיתי שסוברין כן שאם היה כשר כפסול כשרה וכבר הזכרתי למעלה דברי הרמב''ן ז''ל שסובר כן. ויש לי להעמיד דברי רבינו דע שעל כרחנו יש לנו לומר דסכך פסול לענין זה כפרוץ הוא נחשב דאי לא היאך הקשו מן המשנה לרב הונא דאמר פרוץ כעומד פסול דהא הכא ליכא פרוץ מידי אלא לאו ש''מ דלענין פרוץ ועומד סכך פסול כפרוץ הוא נחשב וכמ''ש רבינו וכיון שכן ודאי בעינן סכך כשר טפי פורתא דאי לא מאחר דכפרוץ הוא הויא לה למטה חמתה מרובה מצלתה כדאיתא ריש פ' הישן (דף כ''ב:) ומבואר בחכמת הראיות במופת שאור השמש הנכנס בחור מרובה על החור וכיון שכן על כרחין בעינן טפי וסעד לזה דרבי אמי ורבה אוקמוה הכי ואי לאו דסבירא להו הכי לענין הלכה לא הוו מוקמי מתניתין בהכי, וא''ת א''כ סוגיין תקשי לך אמאי קא פריך לרב הונא דהא אפילו לרב פפא על כרחין מתניתין במעדיף וכדאמרן, יש לומר דהוה מצי למימר ולטעמיך ולא אמר. כנ''ל לדעת רבינו: 


! יז 
[[פרש עליה בגד מלמעלה וכו'.]] משנה (דף י') פרס עליה סדין מפני החמה או תחתיה מפני הנשר פסולה ובגמ' א''ר חסדא לא שאנו אלא מפני הנשר אבל לנאותה כשרה ופירוש נשר העלים הנושרים. עוד שם לימא מסייע ליה לרב חסדא סככה כהלכתה עטרה בקרמין ובסדינין המצויירין ותלה בה אגוזים אפרסקים וכו' אלמא אם רצה לעטרה בסדינין לנאותה כשרה ודחי דלמא ברייתא מן הצד וק''ל כרב חסדא וברייתא היא כפשטא בין בסכוך בין בכותלים ומבואר בהלכות: 


! יח 
[[נויי סוכה אין ממעטין וכו'.]] שם (דף י''ב) תנא נויי סוכה אין ממעטין בסוכה. פי' בשיעור עשרים אמר רב אשי ומן הצד ממעטין: [[היו נויי סוכה וכו'.]] שם אתמר נויי סוכה המופלגין ממנה ארבעה רב נחמן אמר כשרה ורב חסדא ורבה בר רב הונא אמרי פסולה ובהלכות וקי''ל דיחיד ורבים הלכה כרבים. ויש מי שמפרשה דוקא בצלת הנויין מרובה מחמתן ואין נראה כן מדברי רבינו: 


! יט 
[[סכך שיש בו חלונות וכו'.]] משנה (דף כ''ב) פרק הישן סוכה מדובללת ושצלתה מרובה מחמתה כשרה ובגמרא מאי מדובללת רב אמר סוכה עניה ומאי מדובללת מדולדלת וחדא קתני סוכה מדולדלת שצלתה מרובה מחמתה כשרה ויש שם אוקימתות אחרות בפירוש משנתנו ואינן חולקות כמו שיתבאר למטה. ועוד בגמ' (דף כ''ב:) הא כהדדי פסולה ורמינהי ושחמתה מרובה מצלתה פסולה הא כהדדי כשרה ותירצו לא קשיא כאן מלמטה כאן מלמעלה. ופירשו בהלכות שאם החמה והצל מלמעלה שוין פסולה לפי שמלמטה החמה מרובה על הצל, וכבר הזכרתי זה למעלה: 


! כ 
[[בד''א בשלא היה במקום אחד וכו'.]] פ''ק (דף י''ח) אויר פוסל בג' ואמר אביי אויר שלשה בסוכה גדולה ומיעטו בין בקנים בין בשפודין הוי מיעוט בסוכה קטנה בקנים הוי מיעוט בשפודין לא הוי מיעוט פירוש שפודין אין מסככין בהן לפי שהן של מתכות: [[היה רוב הסכוך וכו'.]] שם (דף י''ט) אוקימתא דר' יוחנן גבי ברייתא דפסל היוצא מן הסוכה נדון כסוכה ואוקמה ר' יוחנן לא נצרכה אלא לסוכה שצלתה מרובה מחמתה ומיעוטה חמתה מרובה מצלתה מהו דתימא תפסל בהך פורתא קמ''ל, ע''כ: 


! כא 
[[דרך הסכוך להיות קל וכו'.]] משנה פ' הישן (דף כ''ב) המעובה כמין בית אע''פ שאין הכוכבים נראין מתוכה כשרה: [[היה הסכוך מדובלל וכו'.]] על המשנה דסוכה המדובללת שהזכרתי למעלה אמר שמואל מאי מדובללת מבולבלת קנה עולה וקנה יורד וקתני תרתי סוכה מדובללת ושצלתה מרובה מחמתה כשרה ואמר אביי לא שאנו אלא שאין בין זה לזה ג' טפחים אבל יש בין זה לזה ג' טפחים פסולה רבא אמר אפילו יש בין זה לזה ג' טפחים כשרה דאמרינן חבוט רמי ולא אמרן אלא שיש בגגה טפח אבל בשאין בגגה טפח לא אמרינן חבוט רמי וקי''ל כרבא: 


! כב 
[[העושה סוכה על גבי סוכה וכו'.]] פ''ק (דף ט') משנה סוכה על גבי סוכה העליונה כשרה והתחתונה פסולה ר' יהודה אומר אם אין דיורין בעליונה התחתונה כשרה ובגמרא (דף י') כמה יהא בין סוכה לסוכה ותהא התחתונה פסולה אמר רב הונא טפח רב חסדא ורבה בר רב הונא אמרי ד' ושמואל אמר י' כהכשרה כך פיסולה מה הכשרה בי' אף פיסולה בי' והקשו על שמואל מדתנן ר' יהודה אומר אם אין דיורין בעליונה התחתונה כשרה מאי אין דיורין שאינה ראויה לדירה מכלל דת''ק סבר אע''פ שאינה ראויה לדירה העליונה פסולה התחתונה וקשיא לשמואל דבעי י' ותירץ רב דימי דפירושא דמתני' הכי מפרשי לה במערבא דרבי יהודה הכי קאמר אם אינה יכולה תחתונה לקבל כרים וכסתות של עליונה התחתונה כשרה. והקשו מכלל דת''ק אע''פ שאינה יכולה לקבל פסולה ותירצו ביכולה לקבל על ידי הדחק איכא בינייהו. ופסק רבינו כשמואל וכפירושיה דרב דימי וקי''ל כת''ק דמתניתין ונתבארו דברי רבינו, ויש פוסקין דלא כשמואל וכבר הסכים הר''א ז''ל בהשגות לדברי רבינו. [[ומ''ש רבינו והוא שלא יהיה גובה שניהן וכו']] פשוט הוא ונלמד מן הסוגיא שלמעלה מזה: 


! כג 
[[מטה שבתוך הסוכה וכו'.]] ריש פ' (דף כ':) הישן תחת המטה לא יצא ידי חובתו, ובגמ' תרגמה שמואל במטה עשרה: [[וכן כילה שיש לה גג וכו'.]] פ''ק (דף י':) אמר רב יהודה אמר שמואל מותר לישן בכילה בסוכה ואע''פ שיש לה גג והוא שאינה גבוהה עשרה ולישנא אחרינא מותר לישן בכילה בסוכה והוא שאין לה גג אף על פי שגבוהה עשרה, ושני הלשונות אמת וכן מבואר בהלכות דלא מיפסלה אלא בגבוהה י' ובשיש לה גג: [[וכן המעמיד ארבעה קונדיסין וכו'.]] משנה (דף י''א:) פרס על גבי קינופות פסולה אבל פורס הוא על גבי נקליטי המטה, ובגמרא ברייתא נקליטין שנים וקינופות ארבעה פרס על גבי קינופות פסולה ע''ג נקליטין כשרה ובלבד שלא יהו נקליטין גבוהין מן המטה עשרה והקשו מברייתא זו לדין הכילה שנתבאר למעלה. ותירצו שאני נקליטין דקביעי והאריכו שם בחלוק זה. והוא דבר מתמיה על דברי רבינו שהשוה כילה ונקליטין וקינופות. וגם בהלכות לא זכרו החלוק הזה. וי''ל שרבינו והרב אלפסי ז''ל סוברין שברייתא וסוגיא זו דלא כהלכתא דאתיא אליבא דמאן דמכשיר סוכה העשויה כמין צריף דשפועי אהלים דקביעי כאהלים דמו ואנן קי''ל דסוכה העשויה כמין צריף פסולה כמבואר בפרק ד' ולאו כאהלים דמו אע''ג דקביעי בין לקולא בין לחומרא כדמשמע התם בסוגיא שעל משנה זו (דף י''ט) דהעושה סוכתו כמין צריף פסולה ופליגין סוגיי אהדדי וקיימא לן כי הא דלא חשיב אהל אלא בתרתי בגובה עשרה ובגג טפח. ויש מן הגאונים וגם מן האחרונים יש שפוסקין דבכילה לא מפסלא אלא בתרתי וכדברי רבינו. אבל קינופות שהן ארבעה וקביעי אפילו בחדא מיפסלי בגובה עשרה והכל תלוי בגובה ואין הגג מעלה ומוריד בהן: 


! כה 
[[סוכה שאולה כשרה וכו'.]] מחלוקת ר' אליעזר וחכמים פרק הישן (דף כ''ז:) וקי''ל כרבנן שאפילו ביו''ט ראשון אדם יוצא ידי חובתו בסוכת חבירו ואינו דומה ללולב: [[וכן הגזולה כשרה וכו'.]] פרק לולב הגזול (דף ל''א) ת''ר סוכה גזולה והמסכך ברשות הרבים רבי אליעזר פוסל וחכמים מכשירין ומפורש שם דגזל עצים וסכך בהן אפילו ר''א מודה לפי שאין לנגזל אלא דמי עצים בלבד. וכן מבואר שם דאפילו בכשורי דהיינו נסרים אע''ג דלא שכיחי כמו שאר עצים אין לנגזל אלא דמי עצים בלבד: [[העושה סוכה ברשות הרבים וכו'.]] כבר נתבאר זה בסמוך. 

~ הלכות שופר וסוכה ולולב - פרק ששי




! א 
[[נשים ועבדים וקטנים וכו'.]] משנה פרק הישן (דף כ''ח) נשים ועבדים וקטנים פטורים מן הסוכה: [[טומטום ואנדרוגינוס וכו'.]] זה ברור ולמד רבינו מדין השופר כנזכר פרק ב': [[וכן מי שחציו עבד וכו'.]] אף זה נלמד משם והוא כלל לכל מצות עשה שהזמן גרמא: [[קטן שאין צריך לאמו וכו'.]] במשנה (שם) קטן שאינו צריך לאמו חייב בסוכה ובגמרא (דף כ''ח:) מבואר שחיובו מדבריהם. ובגמ' היכי דמי קטן שאין צריך לאמו אמרי דבי רבי ינאי כל שנפנה ואין אמו מקנחתו ר''ל אמר כל שנעור משנתו ואינו קורא אימא אימא. [[וכתב רבינו כבן חמש כבן שש]] ויש סמך לדבריו מן הסוגיא שבעירובין פרק כיצד משתתפין (דף פ''ב) וכן כתבו ז''ל ופירוש כבן חמש ששלמו לו חמש ובן שש ששלמו לו שש: 


! ב 
[[חולים ומשמשיהם פטורין מן הסוכה.]] ובגמרא (סוכה כ''ו) ת''ר חולה שאמרו לא חולה שיש בו סכנה אלא אפילו חולה שאין בו סכנה אפילו חש בעינו חש בראשו אמר רשב''ג פעם אחת חשתי בעיני בקסרי והתיר לי ר' יוסי ברבי לישן לי ולמשמשי חוץ לסוכה: [[מצטער פטור מן הסוכה ומשמשיו חייבין וכו'.]] שם אמר רבא מצטער פטור מן הסוכה והקשו והא אנן תנן חולין ומשמשיהן חולה אין מצטער לא ותירצו חולה הוא ומשמשיו פטורין מצטער הוא אין ומשמשיו לא. ושם מבואר שמצטער הוא מפני דבר קל וכמו שכתב רבינו: 


! ג 
[[האבל חייב בסוכה וכו'.]] מימרא שם (דף כ''ה:) אמר רב האבל חייב בסוכה והקשו פשיטא ותירצו מהו דתימא הואיל ואמר רבא מצטער פטור מן הסוכה האי נמי מצטער הוא קמ''ל הני מילי מצטער צערא דממילא אבל הא איהו הוא דמצטער אנפשיה דמבעי ליה ליתובי דעתיה ע''כ: [[וחתן וכל השושבינין וכו'.]] שם אמר רב חתן וכן השושבינין וכל בני חופה פטורין מן הסוכה כל שבעה ואמרו שם דטעמא משום דבעו למיכל ולמחדי בחופה ואין שמחה אלא בחופה ואין שמחה אלא במקום סעודה. והקשו וליעביד חופה בסוכה ותירץ רבא משום צער חתן פירש''י ז''ל שהוא מצטער דלא מצו עיילי כל בני חופה בסוכה, ע''כ: 


! ד 
[[שלוחי מצוה פטורין וכו'.]] משנה (דף כ''ה) כלשונה: [[הולכי דרכים ביום וכו'.]] ברייתא כלשונה שם (דף כ''ו) וסוף הברייתא הולכי לדבר מצוה פטורין בין ביום ובין בלילה. ויש מי שכתב והוא שיהיה בענין שאם ישבו בסוכה יתבטל קצת מאותה מצוה, ואין נראה כן מדברי הגאונים ולא מדברי רבינו שסתם וכתב למעלה שלוחי מצוה פטורין מן הסוכה אלמא בכל גונא פטורין כל זמן שעוסקין במצוה שהעוסק במצוה פטור מן המצוה: [[שומרי העיר וכו'.]] ברייתא כלשונה שם: [[שומרי גנות ופרדסין וכו'.]] שם שומרי גנות ופרדסין פטורין בין ביום ובין בלילה והקשו וליעבדו סוכה וליתבו התם ותירץ אביי תשבו כעין תדורו פי' כיון שאין דרך לקבוע שם אינו חייב לעשות שם סוכה ורבא תירץ פירצה קורא לגנב. ואמרו איכא בינייהו כריא דפירי ופירשו הגאונים שאם הוא שומר כרי של פירות לרבא חייב שהרי יכול לעשות סוכה שם ולשמרו וקיי''ל כרבא וכל זה מבואר במה שכתב שאם יעשה השומר סוכה וכו'. ויש לרש''י ז''ל בזה פי' אחר וזה נכון: 


! ה 
[[כיצד היא מצות הישיבה וכו'.]] שם מבואר בהרבה מקומות ופי' לולב וערבה (דף מ''ג) בברייתא למדו בגזרה שוה דשבעת ימים האמורין בסוכה אפילו לילות במשמע: [[וכל שבעת הימים וכו'.]] משנה בהישן (דף כ''ח:) כל שבעת הימים אדם עושה סוכתו קבע וביתו עראי. ובגמרא כיצד היו לו כלים נאים ומצעות נאות מעלן לסוכה אוכל ושותה בסוכה ומטייל בסוכה אמר רבא מאני משתיא במטללתא מאני מיכלא בר ממטללתא. ופירש''י מאני מיכלא כגון קדרות ושפודין שלא בזמן אכילה שאין בהם צורך של כלום חוץ לסוכה משום כבוד סוכה דמאוס הוא עכ''ל: [[המנורה בסוכה וכו'.]] שם (דף כ''ט) פירוש בשעה שאינה דולקת: 


! ו 
[[אוכלין ושותין וישנין וכו'.]] מבואר שם בכמה מקומות: [[ואסור לאכול סעודה וכו'.]] משנה שם (דף כ''ה) אוכלין ושותין עראי חוץ לסוכה ובגמרא (דף כ''ו) העלו שאכילת עראי היא כדטעים בר בי רב ועייל לדרשא. ופירש רבינו שהוא כביצה או פחות או יותר מעט וכן מוכח בגמרא וכן כתבו ז''ל: [[ואין ישנין וכו'.]] ברייתא שם אוכלין אכילת עראי חוץ לסוכה ואין ישנין שינת עראי חוץ לסוכה מאי טעמא אמר רבה לפי שאין קבע לשינה: [[ומותר לאכול פירות וכו'.]] זה מתבאר שם מן המשנה (כ''ו:) דשני כותבות ודלי של מים לא היו צריכין סוכה מן הדין ואם רצה להחמיר על עצמו מחמיר וה''ז משובח וכן כתבו ז''ל: 


! ז 
[[אכילה בלילי יו''ט הראשון וכו'.]] משנה שם (דף כ''ז) ר' אליעזר אומר י''ד סעודות חייב אדם לאכול בסוכה אחת ביום ואחת בלילה וחכמים אומרים אין לדבר קצבה חוץ מלילי יו''ט הראשון. ובגמרא מבואר שחכמים למדו חיוב לילה הראשון מחג המצות. וכתב רבינו כזית דומיא דמצה ושיעור חיוב אכילה בכל מקום היא כזית. וכתבו בתוס' כיון שלילה הראשון חובה אפילו היו יורדין גשמים חייב לאכול שם. והרשב''א כתב בתשובה שאינו חייב וכן עיקר: 


! ח 
[[מי שהיה ראשו ורובו וכו'.]] משנה (דף כ''ח) שם מי שהיה ראשו ורובו בסוכה ושלחנו בתוך הבית ב''ש פוסלין וב''ה מכשירין ומפורש בהלכות פ''ק שהלכה בזו כדברי ב''ש גזירה שמא ימשך אחר שלחנו. ויש מן הגאונים ז''ל שחולקין ופוסקין כב''ה שכל שיש בסוכה שיעור הכשר אף על פי שהשולחן בתוך הבית יצא ידי חובתו. ודעת רבינו כדעת ההלכות והוא דעת רוב הגאונים ז''ל וכן ראוי להחמיר: 


! ט 
[[כל שבעת הימים וכו'.]] שם (דף כ''ח:) ברייתא שונה בסוכה ואמרו שם ה''מ מגרס אבל לעיוני בסברא בר ממטללתא: [[(המתפלל רצה מתפלל וכו'):]] 


! י 
[[ירדו גשמים וכו'.]] משנה שם ירדו גשמים מאימתי מותר לפנות משתסרח המקפה. ובגמרא תנא משתסרח המקפה של גריסין פירוש שהיא קלה ליפגם: [[היה אוכל בסוכה וכו'.]] שם (דף כ''ט) ת''ר היה אוכל בסוכה וירדו גשמים וירד אין מטריחין אותו לעלות עד שיגמור סעודתו היה ישן בסוכה וירדו גשמים וירד אין מטריחין אותו לעלות עד שיעור. ופירשו בגמרא משיעלה עמוד השחר. ויש מי שכתב והוא שנעור אבל ישן אין מעירין אותו אפילו אחר עמוד השחר דומיא דסעודה שגומר סעודתו, וכן עיקר: 


! יא 
[[גמר מלאכול ביום השביעי וכו'.]] פרק לולב וערבה (דף מ''ח) סוכה שבעה כיצד גמר מלאכול לא יתיר את סוכתו אבל מוריד את הכלים מן המנחה ולמעלה מפני כבוד יו''ט האחרון. ובגמרא אין לו מקום לפנות את כליו חייא בר אשי אמר רב פוחת בה ארבעה, ומפורש שם דהיינו לבני א''י שאין אוכלין בסוכה ביום שמיני לפיכך כשאין לו מקום אחר לאכול ביום שמיני הוא פוחת בה ביום שביעי להודיע שאין מצותה ביום שמיני וכן יתבאר זה בדברי רבינו למטה. [[וכתב רבינו ואם הוצרך לסעוד בשאר היום וכו'.]] לומר שאע''פ שאמרו מוריד את הכלים מן המנחה ולמעלה או פוחת בה ארבעה לא תחשוב שנגמרה מצותה ביום שביעי מבעוד יום אלא כל היום עד הלילה מצותה מן התורה. ודברים ברורים הם ולא היו צריכין באור אלא מפני שבהשגות כתוב אמר אברהם איני יודע מהו זה וכו' וכבר בארתי כונת רבינו: 


! יב 
[[כל זמן שיכנס בסוכה וכו'.]] מסקנא דגמרא פרק לולב וערבה (דף מ''ז) דכל זמן שנכנס לישב בה מברך וכן כתוב בהלכות ודעת הגאונים שאפילו נכנס בה מאה פעמים ביום חייב לברך וכן דעת רבינו. וראיתי כתוב דדוקא כשיצא יציאה גמורה לעשות עניניו ושלא לחזור לאלתר אבל אם לא יצא אלא לדבר עם חבירו או להביא דבר לסוכה לצורך שעתו לא הויא יציאה לחייבו בברכה כשיחזור ודבר נכון זה. ומ''מ נהגו שאין מברכין אלא מסעודה לסעודה והוא כסברת רבינו יעקב ז''ל: [[ובלילי יו''ט הראשון מברך על הסוכה וכו'.]] בגמרא פרק החליל (דף נ''ו) והלכתא סוכה ואח''כ זמן ופרק לולב וערבה (דף מ''ו) רב כהנא מסדר להו אכסא. [[וכתב רבינו מקדש מעומד]] לפי שאמרו ז''ל כל המצות כולן מברך עליהן עובר לעשייתן ונמצא שראוי לברך קודם שישב וזה הוא מנהג רבותינו. ובהשגות כתוב א''א מנהג מקומנו לא היה כזה וכו'. ואני אומר שאין טעמו מספיק למנהגו הרי שנכנס לישב בה על דעת שלא לאכול לדבריו יברך מעומד. ונראה לקיים מנהגו ומנהגנו שאין כונת הברכה כשאמרו לישב ישיבה ממש שהרי ודאי אם היה עומד בסוכה כל היום ואכל ושתה בה ולא ישב כלל ודאי יצא ידי חובתו שאינו מחוייב לישב ובודאי כשאמרו לישב רצו לומר לעמוד ואחזו לשון הכתוב שאמר בסוכות תשבו שבעת ימים וכיון שכן כשנכנס בה כבר התחיל במצוה שהרי מצותה בין עומד בין יושב ואעפ''כ הוא מברך וקרוי עובר לעשייתה לפי שכל שעה היא קודמת לשעה אחרת וכל היום נמשך מצותה ולדעת רבינו ורבותיו היה לו לברך קודם הכניסה שהרי כיון שנכנס התחיל במצוה. כך נראה לי: 


! יג 
[[בזמן הזה וכו'.]] מסקנא פ' לולב וערבה (דף מ''ז) והלכתא מיתב יתבינן ברוכי לא מברכינן: [[וכתב רבינו וכן טומטום ואנדרוגינוס וכו'.]] ודבר זה סובר רבינו בכל המצות שאין מברכין על ספקן. ודעת ההלכות פרק ר''א דמילה כך הוא וזהו לדעתם באור הסוגיא שבבמה מדליקין (דף כ''ג) אמרו שם שמברכין על נר חנוכה אקב''ו. ושאלו היכן צונו רב נחמן אמר מלא תסור והקשו שם מדמאי שאין מברכין על הפרשת מעשרותיו אלמא שאין מברכין על מצוה דדבריהם ותירץ אביי ודאי דדבריהם בעי ברכה ספק דבריהם לא בעי ברכה. והקשו והא יו''ט שני דמברכים והוא ספק דבריהם ואמרו התם כי היכי דלא ליזלזלו ביה ורבא מתרץ תירוץ אחר על קושית הדמאי ואמר רוב עמי הארץ מעשרין הן. לפי דעת רבינו רבא אינו חולק על אביי דודאי ספק דדבריהם לא בעי ברכה אלא פירוקא אחרינא הוא דמפרק בדמאי וכבר האריך בזה הרמב''ם ז''ל. ולד''ה כיון שהברכות מדבריהם אין מברכין אותן על הספק וספק שמע קול שופר או נטל לולב אע''פ שחוזר ושומע או נוטל לולב מן הספק אינו מברך. ובהשגות שיטה אחרת לומר דרבא פליג אדאביי וכל ספק בעי ברכה חוץ מדמאי מפני שהרוב מעשרין והניח הרשב''א ז''ל דין זה בצ''ע בפ' במה מדליקין ובפ' אחרון של ר''ה העלה שהנשים רשאות לברך על המצות שהן פטורות כמ''ש פרק שני וכ''ש לדבריו טומטום ואנדרוגינוס ודבריו צ''ע. ולדעת רבינו ודאי שאין הנשים מברכות והיאך יאמרו וצונו והן פטורות: 


! יד 
[[גמר מלאכול וכו'.]] על המשנה דגמר מלאכול שכתבתי למעלה אמרו בגמ' (דף מ''ח) דלדידן שאינו יכול לפחות בה ביום השמיני ביו''ט ואין לו מקום להוריד את כליו מניח בה את הנר ואם היא סוכה גדולה מעייל בה מאני מיכלא ומבואר בהלכות: 


! טו 
[[מי שלא עשה סוכה וכו'.]] מחלוקת רבי אליעזר וחכמים פרק הישן (דף כ''ז) וקיי''ל כחכמים דעושין סוכה בחולו של מועד: [[עצי סוכה אסורין וכו'.]] פ''ק (דף ט') אמר רב ששת משום ר''ע מנין לעצי סוכה שאסורין כל שבעה ת''ל חג הסוכות שבעת ימים ועוד מבואר שם. ומהסוגיא שבפרק המביא במסכת יו''ט (דף מ':) משמע דלא מהני שום תנאי בעצי סוכה דמצוה וכן עיקר וכן דעת רוב המפרשים ז''ל. וכתב רבינו שמנה ימים לפי שמבואר בפרק לולב וערבה (דף נ''ו) דשמיני נמי אסור מדין מגו דאתקצאי לבין השמשות איתקצאי לכולי יומא אבל בתשיעי אפילו לדידן מותרת וכן נפסקה הלכה שם גבי אתרוג ודעת רבינו שה''ה לסוכה וכ''כ מן הגאונים ז''ל. ויש מן האחרונים חולקים ואוסרין הסוכה ונויה אפילו בתשיעי: 


! טז 
[[וכן אוכלין וכו'.]] ברייתא פ''ק (דף י') וביו''ט בפ' המביא (ביצה ל':) סככה כהלכתה ועטרה בקרמין ובסדינין המצויירים ותלה בה אגוזים ואפרסקים ושקדים ורמונים ופרכילי ענבים עטרות של שבולים יינות שמנים וסלתות אסור להסתפק מהן עד מוצאי יום טוב האחרון של חג ואם התנה עליהן הכל לפי תנאו ובגמרא ובהלכות והוא דאמר איני בודל מהן כל בין השמשות דלא חיילא קדושה עלייהו כלל וכן מבואר בגמרא פרק המביא: 

~ הלכות שופר וסוכה ולולב - פרק שביעי




! א 
[[כפות תמרים וכו'.]] פרק לולב הגזול (סוכה ל''ב) א''ל אביי לרבא ממאי דהאי כפות תמרים לולב הוא אימר חרותא אמר ליה בעינן כפות וליכא ודבר פשוט הוא: 


! ב 
[[פרי עץ וכו'.]] שם (דף ל''ה.) מבואר וגם זה פשוט: [[וענף עץ וכו'.]] אמרו שם (דף ל''ב:) תנא עבות כשר ושאינו עבות פסול ה''ד עבות אמר ר' יהודה והוא דקיימי תלתא תלתא טרפי בקינא ואסיקנא התם דתרי וחד הדס שוטה הוא. ובהשגות א''א וצריך שיהיה כן כל השיעור או רובו ע''כ. ואני אומר כולן בדוקא דהא כל מה שאינו עבות הוה ליה כמין אחר ונחסר השיעור: 


! ג 
[[ערבי נחל וכו'.]] כל זאת הבבא מפורשת בברייתא פרק לולב הגזול (סוכה דף ל''ג ל''ד): 


! ה 
[[ארבעה מינין אלו מצוה אחת הן וכו'.]] במנחות בהקומץ רבה (דף כ''ז) משנה ד' מינין שבלולב מעכבין זה את זה וכן אמרו שם (דף כ''ח) גבי ארבע ציציות ואמרו הטעם לפי שארבעתן מצוה אחת הן ופ' לולב הגזול (סוכה ל''א) תניא ד' מינין שבלולב כשם שאין פוחתין מהם כך אין מוסיפין עליהן לא מצא אתרוג לא יביא לא פריש ולא רמון ולא דבר אחר: 


! ו 
[[מצוה מן וכו'.]] שם (דף ל''ג) מחלוקת דר''י ורבנן דרבנן סברי דלולב אין צריך אגד וקי''ל כותיה ואמרו שם דלרבנן מצוה לאגדו כדי להתנאות לפניו במצות: [[נוטל וכו'.]] (דף ל''ז:) אמר רבה לולב בימין ואתרוג בשמאל א''ל ר' ירמיה מ''ט מברכינן אלולב הואיל ומינו גבוה מכולן: [[ונוטלן דרך וכו'.]] פרק לולב וערבה (דף מ''ה:) כל המצות כולן אין אדם יוצא בהן אלא דרך גדילתן: [[ואם לא אגדן וכו'.]] מפורש במנחות (דף כ''ז) הובא כאן בהלכות ד' מינין שבלולב מעכבין זה את זה לא שנו אלא שאין לו אבל יש לו אין מעכבין ואע''ג דנטל כל חד וחד לחודיה נפיק ידי חובתו דקי''ל לולב אין צריך אגד ע''כ: 


! ז 
[[כמה נוטל וכו'.]] שם (סוכה ל''ד:) משנה ר' ישמעאל אומר שלשה הדסים ושתי ערבות לולב אחד ואתרוג אחד אפילו שנים קטומים ואחד שאינו קטום. פי' אהדסים קאי ר' טרפון אומר אפילו שלשתן קטומים ר''ע אומר כשם שלולב אחד ואתרוג אחד כך הדס אחד וערבה אחת ובגמרא אמר שמואל הלכה כר''ט ודעת כל הגאונים לפסוק במנין כר' ישמעאל דבעינן ג' הדסים וכדברי ר''ט שאמר שלשתן קטומין הזכיר שלשה בהדס. אבל הרמב''ן ז''ל כתב דהלכה כר''ע מחבירו במנין שאפילו בהדס אחד יוצא י''ח, ור''ט נחלק על ר' ישמעאל בדין הקטימה ולא הכניס עצמו במחלוקת המנין ור''ע דיבר במנין ולא בקטימה וקי''ל כר''ט בקטימה לפי שנפסקה הלכה כמותו וקי''ל כר''ע במנין ושתיהן להקל דאפילו בחד וקטום יוצא בדיעבד אלא שלא קיים מצוה מן המובחר ע''כ דבריו. ונתלה בזה באותה סוגיא האמורה שם ולידרוש להו כר''ע וכבר כתבתי שדעת כל הגאונים ז''ל כרבינו: [[ואם רצה וכו'.]] דין תוספת ההדס מוסכם הוא לפי שהוא לנאותו ואע''ג שלולב אין צריך אגד לעכב מצוה לאגדו לנוי כנזכר למעלה. אבל על מ''ש רבינו בשאר [[מינין ואם הוסיף או גרע פסול,]] כתוב בהשגות א''א לא שמעתי מעולם פסול כזה וכו'. נראה בדעת הר''א ז''ל שאין משום בל תוסיף אלא במין אחר והביא ראיה מהא דרבא שבפ' לולב הגזול והסוגיא שבפרק המוצא תפילין בעירובין (צ''ה צ''ו) קשה לדעתו ז''ל שבבאור נראה שם שהמניח ב' תפילין בראש עובר משום בל תוסיף ומה בין זה לשני לולבין והראיה שהביא מסיב ועיקרא דדקלא אינה כלום דהא ודאי הנוטלן בלבד לא יצא ידי חובתו וכיון שכן היאך יעבור עליהן משום שני לולבין והרי אינן לולבין ומ''מ כיון שהן ממינו אינן כחמשה מינין ואוגדין בהן את הלולב לדעת ר' יהודה. והנראה אלי לתרץ הסוגיות הוא שאם נטל שני לולבין הוסיף ועבר והוא שנטלן כאחד דומיא דתפילין אבל אם לקח עמו מין אחר לדידן דקי''ל לולב אין צריך אגד לא עבר משום לא תוסיף דהאי לחודיה קאי והאי לחודיה קאי כמוזכר בסנהדרין פרק אלו הן הנחנקין (דף פ''ח:). ומ''מ אין מוסיפין לכתחלה כמוזכר פרק לולב הגזול (סוכה ל''א:.) כשם שאין פוחתין מהן כך אין מוסיפין עליהן. והעמידוה שם אפילו למ''ד לולב אין צריך אגד והוא בלכתחלה. כ''נ מדעת רבינו שכתב למעלה ואין מוסיפין עליהן ולא כתב ואם הוסיף פסול וכאן כתב ואם הוסיף או גרע פסול, ומ''מ כל לנוי מוסיף הוא בין מינו בין מין אחר ורשאי לאגדו בכל מה שירצה ולזה התיר רבוי ההדס בין עבות בין שוטה וכן היה מן הגאונים שהיה מתיר תוספת הערבה דומה להדס. וכבר השיב רבינו בתשובה שכיון שלא מצינו בגמרא היתר תוספת אלא בהדס אין להוסיף במין אחד עכ''ד. ויש בדברים אלו שטות חלוקות למפרשים ז''ל: 


! ח 
[[כמה שיעור וכו'.]] משנה (דף כ''ט:) וגמ' (ל''ב:) אמר ר''י אמר שמואל שיעור הדס וערבה שלשה ולולב ארבעה כדי שיהא לולב יוצא מהן טפח ור' יוחנן אמר שדרו של לולב צריך שיצא מן ההדס טפח וקיי''ל שמואל ור''י הלכה כר''י ומבואר שם עוד דלר''י שיעור הלולב הוא משדרו ולמטה. ובהשגות בשיעור ההדס והערבה א''א שלשה טפחים קטנים שהם עשר אצבעות בגודל כר''ט ע''כ. וכן פסקו מקצת הגאונים והאחרונים ז''ל אבל בהלכות לא הביאו אותה סוגיא ארבי טרפון כלל אלא המימרות שהזכרתי בלבד ואפשר שהם סוברין דשמואל הוא דפסיק כר''ט דאמר דסגי בטפחים קטנים ודלא כת''ק דברייתא דבעי טפחים שלמים ולא קיי''ל כותיה דשמואל כי היכי דלא קיי''ל כותיה במאי דאמר ששיעור הלולב הוא עם עליו אלא כר' יוחנן ואף בעל העטור לא כתב אלא מימרות כפשטן ומ''מ הנכון כדעת שאר המפרשים ז''ל: [[ואם היו וכו'.]] זה מבואר בהלכות מן הגמ' דכל הני אין להן שיעור למעלה: [[ואפילו אין בכל וכו'.]] שם (דף ל''ג) ת''ר יבשו עליו ונשתיירו בו ג' בדי עלין לחין כשר אמר רב חסדא ובראש כל אחד ואחד: [[ואם אגד וכו'.]] כבר הזכרתי זה בסמוך. ודעת רבינו שאם ההדס והערבה ארוכין אפילו עשרה צריך שתהא שדרו של לולב טפח על גביהן וכן העלו בהלכות רבינו יצחק אבן גיאת ז''ל וכן הסכימו מן האחרונים ז''ל: [[ושיעור אתרוג אין וכו'.]] משנה (דף ל''ד:) שיעור אתרוג קטן ר' מאיר אומר כאגוז ר' יהודה אומר כביצה וידוע ר''מ ור''י הלכה כר''י. עוד שם והגדול כדי שאוחז שנים בידו אחת דברי ר''י ור' יוסי אומר אפילו אחד בשתי ידיו וידוע ר' יוסי ור''י הלכה כר' יוסי ומבואר עוד בגמרא דלרבי יוסי אין שיעור לגדלו: 


! ט 
[[משיגביה ארבעה וכו'.]] שם (דף מ''ב) בסוגיא מדאגבהיה נפק ביה ושם (דף מ''ה:) מבואר שאם נטלן שלא כדרך גדילתן לא יצא כנזכר למעלה: [[ומצוה כהלכתה וכו'.]] כבר הוזכר למעלה (דף ל''ז:) לולב בימין ואתרוג בשמאל מ''ט האי תלתא מצות והאי חדא מצוה והנענוע מפורש למטה ואמרו בגמרא (דף ל''ז ל''ח) שהוא מוליך ומביא מעלה ומוריד. ורבינו וקצת מפרשים סוברין שהנענוע הוא מהולכה והבאה וכ''נ מן ההלכות אבל הרבה מהגאונים אמרו שאין שם נענוע אחר אלא מוליך ומביא מעלה ומוריד ודיו. ויש מי שאמר שהוא מוליך ומביא מעלה ומוריד פעם אחת ואח''כ מנענע הלולב ומטרפו או קודם לכן. ויש מי שאמר שהוא מנענע ומטרפו בשעת הולכה והבאה ועליה וירידה ואין מנין לנענועין אלו וכולן נתלו בסוגית הירושלמי הכתובה בהלכות ואין להאריך בזה לפי שבכל אחד מן הצדדין אדם יוצא ידי חובתו: 


! י 
[[והיכן מוליך ומביא וכו'.]] משנה (דף ל''ז:) היכן היו מנענעין בהודו לה' תחלה וסוף ובאנא ה' הושיעה נא דברי ב''ה. פירש''י ז''ל תחלה וסוף הודו לה' ראשון ואחרון: [[וכל היום וכו'.]] משנה פרק הקורא את המגלה ושם (מגילה כ':) ובהרבה מקומות מבואר שאינו ניטל בלילה: 


! יא 
[[עשה לאגודה וכו'.]] שם (סוכה ל''ו) במשנה מעשה באנשי ירושלים שהיו אוגדין לולביהן בגימוניות של זהב ובגמרא (דף ל''ח) אמר להו רבה להנהו דגדלי הושענא שיירו בית יד כי היכי דלא להוי חציצה רבא אמר כל לנאותו אינו חוצץ ואמר רבה לא לינקוט איניש הושענא בסודרא דבעינן ולקחתם וליכא רבא אמר לקיחה ע''י דבר אחר שמה לקיחה ואמר רבה (דף ל''ז:) לא לידוץ איניש לולביה בהושענא דלמא נתרי טרפיה והוה ליה חציצה רבא אמר מין במינו אינו חוצץ. ובהלכות והלכתא בכולהו כרבא וסובר רבינו שדברי רבא הם שכל מה שהוא נוי לו והדור בין קשור עמו בין אינו קשור או שהוא ממינו אע''פ שאינו נוי לו אינו חוצץ ויוצא בו ידי חובתו לכתחלה מה שאינו ממינו ואינו נוי לו ודאי חוצץ כנזכר שם (דף מ''ב) דרבא אמר שאם הוציאו בכלי לא יצא והקשו והא הוא גופיה אמר לקיחה על ידי דבר אחר שמה לקיחה ותירצו ה''מ דרך כבוד אבל דרך בזיון לא ע''כ. ויש בזה שיטה אחרת וזה עיקר: 


! יב 
[[ויש לו לאגוד את הלולב וכו'.]] מפורש בגמרא (דף ל''ו:) שטעם ר''י שהיה אומר שאין אוגדין את הלולב אלא במינו הוא משום דסבר לולב צריך אגד ולדידן דקי''ל דאין אגד מעכב אוגדו בכל מה שירצה: 

! יח
((יג-יח)) [[מצות לולב להנטל ביו''ט הראשון של חג וכו'.]] משנה פרק לולב הגזול (דף מ''א) בראשונה היה לולב ניטל במקדש שבעה ובמדינה יום אחד משחרב ביהמ''ק התקין ריב''ז שיהיה לולב ניטל במדינה שבעה זכר למקדש ואמרו שם (דף מ''א:) שיו''ט הראשון של חג שחל להיות בשבת כל העם מוליכין לולביהן לבית הכנסת למחר כל אחד ואחד מכיר את שלו ונוטלו, פירוש מע''ש היו מוליכין אותו מפני איסור ההוצאה ולמחר היתה נטילתו דוחה שבת והעמידוה פרק לולב וערבה (דף מ''ג) בזמן שביהמ''ק קיים שהיה יום ראשון דוחה שבת בכ''מ. ופ' לולב וערבה (דף מ''ב מ''ג) לולב וערבה שבעה וששה כיצד יו''ט הראשון שחל להיות בשבת לולב שבעה ושאר כל הימים ששה והקשו בגמרא ושאר כל הימים ששה אמאי טלטול בעלמא הוא ולידחי שבת ותירץ רבה גזרה שמא ילך אצל בקי ללמוד ויעבירנו ארבע אמות ברה''ר והיינו טעמיה דשופר והקשו אי הכי ראשון נמי לא לידחי ותירצו ראשון דאית ליה עיקר מן התורה בגבולין לא גזרו ביה רבנן הנך דלית להו עיקר מן התורה גזרו בהו רבנן פירוש אפילו במקדש והקשו אי הכי לדידן נמי לידחו ראשון ותירצו לא ידעינן בקיבוע דירחא והקשו אינהו דידעי בקיבוע דירחא לידחו ותירצו כיון דאנן לא דחינן אינהו נמי לא דחו ונתבארו כל דברי רבינו: [[ומ''ש אבל המקומות הרחוקים שלא היו יודעין וכו'.]] למד ממה שאמרו לא ידעינן בקיבוע דירחא אלמא מספק אין דוחין וה''ה לאותן מקומות שהיו בספק שלא היו דוחין וזה ברור: [[ומ''ש ובזמן הזה שאנו עושין ע''פ החשבון וכו'.]] דבר ברור הוא דהשתא נמי לא דחי ונתלו בזה המפרשים בסוגיא האמורה פ''ק דיו''ט (דף ד':) והאידנא דידעינן בקביעא דירחא מ''ט עבדינן תרי יומי ותירצו משום דשלחו מתם הזהרו במנהג אבותיכם בידכם וה''ה לכל דבר שנשאר כמות שהיה שהוא מפני טעם זה: 


! יט 
[[כל שחייב וכו'.]] זה ברור ששניהם מצות עשה שהזמן גרמא ופשוט בסוגיא: [[קטן היודע לנענע חייב בלולב מדברי סופרים וכו'.]] משנה (סוכה מ''ב) קטן שיודע לנענע חייב בלולב ופירשו בירושלמי מדבריהם כדי לחנכו ופשוט הוא: 


! כ 
[[הלכה למשה מסיני שמביאין במקדש ערבה אחרת וכו'.]] פרק לולב וערבה (דף מ''ד) מבואר דלרבנן ערבה במקדש הל''מ ופסק רבינו כדברי האומר שם (מ''ד) ערבה צריכה שיעור ואינה נטלת אלא בפני עצמה ואין אדם יוצא בערבה שבלולב ואמרו שם וכמה שיעורה אמר רב נחמן שלשה בדי עלים לחין ורב ששת אמר עלה אחד בבד אחד וקי''ל ר''נ ורב ששת הלכה כר''נ בדיני וכרב ששת באיסורי: 


! כא 
[[כיצד היתה מצותה בכל יום ויום משבעת הימים היו וכו'.]] משנה (דף מ''ה) מצות ערבה כיצד היו מלקטין מורביות של ערבה ובאין וזוקפין אותן בצד המזבח וראשיהן כפופים על גבי המזבח תקעו והריעו ותקעו ע''כ במשנה: [[חל יום שבת להיות בתוך החג אין זוקפין ערבה אא''כ וכו'.]] שם (דף מ''ב:) ערבה שבעה כיצד יום שביעי של ערבה שחל להיות בשבת ערבה שבעה ושאר כל הימים ששה ומפורש שם (דף מ''ה) כשחל שביעי בשבת היו מלקטין אותן מערב שבת ומניחין אותן בגיגיות של זהב כדי שלא יכמושו ולמחר היו זוקפין אותן בצד המזבח: 


! כב 
[[וערבה זו הואיל וכו'.]] תמה אני על טעם זה לפי ששם (דף מ''ד) שאלו בגמרא מאי שנא לולב דעבדינן שבעה זכר למקדש ומאי שנא ערבה דלא עבדינן שבעה זכר למקדש ומתרץ אמר רב זביד משמיה דרבא לולב דאורייתא עבדינן שבעה זכר למקדש ערבה דרבנן לא עבדינן שבעה זכר למקדש ומקשה דערבה לאו מדרבנן היא לשום תנא דאבא שאול מקרא יליף לה רבנן הלכתא גמירי לה ומתוך כך נתנו טעם אחר ואמרו אלא לולב דאית ליה עיקר מדאורייתא בגבולין עבדינן ליה שבעה זכר למקדש ערבה דלית ליה עיקר מן התורה בגבולין לא עבדינן שבעה זכר למקדש וזו היא מסקנא דגמ' וא''כ ה''ל לרבנן להזכיר כן לפי שאין לערבה עיקר כלל מן התורה בגבולין לא תקנו לה שבעה ואולי היה לו לרבינו גרסא אחרת בזה וצ''ע: [[כיצד עושה לוקח בד אחד וכו'.]] שם (מ''ד:) מסקנא חביט חביט ולא בריך מנהג נביאים הוא: 


! כג 
[[בכל יום ויום וכו'.]] משנה כלשונה שם (דף מ''ה) וכתנא קמא והמנהג שהזכיר רבינו פשוט הוא: 


! כד 
[[כך היה המנהג בירולשים וכו'.]] ברייתא פ' לולב הגזול (דף מ''א:) כלשונה ומפורש שם קורא קריאת שמע ומתפלל ולולב בידו: 


! כה 
[[מקבלת אשה וכו'.]] משנה שם (דף מ''ב) מקבלת אשה וכו' כלשון רבינו. ופירש רבינו דדוקא בזמן שהיו נוטלין לולב בשבת אבל בזמן הזה אינו ראוי לטלטול בשבת ודבר ברור הוא וכן כתבו ז''ל: 


! כו 
[[הדס שבלולב אסור להריח וכו'.]] מימרא מפורשת שם (דף ל''ז:) הדין והטעם: 


! כז 
[[ואסור לאכול אתרוג ביום השביעי וכו'.]] פרק לולב וערבה (דף מ''ו:) אמר ר' יוחנן אתרוג בשביעי אסורה בשמיני מותרת ור''ל אמר אפילו בשביעי נמי מותרת וקי''ל כר''י ואמרו בגמרא ולדידן דאית לן תרי יומי היכי עבדינן ואמר אביי שמיני ספק שביעי אסורה תשיעי ספק שמיני מותרת ונפסקה הלכה שם כן. והטעם שאין נוטלין לולב בשמיני ויושבין בסוכה לפי שסוכה היא כל שבעה מן התורה ולולב אין מצותו מן התורה בגבולין אלא יום ראשון בלבד: [[הפריש שבעה אתרוגין וכו'.]] שם הפריש ז' אתרוגין לשבעת הימים אמר רב כל אחת ואחת יוצא בה ואוכלה לאלתר רב אסי אמר כל אחת יוצא בה ואוכלה למחר ובהלכות והלכתא כרב אסי דקאי ר''י כותיה ומפורש בגמרא שטעם אחד הוא לר''י ולרב אסי: 

~ הלכות שופר וסוכה ולולב - פרק שמיני




! א 
[[ארבעת מינין אלו שבלולב שהן לולב וכו' שהיה אחד מהן יבש או גנוב או גזול.]] ראש פרק (סוכה כ''ט:) לולב הגזול והיבש פסול של אשרה ושל עיר הנדחת פסול וכיוצא בזה בשאר המינים ממש ומבואר בגמרא (דף ל') שאפילו אחר יאוש הגזול פסול ואמרו בגמרא (דף ל''א:) ושל אשרה פסול והאמר רבא לולב של עכו''ם לא יטול ואם נטל כשר ותירצו באשרה דמשה עסקינן דכתותי מיכתת שיעוריה אף הכא נמי מיכתת שיעוריה דיקא נמי דקתני דומיא דעיר הנדחת מה עיר הנדחת מיכתת שיעוריה אף ה''נ מיכתת שיעוריה ע''כ בגמרא ולא נכתב בהל'. ודעת רוב המפרשים ז''ל שראיתי הוא לפרש באשרה דמשה שהיתה בארץ בימי משה שלא היה לה בטול לפי שהיתה של ישראל שזכו בארץ וה''ה לעכו''ם של ישראל שאין לה בטול שאף היא אין יוצאין בה אבל אשרה אחרת של עכו''ם אף היא דינה כעכו''ם אחרת שאם נטל יצא ומ''מ אף בעכו''ם אם נתכוין ישראל לזכות בה הוה לה עכו''ם דישראל ואין לה בטול ואם נטל לא יצא וכשאמרו יצא הוא ביום שני שאדם יוצא בשאול אלו דבריהם ז''ל. ורבינו כתב בדין האשרה אפילו בטלוה וכתב בסתם בעכו''ם יצא לא חלק בין עכו''ם לישראל לא באשרה ולא בעכו''ם והוא עצמו כתב פ''ח מהלכות עכו''ם שאף שהן שוין לענין בטול אם הם של עכו''ם יש להם בטול ואם הם של ישראל אין להם בטול וכאן לא חלק. ונ''ל שהוא גורס כאן משום מצוה הבאה בעבירה כקצת נוסחאות וטעם האשרה היא שעיקר נטיעתה להיות האילן נעבד וזהו פירוש באשרה דמשה ר''ל שהזכיר משה וכ''כ רבינו שם אילן שנטעו מתחלה שיהא נעבד אסור בהנאה וזו היא אשרה האמורה בתורה עכ''ל. וכיון שנטיעת האילן מתחלה היתה להיות נעבד בדין הוא שיפסל משא''כ בעכו''ם זהו דעת רבינו וצ''ע: [[היה כמוש וכו'.]] שם (דף ל''א) כולן כמושין כשרין וכו' ופירוש כמושין הוא שיש בו עדיין לחות ויבש הוא שאין בו שום לחות אלא הרי הוא כעץ ומראהו הפך לבן ואע''פ שיש פירוש אחר זה עיקר: [[ובשעת הדחק וכו'.]] זה למד רבינו ממה שאמרו בגמרא (שם.) יבש פסול ור' יהודה מכשיר ואמר ר' יהודה מעשה בבני כרכים שהיו מורישין לולביהם לבני בניהם אמרו לו משם ראיה אין שעת הדחק ראיה. ומפרש רבינו שהיו מורישין אותן לבניהם והבנים היו נוטלין אותן ויוצאין בהן אף ביום ראשון: [[וראיתי]] כתוב שהגאונים סמכו מכאן דיבש ונקטם ראשו וכל הפסולין יוצאין בהן בשעת הדחק אף ביום ראשון. ודעת רבינו שאין לנו להכשיר אלא לולב היבש שהזכירו חכמים וכן עיקר. ובהשגות אני איני אומר כן כו'. וכבר השיב עליו הרמב''ן ז''ל ואמר דודאי ר' יהודה לא היה מביא ראיה מן הירושה בלבד שהרי נחלה ממשמשת והולכת עד סוף כל הדורות והלולבין עם שאר הנכסים היו נוחלין ומנחילין ושמא לעשות מהן קופות וחבלים ולכבד בהן את הבית היו עושין אלא ר' יהודה ה''ק מעשה בבני כרכום שהיו מורישים לולביהן לבני בניהם והיו נוטלין אותן ויוצאין בהם בחג ואמרו לו לפי שהיתה שעת הדחק וא''א להן בלחים היו נוטלין יבשין למצותן עכ''ל. וזה סיוע לדברי רבינו ודברים ברורים הם: 


! ב 
[[אתרוג של וכו'.]] משנה כלשונה שם (דף ל''ד:) והדמאי מחלוקת ב''ש וב''ה וידוע שהלכה כב''ה: [[אתרוג של וכו'.]] דין התרומה מפורש במשנה ודין המעשר ג''כ שם לא יטול ואם נטל כשר ופסק רבינו כדברי האומר בגמ' (ל''ה:) שטעם לא יטול הוא מפני שמכשירה לטומאה ר''ל שע''י נטילתו בא לשומו במים עם הלולב ויוכשר: 


! ג 
[[לולב שנקטם וכו'.]] משנה (דף כ''ט:) נקטם ראשו פסול ורבו בזה הפירושים. והנכון שנקטם ראש העלה העליון שבו כלה הלולב. ויש מי שאומר שאינו פסול אא''כ נקטם רובו ויש לחוש אפילו בכל שהוא ובגמרא (דף ל''א ל''ב) אמר רב כהנא לא שנו אלא נקטם אבל נסדק כשר. ושם אמרו דנסדק ועביד כי הימנק והוא כלי שיש לו שני ראשים רחוקים קצת זה מזה כעין מרכז פסול: [[היה עקום וכו'.]] שם (דף ל''ב) עקום דומה למגל פסול אמר רב לא שנו אלא לפניו אבל לאחריו ברייתו הוא ואמר רב פפא ולצדדין כלפניו דמי וא''ל כלאחריו וכתוב בהל' הילכך עבדינן לחומרא וכלפניו דמי ופסול: [[נפרדו עליו זה וכו'.]] במשנה (דף כ''ט:) נפרצו עליו פסול נפרדו עליו כשר ובגמרא (דף ל''ב) אמר רב פפא נפרצו דעביד כי חופיא נפרדו דאיפרוד אפרודי. ופי' נפרצו כגון שנתרו מן השדרה והן תלויין בה וזהו דעביד כי חופיא שההוצין כשנחתכין מן השדרה נקראים חופיא נפרצו כגון שנתפרדו ההוצין כעין פתיחת החריות ולא נתק אחד מחברו כשרה ע''כ בהלכות. ובהשגות כתוב א''א אני אומר שנסדקו לארכן גופי העלין אע''פ שלא נתקו מן השדרה וזהו דעביד כי חופיא פירוש חפוי הכלי שעושין מאותן הרצועות של ההוצין ע''כ. ופירוש זה מחלוקת הוא בין המפרשים ז''ל שהגאונים ז''ל מפרשים כדברי ההלכות ורבינו. והאחרונים הכריעו כדברי הראב''ד ז''ל ושני הפירושין כתובים בערוך ואין לי להכריע אבל דע לך שדינו של רבינו אמת דכל שנדלדלו משדרו של לולב פסול ואפילו לא נדלדלו מעיקר חבוריהן כיון שתלויות למטה פסול וכן הכריע הרמב''ן ז''ל אבל כל שעולין עמה מאליהן אע''פ שהן פרודות כשר. וכתבו קצת הגאונים ז''ל שמצוה מן המובחר ליטול לולב שאין עליו פרודות. ודע לך ג''כ שדינו של הראב''ד בנסדקו גופי העלין שהוא פסול כן הוא האמת ויתבאר גם כן למטה: 


! ד 
[[בריית עלין וכו'.]] בגמ' ובהלכות אמר ר' יהושע בן לוי נחלקה התיומת נעשה כמי שנטלה התיומת ופסול. ובהלכות מפורש כדברי רבינו וכ''ש אם נחלקו העלין במקום אחר ונסדקו לארכן שהוא פסול וכמ''ש הראב''ד ז''ל למעלה, ודע שפסול זה אינו אלא ברוב העלין ולא במיעוטן. ויש מי שפירש נחלקה התיומת העלה האמצעי העליון שבכולן וכבר הכריע הרמב''ן ז''ל מן הירושלמי שהוא כפירוש ההלכות ורבינו ואפילו לדברי אותן מפרשים אין הפסול אלא ברוב העלה ולא במיעוטו: [[היו עליו וכו'.]] זהו נטלה התיומת לפי דעת רבינו: [[לא היו וכו'.]] משנה וגמרא שם (דף ל''ב) בבאור: 


! ה 
[[הדס שנקטם וכו'.]] במשנה שם (דף ל''ב) גבי הדס נקטם ראשו פסול ולמטה במשנה (דף ל''ד:) אמרו ג''כ ר' ישמעאל אומר שלשה הדסים שנים קטומים ואחד שאינו קטום ר' טרפון אומר אפילו שלשתן קטומין ובגמ' אמר שמואל הלכה כר''ט ומתוך כך דחו בהל' משנה דנקטם ראשו פסול אלא כשר הוא וזה דעת הגאונים ורבינו. ובהשגות א''א כבר הופיע רוח הקדש בבית מדרשנו וכו'. ועם כל השבח הזה שהוא משבח סברתו כבר ראה הרמב''ן ז''ל דבריו והשיב עליהן ודחה קושיותיו שהקשה על הגאונים ז''ל והעמיד דבריהם, ואיני רואה להאריך לכתוב דברי הרמב''ן אחר שהוא ז''ל לא באר לא קושיתו ולא פירושו ויש קצת אחרונים מחמירין כדברי הר''א ז''ל וכן ראוי להורות: [[נשרו רוב וכו'.]] בגמרא (דף ל''ב ל''ג) ת''ר נשרו רוב עליו ונשתיירו בו מיעוט כשר ובלבד שתהא עבותו קיימת ומשכחת לה באסא מצראה דקיימי שבעה שבעה בקינא והוה ליה עבות וכשר. וזה שאמר רבינו אם נשתיירו שלשה עלין בקן אחד ר''ל בכל קן וקן ופשוט הוא. ודע שגרסת רבינו במשנה נפרטו עליו ור''ל נשרו: [[היו ענביו וכו'.]] במשנה (דף ל''ב:) היו ענביו מרובות מעליו פסול ובגמרא (דף ל''ג:) לא שנו אלא שחורות אבל ירקות מינא דהדס הוא וכשר אמר רב פפא ואדומות כשחורות דמיין. עוד במשנה ואם מיעטן כשר ואין ממעטין ביו''ט ובגמ' מבואר שאם עבר ולקטן כשר ומהסוגיא שלשם נראה שמותר ללקטן לאכילה כמ''ש רבינו אלא שלשם הצריכו שיהיה לו הדס אחר לצאת בו הא לאו הכי אע''פ שהוא מתכוין לאכילה אסור. וז''ש רבינו או שלקטן אחר ר''ל מי שאינו צריך לצאת בהדס וזה ברור: 


! ו 
[[ערבה שנקטם וכו'.]] אע''פ ששנינו במשנה (דף ל''ג:) נקטם ראשה פסולה רבינו סובר שכשם שנדחה פסול קטימת ההדס מההיא דר''ט וכמ''ש למעלה ה''ה לפסול קטימת הערבה שהוא נדחה שדרך אחד להדס וערבה. אבל אין נראה כן מן ההלכות שהרי כתבו משנה זו דערבה כפשוטה בלא דחיה וכן כתוב בהלכות הרי''ג אע''פ שהכשירו בהדס נקטם ראשו וזה דעת הרמב''ן ז''ל לחלק ביניהן. ונתן טעם לדבר מפני שהדס כל הדרו בעבותו שעליו חופין את עצו ואין קטימת הראש נכרת בו אבל בשאר המינין קטימת הראש נכרת בהן ופוגמת בהדרן ע''כ. ובהשגות א''א דרך אחד להדס וערבה ע''כ. ר''ל שכשם שבהדס נקטם ראשו פסול לפי דעתו ז''ל וכמ''ש למעלה ה''ה בערבה וכבר כתבתי בדין ההדס למעלה: [[נפרצו עליה וכו'.]] משנה שם ולפי דעת רבינו והלכות נראה שפירושם שנדלדלו מהקנה שהן מחוברות בו דומה לפירושם בנפרצו עליו של לולב. ולפירוש הר''א ז''ל פירוש שנחלקו העלין ונסדקו לארכן, ושני הפירושין אמת בעיקר הדין: 


! ז 
[[אתרוג שניקב נקב מפולש כו'.]] במשנה שם (דף ל''ד:) נקלף נסדק חסר כל שהוא פסול וי''ג וחסר כל שהוא. עוד במשנה ניקב ולא חסר כ''ש כשר ובגמרא (דף ל''ו) גבי ניקב וחסר כל שהוא פסול תני עולא בר חיננא ניקב נקב המפולש במשהו ושאינו מפולש כאיסר. ופירש רבינו במשנה ובגמרא כפירש''י ז''ל והוא דרישא תרתי פסולי קתני ניקב חד חסר כל שהוא פסול אחר ואין גורסין וחסר דמשמע דלא בעינן תרתי לפסולא אלא בחד מינייהו פסול ופירוש ניקב נקב המפולש וסיפא חדא קתני ניקב ולא חסר כל שהוא כשר ופי' נקב שאינו מפולש וכיון דאינו חסר כל שהוא כשר ודברי עולא בר חיננא הם בלא חסר כלל ואעפ''כ כיון שהוא נקב כאיסר אע''פ שאינו מפולש פסול אבל חסר כבר נזכר פסולו בראש המשנה זהו דעת רבינו ורש''י ז''ל. ובהשגות א''א זה שבוש אלא נקב מפולש וכו' והוא מפרש דרישא דמתניתין חדא קתני ניקב נקב וחסר כל שהוא דאיכא תרתי לריעותא פסול וסיפא ג''כ חדא דניקב ואינו חסר כשר וכולה בנקב מפולש הוא ולא דברה משנתנו בנקב שאינו מפולש כלל ועולא בר חיננא ביאר דנקב שאינו מפולש בחסרון כאיסר הרי הוא כנקב המפולש בחסרון כל שהוא וזה דעת המפרשים האחרונים ז''ל: [[ניטל דדו וכו'.]] דברי רבינו בפסול זה הם כדברי ההלכות וקצת מן הגאונים שפירשו (דף ל''ד:) נטלה פטמתו פסול בדדו של אתרוג והוא חוטמו ובו היא השושנה. ומלשון רבינו נראה שאינו פוסל בנטילת השושנה בלבד אלא בנטילת הדד והוא העץ שהשושנה בו וכן עיקר וכן ראוי להורות אע''פ שיש בזה סברות ופירושין ודברים ארוכים: [[ניטל העץ וכו'.]] גם זה כדברי ההלכות והוא מוסכם מרוב הגאונים והאחרונים ז''ל ומכאן נראה לי ראיה דחסרון פחות מכאיסר פוסל באתרוג וכשיטת רש''י ז''ל ורבינו שכתבתי למעלה דאי לא כשנטל העץ ונשאר מקומו גומא למה יהא פסול הרי אין כאן חסרון כאיסר. וא''ת אי משום חסרון הוא פשיטא ול''ל למימר הא אשמעינן מתני' דחסר פסול כפי שיטה זו. לא היא דה''א דדוקא חסר מגוף האתרוג ממש פסול אבל כשניטל העץ הזה אע''פ שנשאר מקומו גומא כשר קמ''ל דפסול כנ''ל. ומבואר בדברי רבינו שאם לא ניטל אלא היוצא מן העוקץ כשר ופשוט הוא שם: [[עלתה חזזית וכו'.]] במשנה עלתה חזזית על רובו פסול ובסוף המשנה על מיעוטו כשר ובגמרא (דף ל''ה:) לא שנו אלא במקום אחד אבל בשנים וג' מקומות מיחזי כמנומר ופסול אמר רבא על חוטמו אפילו כל שהוא פסול ופירש רבינו חוטמו דדו וכן פירשו קצת מפרשים ז''ל. ובהלכות ר' יצחק אבן גיאת פירשו חוטמו שהוא חודו וראשו של אתרוג וקרובין דבריו לדברי רבינו. וראיתי מי שפירש חוטמו ממקום שמתחיל להתקצר ולהתחדד כלפי ראשו ופירוש חזזית הוא כעין גרב הנעשה באתרוג כדמתרגמינן או ילפת או חזזן ופסולו מפני שאינו הדר ולפיכך אע''פ שאינו מגיע עד הלבן פסול: [[נקלף הקרום וכו'.]] במשנה נקלף פסול ובגמרא (דף ל''ה ל''ו) אמר רבא האי אתרוגא דאגליד כאהינא סומקא כשר והקשו והא תנן נקלף פסול ותירצו ל''ק הא בכולה הא במקצתה ורש''י ז''ל פי' מקצתה פסול דמיחזי כמנומר אבל הגאונים פירשו בהפך וכן עיקר. וכתוב בהלכות ואם נקלף כולו ולא נשתייר ממנו כלום פסול ואם נשתייר מקצתו כשר וכו' והוא כדברי רבינו: 


! ח 
[[אתרוג שהוא וכו'.]] ברייתא שם (דף ל''ו) אתרוג תפוח סרוח כבוש שלוק כושי לבן או מנומר פסול ובמשנה (דף ל''ד:) הירוק ככרתי ר''מ מכשיר ור''י פוסל וקי''ל כר''י ופי' כושי שחור ועוד יתבאר דינו לפנינו: [[גדלו בדפוס וכו'.]] שם (דף ל''ו:) ברייתא גדלו בדפוס ועשאו כמין בריה אחרת פסול אמר רבא לא שנו אלא כעין בריה אחרת אבל כמין ברייתו כשר אע''ג דעבדיה דפי ע''כ: [[התיום והבוסר וכו'.]] שם (דף ל''ו) בברייתא אתרוג ככדור פסול ויש אומרים אף התיום אתרוג הבוסר ר''ע פוסל וחכמים מכשירין. ופסק רבינו כת''ק שאינו פוסל התיום וכחכמים שמכשירין אתרוג הבוסר. אבל יש לתמוה למה לא כתב רבינו פסול אתרוג כדור ואולי שסמך על מ''ש עשאו כמין בריה אחרת פסול. ופי' מלות אלו. ככדור שהוא עשוי עגול מכל צד ככדור. תיום שני אתרוגין שדבוקין זה בזה. בוסר שלא נגמר בשולו: [[מקום שהאתרוגין וכו'.]] במשנה (דף ל''ד:) אתרוג הכושי פסול והקשו והא תניא כושי כשר דומה לכושי פסול ותירץ רבא ל''ק הא לן והא להו. ובהלכות פירש לבני ארץ ישראל כושי פסול וכ''ש כושי הדומה לכושי שהוא פסול. ולבני בבל שהאתרוגים שלהם כושים הכושי כשר והכושי הרבה שהוא דומה לאדם כושי פסול וזה מבואר כדברי רבינו ועיקר: 


! ט 
[[כל אלו וכו'.]] בגמ' (דף ל''ו:) ר' חנינא מטבל באתרוג ונפיק בה כלומר שהוא אוכל ממנו ואח''כ יצא ידי חובתו והקשו והא תנן מתניתין נקב חסר כל שהוא פסול ותירצו ל''ק מתניתין ביו''ט ראשון ר' חנינא ביו''ט שני. ובהלכות וכן הלכתא מכאן למדו הגאונים לכל הפסולין מחמת מומין שהם כשרין בשני מק''ו שאין לך מום גדול מזה אבל הפסולין מחמת שיעוריהן ר''ל דמיכתת שיעורייהו אין יוצאין בהן אפילו בשני וזה מוסכם. ויש מוסיפין לפסול עוד בשני גזול ויבש וכן כתוב בהשגות א''א אין הכל מודים כו'. ומצאתי בדברי הגאונים כדברי רבינו שהן מכשירין את כולן בשני חוץ מן האסורין באכילה וכבר הכריע הרמב''ן ז''ל היבש להכשיר אבל בגזול הודה לדברי ר''א ז''ל לפסלו משום מצוה הבאה בעבירה. ומחלוקת הוא בגמרא בריש הפרק (דף ל') ביו''ט ב' במקדש אע''פ שהוא מן התורה ויש פוסקים כדברי רבינו והגאונים ז''ל וכן ראיתי בעטור שהוא מכשיר אף הגזול בשני ולדידן דאית לן תרי יומי יש מי שכתב שיו''ט גליות יום השני הרי הוא כראשון לענין פסולין אלו שאם לא כן יהיו מזלזלין בו. וי''א שהוא כשאר הימים דכיון דידעינן בקביע דירחא ויום ראשון הוא יו''ט בודאי לא החמירו במומין אלו ולא עוד אלא שלפי דברי הראשונים אם לא מצא בלא מום ישב ולא יטול ונמצא חומרו קולו. וכן נראה מלשון רבינו שכתב ביום שני עם שאר הימים ואין בזה ראיה מכרעת מן הגמרא. ודע שכל הפסולים שהזכיר רבינו פ' שביעי בין מפני שאינן מינן בין מפני שהן חסרי השיעור כלן פסולין בשני כראשון וזה מבואר פשוט בדברי רבינו: 


! י 
[[אין אדם וכו'.]] משנה (דף מ''א:) אין אדם יוצא ביו''ט הראשון בלולבו של חברו ושאר כל ימות החג אדם יוצא ידי חובתו בלולבו של חברו ואמרו בגמרא ביום ראשון אין יוצאין לא בשאול ולא בגזול עד שיתננו לו חברו במתנה. ועוד שם בגמרא הרי לך אתרוג זה במתנה על מנת שתחזירהו לי נטלו ויצא בו והחזירו יצא לא החזירו לא יצא: [[ואין נותנין אותו לקטן וכו'.]] פרק לולב וערבה (דף מ''ו:) א''ר זירא לא לקני איניש הושענא לינוקא ביומא טבא מ''ט דינוקא מקני קני אקנויי לא מקני ואשתכח דקא נפיק בלולב שאינו שלו: [[ואחד הלולב וכו'.]] זה פשוט ומבואר שם (דף מ''א): 


! יא 
[[שותפין שקנו לולב או וכו'.]] פרק יש נוחלין (ב''ב קל''ז:) אמר רבב''ח האחין שקנו אתרוג בתפיסת הבית ונטלו אחד מהן ויצא בו אם יכול לאכלו יצא ואם לאו לא יצא ודוקא אתרוג אבל פריש או רמון לא כך היא הגרסא ברוב הספרים ובדברי הגאונים וההלכות ופירושה כדברי רבינו דכל דאין שם אתרוגין אחרים אע''פ שאין מקפידין עליו באכילתו אינו יוצא בו לפי שכל שאין שם מאותו המין אין מחילתן בסתם מועלת אבל כשיש שם מאותו המין אפילו היה זה מעולה מן האחרים מחילתן מועלת לפי שאינן מקפידין. ובהלכות פ' לולב הגזול ושמעינן מינה דהני בי תרי דזבני לולבא בשותפות לא נפיק חד ידי חובתו ביומא קמא עד דיהיב ליה חבריה מנתא דידיה ואי לא לא נפיק ע''כ וכן כתבו האחרונים ז''ל ונתבארו דברי רבינו. אבל הרשב''א ז''ל כתב ומסתברא לי דהא דאחין בשלא לקחוהו לצאת בו היא אלא לאוכלו ולהריח בו אבל לקחוהו לצאת בו ודאי בכל גוונא יוצאין בו דאמרינן יש ברירה שהרי בשעה שלקחוה היו יודעים שאינו ראוי ליחלק ועל דעת כן לקחוהו שבשעה שיטלנו כל אחד מהן לצאת בו שיהא כולו שלו דומיא דשותפים שנדרו הנאה זה מזה שהן נכנסים לחצר של שניהם שאין בה דין חלוקה כמו שמבואר פ''ז מהלכות נדרים. והטעם שיש ברירה שכשלקחוהו על דעת כן נשתתפו שבשעה שכל אחד מהן נכנס יהיה מקום דריסתו שלו ואף בלולב כיוצא בו ואינן צריכין להקנות עכ''ד. ואפשר שעל דעת זה סמכו בהרבה מקומות שלוקחין לולב אחד וכל הקהל יוצאין בו בין בראשון בין בשני: 

! יד
((יב-יד)) [[אע''פ שכל המועדות וכו'.]] דברי רבינו עד השמחה שישמח אדם וכו' מבוארין פ' החליל (דף נ') בבאור. מהן במשנה ובגמרא. ועוד היה שם שיר אחד לקרבן בין ביו''ט בין בשבת ומבואר פ''ג מהל' כלי המקדש. אבל זה לא היה אלא שיר של שמחה ואינו דוחה אפילו יו''ט: 


! טו 
[[השמחה שישמח אדם בעשיית מצוה וכו'.]] דברי רבינו מבוארים בכ''מ בגמרא ובבמה מדליקין (שבת ל':) אמרו ושבחתי אני את השמחה זו שמחה של מצוה. ועיקר הדבר הוא שאין ראוי לו לאדם לעשות המצות מצד שהן חובה עליו והוא מוכרח ואנוס בעשייתן אלא חייב לעשותן והוא שמח בעשייתן ויעשה הטוב מצד שהוא טוב ויבחר באמת מצד שהוא אמת ויקל בעיניו טרחן ויבין כי לכך נוצר לשמש את קונו וכשהוא עושה מה שנברא בשבילו ישמח ויגיל לפי ששמחת שאר דברים תלוים בדברים בטלים שאינן קיימים אבל השמחה בעשיית המצות ובלמידת התורה והחכמה היא השמחה האמיתית. וזהו ששלמה בדרכי מוסרו שבח שמחת החכמה ואמר בני אם חכם לבך ישמח לבי גם אני: [[סליקו להו הלכות לולב]] 



# הלכות תעניות

~ הלכות תעניות - פרק ראשון

! א 
[[מצות עשה מן התורה וכו'.]] זה מבואר בכתוב ומפורש בספרי. וראיתי לרבינו בספר המצות שלו שמנה תרועה זו ותקיעה שבשעת הקרבנות במצוה אחת ותמה אני למה שהרי שני פסוקים הם בכתוב. ונראה שדעתו ז''ל שהמצוה היא אחת כללית לתקוע בחצוצרות במקדש בעת הקרבנות ובעת הצרות בין במקדש בין בגבולין ואין ראוי למנותן בשתי מצות ועוד צ''ע. ויתר הדברים שכתב רבינו כאן דברים ברורים וראויין אליו ומפורשים בספרא ובספרי: 


! ד 
[[ומדברי סופרים להתענות וכו'.]] זה ברור שאין כאן תענית מן התורה שלא נזכר ענוי בכתוב: [[ובימי תעניות אלו וכו'.]] מדברי רבינו נראה שאין תוקעין אלא בחצוצרות בגבולין ולא בשופר כלל. וכן נראה לכאורה מן הברייתא שבפרק ראוהו בית דין בראש השנה (דף כ''ז) שאמרו שם בגבולין מקום שיש חצוצרות אין שופר. ופירש רש''י ז''ל וכן רוב המפרשים מקום שיש חצוצרות כגון תעניות. והקשו לזה ממה שאמרו פירקא קמא דתענית (דף י''ד) אלא שופרות דכולי עלמא לא פליגי דקרי לה התרעה. ותירץ הראב''ד ז''ל בפירושיו שתקיעת החצוצרות היתה על סדר ברכות הנזכרות פרק רביעי אבל בשופרות היתה בשאר היום בשעה שהיו מתפללין. ולדברי רבינו שלא הזכיר שופר בגבולין כלל יש לי לומר דשופרות לאו דוקא אלא כלפי שאמרו התרעה בעננו שהיא בפה הזכירו שופרות הרגילין בכל מקום ולפי שיש במקדש שופרות ועל בית המקדש הזכירו שופרות אבל בגבולין אין שם לעולם אלא חצוצרות. ומכל מקום המחוור כדברי הרשב''א ז''ל דבמקדש איכא תרתי חצוצרות ושופר ובגבולין ליכא אלא חד מינייהו חצוצרות או שופר. וז''ש בדברי הגאונים תקיעה בשופר בתעניות לפי שבאי זה מהן שירצה רשאי ובלבד שלא יביא שניהם אלא במקדש עכ''ד: [[ואם היו במקדש וכו'.]] משנה וברייתא פרק ראוהו בית דין (ראש השנה כ''ו): [[ואין תוקעין וכו'.]] שם בגמרא: 


! ה 
[[תעניות אלו שגוזרין וכו'.]] גם זה פשוט ומבואר בכמה מקומות במסכתא: [[ואין גוזרין תחלה תענית אלא בשני וכו'.]] משנה פ' סדר תעניות כיצד (תענית ט''ו:) אין גוזרין תענית על הצבור בתחלה בחמישי שלא להפקיע שערים אלא ג' תעניות הראשונות שני וחמישי ושני ושלש שניות חמישי ושני וחמישי ר' יוסי אומר כשם שאין הראשונות בחמישי כך לא שניות בחמישי ולא אחרונות. ופסק רבינו כר' יוסי דנמוקו עמו. ופירוש שלא להפקיע שערים פי' רש''י ז''ל כשרואים בעלי חנויות שקונין למוצאי יום התענית ב' סעודות גדולות אחת ליום ואחד לשבת תמהים והם סבורים שבא רעב לעולם ומייקרין השער אבל כשהתחילו בשני יודעין שאין זה אלא מפני התענית עכ''ל. ורבינו לא הזכיר הטעם לפי שאפילו במקום שאין לחוש לו כגון עיר שרובה עכו''ם הדין כן וכ''כ קצת הגאונים ז''ל שבשום מקום אין גוזרין תענית לכתחלה אלא בשני וכן נהגו ועיקר: 


! ו 
[[אין גוזרין תענית על הצבור וכו'.]] זהו מבואר ויתבאר מהדין הנזכר בסמוך ופשוט הוא בכמה מקומות: [[וכן אין תוקעין וכו'.]] משנה פ' סדר תעניות האלו האמור (דף י''ט) ועל אלו מתריעין בשבת על עיר שהקיפוה עכו''ם או נהר ועל ספינה המטורפת בים. ובגמ' (דף כ''ב) ויחיד הנרדף מפני עכו''ם מפני רוח רעה ומפני הליסטים מתריעין עליהם בשבת. על כולן יחיד רשאי לסגף עצמו בתענית ר' יוסי אומר אינו רשאי וכו' ובפ''ק (דף י''ד) אמרינן מאי התרעה אילימא בשופרות שופרות בשבת מי איכא אלא לאו בעננו. ולפי מה שמצאתי בספרי רבינו שכתוב בהן מתענין עליהן בשבת וזועקין ומתחננין בתפלות נראה שהוא מפרש בעננו תפלת תעניות שהיא עננו מתפללין אותה לפי שמתענין. ומכאן למד רבינו שמתענין על דברים אלו בשבת ולא ראיתי כן לאחד מן המפרשים ז''ל. והרבה ראיתי שהם מפרשים דהך התרעה דעננו רוצה לומר מי שענה ולא עננו ממש דתפלת תענית ואדרבה יש שפירשו שאפילו בחול אין גוזרין תענית על הצבור מחמת דברים אלו, וז''ש שהיחיד רשאי לסגף עצמו כלומר על הצבור אין גוזרין תענית אבל היחיד רשאי לסגף עצמו. ולפי דעת רבינו יש לפרש שהיחיד רשאי לסגף עצמו בתעניות רצופין זא''ז ואין כן הצבור אלא על הסדר. ובאמת שדברי רבינו במ''ש מתענין בשבת תמהים בעיני וצ''ע: [[אבל אין תוקעין אא''כ תקעו לקבץ וכו'.]] ז''ש למעלה שאמרו פ''ק שופרות בשבת מי איכא בתמיה אבל לעזור אותן פשיטא שהרי אפילו חילול גמור מחללין ויוצאין בכלי זיין להצילן כנזכר פ''ב מה' שבת: 


! ז 
[[וכן אין גוזרין תעניות בתחלה וכו'.]] משנה וגמ' פ' סדר תעניות כיצד (דף ט''ו וי''ח) ופסק כר' יוסי דכיון שהתחילו יום א' קודם אין מפסיקין וכן פסקו ז''ל: 


! ח 
[[תעניות אלו שמתענין על הצרות וכו'.]] דע שכל תעניות של דבריהם עוברות ומניקות אין מתענות בהן וכל אדם אוכל בהן בלילה חוץ מאותם שביארו חכמים בהם שהן מתענות ושהלילה אסור וזהו שהוצרכו לומר כן בתשעה באב ובקצת תעניות של מטר כמו שיתבאר פ''ג וזה מוכרח מן הגמ' (דף י''ד) ומוסכם מן הפוסקים ז''ל: [[וכל תענית שאוכלין בה בלילה וכו'.]] פ''ק ת''ר עד מתי אוכל ושותה עד שיעלה ע''ה דברי רבי ראב''ש אמר עד קריאת הגבר וקי''ל כרבי מחברו. עוד שם אמר רבא לא שנו אלא שלא גמר אבל גמר אינו אוכל. איתיביה אביי ישן ועמד ה''ז אוכל ותירצו התם בשלא סלק. א''ד אמר רבא ל''ש אלא שלא ישן אבל ישן אינו אוכל איתיבה אביי ישן ועמד וכו'. ותירץ התם במתנמנם. ופסקו בהלכות כלישנא בתרא דכל שלא ישן אפילו סלק אוכל עד שיעלה ע''ה והכל תלוי בשינה וזה דעת רבינו וכן עיקר אע''פ שיש דעת אחרת לקצת הגאונים ז''ל. ובירושלמי גבי ישן ועמד אסור הדא דתימא בשלא התנה אבל התנה מותר והוא כתוב בפירוש הראב''ד בס' העתים אבל לא נכתב בהלכות ויש להחמיר: 


! ט 
[[כשם שהצבור מתענין וכו'.]] מלשון רבינו נראה שהוא סבור שהיחיד חייב להתענות על צרתו כשם שהצבור חייבין להתענות על צרתן ודבר נכון הוא אע''פ שאין לו הכרח מן הגמרא שיש לפרש כל מה שהזכיר בגמרא בתענית יחיד שהוא כשקבל עליו מדעתו לא שיהיה מחוייב להתענות אבל דברים נראים הם שכיון שהתענית הוא מדרכי התשובה והכניעה כל יחיד ויחיד מחוייב לחפש בדרכיו בעת צרתו ולשוב אל ה'. וברור הוא בהרבה מקומות שאינו רשאי להתענות בימים שהזכיר רבינו ואפילו התחיל כגון שקבל להתענות ב' וה' של כל השנה כולה והתחיל בהם ופגעו בו אחד מימים אלו אינו מתענה בהן שלא אמרו התחלה אלא לצבור וכן מוכרח בברייתא דיחיד שקבל תענית וכו' דפ''ק (דף י''ב) לפי הפירוש הנכון ובביאור אמרו פ''ק (דף י') שהיחידים מפסיקין לראשי חדשים ומבואר בהלכות. והטעם לפי שאין קבלת התענית נדר גמור וחמור שהרי אמרו (דף י''ב) לוה אדם תעניתו ופורע וזה ברור. ודע שדעת רבינו שחנוכה ופורים לפניהם ולאחריהם מותרין בתענית. ועוד יתבאר בהלכות מגילה וחנוכה: 


! י 
[[כל תענית שלא קבלה וכו'.]] מימרא פ''ק (דף י''ב) אמר שמואל כל תענית שלא קבלה עליו מבע''י לא שמה תענית אימת מקבל אמר רב במנחה ושמואל אמר בתפלת המנחה. ופסק רבינו כשמואל דאמר בתפלת מנחה משום דא''ר יוסף התם כותיה דשמואל מסתברא. ובקצת ספרי רבינו מצאתי כשיתפלל תפלת המנחה או אחר תפלה. ונראה פירושו קודם שיעקור רגליו אחר שסיים תפלתו וכשיתפלל ר''ל בשומע תפלה ודאי דשמואל ה''ק בתפלת המנחה באי זה מקום שירצה אלא שאין להזכיר צרכיו אלא בש''ת או אחר תפלתו. ומ''מ יש לי תימה קצת בדברי רבינו שכתב אומר עננו. ונראה מדבריו שהוא מתפלל עננו בתפלת המנחה והוא תמה שלא תקנו עננו אלא ביום התענית אבל קודם לכן ודאי לא, וכן ראיתי לכל המפרשים ופירשו שהוא מקבל תעניתו ומתפלל שירצה בתענית שיתענה למחר ואפשר שאף לזה נתכוין רבינו: [[וכן אם גמר בלבו וכו'.]] זה מתבאר שם (דף י''א:) במימרא דיחיד שקבל עליו תענית שני ימים וכו' כמו שיתבאר בסמוך: 


! יא 
[[קבל עליו מבע''י כו'.]] שם א''ר הונא יחיד שקבל עליו תענית שני ימים זא''ז אפילו אכל ושתה כל הלילה כולה למחר מתפלל תפלת תענית לן בתעניתו אינו מתפלל תפלת תענית. ובהלכות כלומר אם לא קבל עליו אלא יום אחד בלבד והתענה אותו היום ובלילה נמלך ולן בתעניתו למחר אינו מתפלל תפלת תענית שהרי לא קבל עליו מבע''י ע''כ. וכן פירשו הגאונים ז''ל וזו היא שיטת רבינו. ודע שכ''ש אם לא קבל עליו תענית כלל מבע''י ונתענה לילה ויום שאינו תענית. ויש שאין גורסין במימרא שני ימים זא''ז ומפרשים שהיא בתענית אחת וכמ''ש: 


! יב 
[[הרואה חלום רע צריך להתענות וכו'.]] זה מבואר שם (דף י''ב:) ובהרבה מקומות יפה תענית לחלום כאש לנעורת ובו ביום ואפילו בשבת. ובפ' אין עומדים כל היושב בתענית בשבת קורעין לו גז''ד של ע' שנה אר''נ וחוזרין ונפרעין ממנו דין עונג שבת מאי תקנתיה ניתיב תענית על תעניתיה ופירש הר''ח ז''ל בתענית חלום וכ''ה במדרש תהלים וזהו דעת רבינו. ופי' ניתיב תעניתא למחר ביום א' או ביום אחר אם אינו בריא להתענות שני ימים רצופין. וכתוב בה''ג שבשבת אומר עננו באלהי נצור לשוני: 


! יג 
[[מתענה אדם שעות וכו'.]] החלק הראשון שכתב רבינו נראה מוסכם מן הגאונים שזהו מתענין לשעות שהעלו בגמרא (תענית דף י''א:) שהוא תענית ומתפלל בהן [[עננו אבל מ''ש וכן אם אכל ושתה ואח''כ התחיל להתענות שאר היום ה''ז תענית שעות]] לא ראיתי כן לאחד מן המפרשים ז''ל. ובהשגות כתב א''א אין זה כלום וכו' לאו כלום היא עכ''ל. ובאמת לפי גירסא שכתב הר''א ז''ל והוא דלא טעם כל אותו היום אין התנצלות לרבינו במ''ש. אבל גירסתו כך היא והוא דלא טעים כלום עד הערב ובא למעט מי שמתענה עד חצות היום ואוכל שאר היום אלא שקשה לזה הפירוש מאי דא''ל אביי האי תעניתא מעליתא הוא וכו' לפיכך נראה שרבינו סובר דהא דר''ח קמייתא לאו הלכתא היא וזהו שלא הביאוה בהלכות ומ''מ דבריו הם מן המתמיהין וצ''ע. וראיתי לרשב''א שכתב בתשובת שאלה ששמע השואל שרז''ל חזר בו ותקן כך ענוי שעות אחר אכילה אינו ענוי אלא אם לא טעם באותו היום ונמלך להתענות חושבין לו שעות מאותה שעה שנמלך ע''כ. וזה דבר אמת וכן עיקר: 


! יד 
[[כל השרוי בתענית וכו'.]] מפורש שם (דף י' י''א) ואל ינהוג עדונים בעצמו ומבואר ודאי דבכל תענית הוא כן ודבר פשוט הוא: [[ומותר לו לטעום וכו'.]] בברכות פ' היה קורא (דף י''ד) השרוי בתענית טועם ואין בכך כלום רב אמי ורב אסי טעמי עד רביעתא וכתוב כאן בהלכות ומפרשי רבנן דצריך לאזדהורי כי היכי דלא ליבלע כלום: [[שכח ואכל וכו'.]] ובהשגות א''א ירושלמי בשאמר יום זה אבל אמר יום סתם אבד את תעניתו ע''כ. ואמת הדבר שכן הוא בירושלמי מפורש הובא בהלכות כאן וכבר כתב רבינו חילוק זה סוף פ''ד מהלכות נדרים בביאור וכאן פשוט הוא שדבריו הם בשקבל עליו אותו יום וכן הוא ענין הפרק. והמעיין היטב החלוקה שחלק רבינו ספריו ימצא כי בצדק כל אמרי פיו: 


! טו 
[[יחיד שהיה מתענה וכו'.]] גם זה באותה ברייתא שם (תענית י':) כלשון רבינו: [[ההולך ממקום שמתענין וכו'.]] ברייתא פ''ק כלשון רבינו: 


! טז 
[[צבור שהיו מתענין וכו'.]] משנה פרק סדר תעניות האמור (דף י''ט) וכר''א וכן מפורש בגמ' (דף כ''ה) ודין המשנה בירדו להם גשמים וסובר רבינו דה''ה בכל צרה שהצבור מתענין אם עברה קודם חצות אין משלימין תעניתן אבל יחיד ודאי משלים תעניתו והטעם משום דטרחא דצבורא טפי הקלו עליה א''נ משום דב''ד כי גזרי תענית לבן מתנה עליהן בכך אבל יחיד דברים שבלבו אינן דברים ואם תשאל מתני' למה דברה בגשמים בלבד יש לי לומר משום דההיא שכיחא טפי ונכרת העברתה אבל שאר צרות כגון דבר ומפולת וכיוצא בהן אין העברתן נכרת בחצי היום אבל ודאי ה''ה לכל צרה שהיא כיוצא בגשמים שהעברתה נכרת שאין מתענין דמאי שנא זה נ''ל לדעת רבינו. ובהשגות א''א סובר זה המחבר כו'. ודברי רבינו נראין יותר וזהו שהברייתא דברה ביחיד בדוקא ודין הלל הגדול שכתב רבינו מפורש במשנה ובגמרא כלשונו ופשוט הוא שא''א הלל הגדול אלא כשנענו ביום תעניתם על הדרך שהזכיר רבינו: 


! יז 
[[בכל יום תענית שגוזרין וכו'.]] פ''ק (דף י''ב) אמר אביי היכי עבדינן מצפרא לפלגא דיומא מעיינינן במילי דמתא מפלגא דיומא לפניא רבעא דיומא קרינן ומפטירינן ורבעא דיומא מצלינן ובעינן רחמי דכתיב ויקרא בספר תורת אלהים רביעית היום ורביעית מתודים. [[ומ''ש רבינו קוראין בברכות וקללות וכו'.]] משנה פרק בני העיר (מגילה ל' ל''א) בתעניות ברכות וקללות, ואנו מנהגנו לקרות בבקר ובערב בפ' ויחל ומפטירין בדרשו ואין אנו נוהגין לא כסדר שאמרו חכמים ולא לקרות אחר חצי היום ולא לקרות מה שנהגו הם ומדברי קצת הגאונים נראה שאף הם היו נוהגין כמנהגנו ואיני יודע טעם לשינוי מנהג חכמים ז''ל: 

~ הלכות תעניות - פרק שני




! א 
[[אלו הן הצרות וכו'.]] פרטי צרות אלו שהזכיר רבינו כלן מבוארות פרק סדר תעניות האמור (תענית דף י''ח י''ט) חוץ מצרת המזונות שהיא מבוארת פרק המוכר את הספינה (בבא בתרא דף צ''א) כמו שיתבאר: 


! ב 
[[כל עיר שיש בה וכו'.]] שיטת רבינו בזה כשיטת הר''א ז''ל בפירושיו דלרבנן אין שום צרה שהסביבות מתענות ומתריעות ואפילו מכה משולחת אלא מתענות ולא מתריעות. אבל הרמב''ם ז''ל סבור שיש צרות משולחות שאפילו הסביבות מתענות ומתריעות ופי' סביבות אותה הפרכיא: [[ובכל מקום אין צועקין וכו'.]] דין שאר צרות שאין מתריעין עליהן בשבת נתבאר פ''א ודין המזונות בפרק המוכר את הספינה (בתרא צ''א) מתריעין על פרקמטיא ואפילו בשבת. ופי' רבינו מתריעין בתפלה וכן פירש''י ז''ל ופשוט הוא שאין דוחין שבת לתקוע בחצוצרות שאין תקיעתן דבר ברור שיציל: 


! ג 
[[על הצרת שונאי ישראל וכו'.]] פ' סדר תעניות (דף י''ט) על עיר שהקיפוה עכו''ם וכו' וביבמות פרק הבא על יבמתו אמרו ליה לרבא אתו חברי לבבל גזר תעניתא x ושם מתבאר שגוזרין תענית על הגזירה ודבר ברור הוא. ודין הסביבות מבואר פרק סדר תעניות כדעת ת''ק דריש מתני' דהוא סתם משנה: 


! ד 
[[על החרב כיצד וכו'.]] במשנה תענית (דף י''ט) ועל החרב ובגמ' א''צ לומר חרב שאינה של שלום אלא חרב של שלום: 


! ה 
[[אי זהו דבר כו'.]] משנה וגמרא (דף י''ט וכ''א) עיר המוציאה חמש מאות רגלי ויצאו ממנה ג' מתים בג' ימים זה אחר זה ה''ז דבר ביום א' או בד' ימים אין זה דבר עיר גדולה המוציאה ט''ו מאות רגלי כגון כפר עכו ויצאו ממנה ט' מתים בג' ימים זא''ז הרי זה דבר ביום אחד או בארבעה ימים אין זה דבר. [[וכתב רבינו ואין הנשים והקטנים והזקנים וכו']] ודבר ברור הוא שכוונת רגלי הגברים לבד מטף: 


! ו 
[[היה דבר בא''י וכו'.]] בגמרא (דף כ''א:) אמרו ליה לרב נחמן איכא מותנא בא''י גזר תעניתא אמר גבירה לוקה שפחה לא כ''ש והקשו טעמא דגבירה ושפחה הא שפחה ושפחה לא והא אמרו ליה לשמואל איכא מותנא בי חוזאי וגזר תעניתא ותירצו שאני התם כיון דשכיחי שייראתא מיגרי ע''כ בגמ'. ולא נכתב בהלכות ולא ידעתי הטעם: 


! ז 
[[אין מתענין על חיה וכו'.]] כל החלוקים שהזכיר רבינו מבוארים בברייתא וסוגיא שם (דף כ''ב) [[ומ''ש ואם היתה באגם וטרפה שניהם ואכלה אחד מהם משולחת אכלה שניהם אינה משולחת]] מבואר שם. והטעם מפני שכל שלא אכלה אלא אחד נראה שלא היתה רעבה אלא לאחד ואע''פ כן טרפה שניהם אלמא משולחת היא להרוג שלא מחמת רעבון אבל בשאכלה שניהם נראה שמחמת רעבונה לשניהם טרפתם ואינה משולחת כיון שהם באו בגבולה ובאגם שלה וכן פירש''י ז''ל: 


! ט 
[[שאר מיני רמש הארץ וכו'.]] ברייתא סוף פ''ק (דף י''ד) מבוארת. ובהשגות א''א אם היו נושכין וממיתין אפילו צרעין ויתושין וזבובין כי כולן שלוחי המקום ע''כ. ואני אומר אם כדבריו כשהזכירו בברייתא שלוח נחשים ועקרבים היה להם לחלק בין ממיתין בין אינן ממיתין אלא הטעם שאין מתענין הוא מפני שאדם יכול להרגן ולהשמר מהם משא''כ בחיה רעה: 


! י 
[[על הארבה ועל החסיל וכו'.]] במשנה (דף י''ט וכ''ב) על הארבה ועל החסיל ובגמ' ארבה וחסיל אפילו לא נראה אלא כנף בכל א''י מתריעין מיד עליו: [[ועל הגובאי.]] בגמ' (דף י''ט:) ברייתא מתריעין על הגובאי בכל שהוא רשב''א אומר אף על החגב וקי''ל כת''ק. ובהשגות א''א אלא חגב ידוע להם כו'. ואני אומר לדבריו למה הזכירו בפרט ארבה וחסיל וגובאי אלא ודאי הם היו יודעים מינין אלו שהן מיוחדין בהשחתה בלא תערובת שאר המינין משא''כ בשאר המינין. וכתב רבינו דינו כדין הכתוב בגמרא והבקי בהן ובשמותיהן יודע על אי זה מהן מתריעין: 


! יא 
[[על השדפון ועל הירקון וכו'.]] במשנה (דף י''ט) על השדפון ועל הירקון וכו' עוד שם מעשה שירדו זקנים מירושלים לעריהם וגזרו תענית על שנראה כמלא תנור שדפון באשקלון ובגמ' (דף כ''ב:) מפורש כמלא פי תנור ופי' תבואה שיעשה ממנה פת כמלא פי תנור וברייתא בגמ' (דף כ''ב) על השדפון ועל הירקון בכל שהוא. ונראה לי שרבינו מפרש דהאי כל שהוא יש לו שיעור והיינו כמלא פי תנור וקרי ליה כל שהוא לפי שהוא דבר מועט אבל רש''י ז''ל פירש כיון שנראה כל שהוא מתריעין מיד ומלא תנור דמתני' הוא להתענות אי נמי מעשה שהיה כך היה עכ''ל. ולשון אחרון שכתב דכך היה מעשה אבל לענין דינא אפילו בכל שהוא קשה לי דא''כ למאי שקלו וטרו בגמ' אם הוא כמלא תנור תבואה או כמלא פי תנור פת ומאי איכפת לן מאי דהוה הוה. גם לשון ראשון קשה לי שהוא ז''ל חלק בין תענית להתרעה ומשמע התם דהנהו דאמרינן מתריעין עליהן מתענין בהתרעה קאמר אלא ודאי דברי רבינו עיקר: 


! יב 
[[על המפולת כיצד וכו'.]] משנה שם (דף י''ט וכ':) על המפולת ובגמרא מבואר שאינו קרוי מפולת אלא בנפילת כותלין בריאות ושאינן עומדות בצד הנהר דאיכא תרתי וכמ''ש רבינו: [[וכן על הרעש וכו'.]] נראה שזה נכלל בכלל מפולת שהזכירו חכמים: 


! יג 
[[על החליים כיצד וכו'.]] שם (דף י''ט:) ברייתא ואסכרה בזמן שיש עליה מיתה מתריעין עליה בזמן שאין עליה מיתה אין מתריעין עליה: [[וכן חכוך לח וכו'.]] בב''ק פ' מרובה (דף פ'.) מתריעין על החכוך בשבת והקשו מדתניא ושאר מיני פורעניות הבאים על הצבור כגון על החכוך וכו' לא היו מתריעין אלא צועקין. ותירצו ל''ק הא בלח הא ביבש. דאריב''ל שחין שהביא הקב''ה במצרים היה לח מבפנים ויבש מבחוץ שנאמר ויהי שחין אבעבועות ע''כ שם: 


! יד 
[[על המזונות כיצד וכו'.]] פרק המוכר את הספינה (בתרא צ''א) ת''ר מתריעין על פרקמטיא אפילו בשבת. א''ר יוחנן כגון כלי פשתן בבבל ויין ושמן בא''י א''ר יוסף והוא דזל וקם עשרה בשיתא: 


! טו 
[[על המטר כיצד וכו'.]] פ' סדר תעניות וכו' (תענית י''ט וכ''ב:) במשנה מבואר שאין מתריעין על רוב גשמים ובגמרא אמר רב בגולה מתריעין עליהם מיד ותניא נמי הכי והזכירו שם הטעם כדי שלא יהו בתיהם קבריהם וכמ''ש רבינו: 

! יז
((טז-יז)) [[תבואה שצמחה וכו'.]] משנה ראש פ' סדר תעניות האלו האמור (דף י''ח י''ט) ופירושה בגמרא שאם ירדו גשמים וצמחו הזרעים וחזרו ושנו מתריעין עליהן מיד א''ר נחמן דוקא שינוי אבל יבשו לא פשיטא שינו תנן ותירצו לא צריכא דאקון מהו דתימא אקנתא מלתא היא קמ''ל לאו מלתא היא ע''כ. ופירושה לדעת רבינו דיבשו שוב אין בהם תקנה ואחרית ואפילו עמדו בקנה שלהם ויבשו והיינו אקון שהזכירו בגמרא ולזה הזכיר רבינו יבשו סתם וכן פי' הראב''ד ז''ל ויש בזה פירוש אחר לרש''י ז''ל וזה עיקר: [[וכן אם הגיע זמן הפסח וכו'.]] משנה (דף י''ח:) ירדו לצמחים ולא לאילן מתריעין ובגמ' (דף י''ט:) מתריעין על האילנות בפרוס הפסח ועל בורות שיחין ומערות בפרוס החג ואם אין להם מים מתריעין עליהם מיד ואי זהו מיד שלהן שני וחמישי ושני וכבר ביאר רבינו פרק ראשון שכל תעניות הצבור הם בזה הסדר שני וחמישי ושני: 


! יח 
[[פסקו הגשמים בין גשם וכו'.]] במשנה (י''ח:) וכשפסקו הגשמים בין גשם לגשם ארבעים יום מתריעין עליהן מיד מפני שהיא מכת בצורת ופירשו בגמרא (דף י''ט) מכה המביאה לידי בצורת. ופירש רבינו שאין זה אלא בימות הגשמים ודבר פשוט: 

~ הלכות תעניות - פרק שלישי




! א 
[[הרי שלא ירדו גשמים כל עיקר וכו'.]] משנה פ''ק (תענית י') הגיע י''ז במרחשון ולא ירדו גשמים התחילו היחידים מתענין אוכלין ושותין משחשכה ומותרין במלאכה ברחיצה בסיכה בנעילת הסנדל בתשמיש המטה ובגמרא מאן יחידים רבנן א''ר הונא יחידים מתענין שלש תעניות שני וחמישי ושני ופירשו שם דדוקא כסדר הזה. עוד שם ומפסיקין בר''ח. ורבינו לא הזכיר זה ולא מה שאמרו אוכלין ושותין משחשכה לפי שאלו הן כתענית יחיד לדברים אלו וכבר נתבארו דינין אלו פרק ראשון. עוד בגמרא (דף י':) ת''ר לא יאמר אדם תלמיד אני אין אני ראוי לכך אלא כל התלמידים ראויין לכך: 


! ב 
[[הגיע ר''ח כסליו וכו'. . ואנשי משמר וכו'.]] משנה פרק שני (דף ט''ו:) גבי אנשי משמר וחכ''א תעניות הראשונות לא היו מתענין פי' אנשי משמר הכהנים שהיתה משמרתן באותה שבת: 


! ג 
[[עברו אלו ולא נענו וכו'.]] פ''ק במשנה (דף י''ב:) ודין אנשי משמר פ''ב (דף ט''ו:) סברת חכמים במשנה ופירוש הכהנים היו חלוקים למשמרות בכל שבת ושבת והמשמרת היתה חלוקה לבתי אבות לימי שבוע ואם תכבד העבודה על אנשי בית אב בני משמרתן היו מסייעין להן: [[וכל תענית שאוכלין וכו'.]] זו סברת ההלכות שכתבו פ''ק ולענין תענית שפוסק בה מבע''י חזינן לגאון דקאמר הכי אע''פ שפוסק חוזר ואוכל מבע''י עד שיבא השמש ואנן מסתברא לן דה''מ היכא דלא קבלה עליה לתענית אבל היכא דקבלה עליה לתענית א''כ איתסר ליה למיכל ולמשתי דהא אמרינן לענין זמן וכו' ולענין משתי מיא היכא דלית ליה למיכל לית ליה למשתי והכי נמי כתב רב האי גאון ז''ל עכ''ל. [[ולזה כתב רבינו אם אכל ופסק וגמר שלא לאכול וכו']] לפי שאינו אסור אלא בשגמר שלא לאכול אבל אם לא גמר שלא לאכול ודאי אינו אסור והגמר הזה הוא קבלת התענית שהזכירו בהלכות ויש מן האחרונים ז''ל שחלקו בזה ואמרו שאפילו פסק על דעת שלא לאכול חוזר ואוכל כל היום והביאו ראיה לזה מן המדרש הנזכר באיכה רבתי דרבי יהודה בן בתירא אחר שאכל ופסק ערב יום הכפורים חזר ואכל הרבה לכבוד אדם אחד שזימנו. ואני אומר שאם כונת ההלכות ורבינו היא בשקבל עליו בפירוש והוציא בשפתיו שלא יאכל עוד היום וקבל עליו תענית אין מן המדרש הזה תשובה עליה מ''מ כתב הרמב''ן ז''ל שאין קבלה אוסרת אלא ביום הכפורים שיש לו תוספת דכיון שהוא מקבלו מבעוד יום אפילו קודם זמן התוספת הרי זה אסור אבל שאר תעניות שאין להם תוספת כלל אין קבלה אוסרת בהן ואע''פ שמדברי רבינו נראה שיש לתעניות אלו תוספת שהרי כתב למעלה בסמוך כמו שעושין בצום כפור דברי הרמב''ן ז''ל נראין עיקר לא יהיו חמורין אלו מתשעה באב שיתבאר בפ''ה שאין לו תוספת כמו שאבאר שם: 


! ד 
[[בשלש תעניות אלו וכו'.]] כל אלו הפרטיין שהזכיר רבינו מבוארים שם משנה (י''ב) וגמרא (י''ג) חוץ ממ''ש בסיכה שאם להעביר את הזוהמא מותר ולמד זה רבינו מק''ו מאבל הנזכר שם (דף י''ג:) היתר זה ודבר ברור הוא. ודין התפלה ר''ל שאין בהם התוספת וסדר הנזכר באחרונות ברייתא שם פרק שני (דף ט''ו:): 


! ה 
[[עברו אלו ולא נענו וכו'.]] במשנה שם (דף י''ג:): [[ובאלו השבע בלבד וכו'.]] שם (דף י''ד) תני חדא דעוברות ומניקות מתענות בראשונות ואין מתענות באחרונות ותניא אידך מתענות באחרונות ואין מתענות בראשונות ותניא אידך אין מתענות לא באחרונות ולא בראשונות אמר רב ששת נקוט מציעתא בידך זו עיקר הנוסחא שם. ופירושה לדעת רבינו שהברייתות האלו חולקות זו על זו ורב ששת פסק כברייתא מציעתא ופירוש אחרונות הן שבע אלו שאין אחריהן תענית. וראשונות הן שש תעניות ראשונות ולזה פסק רבינו כברייתא אמצעית. אבל יש גירסא אחרת נקוט מציעתא דמתרצא לכולהו. ואף לגירסא ראשונה פירש רש''י ז''ל שכל הברייתות מסכימות שבשלש אמצעיות הן מתענות בלבד ולא בראשונות שהרי אינם חמורים כל כך ולא בשבע אחרונות לפי שהן מרובין ולא תוכלנה להתענות בהן וברייתא ראשונה קוראה האמצעיות ראשונות [לא] ראשונות ממש ואחרונות אחרונות ממש וברייתא שניה קוראה ראשונות ג' ראשונות ואחרונות הן האמצעיות וברייתא שלישית קוראה ראשונות ראשונות ממש ואחרונות אחרונות ממש ולא דברה באמצעיות אבל ממילא שמתענות בהן כיון שלא אמרה אין מתענות באחד מהן זהו פירושו ז''ל ואף כן פי' הראב''ד ז''ל ואף בהלכה כתוב בפירוש שהן מתענות באמצעיות בלבד וכ''כ בס' העתים. ובירושלמי מפורש ג''כ שאין מתענות בשבע אחרונות ורבינו תפס לו המתחוור לפי לשון הגמרא כי ברור הוא שהלשון יותר נאות לפירושו ממה שהוא לפי השיטה האחרת: [[ומ''ש ואע''פ שאין מתענות אין מענגות עצמן וכו'.]] דבר מבואר הוא בירושלמי באותן שאין מתענין: 


! ו 
[[ובשבע תעניות אלו וכו'.]] פרק שני (דף ט''ו:) דברי חכמים במשנה: [[וכל דבר שהוא אסור וכו'.]] מבואר שם פירקא קמא (דף י''ג י''ד): 


! ז 
[[ויתרות אלו שבהן בלבד וכו'.]] שם במשנה (דף י''ב:) מה אלו יתרות על הראשונות שבאלו מתריעין ונועלין את החנויות בשני מטין עם חשכה ובה' מותרין מפני כבוד השבת ובגמ' (דף י''ד:) תנא בשני מטין לעת ערב ובחמישי פותחין מפני כבוד השבת. יש לו ב' פתחים פותח אחד ונועל אחד ואם יש לו אצטבא לפניה פותח כדרכו ואינו חושש. ופרק שני (דף ט''ו) בשבע אחרונות מוציאין את התיבה ברחובה של עיר וכו' והזקן שבהם אומר לפניהם דברי כבושין וכו' עמדו בתפלה וכו' ואומר לפניהם כ''ד ברכות י''ח שבכל יום ויום ומוסיף עוד שש ברכות. וכתב רבינו שבשחרית ומנחה היו מוסיפין אותן אע''פ שלא נתבאר בגמרא כיון שהזכירו סתם משמע שבכל התפלות מוסיפין אותן ולא בשחרית בלבד שאל''כ היה להם לפרש וכ''כ הרמב''ן ז''ל: 


! ח 
[[עברו אלו ולא וכו'.]] פ''ק (י''ב:) משנה עברו אלו ולא נענו ממעטין במשא ומתן ובבנין ובנטיעה ובאירוסין ובנשואין ובשאלת וכו' תנא בנין בנין של שמחה נטיעה נטיעה של שמחה איזהו בנין של שמחה זה הבונה בית חתנות לבנו אי זו היא נטיעה של שמחה זה הנוטע אבורנקי של מלכים. ובהלכות ירושלמי הדא דתימא בבנין של שמחה אבל אם היה כותלו גוהה סותרו ובונהו ע''כ. ומכאן למד רבינו דלאו חתנות ממש ולאו דוקא אבורנקי ממש אלא כיוצא בהן דהיינו ציור וכיור ונטיעות העשויות להריח ולהתענג: [[וממעטין באירוסין וכו'. כתב רבינו אא''כ לא קיים מצות פריה ורביה.]] דבר ברור הוא שאינו מבטל מצוה גמורה. ובגמרא (דף י''א) אסור לאדם שישמש מטתו בשני רעבון תנא חשוכי בנים משמשין מטתן בשני רעבון: [[וממעטין בשאלת שלום בין אדם וכו'.]] במשנה שם (דף י''ב. ודף י''ד:) בשאלת שלום שבין אדם לחבירו כבני אדם הנזופים למקום וכו'. ובגמ' ת''ר חברים אין ביניהם שאלת שלום ועם הארץ ששאל מחזירין לו בשפה רפה ובכובד ראש: 


! ט 
[[תלמידי חכמים חוזרין וכו'. ]] במשנה (דף י''ב:) היחידים חוזרין ומתענים עד שיצא ניסן ומפרש ניסן ניסן של תקופה. [[וכתב רבינו אבל לא על הצבור]] מפורש פ''ק (דף י''ד) ר''י נשיאה גזר י''ג תעניתא ולא איעני סבר למגזר טפי א''ל ר' אמי הרי אמרו אין מטריחין על הצבור יותר מדאי אר''י ל''ש אלא גשמים אבל לשאר מיני פורעניות מתענין והולכין עד שיענו: [[וכשמתענין היחידים וכו'.]] זה ברור שם (דף י') שכל תענית שהוא של צבור יחידים מותרין בכל אלו ומפסיקין בר''ח וחנוכה ופורים: [[יצא ניסן של וכו'.]] במשנה (דף י''ב:) יצא ניסן ולא ירדו גשמים הגשמים סימן קללה: 


! י 
[[בד''א בא''י וכו'.]] זה ברור ומבואר בירוש' וגם נראה מן הגמ' שלנו (י''ד:). ובהשגות א''א על ההקדמה איני מודה לו וכו'. ודעת רבינו שכיון שאין הזמנים שוין מה לי להקדים מה לי לאחר: 


! יא 
[[כל תענית שגוזרין הצבור בחוצה לארץ וכו'.]] פירקא קמא (דף י''ג:) אמר שמואל אין תענית צבור בבבל אלא תשעה באב בלבד. וכתב הרמב''ן ז''ל שהטעם מפני שאין נשיא בחוצה לארץ וגזרתן גזרת הדיוטות והרי הן כיחידים ואין יכולת בידם להשוות תעניותיהן לתענית צבור אלא הרי הן כיחידין ואינן מפסיקין בהן מבעוד יום ואינן אסורין אלא באכילה ושתיה ביום בלבד ומתוך הטעם הזה כתב שבחוצה לארץ כל יחיד ויחיד צריך קבלה בערבי תעניות אלו ואין נראה כן מדברי רבינו שכתב פ''א. [[וכתב רבינו בארץ ישראל בלבד ובגלל המטר]] לומר שבשאר הצרות אפילו בארץ ישראל אין להם חומר זה והטעם לדבריו שלא ראינו שהזכירו בהן בגמרא חומרות אלו ולפיכך מן הסתם הן מותרין וכ''נ מדברי רש''י ז''ל אבל הרמב''ן ז''ל חלוק בזה ואומר שבשאר צרות יש בהן חומרות אלו. ומנהגנו כדברי רבינו: 

~ הלכות תעניות - פרק רביעי



! ד
((א-ד)) [[בכל יום ויום משבעה תעניות אלו וכו'.]] ראש פ' סדר תעניות כיצד וכו'. (תענית ט''ו וט''ז) ובברייתא ובגמ' מבואר הסדר שהזכיר רבינו בפשיטות קרוב ללשון רבינו: 

! יז
((ה-יז)) [[ושליח צבור מתחיל וכו'.]] מדברי רבינו נראה שזכרונות ושופרות ואל ה' בצרתה לי ושאר המזמורים שהזכיר כולן נאמרים בבת אחת אחר ברכת סליחה ואין בהם חתימת ברכה וכ''נ מדברי רב שלום גאון ז''ל. אבל רש''י ז''ל והרמב''ן ז''ל והמפרשים האחרונים ראיתי שפירשו שכל אחד מהן נאמר בברכתו וחותם עליו. בברכה ראשונה הוא אומר פסוקי זכרונות וחותם בהן זוכר הנשכחות. בשניה אומר פסוקי שופרות וחותם שומע תרועה. בשלישית אומר אל ה' בצרתה לי וחותם שומע צעקה וכן בשאר. ונותנין טעם מפני מה נתיחד כל אחד מהם לחתימתו לפי שהוא דומה לו ואף לשון המשנה (דף ט''ו) מוכיח שכן הוא ואומר לפניהם כ''ד ברכות י''ח שבכל יום ומוסיף עליהם שש אלו הן זכרונות ושופרות. אל ה' בצרתה לי. אשא עיני אל ההרים. ממעמקים קראתיך ה'. תפלה לעני כי יעטוף. אלמא אלו הן השש שהוא מוסיף. ואם כוונת רבינו היתה כן היה לו לבאר ודבריו צ''ע. עוד נראה לי מדברי רבינו שבגבולין אין תוקעין בסוף כל ברכה וברכה והוא ז''ל מפרש מ''ש במשנה (דף ט''ו:) לא היו נוהגין כן אלא בשערי מזרח ובהר הבית שהוא על התקיעות ועל עניית ברוך שם ומ''מ יש תקיעות בגבולין בתענית כמו שמוכיח כאן ובמסכת ר''ה (דף כ''ז) אלא שאינן על סדר ברכות זהו דעתו ז''ל. אבל יש מן האחרונים שפירשו שאף בגבולין תוקעין בסוף כל ברכה וברכה ואין הגבולין חלוקים מן המקדש לענין התקיעות אלא שבמקדש אחר שאומר חזן הכנסת לכהנים תקעו חוזר ואומר ש''צ מי שענה קודם שיתקעו וכמו שכתב רבינו. ובגבולין תוקעין מיד שאמר להם תקעו. וטעם חזרת מי שענה במקדש פירשו ז''ל לפי שהענייה במקדש היא ברוך שם ונראית כברכה בפני עצמה ואילו לא היו חוזרין מי שענה היה נראה שהתקיעות אינן באות על הברכות אלא על ברוך שם לכך התקינו שיחזור מי שענה ואח''כ יתקעו אבל בגבולין אין העניה אלא אמן בלבד ולזה לא הוצרכו לחזור מי שענה, אלו דבריהם ז''ל ולדברי הכל מבואר הוא שאין תוקעין בגבולין בחצוצרות ושופר כנזכר פ''א: 


! יח 
[[שבע תעניות וכו'.]] מפורש שם בגמרא (תענית דף ט''ז) שיוצאין לבית הקברות ומפרש רבינו שהוא אחר תפלה ופשוט הוא: [[ובכל תענית וכו'.]] מפורש בפרק בשלשה פרקים (דף כ''ו) שיש נעילה בתענית ופירש הראב''ד ז''ל דבכל תענית צבור קאמר בין בראשונות בין באחרונות דאי באחרונות בדוקא הוה ליה למתני במה אלו יתרות על הראשונות ואף בזמן הזה הדין כך וזה דעת רבינו אף על פי שלא נהגו כן הוא עיקר: 


! יט 
[[ירדו להם וכו'.]] סברת ר' יהודה בברייתא פ' סדר תעניות האמור (דף כ''ה:) והלכתא כוותיה דר''י כמו שמבואר בהלכות: 

~ הלכות תעניות - פרק חמישי



! ג
((א-ג)) [[יש שם וכו' ואלו הן יום ג' בתשרי וכו'.]] ארבעת ימי הצומות האלו מפורשים בראש השנה פ''ק (י''ח:) וחמשה דברים שאירעו בי''ז בתמוז וחמשה שאירעו בתשעה באב כולן מפורשין במשנה בפ' בג' פרקים בשנה (תעניות כ''ו): 


! ד 
[[וארבעת ימי וכו' צום הרביעי זה י''ז בתמוז וכו'.]] זו סברת ר''ע שם פ''ק דר''ה (י''ח:) שהוא מפרש הכתוב על סדר חדשים וכן הלכה: 


! ה 
[[ונהגו כל ישראל וכו'.]] תלה רבינו ענינן במנהג לפי שנתבאר בגמרא שם שבזמן שיש שלום דהיינו לכשיבנה בהמ''ק הן לששון ולשמחה אין שלום ואין גזרה ידועה על כל ישראל רצו מתענין רצו אין מתענין חוץ מתענית תשעה באב הואיל ונכפלו בו צרות. ועכשיו נהגו הכל כמ''ש רבינו והרי הן חובה על כל ישראל עד שיבנה בהמ''ק: [[ובשלשה עשר וכו'.]] תענית זה לא נזכר בגמרא אבל נהגו בו ואמרו קצת מפרשים שמ''ש פ''ק דמגילה (דף ב') זמן קהלה לכל היא ר''ל זמן תענית שנקהלו הכל בשושן בי''ג באדר להתענות עם מרדכי ואסתר ועל זה סמכו להתענות: [[ואם חל י''ג באדר וכו'.]] גם זה פשוט והטעם שא''א לאחרו עד יום א' לפי שהוא פורים וכן אין מתענין בע''ש מפני כבוד השבת ואע''פ שנפסקה הלכה בתענית שחל להיות בע''ש מתענה ומשלים כמו שיתבאר בסמוך דוקא כשבא זמנו הקבוע לו בע''ש אבל כשהוא נדחה מזמנו אין קובעין אותו בע''ש וכן מפורש בתשובת הגאונים ז''ל: [[אבל אחד מן וכו'.]] פ''ק דמגילה (דף ה') תשעה באב מאחרים ולא מקדימין ובגמרא משום דאקדומי פורענותא לא מקדמינן וממילא דה''ה לשאר תעניות: [[חל להיות וכו'.]] כך נפסקה הלכה בעירובין פ' בכל מערבין (דף מ''א) הלכתא מתענה ומשלים. וכתב הראב''ד ז''ל שלא אמרו משלים אלא שאינו אוכל קודם שקיעת החמה אבל ודאי משתשקע החמה מתוספת שבת הוא וכבר קדש היום אם רצה לאכול אוכל שכיון שנכנס לתחום שבת שוב אינו רשאי להתענות ע''כ דבריו: [[ובכל הצומות וכו' תפלת נעילה.]] פרק מקום שנהגו (פסחים נ''ד:) מבואר שאין נעילה בט''ב וה''ה לשאר. והתרועה דבר פשוט הוא שאינה נוהגת בהן. [[ומ''ש שקורין ויחל]] כן נהגו חוץ מתשעה באב שקורין כי תוליד בנים בשחרית וכבר נתבאר בדברי רבינו פי''ג מה' תפלה: [[ובכולן אוכלין וכו'.]] כתב הרמב''ן שמעיקר הדין כולן שוין בלילה וביום אלא כיון שנתבאר בשאר צומות חוץ מט''ב רצו מתענין רצו אין מתענין מאי דנהוג נהוג מאי דלא נהוג לא נהוג ועשו אותן כתענית יחידים אלו דבריו והמנהג פשוט הוא: 


! ו 
[[משנכנס אב ממעטין וכו'.]] משנה פרק בג' פרקים (תעניות כ''ו:) משנכנס אב ממעטין בשמחה שבת שחל ט' באב להיות בתוכה אסורין לספר ולכבס ובחמישי מותרין מפני כבוד השבת ובגמ' (דף כ''ט:) א''ר נחמן לא שנו אלא לכבס וללבוש אבל לכבס ולהניח מותר ורב ששת אמר אפילו לכבס ולהניח אסור ואיתותב ר''נ מדתניא אסור לכבס לפני תשעה באב אפילו להניח לאחר ט' באב וגיהוץ שלנו ככבוס שלהם וכלי פשתן אין בהם משום גיהוץ, עוד שם אע''פ שאמרו כלי פשתן אין בהם משום גיהוץ אבל אסור ללבשן בשבת שחל ט' באב להיות בתוכה ע''כ בגמ', והעולה מכל זה הוא שאסור ללבוש אפילו כלי פשתן מכובסין עד התענית אבל לכבס כדי להניח כולן אסורין חוץ מכלי פשתן. והרמב''ן ז''ל הוסיף להתיר כבוס שלנו אפילו בכלי צמר כדי להניח ורבינו לא כתב בזה שום היתר לפי שנהגו להחמיר ולא כתב מה שאמרו ובה' מותרין לפי שענינו כשחל ט' באב להיות בע''ש ובזמננו אינו חל כדי שלא יבא יום ערבה בשבת ולכשיבנה ב''ה ונקדש ע''פ הראיה יהיה ט' באב לששון. ודע שאחר התענית אפילו ללבוש מותר וכן מסקנת הגמ' ומבואר בלשון רבינו שכתב עד התענית: [[וכבר נהגו כל ישראל וכו'.]] המנהג הזה לא פשט בארצות אלו לענין אכילת בשר שאין נמנעין אלא ערב התענית אבל אין נכנסין למרחץ ודבר ברור הוא שבדין גמור אפי' ערב תשעה באב מותרין לרחוץ: 


! ז 
[[תשעה באב לילו כיומו לכל דבר וכו'.]] זה מבואר בהרבה מקומות ועיקר בפסחים פ' מקום שנהגו (דף נ''ד:) ושם נתבאר שבין השמשות שלו אסור ואע''ג דספיקא דרבנן הוא בכי האי ספק אזלינן לחומרא כדאיתא התם ומכאן למד הרמב''ן ז''ל שאין לתשעה באב תוספת מבע''י כמו שיש ליום הכפורים שאם היה לו תוספת לא היה צורך לומר שבין השמשות שלו אסור שהרי תוספת מבעוד יום הוא ודבר ברור הוא: [[ולא יאכל בשר וכו'.]] משנה פ' בג' פרקים (תעניות כ''ו:) לא יאכל שני תבשילין לא יאכל בשר ולא ישתה יין ומפורש בגמרא (דף ל') שאינו אסור אלא בסעודה המפסיק בה והוא שתהיה מו' שעות ולמעלה וכמ''ש רבינו וכן מפורש שם שאוכל הוא בשר מליח כל זמן שהוא כשלמים, פי' שנשתהא במלח יותר משיעור שני ימים ולילה אחד וכן שותה הוא יין מגתו והוא כל שלשה ימים הכל כדברי רבינו. והעלה הרמב''ן ז''ל שפירוש ב' תבשילין הם אפילו ממין אחד של ירק או קטנית והוא שיהיו ב' מיני תבשילין אבל ב' מינין בקדרה אחת מותרין וכן כל מיני פירות חיין מותרין ללפת בהן את הפת וסעודה המפסיק בה כל שאינו עתיד לסעוד סעודה אחרת של קביעות אע''פ שדעתו לאכול עראי לא כאלה שבטנם בטן רשעים אוכלין בשר ומשתכרין ביין ואח''כ אוכלין עראי כדי להפסיק באכילה שאין בה בשר ויין: 


! ח 
[[וערב תשעה באב וכו'.]] ברייתא (שם דף כ''ט:): 


! ט 
[[אבל חסידים וכו'.]] (דף ל''א) אמר רב כך היה מנהגו של ר''י ב''ר אלעאי ערב ט' באב מביאין לו פת חרבה במלח ושורה אותה במים ויושב בין תנור וכירים ואוכלה ושותה עליה קיתון של מים ודומה כמי שמתו מוטל לפניו ע''כ: 


! י 
[[עוברות ומיניקות וכו'.]] מימרא פ' מקום שנהגו (פסחים נ''ד:) וכתב הרמב''ן ז''ל אלא מיהו חיה כל ל' וכן חולה שהוא צריך מאכילין אותן וא''צ אומד דבמקום חולי לא גזור רבנן עכ''ל. ודבר פשוט הוא שאם תמצא לומר שאין מאכילין אלא במקום סכנה למה להו למימר עוברות ומיניקות מתענות השתא חולה שאין בו סכנה מתענה אלו לא כ''ש אלא ודאי לא החמירו במקום חולי. וכן נ''ל לדקדק מכאן שעוברות ומיניקות פטורות מלהתענות בג' צומות אחרים שלא החמירו עליהן אלא בט' באב בלבד: [[ואסור ברחיצה וכו'.]] שם ונכתב בהלכות בפ' בשלשה פרקים: [[ואסור בסיכה וכו' של תענוג וכו'.]] ברייתא שם (תענית ל') אסור בסיכה ובנעילת הסנדל ובתשמיש המטה ופי' רבינו בסיכה של תענוג ודבר ברור הוא דלא עדיף מיום הכפורים וכן הדין לרחיצה שמותר ביום הכפורים: [[ומקום שנהגו וכו'.]] משנה פרק מקום שנהגו (פסחים דף נ''ד:) סתם משנה: [[ואמרו חכמים ז''ל וכו'.]] סברת דברי רבי עקיבא בברייתא פרק בשלשה פרקים בשנה (תענית דף ל'): 


! יא 
[[תלמידי חכמים אין וכו'.]] תוספתא אין שאלת שלום לחברים בתשעה באב ולהדיוטות בשפה רפה. פי' משיבין את ההדיוטות בשפה רפה וכן אמרו בירושלמי: [[ואסור לקרות וכו'.]] דברי ר' יהודה בברייתא שם (תענית ל') והלכה כמותו ומ''מ כתב הרמב''ן ז''ל שאומר סדר היום פרשת התמיד ואיזהו מקומן וכל הסדר כדרכו ואינו חושש: [[ומקצת החכמים נוהגין וכו'.]] פירוש סברת רבינו הוא שרשאי אדם להניח תפילין בט' באב והרי הוא בזה כשאר הימים אלא שמקצת החכמים נהגו שלא להניחם שאם היה דעתו ז''ל שאסור להניחם לא היה כותב כן אלא דעתו הוא כמ''ש וכן הוא עיקר. ואע''פ ששנינו בברייתא כל מצות שנוהגות באבל נוהגות בתשעה באב אסור ברחיצה וכו' לאו כלל גמור הוא אלא כלל ופרט ואין בכלל אלא מה שבפרט והן הן הדברים שנפרטו בברייתא רחיצה וסיכה ושאר הדברים תדע דלאו כלל הוא שהרי אין לנו כפיית המטה בתשעה באב וכן מפורש שם בגמ'. ויש מי שפי' שהוא כלל לכל מצות ל''ת הנוהגות באבל ואע''פ כן אין תפילין בכלל לפי שאפילו אבל אינו אסור בהן אלא ביום ראשון ולא אמרו אלא מה שנוהג באבל כל שבעה וכן העלה הרמב''ן ז''ל: 

! יג
((יב-יג)) [[משחרב בית המקדש תקנו וכו' עד וכן גזרו שלא לנגן.]] הוא בבבא בתרא פרק חזקת הבתים (ס':) והובא בהלכות פרק בג' פרקים: 


! יד 
[[וכן גזרו שלא לנגן בכלי וכו'.]] פרק אחרון דסוטה (דף מ''ח) ובפ''ק דגטין (דף ז') זמרא מנא לן דאסור ואסיקו דאפילו זמרא דפומא אסור: [[וכבר נהגו כל ישראל וכו'.]] כן כתב רבינו האיי גאון ז''ל האי דאמרינן זמרא דפומא אסור ה''מ כגון נגינות של אהבה שבין אדם לחברו ולשבח יפה ביפיו אבל שירות ותושבחות וזכרון חסדים של הקב''ה מנהג כל ישראל לאמרן בבית חתונה ובבית המשתאות בקול נגינות ובקול שמחה: 


! טו 
[[ואח''כ גזרו על עטרות וכו'.]] שם (סוטה דף מ''ט.) משנה גזרו על עטרות חתנים והלכה כלוי דבכל דבר אפילו של קנים ושל חילת אסור. ופי' דוקא חתנים שהוא זמן שמחה אבל שאר בני אדם מותרין בכולן וכ''כ ז''ל: [[וכן גזרו על עטרות של כלה וכו'.]] שם במשנה ועל עטרות כלות ופירשו בגמ' מאי נינהו אר''י עיר של זהב. והעלה הרמב''ן ז''ל דלאו דוקא עיר של זהב אלא כל שהיא של כסף או של זהב אסורה ולפי שדרכן היה בכך הזכירו עיר של זהב. ויש לזה ראיה וזהו שכתב רבינו של כסף או זהב ועיקר ואף אלו אינן אסורות אלא לכלות אבל לשאר נשים מותרות: 


! טז 
[[מי שראה ערי יהודה בחורבנם אומר ערי קדשך היו מדבר וקורע וכו'.]] במועד קטן בפ' ואלו מגלחין (דף כ''ו) א''ר אלעזר הרואה ערי יהודה בחורבנן אומר ערי קדשך היו וגו' ירושלים בחורבנה אומר ירושלים מדבר היתה וגו' בית המקדש בחורבנו אומר בית קדשנו ותפארתנו וגו' וקורע על המקדש ומוסיף על ירושלים כשפגע במקדש תחלה ואם פגע בירושלים תחלה קורע על ירושלים בפני עצמה ועל המקדש בפ''ע. וכתב הרמב''ן ז''ל אני תמה כיון דקתני על ערי יהודה בחורבנם קורע מה צורך לומר בירושלים בחורבנה והלא בכלל היתה, וי''ל שאם קרע בערי יהודה חוזר וקורע על ירושלים שאילו בשאר ערי יהודה קרע על אחת מהן אינו קורע על השניה וקורע על ערי יהודה בפני עצמן ועל ירושלים קורע אחר בפ''ע ואם קרע על ירושלים תחלה אינו קורע על שאר ערי יהודה שכבר קרע לקדושה שבכולה, עכ''ל: 


! יז 
[[כל הקרעים האלו כולן בידו מעומד וכו'.]] שם ואלו קרעים שאין מתאחין הקורע על אביו ואמו ועל רבו וכו' ועל ערי יהודה ועל המקדש ועל ירושלים, ודעת רבינו שבכל אלו הדברים הם שוים קרעים אלו וכשם שעל אביו ואמו הם ביד ועד שמגלה את לבו הוא הדין לאלו. ובהשגות אמר אברהם לא נראה כן מן הגמ' שהרי שנו בתוספתא לא השוו לאביו ולאמו אלא לאיחוי בלבד אבל בכלי וכל הבגדים שעליו עד שיגלה את לבו לא השוו, עכ''ל. ואף דעת הרמב''ן ז''ל נראה כן ופ''ט מהלכות אבל יתבאר: 


! יח 
[[היה הולך ובא לירושלים הולך ובא וכו'.]] ירושלמי שמעון קמטרא שאל לר' אבא בגין דאנא חמר וסליקנא לירושלים בכל שעה א''ל תוך ל' אין אתה צריך לקרוע לאחר ל' יום אתה צריך לקרוע ע''כ: 


! יט 
[[כל הצומות האלו עתידים ליבטל וכו'. שנאמר יהיה לבית יהודה לששון וכו'. והאמת והשלום אהבו: סליק הלכות תעניות]] 


# הלכות מגילה וחנוכה

~ הלכות מגילה וחנוכה - פרק ראשון

! א 
[[קריאת המגילה בזמנה וכו' והכל חייבין בקריאת מגילה וכו'.]] משנה פירקא קמא דערכין (דף ב':) הכל חייבים במגילה ואמרינן לאתויי נשים וכדרבי יהושע בן לוי דאמר נשים חייבות במקרא מגילה שאף הן היו באותו הנס והא דריב''ל פ''ק דמגילה (דף ד') ודין הקטנים שמחנכין אותן מפורש בסוגיא פרק הקורא את המגילה למפרע (דף י''ט:) אבל חרש ושוטה פטורים הם לגמרי כמו שיתבאר: [[ואפילו כהנים בעבודתן מבטלין וכו'.]] מימרא פ''ק (דף ג') וכן מבואר שם שמבטלין תלמוד תורה ושם מוכיח בביאור שכל המצות נדחות מפניה חוץ ממת מצוה: 


! ב 
[[אחד הקורא וכו'.]] משנה פרק הקורא את המגילה למפרע (י''ט:) הכל כשרים לקרות את המגילה חוץ מחש''ו ור' יהודה מכשיר בקטן והלכה כסתם משנה אבל אשה נראה מדברי רבינו שהיא מוציאה את אחרים וכן עיקר: 


! ג 
[[מצוה לקרות את כולה וכו'.]] פסק הלכה בגמרא שם (דף י''ט) הלכה כדברי האומר כולה: [[ומצוה לקרותה וכו'.]] פ''ק מימרא חייב אדם לקרות את המגילה בלילה ולשנותה ביום ובמשנה פרק הקורא את המגילה למפרע (דף כ':) כל דבר שמצותו בלילה כשר כל הלילה ביום כשר כל היום: [[ומברך קודם קריאתה בלילה וכו' על מקרא מגילה וכו'.]] פרק הקורא את המגילה עומד ויושב (דף כ''א) מקום שנהגו לברך יברך שלא לברך לא יברך ובגמרא לא שנו אלא לאחריה אבל לפניה חייב לברך ואמרו מאי מברך מקרא מגילה ושעשה נסים ושהחיינו. וכתב רבינו שכיון שבירך בלילה שהחיינו אינו חוזר ומברך ביום והרי זה כסוכה שכיון שבירך זמן בלילה אינו מברך ביום. אבל יש מן המפרשים שכתבו שעיקר הקריאה היא ביום ואע''פ שבירך זמן בלילה חוזר ומברכו ביום וכן נהגו בארצותינו: [[ומקום שנהגו לברך אחריה מברך וכו'.]] שם בגמרא (דף כ''א:) באתרא דנהיגי מאי מברך אמר ר' יוחנן הרב את ריבנו: 


! ד 
[[איזהו זמן וכו'.]] (דף ב'.) ראש פ' מגילה נקראת בי''א בי''ב בי''ג בי''ד בט''ו ובגמרא זמנים הרבה תקנו חכמים להם ובמשנה כרכים המוקפים חומה מימות יהושע בן נון קורין בט''ו. [[וכתב רבינו בין בארץ בין בח''ל]] וכן כתב הרמב''ן ז''ל והרשב''א ז''ל והביאו ראיות לזה ועיקר. ומפרש בגמרא שאע''פ שאין לו חומה עכשיו קוראין בט''ו: 


! ה 
[[שושן הבירה וכו'.]] מפורש בסוגיא שם (דף ב':) דלדברי הכל בשושן קוראין בט''ו ומפני הטעם שכתב רבינו הואיל ונעשה בה נס ומבואר בהלכות: [[ולמה תלו הדבר וכו'.]] ירושלמי שם: 


! ו 
[[בני הכפרים וכו'.]] במשנה (דף ב') הכפרים מקדימין ליום הכניסה ופירשו בירושלמי שהוא מפני קריאת התורה וכ''כ בתוספות: 


! ז 
[[כיצד אם חל י''ד וכו'.]] מפורש במשנה בארוכה: [[וכל אלו שמקדימין וקוראין וכו'.]] בגמרא (דף ה'.) אמר רב מגילה בזמנה קוראין אותה ביחיד שלא בזמנה בעשרה ורב אסי אמר בין בזמנה בין שלא בזמנה קורין אותה בעשרה הוה עובדא וחש לה רב להא דרב אסי. ובהלכות ואע''ג דחש לה רב להא דרב אסי קי''ל כרב. וכן העלה הרשב''א ז''ל מתוך הירושלמי שאמרו כל שאמרו ידחה ליום הכניסה ובלבד בעשרה ושם מוכיח דלדעת הירושלמי לא צריך בזמנה עשרה. ופי' זמנה בי''ד או ט''ו לבני כרכין. שלא בזמנה קודם לכן מחמת אי זו סבה שיהיה. ובהשגות א''א ואף בי''ד עצמו מצוה בעשרה וכו' והיכא דלא אפשר קרי ביחיד עכ''ל. וזה דעת רב אסי ממש דודאי אפילו רב אסי לא אמר אין קורין אלא בעשרה ולישתמע עכובא אלא קורין אותה בי' קאמר היכא דאפשר וכבר כתבתי שהרשב''א ז''ל הכריע כדברי ההלכות ומ''מ אי איכא עשרה טפי עדיף ברב עם הדרת מלך אבל א''צ לחזור אחריהם: 


! ח 
[[כפר שאין נכנסין וכו'.]] במשנה (דף ה'.) א''ר יהודה אימתי מקום שנכנסין בשני ובחמישי אבל מקום שאין נכנסין לא בשני ולא בחמישי אין קורין אותה אלא בזמנה ע''כ. וידוע כ''מ שאמר ר''י אימתי אינו אלא לפרש דברי חכמים: [[ועיר שאין בה וכו'.]] במשנה אי זו היא עיר גדולה כל שיש בה עשרה בטלנין פחות מכן הרי היא ככפר ובגמרא תנא עשרה בטלנין של בית הכנסת. ומדברי רבינו נראה דדוקא לעיר בעינן עשרה בטלנין אבל לכרך המוקף חומה לא בעינן וזהו שאמרו איזו היא עיר ולא הזכירו כרך וזה דעת התוספות. והם פירשו מה שאמרו בגמרא (דף ג':) אמר ריב''ל כרך שאין בו עשרה בטלנין נדון ככפר דלאו כרך המוקף חומה מימות יהושע קאמר אלא בסתם כרך המוזכרים בגמרא שהם מקומות גדולים. ונראה שיש לזה הפירוש סעד ממה שהקשו עליו בגמרא מאי קמ''ל תנינא אי זו היא עיר וכו' ותירץ כרך איצטריכא ליה ואע''ג דמקלעי ליה מעלמא. ואם דברי ריב''ל בכרך המוקף חומה מימות יהושע בן נון שזמנן בט''ו מאי קושיא ממתניתין והא טובא אשמעינן דאי ממתניתין לא שמעינן דינא אלא בעיירות ואיהו אשמעינן בכרכין המוקפין. ומכל מקום שיטה אחרת יש בזה דאפילו בכרך המוקף מימות יהושע בעינן עשרה בטלנין ואם לאו ה''ז כעיר וזה דעת הרמב''ן והרשב''א ז''ל: [[ואם אין בעיר וכו'. ]] בירושלמי הוא זה לפי גרסת רבינו. ובהשגות א''א כתב אותו ואין לו טעם ואולי מפני שאינו לא כפר וכו'. ועוד האריך ואין להאריך בזה שאין לנו קריאה קודם י''ד בזמן הזה כמו שיתבאר בסמוך: 


! ט 
[[במה דברים אמורים שמקדימין וקורין וכו'.]] בגמרא (דף ב'.) אמר רבי יהודה אימתי בזמן שהשנים כתקנן וישראל שרויין על אדמתם אבל בזמן הזה אין קוראין אותה אלא בזמנה והוא כדברי חכמים כמבואר שם: 


! י 
[[בן עיר שהלך לכרך וכו'.]] פרק הקורא את המגילה למפרע (דף י''ט.) בן עיר שהלך לכרך ובן כרך שהלך לעיר אם עתיד לחזור למקומו קורא כמקומו ואם לאו קורא עמהן. ובגמרא אמר רבא לא שנו אלא שעתיד לחזור בליל י''ד ונתעכב ולא חזר אבל אין דעתו לחזור בליל י''ד קורא עמהן דכתיב על כן היהודים הפרזים היושבים בערי הפרזות מכדי כתיב הפרזים למה לי למכתב היושבים בערי הפרזות הא קמ''ל דפרוז בן יומו נקרא פרוז ומדפרוז בן יומו נקרא פרוז מוקף בן יומו נקרא מוקף ע''כ לשון הגמרא. ופירש''י ז''ל והרבה מן המפרשים דהא דרבא אבן כרך שהלך לעיר קאי דלא תימה בשעתיד לחזור במקומו בזמן חיובו של כרך דהיינו בליל ט''ו אלא בשעתיד לחזור בליל י''ד ואינו מתעכב שם ביום י''ד קצת אבל אם אין דעתו לחזור למקומו בליל י''ד אלא שנתעכב שם אותו הלילה וקצת מן היום שהוא עיקר הקריאה אפילו יצא שם קודם ט''ו וחוזר למקומו קורא כעיר וה''ה לבן עיר הלך לכרך ואין דעתו לחזור בליל ט''ו. ולפי פירוש זה כשכתב רבינו אם דעתו לחזור למקומו בזמן קריאה ר''ל בזמן קריאת המקום שהוא בו עתה לא זמן המקום שיצא משם וכן עיקר: [[וכרך וכל הסמוך לו וכל הנראה עמו אם אין ביניהם יותר מאלפים אמה הרי זה ככרך וקוראין בט''ו.]] כך מצאתי הנוסחא בספרי רבינו ונראה ממנה דאפילו נראה עמו אם רחוק יותר מאלפים אמה אינו ככרך, ואני תמה בזה שהרי שנינו פ''ק (דף ב':) אריב''ל כרך וכל הסמוך לו וכל הנראה עמו נדון ככרך ועד כמה אמר ר' ירמיה כמחמתן לטבריא מיל ואחר מכן (דף ג':) אמרו גופא אמר ר' יהושע כרך וכל הסמוך לו וכו' תנא סמוך אע''פ שאינו נראה נראה אע''פ שאינו סמוך ופירשו נראה אע''פ שאינו סמוך דיתבא בראש ההר, סמוך ואינו נראה ביושבת בנחל ע''כ בגמרא. וכיון שכן דבר פשוט הוא שאין שיעור מיל לנראה שא''כ היינו סמוך והכרח גמור הוא לפרש האי ועד כמה אסמוך בלחוד אבל אנראה כל זמן שהוא נראה וכן פירש''י ז''ל ופשוט הוא. ואני תמה לפי לשון רבינו למה הוזכר נראה שהרי אם אין ביניהם יותר ממיל שהוא אלפים אמה הרי הוא סמוך ואפילו אין נראה עמו דינו כמוהו ואם רחוק יותר אפילו נראה עמו אין נדון כמוהו, ובאמת שגם בהלכות היה להם לבאר זה ולא הביאו אלא מימרא שהזכרתי ראשונה אלא שסמכו להם על מ''ש דהכרח הוא לפרש דעד כמה אסמוך לו בלבד קאי דאי לא למה הוזכר נראה עמו. ונ''ל שעיקר הנוסחא בדברי רבינו כרך וכל הנראה עמו וכל הסמוך לו אם אין ביניהם וכו', ואם אין ביניהם לא קאי אלא אסמוך בלבד וזה דבר מוכרח בגמרא: 


! יא 
[[עיר שהיא ספק וכו'.]] שם (דף ה':) רב אסי קרא מגילה בהוצל בי''ד ובט''ו אלמא מספקא ליה חזקיה קרא בטבריא בי''ד ובט''ו משום דמספקא ליה. וכתב רבינו שמברך בראשון ולא בשני וכן כתבו ז''ל, ומ''מ י''מ שכתבו דמדת חסידות היה להם אבל מדין גמור אזלינן בתר רובא דעלמא ולאו מוקפין נינהו. ויש מי שכתב שלא חשו לספק זה אלא בא''י שהיו עריהם ידועות בשעת התקנה מחמת דין בית בבתי ערי חומה אבל בח''ל מעיקרא כך התקינו שכל שהוא ספק לא יקראו אלא בי''ד. וי''מ שהיו סוברים ונוהגין כדברי רבינו וכן ראוי לעשות: 


! יב 
[[קראו את המגילה באדר וכו'.]] משנה שם (ו':) קרוב ללשון רבינו: 


! יג 
[[אין קוראין את וכו'.]] שם (דף ב' ודף ד':) במשנה ומבואר בגמ' הדין והטעם: [[לפיכך אם חל וכו'.]] במשנה שם (דף ב' ודף ד'.) ובגמ' פורים שחל להיות בשבת שואלין ודורשין בעניינו של יום ובהלכות פירשו ט''ו לבני הכרכים ע''כ. והוא הדין לי''ד לבני עיירות אבל תפסו להם ההלכות לשון זה לפי שבזמננו שאין מקדשין על פי הראיה לעולם אין י''ד חל בשבת כדי שלא יבא יוה''כ בערב שבת וזה ברור בדרכי הקביעות וכל מה שהזכירו חל י''ד בשבת הוא בזמן הראיה: 


! יד 
[[כיצד יום י''ד שחל וכו'.]] במשנה (דף ב'.) חל להיות בשבת כפרים ועיירות גדולות מקדימין ליום הכניסה ומוקפין חומה למחר ואין הלכה כמשנה זו דאתיא כרבי דאמר (דף ד' ה'.) הואיל ונדחו עיירות ממקומן ידחו ליום הכניסה ואנן קי''ל כת''ק דברייתא וכרב דאמר הכין פורים שחל להיות בשבת ערב שבת זמנן לאפוקי מדרבי וכ''ש לדידן דאין לנו עכשיו יום הכניסה שקורין בערב שבת וזה ברור וכבר כתבתי שאין יום י''ד חל בשבת בזמן הזה. ובהשגות א''א כל זו הפסקא בשבוש והרי היא מסודרת במשנה ע''כ. וכבר כתבתי שאין הלכה בזו כאותה המשנה והוא פשוט ואולי נוסחא משובשת בדברי רבינו נזדמנה לו לר''א ז''ל, ואם היתה כונתו לפסוק כסתם משנה לא יפה כיון: [[חל יום חמשה עשר וכו'.]] זה מבואר במשנה (דף ב'.) אלא ששם אמרו כפרים מקדימין ליום הכניסה ודברי רבינו הם בזמן הזה שאין לנו יום הכניסה כמו שנתבאר וזה פשוט ומבואר: 

~ הלכות מגילה וחנוכה - פרק שני




! א 
[[הקורא את וכו'.]] ריש פרק (מגילה דף י''ז.) הקורא את המגילה למפרע לא יצא ובגמרא קראה סירוסין לא יצא. ובהלכות ירושלמי סירוסין קרי חדא פרא חדא פירוש קורא אחד ומניח אחד כגון שקרא פסוק אחד ומדלג פסוק שני וקורא פסוק שלישי וחוזר הפסוק השני שדלג הקורא כי האי גוונא לא יצא דהוה ליה למפרע ע''כ. עוד בגמרא תנו רבנן השמיט בה הקורא פסוק אחד לא יאמר אגמור את כולה ואקרא את הפסוק אלא קורא מאותו הפסוק ואילך ע''כ: 


! ב 
[[מצא צבור וכו'.]] בברייתא קרוב ללשון רבינו: [[קרא ושהה וכו'.]] בגמרא מחלוקת בששהה כדי לגמור את כולה. ובהלכות דאפילו שהה יותר מכדי לגמור את כולה יצא וכן פסקו ז''ל: 


! ג 
[[הקורא את המגילה וכו'.]] משנה שם (דף י''ז.) קראה על פה לא יצא: [[הלועז ששמע וכו'.]] במשנה והלועז ששמע אשורית יצא: [[וכן אם היתה כתובה יונית וכו'.]] בגמרא (דף י''ח.) רב ושמואל דאמרי תרוייהו לעז יוני לכל כשר. ופסק רבינו כן וכן עיקר, ומשנתנו בשאר לועזים הוא וכ''פ הרבה מן הפוסקים: 


! ד 
[[היתה כתובה תרגום וכו'.]] במשנה (דף י''ז.) קראה תרגום בכל לשון לא יצא אבל קורין אותה ללועזות בלעז ופירש''י לועזות שיודעים לשון אחר שאינו לה''ק. ונראה מדבריו שאע''פ שיודע אשורית ויודע לעז אילו רצה לקרותה בלעז יוצא בה ידי חובתו. וזה נראה בדעת רבינו ואין נראה כן מן הירושלמי שאמרו יודע לעז ויודע אשורית מהו שיוציא אחרים בלעז לא יצא כהדא כל שאינו מחוייב בדבר אינו מוציא את הרבים ידי חובתן אלמא פשיטא להו שמי שיודע אשורית ולעז הוא עצמו אינו יוצא בלעז ע''כ בחדושי הרשב''א ז''ל וכן כתב הרמב''ן ז''ל: [[והוא שתהיה כתובה וכו'.]] מפורש בגמרא שם (דף י''ח.) הדין והטעם: 


! ה 
[[הקורא את המגילה וכו'.]] במשנה היה כותבה דורשה ומגיהה אם כוון לבו יצא ואם לאו לא יצא ופי' רבינו אם כוון לבו לצאת כפי דבריו שפסק פ''ב מהל' שופר דבעינן כוונה לצאת ואולי שהכל מודים במגילה: [[קרא והוא מתנמנם וכו'.]] במשנה שם (דף י''ז) קראה מתנמנם יצא ובגמ' (דף י''ח:) היכי דמי מתנמנם נים ולא נים תיר ולא תיר דקרו ליה ועני ולא ידע לאהדורי סברא וכי מדכרו ליה מדכר: 


! ז 
[[הקורא את המגילה וכו'.]] בירושלמי תניא אין מדקדקין בטעיותיה חד אמר יהודים וחד אמר יהודיים ולא חזר חד מנהון. וכתוב בחדושי הרשב''א ז''ל ודוקא בטעיות שהלשון והענין אחד יהודים ויהודיים אבל טעות אחר לא שא''כ לא קראה כולה, עכ''ל: [[קראה עומד וכו'.]] ראש פרק (דף כ''א.) הקורא את המגילה עומד ויושב יצא. פי' עומד או יושב ופירשו בירושלמי אפילו לכתחלה: [[אבל לא יקרא בציבור וכו'. . קראוה שנים וכו'.]] במשנה שם (דף כ''א.) קראוה שנים יצאו ובגמרא במגילה אפילו עשרה קורין עשרה מתרגמין מ''ט הואיל וחביבא להו יהבי דעתייהו: 


! ח 
[[אין קוראין בצבור וכו'.]] שם (דף י''ט:) מבואר ובהלכות פרק הקורא למפרע מימרות והעולה מהן בביאור הוא כדברי רבינו ומבואר בהלכות: 


! ט 
[[אין כותבין את המגילה וכו'.]] במשנה (דף י''ז.) היתה כתובה בסם בסקרא בקומוס וכו' לא יצא עד שתהיה כתובה אשורית על הספר ובדיו ושם נתבארו דברי רבינו. [[ומה שכתב במי עפצא וקנקנתום כשרה]] אף על פי שלא נזכר שם פשוט הוא ונלמד מדין קל וחומר מספר תורה כמו שנתבאר פרק ראשון מהלכות תפילין. ודע שבקנקנתום פסולה ובמימיו כשרה ושם יתבאר: [[וצריכה שרטוט וכו'.]] פרק קמא (דף ט''ז:) צריכה שרטוט כאמתה של תורה: [[ואין העור שלה וכו'.]] זה פשוט שלא נזכר בה עבוד ואינה כספר תורה אלא לדברים שהשוה לו: [[היתה כתובה על הנייר וכו'.]] שם על הנייר ועל הדפתרא לא יצא. או שכתבה עכו''ם וכו': 


! י 
[[היו בה אותיות וכו'.]] שם (דף י''ח:) תנו רבנן השמיט בה הסופר אותיות או פסוקים וקראן הקורא כמתורגמן המתרגם יצא והקשו והא תניא היו בה אותיות מטושטשות או מקורעות אם רשומם ניכר כשרה ואם לאו פסולה ותירצו לא קשיא הא בכולה הא במקצתה ע''כ ונתבארו דברי רבינו: [[השמיט בה הסופר וכו'.]] כבר נתבאר זה בסמוך ומכאן אתה למד שכשאמרו קראה על פה לא יצא לא אמרו במקצת פסוקים וכתב בעיטור הלכך רשאין הצבור לקרות על פה עם הקורא במקצת פסוקים עכ''ל: 


! יא 
[[המגילה צריכה תפירה וכו'.]] שם (דף י''ט.) אמר רב מגילה נקראת ספר ונקראת אגרת נקראת ספר שאם תפרה בחוטי פשתן פסולה ונקראת אגרת שאם הטיל שלשה חוטי גידין כשרה. ובהלכות פירשו שתים בשתי קצות היריעה ואחת בתוך היריעה אמר רב נחמן ובלבד שיהו משולשין ע''כ. ופירש רבינו משולשים שיהא בכל אחד משלשה מקומות אלו שלש תפירות וכן פירשו בעיטור אבל רש''י ז''ל פירש שהיא מראש מקום היריעה עד מקום תפירת הגיד הראשון כממנו עד השני ומן השני לג' כמשלישי עד סוף התפירה עכ''ל ודברי רבינו עיקר: 


! יב 
[[וצריך הקורא לקרות וכו'.]] מימרא פרק קמא ושם א''ר זירא וי''ו דוזיתא צריך לממתחיה כזקיפא מ''ט כולהו בחדא זקיפא איזדקיפו. עוד שם שירה זו אריח על גבי אריח לבנה על גבי לבנה, פי' אריח ואת ואת זה ע''ג זה, לבנה שמות האנשים שהם רחבין ושתיהם בהלכות ולא ידעתי למה לא נתבארו בדברי רבינו ואולי יש לו פי' אחר בזה: [[ומנהג כל ישראל וכו'.]] כך כתוב בהלכות בשם רבינו האיי גאון ז''ל: 


! יג 
[[שני הימים האלה וכו'.]] שם פ''ק (דף ה':) לאסור את של זה בזה ששניהם אסורין בכל מקום: [[ושני הימים האלו וכו'.]] משנה שם (דף ו':) אין בין אדר ראשון לאדר השני אלא קריאת המגילה ומתנות לאביונים ובגמ' בלשון אחרון הכי קתני אין בין י''ד של אדר ראשון לי''ד של אדר וכו' הא לענין הספד ותענית זה וזה שוין ובהלכות וכן הלכתא. וכתב רבינו דה''ה לט''ו ופשוט הוא: [[אנשי כפרים וכו'.]] במשנה (דף ה'.) אע''פ שאמרו מקדימים מותרים בהספד ותענית ומתנות לאביונים ובגמרא (דף ד' ה'.) אבל שמחה אינה נוהגת אלא בזמנה: 


! יד 
[[מצות יום י''ד וכו'.]] מפורש שם בהרבה מקומות: [[ומותר בעשיית מלאכה וכו'.]] מחלוקת אמוראי שם (דף ה':). פסק כרבא דהוא בתרא דאמר ימי שמחה ומשתה קבילו עלייהו יום טוב לאסור בעשיית מלאכה לא קבילו עלייהו וכן פסקו בהלכות ושאר הפוסקים: [[אבל אמרו וכו'. . בני כפרים וכו'.]] במשנה הנזכרת למעלה (דף ה'.) ובגמרא (דף ד':) ג''כ הואיל ואמרו בני כפרים מקדימין גובין בו ביום ומחלקים בו ביום מפני שעיניהם של עניים נשואות למקרא מגילה אבל שמחה אינה נוהגת אלא בזמנה. [[ורבינו כתב אם חלקו]] ולא כתב מחלקין מפני לשון המשנה שאמרו מותרין משמע אבל לא חייבין אלא רשאין ואף פירוש הברייתא כן הוא לדעתו ז''ל: [[וסעודת פורים וכו'.]] מימרא שם (דף ז':) כלשונה. ופירוש בלילה ליל שבו קורין את המגילה אבל בליל אחר יום הקריאה פשיטא שלא יצא שכבר עבר פורים: 


! טו 
[[כיצד חובת וכו'.]] שם מיחייב איניש לבסומי בפוריא עד דלא ידע בין ברוך מרדכי לארור המן ובשאר מקומות אמרו אין שמחה אלא בבשר: [[וכן חייב וכו'.]] שם (דף ז') תני רב יוסף ומשלוח מנות איש לרעהו שתי מתנות לאחד אביי ורב חנינא הוו מחלפי סעודתייהו מתנות לשני בני אדם: [[ואין מדקדקין וכו'.]] ירושלמי פ''ק דמגילה כלשון רבינו: [[ואין משנין מעות פורים לצדקה אחרת.]] משנה הובאה פרק השוכר את האומנין במציעא (דף ע''ח:) מגבת פורים לפורים: 


! יז 
[[מוטב לאדם וכו'.]] דברי רבינו ראויין אליו: 


! יח 
[[כל ספרי וכו'.]] במדרש, ויש כאן השגה. ואם כונתו כפשוטו לימות המשיח האמת יראה את דרכו x: 

~ הלכות מגילה וחנוכה - פרק שלישי



! ג
((א-ג)) [[בבית שני כשמלכי וכו'.]] ספור המאורע הזה פשוט וידוע בפ' במה מדליקין בשבת (דף כ''א:) ת''ר בכ''ה בכסליו יומי חנוכה דלא למספד בהון שכשנכנסו יונים להיכל טמאו כל השמנים שבהיכל וכשגברה מלכות בית חשמונאי ונצחום בדקו ולא מצאו אלא פך אחד שהיה מונח בחותמו של כהן גדול ולא היה בו להדליק אלא יום אחד ונעשה בו נס והדליקו בו שמנה לילות לשנה אחרת קבעום ימים טובים ושם אמרו נר חנוכה מצוה להניח על פתח ביתו. ודע שדעת רבינו כדעת האומר שחנוכה ופורים אינן אסורים בהספד ותענית אלא הן עצמן אבל לפניהם ולאחריהם מותרין וכשאמרו פ''ק דר''ה (דף י''ט:) לא בטלה מגילת תענית לענין חנוכה ופורים דוקא ביומן אבל לפניהם ולאחריהם בטלה וזהו שאנו מתענין בי''ג באדר: 


! ד 
[[כל שחייב בקריאת וכו'.]] שם (שבת דף כ''ג.) אמר ריב''ל נשים חייבות בנר חנוכה שאף הם היו באותו הנס והשאר פשוט הוא שהן חייבין ושם מפורש שחש''ו פטורין א''כ הרי היא כמגילה: [[והמדליק אותה וכו'.]] שם מימרא מבוארת ואמרו בה הרואה מברך שתים. ופירש רבינו הרואה אותו ולא בירך דעתו ז''ל שאע''פ שיצא מן המצוה כגון שהדליקו עליו בתוך ביתו מברך וזה דעת קצת הגאונים ז''ל. והרשב''א ז''ל כתב מסתברא בשלא הדליק ולא הדליקו עליו בתוך ביתו ואינו עתיד להדליק הלילה הא לא''ה אינו צריך לברך דלא מצינו יוצא מן המצוה וחוזר ומברך על הראיה. ויש מרבוותא דפירשו אע''פ שמדליקין עליו בתוך הבית צריך לברך על הראיה ואין להם על מה שיסמוכו עכ''ל. וכן ראיתי לבעל העיטור שכתב ורואה דוקא שעומד בקרון או בספינה שלא הדליק בביתו וכן פירשו מפרשים אחרים ולשון הגמרא שהזכירו רואה סתם יותר נאות לדעת רבינו: 


! ה 
[[בכל יום ויום וכו'.]] פ''ב ממס' ערכין (י'.) ארשב''י ימים שהיחיד גומר בהן את ההלל אלו הן ח' ימי חנוכה. וכתבוה כאן בהלכות: [[אע''פ שקריאת וכו'.]] זה ידוע שמברכין על ההלל ובפ' במה מדליקין (כ''ג.) שאלו גבי ברכת חנוכה היכן צונו רב אויא אמר מלא תסור רנב''י אמר שאל אביך ויגדך והקשה רב עמרם על מה שאמרו שמברכים על של דבריהם מדתנן הדמאי מערבין בו ומשתתפין בו ומברכין עליו ומזמנין עליו ומפרישין אותו ערום ובין השמשות ואי אמרת בדרבנן בעי ברכה היכי מברך והא בעינא והיה מחניך קדוש וליכא ותירץ אביי ודאי דדבריהם בעי ברכה ספק דבריהם לא בעי ברכה והקשו על תירוץ זה והא יו''ט שני דספק דדבריהם וקא מברכינן ותירצו התם כי היכי דלא ליזלזלו ביה ורבא תירץ על קושית הדמאי ואמר רבא רוב ע''ה מעשרים הן. ודעת רבינו והגאונים ז''ל לפרש דרבא לא פליג אהאי טעמא דאביי דהא בהדיא אמרינן בברכות (כ''א.) ספק קרא ק''ש ספק לא קרא אינו חוזר וקורא ק''ש מאי טעמא ק''ש דרבנן אלמא כל ספק דדבריהם לא בעי מיהדר וברוכי אלא טעמא דרבא כיון דתקינו רבנן וגזרו על הדמאי כמצוה של דבריהם ממש הוו להו לתקוני בברכה אלא משום דרוב עמי הארץ מעשרין הן עבוד רבנן היכרא דלא לימרו כדאורייתא דמי להו לרבנן. ומכאן למדו הגאונים ז''ל לספק מילה שאין מברכין עליה וזה כדעת הרמב''ן ז''ל אבל הר''א ז''ל סבור דרבא פליג אדאביי ולרבא כל ספק אפילו בדרבנן בעי ברכה וכן כתוב בהשגות וקבלת הגאונים תכריע: 


! ו 
[[ולא הלל של חנוכה וכו'.]] בפירוש אמרו פרק היה קורא (ברכות דף י''ד.) אמרינן ק''ו קריאת שמע דאורייתא פוסק הלל דרבנן מבעיא אלמא הלל דרבנן ושם בסתם הזכירו אלמא בכל זמן הוא דרבנן ויש מפקפקין בזה ואומרין שיש ממנו מן התורה. והר''א ז''ל כתב בהשגות א''א ויש בהן עשה מדברי קבלה השיר יהיה לכם כליל התקדש חג ע''כ. ובאמת שבפרק ערבי פסחים (דף קי''ז) אמרו שנביאים תקנו הלל על כל צרה שנגאלין ממנה אבל לאמרו בימים קבועין מדבריהם הוא ואע''פ שהביאו בערכין (דף י':) אותו פסוק אינו אלא לסמך ולדמיון, זה דעת רבינו והוא הנראה: [[ושמנה עשר יום וכו'.]] מימרא פ''ב בערכין (דף י':) ושם ביארו הטעם שהזכיר רבינו למה אין קורים בראש השנה ויום הכפורים ולא בפורים: 


! ז 
[[מקומות שעושין שם שני ימים וכו'.]] גם זה במימרא ההיא שם (דף י') ובגולה כ''א יום: [[אבל בר''ח וכו'.]] שם בערכין (י':) שאלו ר''ח דאיקרי מועד לימא ותירצו לא איקדיש בעשיית מלאכה ופרק בג' פרקים (תענית דף כ''ח:) רב איקלע לבבל בר''ח חזנהו דהוו קרו הלילא סבר לאפסוקינהו כיון דחזא דקא מדלגי אמר מנהג אבותיהם בידיהם ואמרו שם תנא יחיד לא יתחיל ואם התחיל גומר ע''כ. והמעשה של רב מוכיח בבאור שאפילו מנהג פשוט בכל ישראל לא היתה קריאתו ואפילו בדלוג לא היו קורין בא''י שבא ממנה רב לבבל שאם היה מנהג פשוט בכל מקום לא לימרו סבר לאפסוקינהו דהא מנהג היה לקרותו בדלוג בכל מקום. ומפני שקריאתו תלויה במנהג כתב רבינו שאין מברכין עליו וכן אמרו קצת מפרשים והביאו ראיה ממה שאמרו בפ' לולב וערבה (מ''ד:) גבי ערבה ביום ז' חביט חביט ולא בריך אלמא קסבר מנהג נביאים הוא ומכאן שאין מברכין על המנהג ויש מן הגאונים כדעת זו ויש בזה הרבה סברות ומנהגנו שצבור מברכין עליו ויחיד אומרו בלא ברכה. [[ומ''ש רבינו ויחיד לא יקרא]] הוא פירוש למה שאמרו (תענית כ''ח:) תנא יחיד לא יתחיל וכו'. ויש בזה פירושים אחרים וכבר כתבתי מנהגנו: [[וכן בשאר ימי הפסח וכו'.]] דעת רבינו להשוות חולו של פסח לר''ח וזה נראה כדעת כל המפרשים חוץ מהרמב''ן ז''ל שחלק ביניהם ואמר דבחולו של פסח אפי' יחיד מחוייב לקרותו בדלוג שעיקר תקנה כך היתה לאומרו בחול הפסח בדלוג ולברך עליו: 


! ח 
[[כיצד מדלגין וכו'.]] זה המנהג גם כן בינינו: 


! ט 
[[כל היום כשר לקריאת ההלל וכו'.]] משנה פרק הקורא את המגילה למפרע (מגילה כ':): [[הקורא את ההלל וכו'.]] שם (דף י''ז) הקורא את המגילה למפרע לא יצא ובגמרא תנא וכן בהלל: [[קרא ושהה וכו'.]] סוף ר''ה (דף ל''ד:) מוכיח דהלל ומגילה שוין בזה וכבר נתבאר הדין לענין מגילה פרק שני: [[ימים שגומרין וכו'.]] פ' היה קורא (ברכות י''ד) אמר רבא ימים שהיחיד גומר בהן את ההלל בין פרק לפרק פוסק באמצע הפרק אינו פוסק וימים שאין היחיד גומר בהם את ההלל אפילו באמצע הפרק פוסק. ומדברי רבינו נראה שהוא פוסק לכל דבר ואינו כדין ק''ש שאינו מפסיק אלא לדברים ידועים כמבואר פרק ב' מהלכות ק''ש, וכן בדין שהרי אין ברכה מתוקנת לאחריו ותלויה היא במנהג. אבל רוב המפרשים ז''ל ראיתי שפירשו שבימים שהיחיד גומר את ההלל הוא כק''ש ממש וימים שאין היחיד גומר הרי הוא באמצע הפרק בהן כבין פרק לפרק בימים שהיחיד גומר זהו דעתם ז''ל: 


! י 
[[כל יום שגומרין בו את וכו'.]] בסוכה פרק לולב הגזול (דף ל''ח ול''ט) ומקום שנהגו לברך אחריו יברך. ובגמרא לא שנו פירוש שתלוי במנהג אלא לאחריו אבל לפניו מצוה לברך: 


! יא 
[[יש מקומות שנהגו לכפול וכו'.]] שם במשנה ובגמרא מבוארין מנהגין אלו: 


! יב 
[[מנהג קריאת ההלל בימי חכמים וכו'.]] המנהג הזה מבואר בגמ' (דף ל''ח:) שם. [[ומ''ש רבינו שהן קכ''ג פעמים]] הסימן שנתן להם הכל מבואר במדרש תהלים: 


! יג 
[[וכן כשהקורא מגיע לראש פרק וכו'.]] ג''ז שם מצוה לענות ראשי פרקים וכן מפורש שם שעונין אחריו אנא ה' הושיעה נא אנא ה' הצליחה נא. והכל מבואר שם: 


! יד 
[[ואם היה הקורא וכו'.]] שם במשנה ובגמ' (דף ל''ח): 

~ הלכות מגילה וחנוכה - פרק רביעי




! א 
[[כמה נרות הוא מדליק וכו'.]] פרק במה מדליקין (שבת דף כ''א:) תנו רבנן מצות חנוכה נר איש וביתו והמהדרין נר לכל אחד ואחד והמהדרין מן המהדרין ב''ה אומרים יום ראשון מדליק אחד מכאן ואילך מוסיף והולך. ופי' רבינו שמהדרין מן המהדרין עושין מה שמהדרין עושין להדליק נר אחד לכל אחד ואחד מבני הבית ועושין יותר מהן שמוסיפין בכל לילה ולילה כמנין נרות של ליל ראשון ופי' מדליק נר אחד לכל אחד ואחד, זה פירוש רבינו ונכון הוא: 


! ג 
[[מנהג פשוט בכל ערינו וכו'.]] ג''כ הוא מנהגנו: 


! ד 
[[נר שיש לה שתי פיות וכו'.]] מימרא שם (כ''ג:) כלשונו ופירש''י ז''ל לשני בני אדם למהדרין שעושין נר לכל אחד ואחד וכן פירשו בעיטור. ולי נראה אפילו לשאינן מהדרין כגון שפתחי בתי שני בני אדם סמוכין זה לזה בכדי שהנר הוא לכל פתח בטפח הסמוך לו אי נמי כגון שני בני אדם הנכנסין בפתח אחד והם חלוקים בעיסתן ואינן סמוכין על שלחן אחד שכל אחד צריך להדליק, כך נ''ל: [[מלא קערה וכו'.]] גם זה שם: 


! ה 
[[אין וכו'.]] שם (דף כ''א:) מצותה משתשקע החמה עד שתכלה רגל מן השוק ופירשו בגמרא דאי לא אדליק מדליק אי נמי לשיעורו. ובהלכות שני פירושין היתה דולקת והולכת עד השיעור הזה ורצה לכבותה או להשתמש לאורה הרשות בידו. והשני שצריך ליתן לתוכן שמן כדי שיהא דולק והולך עד השיעור הזה ושניהם כתבן רבינו ושם נתבאר בהלכות ששעורו עד שתכלה רגל מן השוק כמו חצי שעה אחר שקיעת החמה. [[וכתב רבינו עבר זמן זה אינו מדליק]] וכן לשון הגמרא מוכיח דקאמר אי לא אדליק מדליק אלמא אחר זמן זה אינו מדליק דאי לא שיעור זה מה הועיל לנו. ויש מן המפרשים נדחקין ואומרים דודאי אם לא הדליק בתוך שיעור זה מדליק כל הלילה דהא תנן (מגילה כ') כל שמצותו בלילה כשר כל הלילה אלא שלא עשה מצוה כתקנה אבל תוך זמן זה עשה מצותה כתקנה אלו דבריהם ז''ל. ולשון דאי לא אדליק קשה לפירוש זה דמצוה כתקנה אינו כל הזמן הזה דא''כ הוה להו למימר לאדלוקי. [[ומ''ש רבינו ולא מקדימין ולא מאחרין]] יצא לו ממה שאמרו שם (שבת דף כ''ג:) תנא ובלבד שלא יקדים ולא יאחר והוא מפרשה בנר חנוכה: [[הדליקה וכבתה וכו'.]] שם (דף כ''א.) כבתה אין זקוק לה וכן העלו בהלכות: [[נשארה דולקת וכו'.]] זהו הפירוש הראשון שכתבתי למעלה בשם ההלכות ומכאן למד הרמב''ן ז''ל שדעת ההלכות שמותר השמן שבנר חנוכה מותר לכל צרכי חול. ונראה לי אפילו כבה תוך זמנו שלא כדברי קצת הגאונים שמותר השמן שביום ראשון מוסיף עליו ביום שני ומדליקו וכן בשאר הימים והנותר ביום שמיני עושה לו מדורה ושורפו לפי שהוקצה למצותו. ודעת רבינו וההלכות לדמותן לעצי סוכה ונוייה שמותרים לאחר החג וכל שכן כאן שאפילו בעודו דולק תוך שיעורו לא נאסר להשתמש ממנו אלא משום בזוי מצוה וכן עיקר: 


! ו 
[[כל השמנים וכו'.]] כן פסקו בהלכות כרב (דף כ''א:) דאמר פתילות ושמנים שאמרו חכמים אין מדליקין בהן בשבת מדליקין בהן בחנוכה בין בשבת בין בחול ואמרו מ''ט דרב קסבר כבתה אין זקוק לה ואסור להשתמש לאורה וכן פסקו רוב הפוסקים ז''ל: [[ואפילו למנות מעות וכו'.]] שם (דף כ''ב) מבואר אסור להרצות מעות כנגד נר חנוכה ופסקו בהלכות וכן הסכימו הרמב''ן והרשב''א ז''ל לאסור כל תשמישים ועיקר: 


! ז 
[[נר חנוכה וכו'.]] מימרא שם: [[ואם היה דר וכו'.]] ברייתא שם (דף כ''א:): [[ונר חנוכה וכו'.]] שם (דף כ''ב) נר חנוכה שהניחה למעלה מעשרים אמה פסולה כסוכה וכמבוי, עוד אמרו שם (דף כ''א:) זאת אומרת נר חנוכה מצוה להניחה תוך עשרה טפחים ודחו שם הראיה ולפיכך לא נכתב בהלכות. ועוד נראה לי ראיה לדחות זה מהמימרא הראשונה דאמר למעלה מעשרים פסולה משמע דתוך עשרים אמה באי זה מקום שירצה כשרה אלא שיש לתרץ דלא פליגן ואע''פ שבתוך כ' אמה אין שם פסול מצוה מן המובחר היא בתוך עשרה טפחים. ויש שפסקו כן שמצוה להניחה בתוך עשרה ומדברי בעל העיטור נראה כדעת רבינו וההלכות: 


! ח 
[[בימי הסכנה וכו'.]] שם ברייתא ופי' סכנת עכו''ם שיקפידו על הדבר: [[וצריך להיות וכו'.]] מימרא שם אמר רבא וצריך נר אחר להשתמש לאורה ואי איכא מדורה לא צריך ואי אדם חשוב אף על גב דאיכא מדורה צריך: 


! ט 
[[נר חנוכה וכו'.]] שם (דף כ''ג) והשתא דאמרת הדלקה עושה מצוה הדליקה חרש שוטה וקטן לא עשה כלום אשה ודאי מדליקה: [[הדליקו מבפנים והוציאו דלוק וכו'.]] שם (דף כ''ב:) אמר רבא הדליק מבפנים והוציאה לחוץ לא עשה כלום: [[אחז הנר בידו וכו'.]] שם מימרא הדין והטעם: [[עששית שהיתה דולקת וכו'.]] מימרא שם (דף כ''ג:): [[ומותר להדליק נר של חנוכה וכו'.]] שם (דף כ''ב) אמר שמואל מדליקין מנר לנר ורבה עבד כותיה ומשום הכי הלכתא כותיה דשמואל אף על גב דרב פליג עליה וכן פסקו בהלכות ושאר הפוסקים. ובהשגות א''א ועל ידי קינסא ע''כ. רצה לומר שאפילו ע''י קינסא מותר וכבר הכריחו הרמב''ן והרשב''א ז''ל דעל ידי קינסא ודאי אסור כיון שבשעה שמדליק אינו עושה המצוה ולא אמרו אלא במדליק מנר לנר ממש וכגון בפתילות ארוכות וזה נראה דעת רבינו: 


! י 
[[חצר שיש לה שני פתחים וכו'.]] שם (דף כ''ג) מבואר הדין והטעם: 


! יא 
[[אורח שמדליקין עליו בתוך ביתו וכו'.]] שם מפורש אכסנאי חייב בנר חנוכה א''ר זירא מריש כי הואי בי רב הוה משתתפנא בפריטי בהדי אושפיזי בתר דנסיבנא אמינא השתא ודאי לא צריכנא דקא מדלקי עלאי בביתאי: [[ואם היתה וכו'.]] בהלכות אי פתח בבא לנפשיה מיחייב לאדלוקי משום חשדא ופי' רבינו אפילו מדליקין עליו בתוך ביתו וכן עיקר דודאי בכה''ג כיון דפתח בבא לנפשיה אי לא מדליק איכא חשדא וגדולה מזו אמרו למעלה בחצר שיש לה ב' פתחים בשתי רוחות שצריכה להדליק מפני החשד ופי' בגמ' חשדא דבני מתא דזמנין דחלפי בהא ולא חלפי בהא ואמרי כי היכי דבהאי פתחא לא אדליק בהאי פתחא נמי לא אדליק ע''כ בגמרא שם: 


! יב 
[[מצות חנוכה וכו'.]] שם (דף כ''ג:) א''ר הונא הרגיל בנ''ח הויין לו בנים ת''ח: [[ומ''ש רבינו אפילו אין לו מה יאכל וכו'.]] נראה שלמדו ממה שנתבאר פ''ז מהל' חמץ ומצה שאפילו עני שבישראל לא יפחות מד' כוסות והטעם משום פרסומי ניסא וכ''ש בנ''ח דעדיף מקדוש היום כמו שיתבאר בסמוך: 


! יג 
[[הרי שאין לו וכו'.]] שם נ''ח וקדוש היום נ''ח עדיף משום פרסומי ניסא. וכתוב בה''ג אם רוצה להדליק נ''ח ונר שבת מתחלה מדליק של חנוכה ואח''כ של שבת שאם הדליק של שבת תחלה כבר קבל שבת עליו ונאסר להדליק של חנוכה. וכבר השיבו עליו הרמב''ן והרשב''א ז''ל ואמרו שאין הדלקת הנר קבלה האוסרת והביאו ראיות לזה ואדרבה מדליק של שבת תחלה דתדיר ועדיף טפי משום דהוא נר ביתו. ולא מצאתי בדברי רבינו קבלה אוסרת בע''ש ואף לא תוספת כמ''ש פ''א מהלכות יוה''כ. [[ומ''ש רבינו הואיל ושניהם מד''ס]] הכונה שהקידוש אע''פ שהוא מן התורה אפשר בלא יין כמבואר בפרק כ''ט מהל' שבת וכן נתנו טעם זה קצת מפרשים ז''ל: 


! יד 
[[היה לפניו וכו'.]] שם מבואר נ''ח ונר ביתו נר ביתו עדיף משום שלום ביתו: [[גדול השלום וכו'.]] בספרי. ושם אמרו גדול השלום שחותמיהן של כל הברכות שלום שנאמר ישא ה' פניו אליך וישם לך שלום:

