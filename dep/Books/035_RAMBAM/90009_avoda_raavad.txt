&HiddenFromIndex=1&UniqueId=2003&TextSource=ר' פנחס ראובן שליט''א
$ השגות הראבד - עבודה





# הלכות בית הבחירה

~ הלכות בית הבחירה - פרק ראשון

! ט 
* [[ ואין בונין עץ בולט כלל כו'.]] א''א והלא לשכת כהן גדול של עץ היתה ובשמחת בית השואבה מקיפין כל העזרה גזוזטרא אלא לא אסרה תורה כל עץ אלא אצל מזבח ה' והיא עזרת כהנים משער ניקנור ולפנים אבל בעזרת נשים ובהר הבית מותר: 

! י 
* [[ עד שתקבע בארץ.]] א''א עוד אמרו שאם נעקרה האבן ועמד הכהן ועבד במקומה (בגומא) אין דרך שירות בכך: 

! טז 
* [[ ומלבנין את המזבח וכו'.]] א''א וכשסדין אותו לא היו סדין אותו אלא בכפיס של עץ וכן מכל העזרות ומכל הלשכות שהן קדש: 

~ הלכות בית הבחירה - פרק שני

! ז 
* [[ רחבו עשרים וארבע אמות וכו'.]] א''א אולי אינו כן כי הארבעה טפחים הם כניסת הקרנות מדפני המזבח: 

! ח 
* [[ וגובה מקום המערכה.]] א''א לא ידעתי מהו גובה המערכה אם אמר על התפוח שבאמצע המזבח והלא הוא שאומר למטה שהתפוח ההוא אינו אלא הדשן המונח שם ועוד התפוח אינו מקום המערכה אבל הנוסחא המדוייקת ורוחב מקום המערכה שמנה עשר טפחים ושני הטפחים הם שפחתו משתי הקרנות ברחבן ואולי יש לומר שאותן שני טפחים היו פגימה שהקרנות היו כנוסים מדופן המזבח שני טפחים ז' טפחים מכאן וז' טפחים מכאן אחר כל זה התבוננתי מדבריו שהוא קורא מן הסובב ולמעלה מקום מערכה וזהו שכתב וגובה מקום מערכה שמנה עשר טפחים שהם שלש אמות ולמעלה במזבח של משה כתב כמו כן בזה הלשון כי בלשון אחרת ידבר אל העם הזה ומשנה לשון חכמינו: 

! יד 
* [[ ורבובה היתה נקראת.]] א''א לא כי אלא החלון לבד והרבובה לבד וכך היא שנויה במסכת מדות: 

~ הלכות בית הבחירה - פרק שלישי

! יב 
* [[ רוחב הבית בין הצפון וכו'.]] א''א זהו מחלוקת התנאים וסדר התמיד אינו כן שהרי שנינו מצא שתי נרות מזרחיות דולקים וזהו לענין מזרח ומערב מונחים: 

! יח 
* [[ ומוכני עשו לו.]] א''א דברים זרים אני רואה בכאן ואנו מקובלים שהמוכני אינו מקבל מים והוא גלגל שהיו קושרים בו את הכיור בחבל ומשקעין אותו הוא ומימיו בבור העזרה בערב כדי שיהיו מימיו מחוברים ולא יפסלו בלינה ומפורש כל זה ביומא ובזבחים: 

~ הלכות בית הבחירה - פרק רביעי

! א 
* [[ לא היו משיבין.]] א''א והלא אורים ותומים ורוח הקדש שני דברים הם מן החמשה שחסרו בבית שני ולדבריו אינו אלא אחד וחיסור בגדים שאמר אינו כלום שאינו מחשבון הבגדים: 

! ג 
* [[ ורום הכיור.]] א''א לא האיר ולא הצהיר ולא היה כיור בתקרה אלא טוח בכותל חזק מבפנים בסיוד וכיור כדי שלא יכנסו מים שבגגות התאים בכותלי ההיכל ואמתים בית דילפא כמו מרזבות קבועות בכותלים ובולטות לקבל דלף התקרה ולשופכו לחוץ ואיך אפשר להיות מ''ש ועדיין לא הגיע לתקרה: 

! ה 
* [[ מאה אמה עובי כותל האולם.]] א''א כל זה הבל ורעיון רוח שלא היה שם כותל לאולם כלל וטעות גדולה היא זו שלא היה לאולם אלא כותל המזרח שלפני ההיכל ועל כן אמרו ההיכל צר מאחריו ורחב מלפניו ורוחב האולם נמנה ברוחב ההיכל: 

! ט 
* [[ ורובד על גבה.]] א''א איני יודע מהו על גבה אלא שבכותל של היכל היה מקצר אמה ונמצא חלל התא שש משש אמות ומעלה ואותן שש אמה שהתא בהן חללו חמש הם היו כנגד אוטם ההיכל שהיו שש אמות וזהו שחשבו רוחב ההיכל כותל התא חמש והתא שש וכותל ההיכל שש והוא למעלה מן האוטם: 

! י 
* [[ בדיוטא אחת.]] א''א אין צורך לזה ומה נשתנו השנים מן השלשה: 

! יא 
* [[ ואחד לתא שבו הפישפש.]] א''א לא היה שם תא אחר לאותו הפשפש אלא באותו התא שבקרן מזרחית צפונית היה הפשפש למזרחו והיה פתח קטן כעין חלון שמכניס זרועו בה והוא נקרא פשפש ופותח פתח התא המזרחי שהיה המנעול מבפנים ושני מנעולים היו לו אחד יורד לאמת השחי ואחד פותח כיון ואם כדבריו היה תא למזרח והרי לא מנו אותן במנין התאים: 

~ הלכות בית הבחירה - פרק ששי

! ט 
* [[ ועובי החומה כלפנים.]] א''א אך אלו בששוים לקרקע העזרה ומשכחת להו בבר שורא: 

! יד 
* [[ בקדושה ראשונה שקדשה שלמה.]] א''א סברת עצמו היא זו ולא ידעתי מאין לו ובכמה מקומות במשנה אם אין מקדש ירקב ובגמ' אמרו דנפול מחיצות אלמא למ''ד קדושה ראשונה לא קדשה לעתיד לבא לא חלק בין מקדש לירושלים לשאר א''י ולא עוד אלא שאני אומר שאפילו לרבי יוסי דאמר קדושה שנייה קדשה לעתיד לבא לא אמר אלא לשאר א''י אבל לירושלים ולמקדש לא אמר לפי שהיה יודע עזרא שהמקדש וירושלים עתידים להשתנות ולהתקדש קידוש אחר עולמי בכבוד י''י לעולם כך נגלה לי מסוד ה' ליראיו לפיכך הנכנס עתה שם אין בו כרת: 

~ הלכות בית הבחירה - פרק שביעי

! ה 
* [[ מהלך בנחת.]] פי' שלא ילך דרך הדיוטות: 

! יג 
* [[ ואין קוברין מת בתוכן (עד שירצו יצא אין מחזירין אותו).]] א''א לא שמעתי בכאן לא רצון טובי העיר ולא רצון אנשי העיר אלא לעולם אין קוברין בהן אבל אם רצו לסבבו בעיר כדי להרבות בהספדו ובכבודו עד שירצו קרוביו להוציאו מסבבין: 

! טז 
* [[ החיל מקודש.]] א''א אף זה מדבריהם: 

# הלכות כלי המקדש והעובדים בו

~ הלכות כלי המקדש והעובדים בו - פרק ראשון

! ג 
* [[ המור הוא הדם הצרור.]] א''א אין דעתי מקבלת שיכנסו במעשה הקדש דם שום חיה בעולם כל שכן דם חיה טמאה אבל המור הוא האמור בשיר השירים באתי לגני אחותי כלה אריתי מורי עם בשמי והוא ממין עשב או ממין אילן וריחו נודף: 

! י 
* [[ והוא שיסוך ממנו בכזית.]] א''א לא מחוור מתוך הגמרא דכריתות דבעינן לסיכה כזית אלא לנתינה בלבד כדעת ר''י: 

~ הלכות כלי המקדש והעובדים בו - פרק שלישי

! יא 
* [[ אבל כהן שעבד עבודת לוי.]] א''א והלא כבר נאמר ולא ימותו גם הם גם אתם ובספרי נמי הכי דריש ליה לעונש ואזהרה: 

~ הלכות כלי המקדש והעובדים בו - פרק רביעי

! ז 
* [[ ועבודתו לאותו הכהן.]] א''א לא כי אלא אכילתו ועורו של בעליו: 

! ט 
* [[ נותנו לבעלי מומין טהורין.]] א''א כל זה שבוש אלא נותנו לכל כהן שירצה לעבדה ועורה ואכילתה לבעלי מומין טהורין שבאותו משמר: 

! יג 
* [[ ואם עבד קודם.]] א''א נראה מדבריו ימים שהיה בהם המשיחה לא היה עובד ואין זה מן החכמה אלא כשאמרו נתרבה שבעה ונמשח שבעה דבעינן שבעה לכתחלה ה''מ לעבודת יה''כ אבל לעבודת אותן הימים בכל יום עובד בשמונה בגדים: 

~ הלכות כלי המקדש והעובדים בו - פרק חמישי

! ו 
* [[ עד שיראה כאילו הוא צמח.]] א''א איני מבין המופת הזה אבל אני אומר ראש שער העליון יורד עד עיקרו של תחתון וגוזז את התחתון עד עיקרו שלא ירד מראשו של עליון ולמטה כדי שיהא מצחו ופדחתו מגולה: 

! טו 
* [[ ואינו נכנס לעזרה.]] א''א זהו טעות גדולה שלא אמרו דבר זה במשנה אלא על לוי קטן שאינו ראוי לעבודתו אלא לשיר ומסניפין לאחיו הגדולים מפני שקולן דק ונותנין תבל בנעימה ואין עולין מן החשבון: 

~ הלכות כלי המקדש והעובדים בו - פרק ששי

! ד 
* [[ והיא יתירה להן.]] א''א איני יודע מהו שאמר והיא יתרה להן שאיני מוצאה אלא ביום שיש בו מוסף והיא יתירה לכל ישראל ואינה בכל יום והוא אומר בכל יום משבת שהוא מעמדן מתפללין ד' תפלות: * [[ ובתפלה השניה.]] א''א זו התפלה השניה שאמר אם תפלת המוסף הוא כמו שאנו סוברים למה אמר שקורים בה ג' אנשים והלא במוסף קורין ד' אלא שהרביעי קורא בענינו של יום: 

! ח 
* [[ ובתפלה שניה.]] א''א הראה דעתו בכאן על אותה תפלה שניה שאמר שאינה תפלת מוסף שאם היה תפלת מוסף הרי המוסף דוחה של מוסף ושל מנחה כחזרתו של ר''ע סוף דבר אין דבריו מכוונים לעיקר ההלכה: 

~ הלכות כלי המקדש והעובדים בו - פרק שביעי

! א 
* [[ אחד על הזמנים וכו' עד על מעשה בגדי כהונה.]] א''א ולמה לא מנה הממונה על הפקיע והוא מכין הפתילות: 

! ט 
* [[ משלשים יום לשלשים יום וכו'.]] א''א לא כי הממונה על הקינין ועל הנסכים אינו אלא גזברות בעלמא וכל מי שהוא חייב קינין מביא לידו או הקינין בעצמו או דמיו ונותנן לשופר והוא משתדל להקריבן ואינו מתעצל וכן על הנסכים היה איש ממונה ולוקח במעות של תרומת הלשכה יינות שמנים וסלתות מבעלי בתים ועל אותו בעל הבית המוכר אמרו אם קבל לספק מארבע ועמדו משלש או משלש ועמדו מארבע מספק מארבע וכל מחוייב נסכים מביא מעות ולוקח מזה הממונה ואם יש לו ריוח בזה הוא הנקרא מותר נסכים ועושין ממנו לקיץ למזבח ואע''פ שאמרו אין משתכרין בשל הקדש הני מילי פירות שהוא כעין הגנות והוא דרך עניות אבל נסכים שהן צרכי ציבור לוקחין ואם הותירו מוכרין ליחידים מכ''מ הממונים לא מרויחין ולא מפסידין לעצמן כלום: 

! יב 
* [[ עד שיוקרו הנסכים.]] א''א לא כי אלא שמא יעשנו אובד ויביא לידי אחר ויוציא חותמו: 

! כ 
* [[ ומתחת ידו נעשה.]] א''א אומר אני שהוא פינחס המלביש: 

~ הלכות כלי המקדש והעובדים בו - פרק שמיני

! ב 
* [[ ולפיכך נקראת מגבעת.]] א''א אני אומר אין מעשהו של זה כמעשהו של זה מצנפת ארוך הרבה וכורך אותו כריכות הרבה ככריכות הישמעאלים אבל מעשה המגבעות כעין הכובעין שלנו חדין מלמעלה והן קצרין: 

! יב 
* [[ אסור לכהן הדיוט.]] א''א לא מחוור מן הגמרא הכי אלא כל היום מותר במקדש: 

! יג 
* [[ הארגמן הוא הצמר.]] א''א לי נראה ארגמן ארוג משני מינין או משלשה צבעין על כן נקרא ארגמן: 

~ הלכות כלי המקדש והעובדים בו - פרק תשיעי

! ב 
* [[ חופר את האותיות.]] א''א אינו חופר אלא מכה בדפוס צורת האותיות מאחריו עד שהאותיות בולטות מלפניו ומדובק בשעוה שאמר אינו כלום: * [[ כדי שיהא נקשר בפתיל.]] א''א עוד יש בו נקב באמצע שמכניס בו פתיל תכלת וכורכו על המצנפת וקושרו עם הפתיל שבראשו שהוא קשור לו כנגד ערפו: 

! ג 
* [[ ואין לו בית יד.]] א''א זו מנין לו: * [[ אלא נחלק.]] א''א וגם זו מנין לו: 

! יא 
* [[ וחשב האפוד קשור על לבו.]] א''א הפליג לעלות ואינו אלא למטה מטיבורו: 

~ הלכות כלי המקדש והעובדים בו - פרק עשירי

! ט 
* [[ והוא שלא יחוץ הגמי.]] א''א דבריו סותרים זה את זה הלא אמר שלא במקום בגדים פחות משלש אינו חוצץ בין היד לכלי וכן הוא בעירובין ובזבחים: 

# הלכות ביאת המקדש

~ הלכות ביאת המקדש - פרק ראשון

! א 
* [[ ופוסל העבודה.]] א''א לא מחוור מן הגמרא שיהא חייב מיתה ויפסול עבודה אלא שהוא באזהרה: 

! ה 
* [[ שתה רביעית.]] א''א אף זה לא מחוור דפטור קאמרינן אבל מותר לעבוד לא אמרינן אלא שהוא מותר להורות: 

! ו 
* [[ ועדיין לא סר יינו מעליו.]] א''א אינו מן הטעם הזה אלא מפני שהקטרת אימורין כל הלילה: 

! ז 
* [[ כל כהן שיודע וכו'.]] א''א הלכה כרבי שתקנתו קלקלתו שאין עכשיו שעת עבודה ולמהרה יבנה לא חיישינן ובין מכיר ובין שאינו מכיר מותר לשתות יין דסתמא אמר אביי כמאן שתו כהני האידנא חמרא כרבי: * [[ עד שיקבע בבית אב שלו.]] א''א כמה דבריו חלושים וקלושים וכי כשיבנה בית המקדש לא יהיה שם מצרף ומטהר ומודיע המשמרות הראויות ושבתם ויומם ואי זה שהות יהיה שם לקביעותם: 

! י 
* [[ אלא בשעת ביאה.]] א''א ליתיה להאי כללא שאפילו שלא בשעת ביאה אסור לגדל פרע שהרי חייב להסתפר משלשים יום לשלשים יום כדכתיב ופרע לא ישלחו. (ביאה למקדש פירוש במשמרתם): 

! טו 
* [[ מן המזבח ולפנים.]] א''א זה לא מצאתיו אלא כשהוא קרב למזבח שכך שנו בתורת כהנים בבאכם אל אהל מועד [אין לי אלא אוהל מועד מנין לעשות מזבח כאהל מועד] ת''ל אתה ובניך אתך וגו' וכן יציאה כביאה מאתך מ''מ מזבח קאמר אבל לפנים מן המזבח מעלות דרבנן הם ואין בהן מלקות ולא מיתה: 

! טז 
* [[ כגון ששתה רביעית יין.]] א''א אם לדבריו אין צורך שישתה היין בין האולם למזבח ומה שאמרו בתורת כהנים מנין אף ביציאה לומר שאף אם שתה בחוץ ונכנס להיכל חייב דה''ק רחמנא בזמן ביאה לא תהא שכרות בהיכל ובמזבח מיתה נמי איכא בשתוי יין: 

~ הלכות ביאת המקדש - פרק שני

! ה 
* [[ בין כהן הדיוט.]] א''א תימה גדול הוא זה שלא נאמר אותו פסוק אלא לאותה שעה בשביל שנמשחו בניו ומה שאמרו בתורת כהנים מנין לכהנים שבכל הדורות לכהנים הגדולים שבכל הדורות קאמר שהרי שמן משחת קדש הוא מרבה אותם: 

! ו 
* [[ אע''פ שאינו יוצא.]] א''א וכיון שהוא חייב להתאבל עליו למה אינו יוצא ודאי יוצא ומטמא בעל כרחו: 

~ הלכות ביאת המקדש - פרק שלישי

! ט 
* [[ או מחוסר כפורים.]] א''א זה שבוש דמחוסר כפורים שנכנס למחנה שכינה דהיינו משער נקנור ולפנים יש בו כרת ובתוס' דכלים תניא כל הטמאים שנכנסו לפנים משער ניקנור אפילו הם מחוסרי כפרה הרי אלו חייבין על זדונן כרת ועל שגגתן חטאת: 

! יג 
* [[ או שיגע באדם.]] א''א שבוש הוא זה שאין הנזיר מגלח על מגע כלים שנגעו במת ואפילו של חרב וכן אינו חייב על מגען על ביאת מקדש: 

! יד 
* [[ כל הטעון ביאת מים.]] א''א דבריו סותרין זה את זה: 

! טז 
* [[ ועל כיבוס בגדיו לוקה ארבעים.]] א''א ומאחר שעל כבוס בגדים אין בו כרת המכניס כלי טמא למקדש למה ענוש כרת על כן אני אומר מה שאמר שמואל במסכת עירובין המכניס טמא שרץ למקדש חייב מלקות קאמר ומה שאמר בסוף יראה לי שאינו לוקה אלא על בגדים שהן אב הטומאה והלא טמא שרץ אינו אב הטומאה וחייב סוף דבר צריך לדקדק אחריו: 

! יח 
* [[ וכן טמא שהכניס וכו'.]] א''א שמעתין דזבחים קשיא עליה דעולא אמר ריש לקיש טמא שהכניס ידו למקדש לוקה ואמרי' התם עשה שיש בו כרת הוא ואי משום שמעתא דמסכת יומא אדרבה מהתם משמע דאפילו בטבילת מעלות אמרינן ביאה במקצת שמה ביאה דהא בעי טבילה לכהנות (ואפילו פטור מכרת מלקין אותו): 

~ הלכות ביאת המקדש - פרק רביעי

! ד 
* [[ וחייב מיתה בידי שמים.]] א''א כיון שטבול יום שנכנס למקדש בכרת היכי משכחת לה טבול יום ששימש במיתה והא איכא נמי כרת בשביל ביאת מקדש ואיני מוצא אותו אלא בבמה אי נמי שעשה בית יד ארוכה לצינורא והיפך באיברים מבחוץ: * [[ וחילל ה''ז פטור.]] א''א והא אמרינן במכות עוד טומאתו בו לרבות מחוסר כיפורים ועוד מבהונות של מצורע דאמרינן בזבחים עשה שיש בו כרת הוא וכל שכן בביאת כולו ועוד וטהרה כתיב ביולדת מכלל דעד השתא טמאה היא ואמרינן בזבחים מחוסר כפורים דזב כזב דמי ובתוספתא דזבחים מונה אותו עם אותן שבמיתה: 

~ הלכות ביאת המקדש - פרק חמישי

! יא 
* [[ בין שאין בהן (כדי) רביעית.]] א''א ובקודח מן הכיור שיש בו לקדש ממנו ד' כהנים: 

~ הלכות ביאת המקדש - פרק שביעי

! ה 
* [[ מי שיצא בשר יתר בעיניו.]] א''א לא ידעתי אם עשה זה כנגד חלזון האמור במשנה בצד עיניו ואינו נראה כן שאם היה בו בשר יתר הוא יבלת בעינו האמור למטה במשנה וחלזון הוא שורה אדמימות העוברת בשחור: 

~ הלכות ביאת המקדש - פרק שמיני

! א 
* [[ מי שאמצע [קדקדו עולה למעלה].]] א''א דומה שלא בא זה אלא לערבב את העולם שלא תפס דרך הגמרא ופרטיו לא באו דרך הגמרא: 

! יג 
* [[ בשוקים וברגלים עד שלמעלה מן העקב.]] א''א המשנה אמרה פיקה יוצא מגודלו והוא פירש למעלה הפיקין והוא מסבב אותה לענין אחר ובלע''ז קורין אותו גלוטא ובעל הפיקין פירש בגמרא שיש לו כסתות הרבה והם עגבות והשופנר שאין לו כל עיקר והוא אינו מונה אותו ודומה שכל דבר שיש לו עוגל גדול קורא אותו פיקה כמו שאמרו עד פיקה של גרגרת עד שיעגילו ראש כפיקה של ערב ופיקה משרש פקעיות: 

~ הלכות ביאת המקדש - פרק תשיעי

! ז 
* [[ והוציאן לחוץ מותר וכו'.]] א''א הפליג כשאמר מותר לזר להדליקן אלא שאם הדליקן כשירות: 

! יא 
* [[ ועבד חייב.]] א''א בתוספתא (פי''ב) דזבחים כהן שעבד טמא טבול יום מחוסר בגדים ושלא רחוץ ידים ורגלים אינו חייב אלא אחת ואפשר דפליגי תנאי באיסור כולל ואיסור בת אחת: 

! יב 
* [[ וכן בעל מום.]] א''א שתיהן שבאו עליו בבת אחת זר ששימש בשבת שהביא שתי שערות בשבת בעל מום שחתך אצבעו בסכין טמאה: 

# הלכות איסורי מזבח

~ הלכות איסורי מזבח - פרק ראשון

! ג 
* [[ הרי זה קדוש.]] א''א טעה בזה כי מי שדימה שמותר להקדיש בעל מום למזבח והקדיש אינו קדוש כלל שהוא הקדש טעות וה''ג בתמורה עשה שוגג כמזיד בתמורה ולא עשה שוגג כמזיד בקדשים ואמרינן בגמרא היכי דמי שוגג כמזיד בתמורה אמר חזקיה כסבור מותר להמיר דכוותה גבי קדשים כסבור מותר להקדיש בעלי מומין למזבח גבי תמורה לקי גבי קדשים לא לקי פירוש גבי תמורה קדוש והגוזז והעובד בו לוקה אבל גבי קדשים לא לקי לפי שאינו קדוש מפני שהוא הקדש טעות וזה המחבר שדימה גבי קדשים לא לקי אבל קדוש הוי וגבי תמורה מילקי נמי לקי על שהמיר טעות גדולה טעה שלא מצינו לוקה על השוגג ואומר מותר שוגג קרי ליה ובהלכות תמורה ג''כ טעה בזה: 

~ הלכות איסורי מזבח - פרק שני

! ד 
* [[ זנב הגדי.]] א''א דומה שהוא גורס דרכיכא וקטינא ולא היא אלא דכריכא וקטינא פירוש עגולה וקטינא דקה וזנב הגדי אע''פ שהיא קצרה הרי היא רחבה וגסה: 

~ הלכות איסורי מזבח - פרק שלישי

! י 
* [[ כל קרבן שירצה.]] א''א מדקאמר ויביא בדמיהן כל קרבן שירצה ולא אמר ויעשה מהן כל מה שירצה אלמא בשאמר הרי אלו למזבח מיירי ולא בשאמר הרי אלו קרבן דאילו אמר הכי לא קדישי כלל וא''כ בעל מום נמי כי האי גונא הוי דתנן בתמורה אמר על בהמה טמאה ועל בעלת מום הרי אלו עולה לא אמר כלום הרי אלו לעולה ימכרו ויביא בדמיהן עולות: 

! יא 
* [[ ונרבע.]] א''א מאי טעמא לא תני יתום שנולד אחר שנשחטה אמו: 

~ הלכות איסורי מזבח - פרק רביעי

! ג 
* [[ או יהיה האיש הנרבע בן ט' שנים ויום אחד.]] א''א זה המחבר דימה איסור מזבח לאיסור סקילה ואולי אין מדמין כן שהרי נרבע על פי הבעלים או על פי עד אחד שאינו במיתה ופסול למזבח הואיל ונעבדה בו עבירה מפני שהוא מאוס ואם הבהמה נרבעה ודאי בעינן שיהא הרובע בן ט' שנים ויום אחד לפי שאין לה הנאה ממנו והיא אנוסה ומתני' היא במסכת נדה. אבל כשהבהמה רובעת שנהנית מן העבירה נפסלת מכ''מ: 

! ד 
* [[ משום מוקצה.]] א''א יש בספרים שלנו נוסחא אחרינא אין מוקצה אסור אלא עד שעה שיגוזו או שיעבדו בו כלום דמשעה שיגוזו אותו כבר בטלה הקצאתו וחללוהו ולעולם בהקצאתו לא בעינן מעשה הואיל והקצה את גופו להיות ע''ז: 

! ו 
* [[ בין שעבד שלו בין שעבד של חבירו.]] א''א במס' ע''ז אוקמוה של חבירו בשעשה בה מעשה: 

! טו 
* [[ אע''פ שהן מוקדשים.]] א''א לא כן אנו מקובלין שהעופות אם מוקדשין הן הרי אמרו פרט לנדור אלא בעופות של חולין היא שנויה והא קמ''ל אע''פ שאין המום פוסל כאן אתנן ומחיר חל עליהן כדאיתא במתני' דתמורה: 

~ הלכות איסורי מזבח - פרק חמישי

! א 
* [[ שניהם כאחד וכו'.]] א''א בספרים שלנו רבא מחייב ב' וד' ואביי פוטר משום לאו שבכללות: 

! ג 
* [[ אפילו הקטיר דבר שאינו ראוי.]] א''א בחיי ראשי נשתבש בלשון הברייתא מנין למעלה מבשר חטאת ומבשר אשם ומבשר קדשי הקדשים ומבשר קדשים קלים ומותר העומר ושתי הלחם ולחם הפנים ושיירי מנחות שהוא בלא תעשה ת''ל כי כל שאור וכל דבש לא תקטירו ממנו אשה ליי' כל שממנו לאישים הרי הוא בבל תקטירו הוא סבר מדאייתי רישא דקרא דוקא שהקטיר שאור ודבש עמהן שאינו חייב על שאור ודבש אלא א''כ יש עמהן צד קרבן וטעה: 

! ו 
* [[ כך לוקה על הקרבתה.]] א''א וכי עדיפא מבעלת מום אלא שאינו עולה כן מהגמרא דזבחים פרק כל הפסולים: 

! ז 
* [[ ואפילו היה חטאת.]] א''א אין כאן אפילו: 

# הלכות מעשה הקרבנות

~ הלכות מעשה הקרבנות - פרק ראשון

! טז 
* [[ הם הנשרפות שתים ליחיד.]] א''א נראה שהוא מונה שעירת יחיד בכלל שעירים הנשרפין וכ''כ רבינו נסים ז''ל. והדבר זר מאד שיקראו לשעירה שעיר ועוד לא מצינו לה מן התורה שתהא נשרפת אלא שתהא נאכלת כשאר חטאות של יחיד. ושעירים הנשרפים שאמרו במשנה מפני שמביאין בע''ז פר ושעיר לכל שבט ושבט ושעיר לב''ד: 

~ הלכות מעשה הקרבנות - פרק שני

! א 
* [[ ויוצק על היסוד.]] א''א זה שיבוש שלא היה יוצק על היסוד אלא בספל של יין שהיה בקרן מערבית דרומית עם ספל של מים של ניסוך המים בחג: 

! ה 
* [[ בשלישית ההין שמן אע''פ שנכפלה וכו'.]] א''א זה שבוש ובהדיא גרסינן במנחות פרק שני ונסכה כתיב וקרינן ונסכו אלא נסכה דמנחה דהיינו שמן שנבלל עמה כנסכו דיין וקאמר רביעית: 

~ הלכות מעשה הקרבנות - פרק שמיני

! יד 
* [[ טעונין מריקה ושטיפה עקב אכילה.]] א''א לא ידעתי מהו עקב אכילה אבל כך אמרו חכמים שממתין כל זמן אכילה והדר עביד ליה מריקה ושטיפה. ומה שאמר בכלי חרס טעון מריקה ושטיפה טעות הוא בידו ובהדיא בתוספתא שאין טעון אלא שבירה אבל הכל טעון מריקה ושטיפה פירוש קדשי קדשים וקדשים קלים: 

~ הלכות מעשה הקרבנות - פרק עשירי

! יב 
* [[ ומותרות לכהנים.]] א''א והוא שיהא בשל היתר כדי להעלות את האיסור: 

! כ 
* [[ כל שאינו ראוי וכו' חוץ מכהן גדול.]] א''א ויש לנו אחרים כמו כן והם חמשה דברים שבאים בטומאה ואין נאכלים בטומאה שהן קרבנות צבור העומר ושתי הלחם ולחם הפנים וזבחי שלמי צבור ושעירי ראשי חדשים: 

~ הלכות מעשה הקרבנות - פרק שנים עשר

! י 
* [[ הכהנת מנחתה נקמצת.]] א''א כהנת זו לא ידעתי מה היא אם נשאת לכהן הרי כבר אמורה ואם נשאת לישראל מנחתה נאכלת: 

! יז 
* [[ או בכל מיני תבלין ושמנים.]] א''א נראה לי במצה האפויה נשנית שמותר לאכול שיריה בתבלין ואין חוששין לבטול טעם מצה אבל למנחת הסלת ללוש את שיריה בתבלין אסור משום חמוץ: 

~ הלכות מעשה הקרבנות - פרק שלשה עשר

! ד 
* [[ ואחר כך חולק כל חלה וחלה.]] א''א זו לא שמענו ואין לה שורש בשום מקום שיחלקו כל חלה וחלה אלא לשש חלות בשחרית ושש בין הערבים והתורה נתנה להם מדות גדולות וקטנות שימודו בהן כדי שלא יגרעו ולא יוסיפו על השיעורין והוא אמר שמחלקין את החלות באומד והתורה אמרה מחציתה בבקר ומחציתה בערב שלא יוסיף ולא יגרע עכ''ל: 

~ הלכות מעשה הקרבנות - פרק חמשה עשר

! ז 
* [[ ואם הקריבו לאחר ל' יום.]] א''א ואם מכרה תוך ל' יום כבר חלה קדושת עולה על דמיה כשיקריב אותה לאחר ל' יום במאי פקעה מינייהו קדושת עולה שכבר חלה עליהם א''ו מחללין על בהמה או על מעות לצורך עולה ואחר כך מקריבין שלמים. ונראה לי שהפדיון כל דהו. ואם יטעון עלינו טוען ויאמר קדושת דמים פקעא בכדי נשיב ונאמר בר פדא חולק על זה וס''ל דלא פקעא וספק איסורא לחומרא ובר פדא מתרץ לברייתא פרה זו כל ל' או לאחר ל' יום שלמים ולא אמר מעכשיו כלום דבריו קיימים ואע''ג דהדר ביה בתוך שלשים יום ורב פפא דהוא בתרא מתרץ לברייתא אליבא דבר פדא הכי. ועוד דקי''ל הקדיש זכר לדמיו הוא עצמו יקרב עולה אלמא כי אמר לדמי נמי קדש קדושת הגוף: 

~ הלכות מעשה הקרבנות - פרק ששה עשר

! ט 
* [[ פירש אחד מהם וכו' עד הרי זה יביא שור.]] א''א המשנה אמרה יביא פר ועגל ואם קבע בכבשים ושכח יביא איל וטלה ואם קבע בעזים ושכח יביא גדי ושעיר ואם אמר מן הבהמה ושכח יביא פר ועגל איל וטלה וגדי ושעיר אלא שהוא לדעת רבי דאמר קטן והביא גדול לא יצא אבל לרבנן אם הביא גדול שבמין יצא: 

~ הלכות מעשה הקרבנות - פרק שבעה עשר

! ט 
* [[ האומר הרי עלי מנחת שעורים וכו' עד פטור שלא התנדב.]] א''א אין לסמוך על הכללות הללו שאם בדקו אותו ואמר אילו הייתי יודע הייתי מתנדב כדרך המתנדבים אע''פ שאמר מנחת שעורים מביא מן החטים וזעירי שמפליג בין מנחה למנחה לדעת ב''ש או לר''מ דאמר תפוס לשון ראשון הפליג שאם אמר מנחת שעורים אין כאן לשון ראשון. וכן מ''ש בסוף שאם אמר הרי עלי קמח או הרי עלי עשרון הרי הוא כמי שלא נדר מעולם אינו כלום שהכל תלוי בבדיקה כמ''ש: 

~ הלכות מעשה הקרבנות - פרק שמונה עשר

! י 
* [[ אשם תלוי וחטאת העוף.]] א''א לא ידעתי מאין הוציא זה. ואני מצאתי בתוספתא דזבחים חטאת העוף הבאה על הספק והקריבה בחוץ חייבין עליה אשם תלוי הבא על הספק והקריבו בחוץ חייב עליו חטאת ובחיי ראשי אע''פ שנראית [זרה] בעיני היא מתוקנת. בחטאת העוף הבאה על הספק אינה ראויה למזבח אלא דמה אבל בשרו לא שאם עלתה נמי תרד הילכך אשם תלוי הוא דמיחייב שמא לא ילדה אבל אשם תלוי יש ממנו למזבח דמו ואימוריו ובשרו נאכל ככל אשמות שבתורה הילכך הוי ככל הקרבנות הראויים בפנים ואם הקריב דמו או אימוריו בחוץ חייב חטאת: 

! יא 
* [[ שני שעירי וכו' עד אם לא התודה.]] א''א אני שונה בברייתא עד שלא הגריל עליהם חייב על שניהם ופירש רב חסדא הואיל וראויים לשעיר הנעשה בחוץ משהגריל עליהם חייב על של שם ופטור על של עזאזל אלמא אפילו קודם שהתודה כיון שהגריל ועלה עליו הגורל לעזאזל פטור עליו בחוץ אע''פ שעתיד להתודות עליו שאין ראוי לבא לפתח אהל מועד ויהא מיוחד לשם אלא שיהא ראוי לזריקה ולהקטרה שנאמר לה' וחיי ראשי שמעתא דזבחים הטעהו שלא ירד לפירושה ומצאה משובשת: 

! יז 
* [[ השוחט בחוץ בלילה.]] א''א בחיי ראשי אין צורת ההלכה כפירושו ולא כטעמו שהשוחט בלילה בחוץ והעלה בחוץ ביום חייב שהרי כששוחט בחוץ ביום והעלה בחוץ הלא כבר נפסל בשחיטה ואף על פי שכבר נפסל הזבח בשחיטתו ואעפ''כ חייב על העלאתו מה לי חד פסולא דחוץ מה לי תרי פיסולי חוץ אבל אם שחט בפנים בלילה והעלה ביום בחוץ פטור אף בהעלאה מפני שכבר נפסל משום לילה שהוא פסול אחר שלא מפסולי חוץ אבל שחט בחוץ בלילה והעלה בחוץ בלילה לדברי הכל פטור: 

! יח 
* [[ שחט את העוף בחוץ וכו'.]] א''א זה הטעם אין בו טעם אלא שלא חייב הכתוב בעוף אלא מה שחייב בבהמה: 

~ הלכות מעשה הקרבנות - פרק תשעה עשר

! ט 
* [[ כיצד הקומץ וכו' עד שהוציאו שלם עד העלה וחזר והעלה וכו' עד בין מעלה לעושה.]] א''א הספרים שלנו אינם משוים לזו הגירסא ובודאי היא משובשת אבל הגירסא שלנו אף לדברי ר' עקיבא חייב שתים להכי פלגינהו רחמנא שם תעלה ושם תעשה אבל שחט וזרק לדברי הכל אינו חייב אלא אחת דכתיב שם תעשה כלל כל העשיות: 

! יא 
* [[ העלה אבר חסר.]] א''א לא האיר דבריו שהרי שנינו המעלה כזית מעולה ומאמוריה בחוץ חייב אלמא לא קפדינן אאבר שלם וכי איתמרא שמעתא במקוטרי פנים שיחסרו בהקטרתן והוציאן והקטירן בחוץ דהלכה כר' יוסי דפטור: 

! יג 
* [[ הזורק מקצת וכו' עד או אחד בפנים.]] א''א זה אינו כלום דאחד בפנים ואחד בחוץ בין למ''ד עושה את חבירו דחוי בין למאן דאמר עושה אותו שירים שני לא חזי בפנים: 

# הלכות תמידין ומוספין

~ הלכות תמידין ומוספין - פרק ראשון

! י 
* [[ כמעשה תמיד וכו' עד שלא יחקו את המינין.]] א''א אני שמעתי שמא יצטער בכפייתו ויפרכס עד שיטיל מום באחד מאיבריו ובגמ' דתמיד מצאנו דפליגי רב הונא ורב חסדא חד אמר משום בזיון קדשים וחד אמר משום חקי המינין ואפשר שהטעם הראשון הוא בזיון קדשים אבל חקי המינין לא ידעתי מהו: 

~ הלכות תמידין ומוספין - פרק שני

! ז 
* [[ כשמסדר עצי המערכה וכו'.]] א''א זה כתב במקום וחזיתה מזרחה ולא כיון יפה אלא לומר שלא יהיו הגזרים הולכין צפון ודרום אלא מזרח ומערב והיינו ראשי הגזרים הפנימים נוגעין בתפוח ולא בא להוסיף אלא שיהיו נוגעים בתפוח שלא ירחיקו מהלך רגלי הכהנים שהיה אמה שלא יקרעו ולא ישרפו בגדיהם. ומ''ש שהדשן שהיה באמצע המזבח הוא הנקרא תפוח מראה בדעתו שלא היה שם גבשושית אחרת אלא על הדשן המכונס שם וטעה טעות גדולה שהרי שנינו החלו מעלים באפר ע''ג התפוח ומאחר שכהן מוציא בכל יום כל האפר מהיכן היה שם התפוח. וכן אמרו פעמים שעליו כשלש מאות כור והיה לו לומר פעמים שיש בו כשלש מאות אלא שהיה שם טבלא מרובעת גבוהה אמה והיא כ''ב על כ''ב אמות ואותה אמה היא השלמת עשר אמות לגובה המזבח והיא נקראת תפוח על שם שהיתה גבוהה על כל סביביה ואפשר שהיתה אותה הטבלא קצוצת קרנות כעין עגולה כדי להרויח מקום המערכה וכל דבר שהוא גבוה ועגול נקרא תפוח כדאמרינן בנדה מקום יש באותו מקום כעין תפוח ובע''ז אע''פ שנטל בידו ונתן לתוך התפוח: 

! טו 
* [[ ושמו שיניחנו בנחת.]] א''א זה לא נאמר אלא על תרומת הדשן ואין מעילה אלא בתרומת הדשן: 

~ הלכות תמידין ומוספין - פרק שלישי

! ה 
* [[ וכיצד חותה וכו' עד שנתאכלו במערכה.]] א''א אין זה בנוסחא המדויקת לענין קטרת אלא לענין תרומת הדשן: 

! יג 
* [[ נר מערבי.]] א''א נראה מדבריו שהוא עכוב לנר מערבי שלא להדליקו אלא ממזבח העולה. ואני אומר כשאמרו מצאו שכבה מדשנו ומדליקין ממזבח העולה מפני שלא היה במנורה נר דולק שכבר הטיב את כולה והתורה אמרה אש תמיד תוקד על המזבח אש שיש לו תמיד לא יהא אלא ממזבח העולה שלא יביא ממזבח הפנימי ולא מבית הכירים אבל בזמן שיש נר דולק במנורה ומצא המערבי כבה מדליקו מן הדולק ומשנה שלימה היא נכנס ומצא שני נרות מזרחיים דולקים מדשן את השאר ומניח אלו דולקים במקומן שממנו מדליק המנורה בין הערבים מצאן שכבו מדשנן ומדליקן מן הדולקין ואח''כ מדשן את השאר אלמא כל היכא דאפשר מיניה וביה טפי עדיף: 

~ הלכות תמידין ומוספין - פרק רביעי

! יב 
* [[ וכן אם חל יו''ט וכו' עד ודבר זה תקנה.]] א''א איני יודע מה שאמר כדי שיתאחרו והלא על כרחם מתאחרים ולפיכך הם חולקים. ומ''ש ואם נתאחר אחד מבעלי משמר וכו' הכל הבל: 

! יג 
* [[ חל יום אחד וכו' עד וזה הנכנס נוטל שתים.]] א''א כל מה שכתב בכאן הבל ורעיון רוח שהמשמר שזמנו קבוע הם שני משמרות של אותה שבת והם נוטלין י' חלות והמשמר שהוא רחוק מביתו ולא יגיע לביתו ביום אחד מתעכב שם ונוטל שתי חלות: 

~ הלכות תמידין ומוספין - פרק שמיני

! ב 
* [[ שתי הלחם.]] א''א הלכה זו בהפך: 

! טו 
* [[ שתי הלחם וכו'.]] א''א הלכה זו בהפך: * [[ ואם הונפו.]] א''א ספק הוא בגמרא: 

! יח 
* [[ איל כו' ואם נשחטו כו'.]] א''א לא ידעתי שחיטה זו בכאן מה היא והיה לו לומר אבל הן עצמן דתורת כהנים ומעכבין זה את זה מ''ט הויה כתיב בהו: 

# הלכות פסולי המוקדשין

~ הלכות פסולי המוקדשין - פרק ראשון

! טו 
* [[ שחטה והיא כולה וכו' עד מפני שמנונית.]] א''א לא ידעתי זה מהו שהיוצא בקדשי קדשים בין לפני קבלה בין לאחר קבלה נפסל ולענין טומאה בפ' כיצד צולין בעיא ולא איפשיטא הילכך טמויי נמי מטמא ליה למה שבפנים דחבורי אוכלין כמאן דמפרתי דמו ורבינא דהוא בתרא הכי ס''ל במס' חולין פ' בהמה המקשה ושמעתא דזבחים דלא כרבינא היא ולא חייש לטומאה אלא לבליעת בשר מבשר ואנן כרבינא סבירא לן ואיכא משום טומאה מיהו איכא למימר הך שמעתא לאו לאכשורי בשרה לאכילה קאמר אלא לאכשורי זבחא לבעלים לכפרה קאמר וכן עיקר: * [[ ואח''כ חתך פסול מפני וכו'.]] א''א אפילו אחר זריקה אע''פ שיצא חוץ לעזרה שהרי נאכל בכל ירושלים: 

! כח 
* [[ עושה שירים כיצד.]] א''א סבור אני שטעה בזה שהוא סבור כשאמרו כוס עושה חבירו דחוי או שירים בקבלה בלבד אמרו אפילו בלא זריקה ואינו כן שאין השאר לא דחוי ולא שירים עד שיזרק מן האחר ואפילו קיבל הכשר תחלה וכ''ש פסול: 

! לא 
* [[ נפסל הבשר וכו' עד וזריקה מועלת ליוצא.]] א''א לא ידעתי מהו זה בשר קדשים קלים שיצא חוץ לעזרה למה לא יאכל ואולי על יוצא חוץ למחיצתו קאמר אלא שדבריו מבולבלין: 

! לג 
* [[ ואם החזירן מקטירין.]] א''א זה אינו מחוור: 

~ הלכות פסולי המוקדשין - פרק שני

! יד 
* [[ פר העלם וכו' עד כיון שיצא יצא.]] א''א אני איני סובר כפירושו כי הסוגיא שלו דומה דמשום יציאה הוא הפסול והענין אינו כן אלא משום ביאת פנים הילכך צריך לפרש הבעיא פר ושעיר של יום הכפורים שהזה דמם על הבדים והוציאן להיכל כדינו וחזר והכניסן לפני ולפנים נפסלו מלהזות על הפרוכת או לא מי אמרינן מקומו היה ואינו נפסל בו או לא ואם תמצי לומר כיון דנפק נפק ושוב לא נקרא מקומו מפרוכת למזבח הזהב שהכל בהיכל מהו הא ודאי מקומו הוא או דילמא יציאה כתיבא ביה ויצא אל המזבח וכי הדר עייל ליה לבית הפרוכת ובא קרינן ביה: 

~ הלכות פסולי המוקדשין - פרק שלישי

! יג 
* [[ שני אשמות וכו' עד הרי אלו ירדו.]] א''א והוא שזרק דם האחד ולא נזרק דמו של זה ומשום מחוסר זמן קאתי ליה: 

! יז 
* [[ קומץ שמיצה שמנו על העצם.]] א''א בנוסחא שלנו שמיצה שמנו על העצים ומה שפירש הענין לאם ירדו אם יעלו לא נהיר דבר למד מעניינו ואין הענין ההוא מדבר לירידה ועלייה אלא לענין חסרון קומץ או חסרון שמנו אם נמצא שמנו על העצים אם נחשוב אותו קודם הקטרתו שהרי עדיין לא משלה בו האור אע''פ שנפל ע''ג עצים שבמערכה דחבורי עולים דהיינו עצים שהם חיבור לקומץ לאו כקומץ דמו והרי חסר שמנו או דילמא כעולים דמו והרי לא חסר שמנו קודם הקטרה וזה הבעיא במנחות פרק הקומץ רבה: 

~ הלכות פסולי המוקדשין - פרק רביעי

! יח 
* [[ אבל הדיוט וכו' עד הרי אלו אין מתקדשין.]] א''א אין דבריו מחוורים שכל אותן דברים האמורים בתמורה לדעת ר''ש הם דקא סבר כל דלא חזי לאלתר להקריבה לא חיילה קדושה עליה. וכן אמר על מפריש נקבה לאשם תמכר שלא במום ואולי מפני שאמר אין אני רואה דבריו של ר''ש בפסח מכלל דבאשם רואה את דבריו. ועוד דבגמרא קא טרח לפרושי טעמא דר''ש באשם: 

~ הלכות פסולי המוקדשין - פרק חמישי

! ז 
* [[ הלוקח מעות בידו עד ק''ו בשאר קרבנות.]] א''א אני אין לי אלא קרבן חובה אבל קרבן נדבה הרי שנינו מותר עולה לעולה מותר שלמים לשלמים והטעם מי שאמר (הרי אלו שאביא מהם חטאתי או אשמי וכל מי שמחוייב קרבן שיאמר) הרי אלו שאביא מהן חובתי הרי זה פירש בפיו שאינו מפריש אלא חובתו אבל מי שאמר הרי אלו שאביא מהן עולה או שלמים מרבה בנדבה הוא: 

! יג 
* [[ מי שהיה מחוייב חטאת וכו' עד ואמר אלו לחובתי.]] א''א מצאתי דבר זה בגמרא דנזיר בתוספתא שהוא בחילוף ולשון התוספתא שאם רצה להביא בהן חטאת העוף לא יביא עולת העוף (לא יביא) ומועלין בכולן ומועלין במקצתן וכו' והתוספ' יותר מתוקנת מן הגמ' ומסתבר דהכי היא דכיון דאמר הרי עלי עולה נעשה הכל חובה עליו וחטאת ועולה מעורבין בהן ולפיכך אם מת כולן ילכו לים המלח ואם היו כולן ראויים לעולה אמאי ילכו לים המלח: 

~ הלכות פסולי המוקדשין - פרק ששי

! י 
* [[ תודה שנתערבה.]] א''א והא קא ממעט באכילת זרוע בשלה: * [[ ויביא בדמי היפה.]] א''א אינה טעונה לחם: 

! יב 
* [[ בכור שנתערב ויאכלו כבכור.]] א''א והבכור בעל מום אי זה אכילה חמורה שבו ועוד מה תיקן לבעל הפסח והיה צריך לפרש תיקונו: 

~ הלכות פסולי המוקדשין - פרק שמיני

! ג 
* [[ ויראה לי שהוא.]] א''א טעה טעות גדולה ואם בא לימלך היאך אומרים לו הקרב פסולין למזבח והעופות אם יעשה אותן למטה יפסלו אלא ודאי אומרים לו לא תקריב אלא כמנין חטאות שבחובה עשה אותן למטה ואם יאמר האי כלן למטה שכתב על מנין חטאות שבחובה קאמר וכן כולן למעלה שכתב מנין העולות שבחובה קאמר א''כ מה יראה לי ואין זה צריך ראיה ועיון ואם לא יעשה אותן כתקונן היאך יהיה כשר כמנין חטאות או כמנין עולות: 

! ו 
* [[ עשה חציין למטה.]] א''א זה כתב בשביל שראה במשנה בראש פ''ג בד''א בכהן שנמלך אבל בכהן שאינו נמלך אחת לזו ואחת לזו וכו' ומחצה כשר ומחצה פסול וכו'. וכמה לשונו מקולקל שאם עשה כל הפרידין שנתערבו חציין למעלה וחציין למטה מה לי אם שאל מה לי אם לא שאל לעולם מחצה כשר ומחצה פסול אלא שאם שאל אומרים לו אל תקריב מהן אלא כשיעור המועט ועשה אותן חציין למעלה וחציין למטה שאין מקריבין פסולין למזבח ואם בא לעשות חטאת יותר אומרים לו שמא מן המועט היא וכבר עשית חטאתיה וכן אם בא לעשות עולות אומר לו שמא מן המעוטה היא וכבר הקרבת עולותיה אבל בשלא נמלך ועשה חציין למעלה וחציין למטה כשיעור המרובה כשר שאפשר שעשה מהן חציין חטאות וחציין עולות ולא שיעלה לה לחובותיה כולן שהרי אינה יודעת כמה עשה משלה למעלה ולמטה וכמה עשה משל חברותה אלא שמביא עם חברותה בתנאי וכל מה שהוכשר בעשייתו יועיל לו עם תנאו וממעט בהשלמת חובתה: 

~ הלכות פסולי המוקדשין - פרק עשירי

! א 
* [[ בד''א כשהביאה וכו' עד ושנים למטה.]] א''א ולא ידע הכהן אי זה מין עשה למטה ואי זה מין עשה למעלה: 

! ג 
* [[ בד''א כשהביאה הארבעה בתחלה ממין אחד וכו' עד וכן אם.]] א''א דבריו מבולבלים ולא מתוקנים וצריכין הצעה גדולה וכבר הוא מפורש אצלו ושם יראה הרואה ויבין: 

~ הלכות פסולי המוקדשין - פרק שנים עשר

! ו 
* [[ נפסל מקבלה ואילך.]] א''א זה כתב לר''א בר''ש דבעי שני דברים המתירין ואם נתקבל הדם ונשפך כמי שנזרק דמו אבל לרבי אפילו בשחיטה לחוד קדשו ליקרב עם זבח אחר: 

! יג 
* [[ האומר הרי זו תודה ונתערבה וכו' עד אלא תרעה.]] א''א מה תקנה יש בזה אלא יביא אחרת ולחמה ודמיה של זו יביא תודה בלא לחם שהיא מותר דתודה: 

! יד 
* [[ תודה שנפרסה וכו' עד או נטמאה שאר החלות.]] א''א במאי עסקינן אם קודם שחיטה נפרסה אחת אמאי כולן פסולות יביא מתוך ביתו וימלא ואם לאחר זריקה הרי תורם מן השלם על הפרוס. אלא בין שחיטה לזריקה בין נפרס בין יצא בין נטמא הכל פסול דהא כלהו בחד גוונא תני להו ולא תני בהו תורם מן השלם על הפרוס ולא מן הטהור על הטמא ולא ממה שבפנים על מה שבחוץ אלא הכל פסול ולית להו תקנתא: 

~ הלכות פסולי המוקדשין - פרק שלשה עשר

! ט 
* [[ כבר ביארנו וכו' עד הרי זו הולכה.]] א''א לא נהיר דסוגיין כולה כר' אלעזר דאמר לא שמה הולכה: 

~ הלכות פסולי המוקדשין - פרק ארבעה עשר

! ג 
* [[ בדבר הראוי לעבודה וכו' עד מפני שהיא מן השעורים.]] א''א לא מחוורא האי גירסא דא''כ מנחת קנאות מאי איריא שהלבונה עליה תיפוק לי דקמח שעורים היא אלא נוסחא דווקנא לאפוקי מנחת העומר דחדש הוא ואין מביאין מנחות ובכורים קודם לשתי הלחם ואע''פ שקרב העומר והותר באכילה: 

~ הלכות פסולי המוקדשין - פרק חמשה עשר

! יא 
* [[ בד''א ששחטו בזמנו.]] א''א זהו כבן בתירא ור' יהושע מכשיר: 

~ הלכות פסולי המוקדשין - פרק ששה עשר

! ו 
* [[ חשב על הדם.]] א''א כדומה לי שיש כאן שבוש: 

~ הלכות פסולי המוקדשין - פרק שמונה עשר

! יד 
* [[ והאוכל קדש וכו' עד לוקה ואינו חייב כרת.]] א''א זה שבוש שכבר כתבנו למעלה שהוא בכרת: 

! כג 
* [[ כאוכל משאר בשר הזבח.]] א''א דוקא בשפגל הזבח נתפגלו הם עמו אבל במחשבת עצמן לא: 

! כד 
* [[ לא משום פגול.]] א''א זה לדעת ר''ש [אבל לרבנן חייבים עליהם כרת]: 

~ הלכות פסולי המוקדשין - פרק תשעה עשר

! ג 
* [[ לפיכך נפסלו מספק.]] א''א לא היתה אותה בעיא לענין פסלות אלא לענין טומאת בגדים שהן מטמאין משיצאו חוץ לחומת העזרה וביציאת רובן הם מטמאין וקא מבעיא ליה יציאת רובן במיעוט אבר: * [[ וכן אם נשאום.]] א''א אף זו לענין טומאת בגדים ומי שיש לו לב יבין זאת: 

! ד 
* [[ למי שעבר ואכל.]] א''א לספק מעילה: 

! ט 
* [[ אינן טעונין שריפה.]] א''א שמצאן חלוצים מפסולי קדושה: 

! יג 
* [[ חוץ מדשן המזבח.]] א''א הרמת הדשן: 

! טו 
* [[ נאמן.]] א''א כל שבידו נאמן: 

# הלכות עבודת יום הכיפורים

~ הלכות עבודת יום הכיפורים - פרק שני

! ב 
* [[ ומטיב את הנרות וכו'.]] א''א אמת כך הוא לשון המשנה אבל לא היה בין הערבים הטבה אלא לנר המערבי בלבד שהיה דולק מערב לערב: 

# הלכות מעילה

~ הלכות מעילה - פרק ראשון

! ג 
* [[ ואזהרה של מעילה מזה וכו'.]] א''א ופשוטה מזו היא בתרומת הקדשים לא תאכל: 

! ה 
* [[ שלא הביא אשמו לא יצא.]] א''א אינו משוה עם הגמרא של פרק הגוזל רבה: 

~ הלכות מעילה - פרק שני

! יא 
* [[ יצא לנחל קדרון.]] א''א אותה מעילה אינה אלא מדרבנן והכי איתא ביומא: 

~ הלכות מעילה - פרק שלישי

! יב 
* [[ יהיה הקדש לוולדות הקדשים.]] א''א ואם יאמר יהיה הקדש לולדות מה יועיל אלא יזמין ולא יקדיש: 

~ הלכות מעילה - פרק רביעי

! ב 
* [[ ואם נפדה אין מועלין בפדיונו.]] א''א למה אין מועלין בפדיונו אטו קדושת דמים מי לית ביה מעילה ואולי יאמר משום דאינו ראוי לפדיון שמא אינו רשאי לפדותו כשהוא תם: 

~ הלכות מעילה - פרק חמישי

! ו 
* [[ ערבה הגדילה.]] א''א זה שיבוש שלא נאמר במשנה אלא על אותה ערבה של אותה מקום שהיתה למטה מירושלים שייחדוה לשם מצוה: 

! ט 
* [[ והוא הגוף הקשה.]] א''א אינו כן אלא העלה הנובל שהרי שנינו שהנביה נושרת עליהן והווה להן לזבל: 

~ הלכות מעילה - פרק ששי

! ב 
* [[ קדשי קדשים התמימים.]] א''א זה אמרו מעצמו ואין לו סמך לא ממשנה ולא מתוספתא ולא מגמרא והלא לא חלקו במשנה אלא בין חטאת חיה למתה שאין פגם למתה אבל בחיה לא חלקו כלל. ומה שאמר אין לו טעם שהקרבן התמים אע''פ שהוא עומד לקרבן אפשר שיפול בו מום ויפגם וימכר ועוד שהעור לכהנים הוא והוא נפגם אצלם שקודם זריקה מועלין בכלן והוא דבר שיש בו פגם: 

! ד 
* [[ ואין מועל אחר מועל במוקדשין.]] א''א בכל זה יצא מכלל משנתנו וטעה אחר התוספתא כי אין במשנתנו אלא בהמה וכלי שרת ובודאי בהמה תמימה דומיא דכלי שרת והוא מפני שמצא בתוספתא בקע בקורדום ובא חבירו ובקע בו שניהם מעלו שינה הלשון וכתב בהמה וכלי תשמיש ופירש הבהמה חמור ואינו אלא בהמה תמימה למזבח דומיא דכלי שרת שהן למזבח ואין להם פדיון אבל כלי המוקדשין אם הראשון נהנה בו ופגם שוב אין בו מועל. ואין סומכין על תוספתא שהיא סותרת המשנה והגמרא: 

! ה 
* [[ וכן אם נתנה לחבירו.]] א''א דבר זה לא נמצא לו יסוד. שמצא בתוספתא נטל פרוטה של הקדש ואמר הרי היא שלי לא אמר כלום עד שיוציאנה לחולין נתנו לספר אע''פ שלא סיפר מעל ובעולה נתנו לחבירו וחבירו לחבירו כולן מעלו. זאת מצא ואיני סומך עליה כי לא באה על דרך מתוקן ואפשר מפני שהיא קדושת הגוף אינה יוצאה לחולין לא בפגימה ולא בנתינה אבל קשה לי מ''ש עולה: 

! ז 
* [[ ונתנה לחבירו שניהם מעלו.]] א''א אף בזה עזב כל הדרך הסלולה ותפס דרך הסירים שאין זה פירוש ההלכה אלא כמו שאפרש לפנים: 

! ח 
* [[ נטל אבן או קורה.]] א''א זו היא שהעמיד בגמרא בגזבר שהכל תחת ידו שנטילתו אינה ניכרת לגזל ההקדש וכן כל אדם שהקדשו תחת ידו הרי הוא הגזבר ולא מעל עד שיוציא. ומה שהקשו בגמרא מ''ש הוא ומ''ש חבירו לא ר''ל שימעלו הוא וחבירו אלא ה''ק מ''ש כשגנבה מבית ההקדש ונטלה לעצמו שלא מעל וכשנתנה לחבירו מעל אטו שינוי רשות בעינן למעילה והראשון מעל והשני לא מעל ושני ליה אי בשנטלה מבית הקדש ה''נ שהוא מעל מיד ואם נתנה לחבירו אותו חבר לא מעל אלא הכא בגזבר שנטלה מרשות עצמו עסקינן שנטילתו אינו ניכר חסרון להקדש עד שיוציאנה לאחר: 

! יג 
* [[ בין הוא בין חבירו מעל.]] א''א זהו מן הטעות הראשון: 

~ הלכות מעילה - פרק שביעי

! ב 
* [[ אבל אם היו בשר עולה.]] א''א תוספתא היא במעילה ויפה פירש. עוד אומר בה גם אני מפני שהעולה אינה נעשית חתיכות אלא מנתחה איברים איברים כדאיתא בתמיד וכדתנן בשקלים בשר שנמצא בעזרה איברים עולה וחתיכות חטאת הילכך אלו שראו אותה חתיכות היה להם לטעות של חטאת הם וכאנוסים דמו דלא הוה להו לשיולי אבל האוכל חייב שהוא נהנה. וראוי לסמוך עליו: 

~ הלכות מעילה - פרק שמיני

