&UniqueId=1497&LastLevelIndex=2&TextSource=ר' פנחס ראובן שליט''א&ForcedBookName=מצודת ציון&CosmeticsType==726&GroupId=b28&PutNewLinesAsIs=0&SearchInTitles=0&Comments=
// C:\Dev\BhOCR\Runtime files\Projects\eNA_MISHLEI Layer 3 - 0 pages


$ משלי - מצודת ציון



~ משלי פרק-א

! {ג}
<b>לקחת .</b> ענין ידיעה ולמוד כמו לקח טוב נתתי לכם ( לקמן ד ) : 
! {ד}
<b>ערמה .</b> ענין התחכמות כמו ערום יערים הוא ( ש''א כ''ג ) : <b>ומזמה .</b> ענין מחשבה כמו זממה שדה ותקחהו ( לקמן לא ) : 
! {ה}
<b>תחבולות .</b> עניינו דקות העיון כמו ובתחבולות עשה מלחמה ( לקמן כ ) : <b>יקנה .</b> מצינו לשון קנין אף אם אין שם מוכר כמו קונה שמים וארץ ( בראשית יד ) ורבים כמוהו : 
! {ו}
<b>ומליצה .</b> עניינו אמרים צחים המקובלים על הלב : <b>וחידותם .</b> עניינו דברים סתומים קשי ההבנה : 
! {ז}
<b>אוילים .</b> ר''ל רשעים כי אין אדם עובר עבירה אא''כ נכנס בו רוח שטות : 
! {ח}
<b>תטוש .</b> ענין עזיבה כמו כי לא יטוש ה' את עמו ( ש''א יב ) : <b>תורת .</b> ענין למוד והוראה : 
! {ט}
<b>לוית .</b> ענין חבור ודבוק כמו הפעם ילוה אישי ( בראשית כ''ט ) : <b>וענקים .</b> עניני עדי הצואר כמו ולבד מן הענקות ( שופטים ח ) : <b>לגרגרותיך .</b> מלשון גרון וצואר . יפתוך . מלשון פיתוי והסתה : 
! {י}
<b>תבא .</b> ענין רצון כמו לא אבה יבמי ( דברים כה ) : 
! {יא}
<b>נארבה .</b> נשב במארב לארוב : <b>נצפנה .</b> ענין הסתר : 
! {יד}
<b>כיס .</b> אמתחת ושק : 
! {יז}
<b>מזורה .</b> ענין פזור ופרישה כמו מזרה בעיניו כל רע ( לקמן כ' ) : <b>בעלי כנף .</b> הצפרים שיש להם כנפים : 
! {יט}
<b>ארחות .</b> ענין הנהגה וסדר : <b>בוצע בצע .</b> ענין גזל כמו מה תקות חנף כי יבצע ( איוב כז ) : 
! {כ}
<b>תרונה .</b> ענין הכוזה והשמעת קול כמו ויעבור הרנה במחנה ( מ''א כב ) : 
! {כב}
<b>פתים .</b> כמו פתאים ר''ל שוטים הנפתים מהר : 
! {כג}
<b>אביעה .</b> אדבר כמו יביע אומר ( תהלים יט ) : 
! {כה}
<b>ותפרעו .</b> ענין בטול והשבתה כמו למה משה ואהרן תפריעו וגו' ( שמות ה' ) : <b>לא אביתם .</b> לא רציתם : 
! {כו}
<b>באידכם .</b> ענין צער ומקרה רע כמו הלא איד לעול ( איוב לא ) : 
! {כז}
<b>כשואה .</b> כחושך כמו אמש שואה ומשואה ( , שם ) : <b>יאתה .</b> ענין ביאה כמו מצפון זהב יאתה ( שם ז ) : 
! {כח}
<b>ישחרנני .</b> ענין דרישה כמו לשחר פניך ( לקמן ז ) : 
! {ל}
<b>נאצו .</b> הוא לשון מושאל על הבזיון וכן כי נאצו האנשים את מנחת ה' ( ש''א ב ) : 
! {לב}
<b>משובת .</b> ענינו ההשקט והמרגוע כמו בשובה ונחת תושעון ( ישעיה ל' ) : 
! {לג}
<b>ושאנן .</b> ענין השקט כמו לעשתות שאנן ( איוב יב ) : 

~ משלי פרק-ב

! {ד}
<b>וכמטמנים .</b> אוצרות הטמונים : 
! {ז}
<b>תושיה .</b> התורה נקראת תושיה מלשון יש כי ישנה לעולם ולא תשוב לאין כשאר הדברים שבעולם , ורז''ל אמרו ע''ש שמתשת גוף האדם הלומדה : 
! {ט}
<b>מעגל .</b> שביל ודרך כמו פרשו רשת ליד מעגל ( תהלים קמ ) : 
! {י}
<b>ינעם .</b> ענין מתיקות וערבות : 
! {טו}
<b>עקשים .</b> העקומים : <b>ונלוזים .</b> נוטים מדרך הישר וכן ונלוז דרכיו בוזהו ( לקמן יד ) : 
! {יז}
<b>אלוף .</b> שר כמו אלופי ומיודעי ( תהלים נ''ה ) ור''ל הבעל : 
! {יח}
<b>שחה .</b> ענין כפיפה והשפלה כמו וישח אדם ( ישעיה ה ) : 
! {כא}
<b>יותרו .</b> מלשון נותר : 
! {כב}
<b>יסחו .</b> ענין עקירה ממקום כמו ויסחך מאוהל ( תהלים נב ) : 

~ משלי פרק-ג

! {ג}
<b>לוח .</b> נסר והוא ענין מליצה ושאלה : 
! {ח}
<b>לשרך .</b> הוא הטבור כמו שררך אגן הסהר ( ש''ה ו ) : <b>ושקוי .</b> ר''ל המוח המשקה העצמות : 
! {י}
<b>אסמיך .</b> הם אוצרות התבואה כמו את הברכה באסמיך ( דברים כ''ח ) : <b>יקביך .</b> הם הבורות אשר היין יורד בהם כמו וגם יקב חצב בו ( ישעיה ה ) : <b>יפרצו .</b> ענין התחזקות ברבוי כמו פרצו לרוב ( דה''א ד ) : 
! {יא}
<b>תקוץ .</b> ענין מאוס כמו קצתי בחיי ( בראשית כז ) : 
! {יב}
<b>ירצה .</b> מלשון רצוי ופיוס : 
! {יג}
<b>יפיק .</b> יוציא כמו ויפיק רצון ( לקמן ח ) : 
! {יד}
<b>ומחרוץ .</b> היא הזהב הטוב כמו בירקרק חרוץ ( תהלים סח ) : 
! {טו}
<b>מפנינים .</b> הם המרגליות : 
! {יח}
<b>מאושר .</b> משובח כמו אשרי האיש ( שם א ) : 
! {כ}
<b>ירעפו .</b> יטיפו כמו יערוף כמטר לקחי ( דברים לג ) : 
! {כא}
<b>ילוזו .</b> ענין הטיה והסרה : 
! {כג}
<b>תגוף .</b> ענין הכאה כמו פן תגוף באבן רגליך ( תהלים צא ) : 
! {כד}
<b>וערבה .</b> ענין מתיקות כמו וערבה לה' מנחת ( מלאכי ג' ) : 
! {כה}
<b>ומשואת .</b> ענין חושך כמו אמש שואה ומשואה ( איוב לא ) : 
! {כו}
<b>בכסלך .</b> ענין בטחון ותקוה כמו אשר יקוט כסלו ( שם ח' ) : 
! {כז}
<b>לאל .</b> ענין כח ואמצות : 
! {כט}
<b>תחרוש .</b> ענין מחשבה כמו חורשי און ( שם ד' ) : 
! {לב}
<b>נלוז .</b> הנוטה מדרך הישר : 
! {לג}
<b>מארת .</b> מלשון ארור : <b>ונוה .</b> מדור כמו נוה איתן ( ירמיה מט ) : 
! {לה}
<b>מרים .</b> מלשון תרומה והפרשה : <b>קלון .</b> בזיון והוא מלשון קלוי באש ( ויקרא ב ) כי בעבור הבזיון יתאדם הפנים כאלו נקלה באש , או הוא מלשון קלות : 

~ משלי פרק-ד

! {א}
<b>והקשיבו .</b> ענין שמיעה והאזנה : 
! {ג}
<b>רך .</b> מעונג : 
! {ד}
<b>ויורני .</b> ענין למוד כמו את מי יורה דעה ( ישעיה כ''ח ) : 
! {ח}
<b>סלסלה .</b> ענין משמוש כמו כבוצר על סלסלות ( ירמיה ז' ) ובדרז''ל מסלסל בשערו ( נזיר ג' ) : 
! {ט}
<b>תמגנך .</b> ענין מסירה כמו אשר מגן צריך ( בראשית יד ) : 
! {יא}
<b>הוריתיך .</b> ענין למוד : 
! {יב}
<b>צעדך .</b> פסיעותיך : <b>תרוץ .</b> ענין מהירת ההליכה : 
! {יד}
<b>תאשר .</b> ענין הלוך ופסיעות כמו ואשרו בדרך בינה ( לקמן ט ) : 
! {טו}
<b>פרעהו .</b> ענין בטול והשבתה כמו ותפרעו כל עצתי ( לעיל ב ) . שטה . ענין הטיה והסרה כמו אל ישט אל דרכיה ( לקמן ז' ) : 
! {יח}
<b>נוגה .</b> ענין הארה כמו מנוגה נגדו ( תהלים י''ח ) : <b>הולך ואור .</b> ר''ל בכל פעם יותר וכן וירח יקר הולך ( איוב ל''א ) : 
! {כא}
<b>אל יליזו .</b> אל ינטו : 
! {כד}
<b>ולזות .</b> ענין נטיה ועקימה : 
! {כה}
<b>ועפעפיך .</b> אישון העין : 
! {כו}
<b>פלס .</b> ענין יושר ועש''ז נקרא מטה המאזנים פלס ומאזני וכו' ( לקמן טז ) לפי שבו מיישר המשקל : 

~ משלי פרק-ה

! {ג}
<b>נופת .</b> ענין הזלה והתכה וכן ונופת צופים ( תהלים יט ) ותחסר מלת צופים והוא מובן מעצמו שר''ל כהזלת חלות הדבש : <b>תטופנה .</b> תרד טיפץ : <b>חכה .</b> ר''ל מאמרה הבאה בנגיעת הלשון בחיך : 
! {ד}
<b>כלענה .</b> שם עשב מר : <b>צעדיה .</b> ענין פסיעות והלוך : 
! {ו}
<b>תפלס .</b> תישיר : <b>נעו .</b> מלשון נע ונד : <b>מעגלותיה .</b> דרכיה : 
! {יא}
<b>ושארך .</b> גם הוא נאמר על הבשר כמו אם יכין שאר לעמו ( תהלים עח ) וכפל דבריו בשמות נרדפים כמו אדמת עפר ( דניאל יב ) : 
! {יב}
<b>נאץ .</b> מושאל הוא על הבזיון וכן נאצו כל תוכחתי ( לעיל א ) : 
! {יג}
<b>מורי .</b> מלשון הוראה ולמוד : 
! {טו}
<b>ונוזלים .</b> ענין נטיפה : <b>בארך .</b> באר הנובע : 
! {טז}
<b>יפוצו .</b> ענין פזור : <b>פלגי מים .</b> אמת המים : 
! {יט}
<b>אילת .</b> נקבת האיל : <b>ירווך .</b> ענין שביעה : <b>תשגה .</b> מלשון משגה וחטא : 

~ משלי פרק-ו

! {ג}
<b>אפוא .</b> כמו עתה וכן מה לך אפוא ( ישעיה כב ) : <b>התרפס .</b> ענין דריסה ורמיסה כמו ושארה ברגלה רפסה ( דניאל ז' ) : <b>ורהב .</b> ענין התחזקות כמו ירהבו הנער בזקן ( ישעיה ג' ) : 
! {ו}
<b>נמלה .</b> שם בריה קטנה : 
! {ז}
<b>קצין .</b> שר ומושל : 
! {ח}
<b>אגרה .</b> ענין אסיפה כמו אוגר בקיץ ( לקמן י ) : 
! {י}
<b>תנומות .</b> היא שינה קלה : 
! {יא}
<b>ראשך .</b> ענין עוני ודלות כמו ראש עשה כף רמיה ( , שם ) : 
! {יב}
<b>בליעל .</b> בלי עול ר''ל הפורק עול שמים : 
! {יג}
<b>קורץ .</b> ענין הנידנוד לרמז הלעג והוא מלשון קרץ מצפון ( ירמיה מו ) כי ברוב הנידנוד כאלו כורת ומשבר העינים : <b>מולל .</b> הוא מלשון מלה ודבור ר''ל כאלו מדבר ברגליו דבר הלעג : <b>מורה .</b> כאלו מלמד דבר הלעג באצבעותיו : 
! {יד}
<b>מדינים .</b> מלשון מדון ומריבה : <b>ישלח .</b> ענין גרוי ושסוי כמו ושן בהמות אשלח בם ( דברים ל''ב ) : 
! {טו}
<b>אידו .</b> ענין צער ומקרה רע : <b>פתע .</b> הוא כמו פתאום : 
! {יט}
<b>יפיח .</b> ענין דבור ע''ש שבא בהפחת הפה : 
! {כ}
<b>תטוש .</b> ענין עזיבה : 
! {כא}
<b>ענדם .</b> ענין קשירה כמו אענדנו עטרות לי ( איוב לא ) : <b>גרגרותיך .</b> מלשון גרון וצואר : 
! {כב}
<b>תנחה .</b> תנהג : <b>והקיצות .</b> ענין הערה מהשינה : <b>תשיחך .</b> מלשון שיחה ודבור : 
! {כו}
<b>ככר לחם .</b> כן נקרא לחם שלם : 
! {כז}
<b>היחתה .</b> ענין שאיבת האש ממקומו כמו לחתות אש מיקוד ( ישעיה ל ) : <b>בחיקו .</b> ר''ל בבגדו שממול החיק : 
! {כח}
<b>תכוינה .</b> ענין שרפה כמו כויה תחת כויה ( שמות כא ) : 
! {לג}
<b>וקלון .</b> בזיון : <b>תמחה .</b> ענין מחיקה : 
! {לד}
<b>קנאה .</b> נקמה : <b>חמת .</b> מלשון חמה וכעס : 
! {לה}
<b>כופר .</b> שוחד . עניינם כמו פדיון : 

~ משלי פרק-ז

! {א}
<b>תצפון .</b> תסתיר : 
! {ב}
<b>כאישון .</b> הוא בת העין ובעבור קטנות צורת האיש הנראה בה קרוי אישון כמו האמינון אחיך ( ש''ב יג ) שבאה תוספות הנו''ן להקטינו ולהשפילו : 
! {ד}
<b>ומודע .</b> עניינו כמו קרוב על כי הקרוב ידוע לאדם ומכירו כמו ולנעמי מודע לאישה ( רות ב ) : 
! {ו}
<b>אשנבי .</b> ענין חלון כמו בעד האשנב ( שופטים ה' ) : <b>נשקפתי .</b> ענין הבטה ולפי שהמביט לחוץ נראה גם הוא למביט בו לזה אמר נשקפתי וכן בעד החלון נשקפה ( , שם ) : 
! {ח}
<b>פנה .</b> זויות : <b>יצעד .</b> ענין פסיעה והלוך : 
! {ט}
<b>בנשף .</b> ענין חושך כמו אך חושך ישופני ( תהלים קל''ט ) : <b>באישון לילה .</b> בשחרות הלילה כמו באשון חושך ( לקמן כ ) : 
! {י}
<b>שית .</b> ענין שימה ותקון : <b>ונצורת .</b> מל' מצור וכן נוצרים באים ( ירמיה ד' ) : 
! {טו}
<b>לשחר .</b> ענין דרישה : 
! {טז}
<b>מרבדים .</b> מצעות נאים לקשוט כמו מרבדים עשתה לה ( לקמן לא ) : <b>ערשי .</b> מטתי כמו עשר יצועי ( תהלים קלב ) : <b>חטובות .</b> ענין כריתה וחתוך כמו חוטבי עצים ( יהושע ט ) : <b>אטון .</b> תרגום של מיתריהם ( שמות כו ) הוא אטוניהון : 
! {יז}
<b>נפתי .</b> ענין הזלה והתכה כמו נופת תטופנה ( לעיל ה ) : <b>מור אהלים וקנמון .</b> שמות מיני בושם : 
! {יח}
<b>נתעלסה .</b> ענין שמחה כמו כחיל תמורתו ולא יעלוס ( איוב כ ) : 
! {כ}
<b>צרור .</b> ענין קשר כמו צרור כספו בשקו ( בראשית מ''ב ) : <b>הכסא .</b> עניינו זמן קבוע כמו בכסה ליום חגנו ( תהלים כא ) : 
! {כא}
<b>לקחה .</b> ענין למוד והרגל כמו הלוקחים לשונם ( ירמיה כג ) : 
! {כב}
<b>וכעכס .</b> הוא ארס הנחש וכן ברגליהם תעכסנה ( ישעיה ג ) : 
! {כג}
<b>יפלח .</b> ענין בקוע כמו פולח ובוקע ( תהלים קמ''א ) : <b>כבדו .</b> הכבד שהמרה תלוי בה : <b>פח .</b> רשת : 
! {כה}
<b>ישט .</b> ענין נטיה והסרה : <b>תתע .</b> מלשון תועה : 
! {כו}
<b>חללים .</b> הרוגים : 

~ משלי פרק-ח

! {ב}
<b>בית .</b> מקום : 
! {ג}
<b>ליד .</b> למקום : <b>לפי קרת .</b> לפתח העיר : <b>תרונה .</b> ענין הכרזה כמו בחוץ תרונה ( לעיל א ) : 
! {ד}
<b>אישים .</b> אנשים : 
! {ו}
<b>נגידים .</b> שרים וחשובים : 
! {ז}
<b>יהגה .</b> ידבר : 
! {ח}
<b>נפתל .</b> עקמימות כמו ועם עקש תתפתל ( תהלים י''ח ) : 
! {ט}
<b>נכוחים .</b> ענין יושר כמו עשות נכוחה ( עמוס ג ) : 
! {י}
<b>מחרוץ .</b> מין זהב טוב : 
! {יב}
<b>מזמות .</b> מחשבות : 
! {יג}
<b>גאה וגאון .</b> שניהם ענין גאוה : 
! {יד}
<b>ותושיה .</b> תשות הכח : 
! {טו}
<b>ורוזנים .</b> שרים : <b>יחוקקו .</b> מל' חוק וגזרה : 
! {טז}
<b>ישורו .</b> יעשו שררה וממשל : 
! {יז}
<b>אהב .</b> כמו אאהב : 
! {יח}
<b>עתק .</b> חוזק כמו יביעו ידברו עתק ( תהלים צד ) : 
! {כג}
<b>נסכתי .</b> ענין ממשלה כמו נסיכי סיחון ( יהושע יג ) : 
! {כד}
<b>חוללתי .</b> ענין בריאה כמו ותחולל ארץ ( תהלים צ ) : <b>נכבדי מים .</b> רבוי המים כמו בעם כבד ( במדבר יא ) : 
! {כה}
<b>הטבעו .</b> מל' טביעה : 
! {כו}
<b>תבל .</b> כן נקראת הארץ המיושבת מבני אדם : 
! {כז}
<b>בחוקו .</b> מל' חקיקה : <b>חוג .</b> הוא העגול הנעשה ע''י כלי ולה ב' ראשים יעמיד ראש האחד במקום עמדו והשני יסבב סביבו ונעשה עגול וכן היושב על חוג הארץ ( ישעיה מ' ) : 
! {כח}
<b>באמצו .</b> מל' אומץ וחוזק : <b>בעזוז .</b> מל' עוז : 
! {ל}
<b>אמון .</b> ענין גדול הילד והתעסקות בו כמו והיו מלכים אומניך ( שם מ''ט ) : <b>שעשועים .</b> ענין התעסקות לשמוח : 
! {לג}
<b>ואל תפרעו .</b> אל תבטלו כמו תפריעו את העם ( שמות ה' ) : 
! {לד}
<b>לשקוד .</b> ענין מהירות כמו שוקד ( ירמיה א' ) : 
! {לה}
<b>ויפק .</b> ויוציא כמו יפיק תבונה ( לעיל ג' ) : 

~ משלי פרק-ט

! {א}
<b>חצבה .</b> ענין כריתה וחתוך הנופל באבנים : 
! {ב}
<b>מסכה .</b> ענין מזיגת היין במים כמו למסוך שכר ( ישעיה ה ) : <b>ערכה .</b> ענין סדור : 
! {ג}
<b>גפי .</b> ענין כנף ובדרז''ל עד בין אגפים ( חולין מ''ו ) ור''ל במקום גבוה שהעוף יפרח שם באגפיו : <b>קרת .</b> מל' קריה ועיר : 
! {ה}
<b>לחמו .</b> אכלו לחם ולתוספת ביאור אמר בלחמי וכן מסעף פארה ( ישעיה י' ) : 
! {ו}
<b>ואשרו .</b> וצעדו כמו ואשר בדרך לבך ( לקמן כ''ג ) : 
! {יז}
<b>ינעם .</b> ענין מתיקות וערבות : 

~ משלי פרק-י

! {א}
<b>תוגת .</b> מל' יגון ועצבון : 
! {ג}
<b>והות .</b> ענין שבר כמו יעוז בהותו ( תהלים נד ) : <b>יהדוף .</b> ענין דחיפה כמו כהנדוף עשן ( שם סח ) : 
! {ד}
<b>ראש .</b> עני כמו ראש ועושר ( לקמן ל ) : <b>כף .</b> כף המאזנים : <b>חרוצים .</b> עניינו תנועה וזרוזות כמו אז תחרץ ( ש''ב ה ) : 
! {ה}
<b>אוגר .</b> ענין אסיפה כמו אגרה בקציר ( לעיל ו ) : <b>נרדם .</b> מל' תרדמה והיא שינה עמוקה : 
! {ח}
<b>ילבט .</b> ענין עייפות וכשלון וכן ועם לא יבין ילבט ( הושע ד ) : 
! {ט}
<b>יודע .</b> ענין שבירה כמו ויודע בהם אנשי סוכות ( שופטים ח ) : 
! {י}
<b>קורץ .</b> ענין נדנוד ורמיזה כמו קורץ בעיניו ( לעיל ז ) : <b>מקור .</b> מעין : 
! {יב}
<b>מדנים .</b> מל' מדון ומריבה : 
! {יג}
<b>לגו .</b> לגוף כמו גוי נתתי למכים ( ישעיה נ ) : 
! {יד}
<b>מחתה .</b> ענין שבירה כמו שמת מבצריו מחתה ( תהלים פד ) : 
! {טו}
<b>קרית .</b> מל' קריה ועיר : <b>רישם .</b> ענין עוני : 
! {טז}
<b>תבואת .</b> מל' תבואה ופירות : <b>לחטאת .</b> ענין חסרון כמו קולע וכו' ולא יחטיא ( שופטים כ ) : 
! {יז}
<b>מתעה .</b> כמו תועה או מתעה נפשו : 
! {יח}
<b>דבה .</b> ענין לעז והוצאת שם רע שרבים דובבים ומספרים בו כמו דבתם רעה ( בראשית לז ) : 
! {יט}
<b>וחושך .</b> ענין מניעה כמו ולא חשכת ( שם כב ) : 
! {כא}
<b>ירעו .</b> מלשון מרעה ור''ל יאכילו : 
! {כג}
<b>זמה .</b> ענין מעשה הרעה : 
! {כד}
<b>מגורת .</b> ענין פחד כמו ויגר מואב ( במדבר כב ) : 
! {כה}
<b>סופה .</b> רוח סערה : 
! {ל}
<b>ימוט .</b> לשון נטיה : <b>ישכנו .</b> עניינו חניה בהשקט : 
! {לא}
<b>ינוב .</b> ענין דבור כמו בורא ניב שפתים ( ישעיה נ''ז ) : 

~ משלי פרק-יא

! {א}
<b>מאזני .</b> כלי המשקל : 
! {ב}
<b>קלון .</b> בזיון : <b>צנועים .</b> המסתתרים עצמם מרוב ענותנותם : 
! {ג}
<b>וסלף .</b> ענין עקום כמו ויסלף דברי צדיקים ( שמות כג ) : <b>ישדם .</b> מל' שדידה וגזילה : 
! {ו}
<b>ובהות .</b> ענין שבירה כמו מדבר הות ( תהלים צ''א ) : 
! {ז}
<b>אונים .</b> בנים הבאים מכחו כמו כחי וראשית אוני ( בראשית מט ) : 
! {ח}
<b>נחלץ .</b> ענין הוצאה ושליפה כמו וחלצה נעלו ( דברים כה ) : 
! {י}
<b>תעלוץ .</b> תשמח : 
! {יב}
<b>יחריש .</b> ישתוק : 
! {טו}
<b>רע ירוע .</b> ענין השבר והרצוץ כמו תרועם בשבט ברזל ( תהלים ב ) : 
! {טז}
<b>ועריצים .</b> חזקים כמו עריצי גוים ( יחזקאל כח ) : 
! {יז}
<b>ועוכר .</b> ענין השחתה ובלבול כמו עכרתם אותי ( בראשית לד ) : <b>שארו .</b> בשרו כמו אם יכין שאר ( תהלים עח ) : 
! {יח}
<b>אמת .</b> עניינו דבר מקויים וכן ודבריך יהיו אמת ( שמואל ב ז' ) : 
! {יט}
<b>כן .</b> עניינו כמו אמת וצדק כמו כן בנות צלפחד דוברות ( במדבר כז ) : 
! {כ}
<b>עקשי .</b> ענין עקום : 
! {כב}
<b>נזם .</b> עדי יושם על האף וכן חח ונזם ( שמות לה ) : <b>טעם .</b> עניינו העצה ותוכן הדבר כמו וטעם זקנים יקח ( איוב יב ) : 
! {כד}
<b>וחושך .</b> ומונע : 
! {כה}
<b>ברכה .</b> כל לשון ברכה עניינו הוספת טובה : <b>תדשן .</b> מל' דשן ושמן : <b>ומרוה .</b> ענין שביעה כמו כגן רוה ( ישעיה נח ) : 
! {כו}
<b>בר .</b> תבואה כמו לשבר בר ( בראש' מב ) : <b>יקבהו .</b> יקללוהו כמו לכה קבה לי ( במדבר כב ) : <b>לאום .</b> אומה כמו ולאום מלאום יאמץ ( בראשית כה ) : <b>משביר .</b> ענין מכירת תבואה כמו לשבר בר ( בראשית מב ) : 
! {כז}
<b>שוחר .</b> ענין דרישה כמו ושחרו אל ( תהלים מח ) : 
! {כט}
<b>רוח .</b> עניינו כעס כמו הניחו את רוחי ( זכריה ו ) : 
! {לא}
<b>אף כי .</b> ענינו כמו כל שכן וכן אף כי אש אכלתהו ( יחזקאל טו ) : 

~ משלי פרק-יב

! {א}
<b>בער .</b> שוטה ע''ש שנמשל כבהמות והוא מל' אנחנו ובעירנו ( במדבר כ ) : 
! {ז}
<b>ואינם .</b> ואין מהם : 
! {ח}
<b>ונעוה .</b> מל' נע כאשר יאמר מן זע זעוה : 
! {יב}
<b>מצוד .</b> עניינו מבצר חזק כמו יבאוהו במצדות ( יחזקאל יט ) : 
! {יז}
<b>יפיח .</b> ענין דבור כי בא בהפחת רוח הפה : 
! {יח}
<b>בוטה .</b> ענין דבור כמו לבטא בשפתים ( ויקרא ה ) : <b>כמדקרות .</b> ענין תחיבה בדבר מה כמו כל הנמצא ידקר ( ישעיה יג ) : 
! {יט}
<b>ארגיעה .</b> מל' רגע : 
! {כ}
<b>חורשי .</b> ענין מחשבה : 
! {כא}
<b>יאונה .</b> ענין הזדמנות כמו לא תאונה אליך רעה ( תהלים צא ) : 
! {כד}
<b>חרוצים .</b> זרוזים : <b>למס .</b> מל' המסה והמגה : 
! {כה}
<b>ישחנה .</b> מל' שחיה והשפלה כמו שחו רעים ( לקמן יד ) : 
! {כז}
<b>יחרוך .</b> ענין שריפה כמו ושער ראשיהון לא התחרך ( דניאל ג ) : <b>יקר .</b> חשוב ונכבד : <b>חרוץ .</b> הוא מין זהב טוב כמו בירקרק חרוץ ( תהלים סח ) : 
! {כח}
<b>נתיבה .</b> ענין שביל ומסילה : 

~ משלי פרק-יג

! {ג}
<b>פושק .</b> ענין פתיחה והרחבה כמו ותפשקי את רגליך ( יחזקאל טז ) : <b>מחתה .</b> ענין שבר : 
! {ד}
<b>חרוצים .</b> זריזים : <b>תדשן .</b> ענין שומן : 
! {ה}
<b>יבאיש .</b> ר''ל ימאס כדבר הנבאש : <b>ויחפיר .</b> ענין בושה כמו וחפרה הלבנה ( ישעיה כד ) : 
! {ו}
<b>תסלף .</b> עניינו מעוקל ומעוקם כמו סלף בוגדים ישדם ( לעיל יא ) : 
! {ז}
<b>מתרושש .</b> מל' רש ועני : 
! {ח}
<b>כופר .</b> פדיון : <b>גערה .</b> צעקת נזיפה : 
! {ט}
<b>ידעך .</b> ענין ניתור וקפיצה וזהו כבוי הנר כי השלהבת קופצת מהפתילה וכן ידעך נרו ( לקמן כ ) : 
! {י}
<b>מצה .</b> ענין מריבה כמו הן לריב ומצה תצומו ( ישעיה נח ) : 
! {יא}
<b>על יד .</b> ביד וכן עמדתם על חרבכם ( יחזקאל לג ) ומשפטו בחרבכם : 
! {יב}
<b>מחלה .</b> מלשון חולי ומכאוב : 
! {יג}
<b>יחבל .</b> מל' חבלה ומכה : 
! {טו}
<b>איתן .</b> ענין חוזק כמו איתן מושבך ( במדבר כד ) : 
! {טז}
<b>יפרוש .</b> מל' פרישה ושטיחה : 
! {יז}
<b>מלאך .</b> ענין שליח כמו מלאך שלוח אליהם ( יחזקאל כג ) : <b>וציר .</b> גם הוא ענין שליח כמו וציר בגוים שולח ( עובדיה א ) : 
! {יח}
<b>פורע .</b> ענין בטול : 
! {יט}
<b>נהיה .</b> ענין שבירה כמו נהיתי ונחליתי ( דניאל ח ) : <b>תערב .</b> ענין מתיקות כמו וערבה לה' מנחת ( מלאכי ג ) : 
! {כ}
<b>ירוע .</b> ענין שבירה ורציצה כמו תרועם בשבט ברזל ( תהלים ב ) : 
! {כב}
<b>וצפון .</b> ענין הסתרה : <b>חיל .</b> עושר : 
! {כג}
<b>ניר .</b> ענין חרישה כמו נירו לכם ניר ( ירמיה ד ) : <b>ראשים .</b> מלשון רש ועני : <b>נספה .</b> ענין מיתה כמו אני נאסף אל עמי ( בראשית מט ) : 
! {כד}
<b>חושך .</b> מונע : <b>שחרו .</b> עניינו ימי הילדות שהוא בתחילת הימים והושאל מל' שחר הבקר וכן הילדות והשחרות הבל ( קהלת יא ) : 

~ משלי פרק-יד

! {ב}
<b>ונלוז .</b> ענין הטיה והסרה כמו ונלוזים במעגלותם ( לעיל ב ) : 
! {ג}
<b>חוטר .</b> מטה כמו ויצא חוטר מגזע ישי ( ישעיה יא ) : 
! {ד}
<b>אלפים .</b> שורים כמו שגר אלפיך ( דברים ז ) : <b>אבוס .</b> אוצר התבואה כמו פתחו מאבוסיה ( ירמיה נ ) : <b>בר .</b> ברור ונקי : 
! {ה}
<b>ויפיח .</b> ענין דבור : 
! {ז}
<b>מנגד .</b> ממרחק כמו כי מנגד תראה את הארץ ( דברים לב ) : <b>ובל .</b> הוי''ו היא במקום או כמו אביו ואמו קלל ( ויקרא כ ) : 
! {ט}
<b>יליץ .</b> מל' מליצה : <b>אשם .</b> קרבן אשם : 
! {י}
<b>יתערב .</b> מלשון תערובות : 
! {יג}
<b>תוגה .</b> מל' יגון ועצבון : 
! {יד}
<b>סוג .</b> עניינו החזרה לאחור כמו והוסג אחור משפט ( ישעיה נט ) : 
! {טו}
<b>לאשורו .</b> ענין דרך ופסיעו' כמו באשורו אחזה רגלי ( איוב כג ) : 
! {טז}
<b>מתעבר .</b> מלשון עברה וכעס : 
! {יט}
<b>שחו .</b> ענין כפיפה והשפלה כמו וישח אדם ( ישעיה ב ) : 
! {כב}
<b>יתעו .</b> הונח על הרוצה ללכת בדרך זה והולך באחר והושאל לכל התועה בדעתו . <b>חורשי </b>. ענין מחשבה : 
! {כג}
<b>עצב .</b> גם העמל נקרא עצב כי עצב בעמל : <b>מותר .</b> יתרון והרוחה : 
! {כח}
<b>ובאפס .</b> עניינו כמו באין וכן אפס בלעדי ( ישעיה מה ) : <b>לאום .</b> אומה : <b>מחתת .</b> שבר ופחד : <b>רזון .</b> עניינו כמו שר וכן האזינו רוזנים ( שופטים ה ) : 
! {ל}
<b>חיי .</b> ענין רפואה כמו וימרחו על השחין ויחי ( ישעיה לה ) : <b>מרפא .</b> מל' רפיון עם שהוא באל''ף כמו על כן הוא מרפא ( ירמיה לח ) : <b>קנאה .</b> עניינו כעס וכן קנאוני בלא אל ( דברים לב ) : 
! {לא}
<b>חרף .</b> ענין גדוף : 
! {לה}
<b>ועברתו .</b> מל' עברה וכעס : 

~ משלי פרק-טו

! {א}
<b>מענה .</b> מל' עניה ותשובה : 
! {ב}
<b>תיטיב .</b> ענין תקון כמו ותיטב את ראשה ( מלכים ב' ט' ) : <b>יביע .</b> ענין דבור כמו יביע אומר ( תהלים י''ט ) והוא מושאל ממעיין הנובע מים רבים : 
! {ג}
<b>צופות .</b> ענין הבטה וראיה : 
! {ד}
<b>מרפא .</b> מלשון רפיון : <b>וסלף .</b> ענין עקום ועוות : <b>ברוח .</b> עניינו רצון וכן הנני נותן בו רוח ( ישעיה לז ) : 
! {ה}
<b>ינאץ .</b> ימאס : <b>יערים .</b> מלשון ערמה והשכל : 
! {ו}
<b>חוסן .</b> ענין חוזק כמו וחסון הוא כאלונים ( עמוס ב ) : <b>ובתבואת .</b> מל' ביאה : <b>נעכרת .</b> מלשון עכירה ובלבול כמו עכרתם אותי ( בראשית לד ) : 
! {ז}
<b>יזרו .</b> ענין פזור כמו יזורה על נוהו גפרית ( איוב יח ) : 
! {יא}
<b>אף כי .</b> עניינו כמו כ''ש וכן אף כי אש אכלתהו ( יחזקאל ט''ו ) : 
! {יג}
<b>נכאה .</b> נשברה כמו ונכאה לבב ( תהלים קט ) : 
! {יז}
<b>ארחת .</b> ענין האכילה התמידית בכל יום כמו וארוחתו ארוחת תמיד ( מלכים ב כ''ה ) : <b>אבוס .</b> שם המקום שמפטמים בו את הבהמות כמו וחמור אבוס בעליו ( ישעיה א ) : 
! {יח}
<b>יגרה .</b> מל' תגר וחרחור כמו ואל תתגר בם מלחמה ( דברים ב ) : <b>מדון .</b> מלשון דין ומריבה : 
! {יט}
<b>כמשוכת .</b> ענין גדר כמו הסר משוכתו ( ישעיה ה ) : <b>חדק .</b> מין קוצים כמו טובה כחדק ( מיכה ז ) : <b>סלולה .</b> ר''ל ממושמש בו הרבה להסיר אבני המכשול ודוגמתו סלסלה ותרוממך ( לעיל ד ) : 
! {כב}
<b>סוד .</b> ענין עצה שדרכו להיות בסוד לבל יודע , או שהעצה הוא למעשה כיסוד לבנין : 
! {כג}
<b>במענה .</b> ענין אמירה כמו ומה' מענה לשון ( לקמן טז ) : 
! {כה}
<b>יסח .</b> ענין עקירה כמו ונסחתם מעל האדמה ( דברים כח ) : 
! {כז}
<b>בוצע בצע .</b> הגוזל הון כמו ובוצע ברך ( תהלים י ) וכמו מה בצע ( בראשית ל''ז ) : 
! {כח}
<b>יהגה .</b> יחשוב כמו הגיון לבי ( תהלים יט ) : <b>לענות .</b> מלשון עניה ותשובה : 
! {ל}
<b>תדשן .</b> ענין שומן : 
! {לא}
<b>תלין .</b> ענין התמדה כמו צדק ילין בה ( ישעיה א' ) : 
! {לב}
<b>פורע .</b> ענין השבתה ובטול כמו ותפרעו כל עצתי ( לעיל א' ) : 

~ משלי פרק-טז

! {א}
<b>מערכי .</b> ענין סדור : <b>מענה .</b> ענין אמירה : 
! {ב}
<b>זך .</b> ברור ונקי כמו שמן זית זך ( שמות כז ) : <b>ותוכן .</b> מל' תוך : 
! {ג}
<b>גול .</b> גלגל וסבב : 
! {ז}
<b>ישלים .</b> מל' שלום : 
! {י}
<b>קסם .</b> ענין ניחוש כמו קוסם קסמים ( דברים י''ח ) : <b>ימעל .</b> ענין בגידה ואשמה : 
! {יא}
<b>פלס .</b> ענין יושר כמו פלס מעגל רגליך ( לעיל ד ) והושאל על מטה המאזנים כי הוא מיישר המשקל : <b>כיס .</b> אמתחת ושק : 
! {יד}
<b>יכפרנה .</b> ענין העברה וקנוח ועש''ז יקראו המזרקים כפורי זהב ( עזרא א ) כי הכהן מקנח ידו מן הדם בשפת המזרק : 
! {טו}
<b>מלקוש .</b> כן נקרא המטר המאוחר כמו יורה ומלקוש ( דברים י''א ) : 
! {יח}
<b>גאון .</b> ענינו ממשלה כמו גאון יעקב ( עמוס ז' ) : <b>כשלון .</b> ענין חלשות ונפילת הכח : 
! {יט}
<b>שלל .</b> הון רב : 
! {כד}
<b>צוף דבש .</b> חלות דבש וכן ונופת צופים ( תהלים יט ) : <b>לעצם .</b> ר''ל לגוף כי העצמות הם מעמידי הגוף : 
! {כו}
<b>אכף .</b> מלשון כפיה ונגישה וכן ואכפי עליך לא יכבד ( איוב לג ) : 
! {כז}
<b>כורה .</b> חופר בור כמו בור כרה ( תהלים ז' ) : <b>צרבת .</b> ענין שריפה כמו ונצרבו בה כל פנים ( יחזקאל כ''א ) : 
! {כח}
<b>ונרגן .</b> ענין תלונה כמו ותרגנו באהליכם ( דברים א ) : <b>אלוף .</b> שר כמו ואל תבטחו באלוף ( מיכה ז ) : 
! {ל}
<b>עוצה .</b> ענין סתימה כמו ויעצם את עיניכם ( ישעיה כט ) : <b>קורץ .</b> ענין נדנוד לרמז כמו קורץ בעיניו ( לעיל ו ) : <b>כלה .</b> ענין גמר והשלמה : 
! {לב}
<b>ברוחו .</b> ענין כעס : 
! {לג}
<b>יוטל .</b> ענין השלכה : 

~ משלי פרק-יז

! {א}
<b>פת .</b> חתיכת לחם מל' פתות אותה פתים ( ויקרא ב ) : <b>חרבה .</b> יבשה : 
! {ג}
<b>מצרף .</b> וכור . שמות הכלים אשר יתיכו בהם הזהב והכסף : 
! {ד}
<b>מזין .</b> כמו מאזין ר''ל מקשיב באזנו : <b>הוות .</b> ענין שכר ורעה כמו מדבר הוות ( תהלים צ''א ) : 
! {ה}
<b>לאיד .</b> ענין תקלה ומקרה רע כמו הלא איד לעיל ( איוב ל''א ) : 
! {ז}
<b>נאוה .</b> מל' נאה וכן נאוה תהלה ( תהלים קמז ) : <b>לנבל .</b> אדם פחות ונבזה : 
! {ח}
<b>אבן חן .</b> יש אבני יקר המרבים חן למי שנושאם ואמרו שכן סגולת הרמגליות : 
! {ט}
<b>ושונה .</b> מל' שנית : <b>אלוף .</b> שר ומושל : 
! {י}
<b>תחת .</b> ענין פחד ושבר כמו אל תערוץ ואל תחת ( יהושע א' ) : 
! {יא}
<b>ישלח .</b> ענין גרוי ושסוי כמו ושן בהמות אשלח בם ( דברים ל''ב ) : 
! {יב}
<b>פגוש .</b> ענין פגיעה : <b>שכול .</b> מי שבניו מתים קרוי שכול כמו לא תהיה משכלה ( שמות כ''ג ) : 
! {יג}
<b>תמוש .</b> ענין הסרה כמו לא ימוש ( שם יג ) : 
! {יד}
<b>פוטר .</b> ענין פתיחה כמו פטר רחם ( , שם ) : <b>התגלע .</b> כמו התגלה בה''א וכן בכל תושיה יתגלע , לקמן יח ) : <b>נטוש .</b> עזוב : 
! {טז}
<b>מחיר .</b> ענינו דמי הדבר וערכו כמו ובלא מחיר יין וחלב ( ישעיה נה ) : 
! {יח}
<b>ערב ערבה .</b> מלשון ערבות ממון : 
! {יט}
<b>מצה .</b> ענין מריבה כמו הן לריב ומצה תצומו ( שם נ''ח ) : <b>פתחו .</b> על פתח הפה יאמר וכן שמור פתחי פיך ( מיכה ז' ) : 
! {כא}
<b>לתוגה .</b> מל' יגון : 
! {כב}
<b>גהה .</b> כמו כגהה ותחסר כ''ף השמוש ועניינו רפואה כמו ולא יגהה מכם מזור ( הושע ה' ) : <b>נכאה .</b> שבורה כמו ונכאה לבב ( תהלים ק''ט ) : <b>גרם .</b> עצם כמו תשבר גרם ( לקמן כ''ה ) : 
! {כה}
<b>וממר .</b> מל' מרירות : 
! {כז}
<b>חושך .</b> מונע : 
! {כח}
<b>אוטם .</b> ענין סתימה וכמו אוטם אזנו ( ישעיה לג ) : 

~ משלי פרק-יח

! {א}
<b>תושיה .</b> כן נקראת התורה והוא מל' יש כי ישנה לעולם ולא תשוב לאין כיתר הדברים : <b>יתגלע .</b> כמו יתגלה בה''א : 
! {ג}
<b>בוז .</b> בזיון : 
! {ו}
<b>למהלומות .</b> ענין הכאה המשברת כמו והלמה סיסרא ( שופטים ה' ) : 
! {ח}
<b>נרגן .</b> מתלונן כמו ונרגן מפריד אלוף ( לעיל טז ) : <b>כמתלהמים .</b> ענין הכאה המשברת והוא הפוך מן הלום : 
! {יא}
<b>קרית .</b> מל' קריה ועיר : <b>במשכיתו .</b> עניינו הרצוף ברצפת אבנים והוא מלשון סכך וכסוי כמו ואבן משכית ( ויקרא כ''ו ) : 
! {יד}
<b>יכלכל .</b> ענין סבלה והחזקה כמו השמים וגו' לא יכלכלוך ( מלכים א' ח' ) : <b>מחלהו .</b> מלשון חולי : <b>נכאה .</b> שבורה : 
! {טז}
<b>מתן .</b> מתנה ודורון : 
! {יח}
<b>ישבית .</b> יבטל כמו שבת נוגש ( ישעיה י''ד ) : 
! {יט}
<b>כבריח .</b> הוא כעין מקל משימים לרוחב הדלת לסגרו : <b>ארמון .</b> היכל מלך : 
! {כב}
<b>ויפק .</b> יוציא כמו יפיק תבונה ( לעיל ג ) : 
! {כג}
<b>עזות .</b> חזקות וקשות : 
! {כד}
<b>להתרועע .</b> מל' ריע וחבר : 

~ משלי פרק-יט

! {ב}
<b>ואץ .</b> ענין מהירות כמו ולא אץ לבא ( יהושע י' ) : 
! {ג}
<b>תסלף .</b> תעקם כמו וסלף בה ( לעיל ט''ו ) : <b>יזעף .</b> יכעס כמו זעף ה' אשא ( מיכה ז' ) : 
! {ה}
<b>ויפיח .</b> ענין אמירה : 
! {ו}
<b>רבים .</b> גדולים וחשובים כמו רבי המלך ( ירמיה מא ) : <b>יחלו .</b> יבקשו כמו ויחל משה ( שמות לב ) : 
! {י}
<b>נאוה .</b> נאה ויפה : 
! {יב}
<b>נהם .</b> כן נקרא שאגת הארי וכן ארי נוהם ( לקמן כ''ח ) : <b>זעף .</b> כעס : 
! {יג}
<b>הות .</b> שברון לב : <b>ודלף .</b> ענין טפטוף כמו דלפה עיני ( איוב יו ) : <b>טורד .</b> ענין גרושין כמו ולך טרדין ( דניאל ד ) : 
! {כג}
<b>ילין .</b> ענין התמד' כמו צדק ילין בה ( ישעיה א ) : <b>יפקד .</b> ענין זכרון והשגחה : 
! {כד}
<b>בצלחת .</b> שם כלי בשול כמו ובדודים ובצלחות ( דברי הימים ב לה ) : 
! {כה}
<b>יערם .</b> מלשון ערמה : 
! {כו}
<b>משדד .</b> מלשון שדידה וגזלה : <b>ומחפיר .</b> ענין בושה : 
! {כז}
<b>לשגות .</b> מל' שגגה ומשגה : 
! {כח}
<b>יליץ .</b> מל' מליצה : 

~ משלי פרק-כ

! {א}
<b>הומה .</b> ענין צעקה : <b>שוגה .</b> מל' שגגה : 
! {ב}
<b>נהם .</b> כן נקרא שאגת האריה : <b>אימת .</b> מל' אימה ופחד : <b>מתעברו .</b> מל' עברה וכעס : <b>חוטא .</b> ענין חסרון כמו קולע באבן אל השערה ולא יחטיא ( שופטים כ' ) : 
! {ג}
<b>יתגלע .</b> כמו יתגלה בה''א : 
! {ה}
<b>ידלנה .</b> ענין שאיבה כמו דלה דלה לנו ( שמות ב ) : 
! {ח}
<b>מזרה .</b> ענין פרישה ושטיחה כמו כי חנם מזורה הרשת ( לעיל א ) : 
! {ט}
<b>זכיתי .</b> מל' זך ונקי : 
! {י}
<b>איפה .</b> שם מדה בת ג' סאים : 
! {יא}
<b>במעלליו .</b> במעשיו כמו אשר עולל לי ( איכה א ) : <b>יתנכר .</b> מלשון נכר וזר : 
! {יג}
<b>תורש .</b> מל' רש ועני : <b>פקח .</b> פתח כמו עיניו פקח ( איוב כז ) : 
! {יד}
<b>ואוזל .</b> ענין הליכה כמו אזלו מים מני ים ( שם יד ) : 
! {טו}
<b>פנינים .</b> הם המרגליות : 
! {טז}
<b>חבלהו .</b> ענין משכון כמו אם חבל תחבל ( שמות כב ) : 
! {יז}
<b>ערב .</b> ענין מתיקות כמו וערבה לה' מנחת ( מלאכי ג ) : <b>חצץ .</b> אבנים דקים כמו ויגרס בחצץ שני ( איכה ג ) : 
! {יט}
<b>ולפותה .</b> מל' פתי ושוטה : <b>תתערב .</b> מל' תערובות : 
! {כ}
<b>ידעך .</b> ענין ניתר וקפיצה כמו דועכו כאש קוצים ( תהלים קי''ח ) והיא כבוי הנר כי השלהבת נדחה ונקפץ מן הפתילה : <b>באישון .</b> ענין שחרות וחושך וכן באישון לילה ( לעיל ז ) : 
! {כד}
<b>מצעדי .</b> מדרך הרגל כמו ויהי כי צעדו ( שמואל ב' ו ) : 
! {כה}
<b>ילע .</b> ענין השחתה ובלבול כמו על כן דברי לעו ( איוב ו ) : <b>לבקר .</b> ענין דרישה וחפוש כמו לא יבקר ( ויקרא יג ) : 
! {כו}
<b>מזרה .</b> ענין פזור כמו מזרה ישראל יקבצנו ( ירמיה לח ) : <b>אופן .</b> גלגל : 
! {ל}
<b>תמרוק .</b> ענין זכוך ובהירות כמו מרקו הרמחים ( שם מו ) : 

~ משלי פרק-כא

! {א}
<b>פלגי מים .</b> אמת המים : 
! {ב}
<b>ותוכן .</b> מל' תוך : 
! {ד}
<b>ניר .</b> ענין חרישה כמו נירו לכם ניר ( שם ד ) והוא מושאל על המחשבה כמו שהושאל לה ל' חרישה כמ''ש אל תחרוש על רעך רעה ( לעיל ג ) : 
! {ה}
<b>חרוץ .</b> זרוז וישר : <b>אץ .</b> ענין מהירות כמו ולא אץ לבוא ( יהושע י' ) : 
! {ו}
<b>נדף .</b> ענין דחיפה ומוכה כמו תדפנו רוח ( תהלים א ) : 
! {ז}
<b>יגורם .</b> מל' מגור ופחד וכן מגורת רשע ( לעיל י ) : 
! {ט}
<b>פנת .</b> זויות : <b>חבר .</b> חבורת אנשים וכן חבר כהנים ( הושע ו ) : 
! {י}
<b>יוחן .</b> מלשון חן : 
! {יב}
<b>משכיל .</b> ענין הצלחה כי המצליח במעשיו נראה להבריות שעושה בהשכל : <b>מסלף .</b> מעקם כמו ויסלף דברי בוגד ( לקמן כב ) : 
! {יג}
<b>אוטם .</b> סותם : 
! {יד}
<b>יכפה .</b> ענין כסוי ובדרז''ל כפה עליהם הר כגיגית ( שבת פח ) : 
! {טו}
<b>ומחתה .</b> ענין שבר : 
! {טז}
<b>רפאים .</b> הם המתים שנרפו ונחלשו : 
! {כ}
<b>בנוה .</b> במדור : <b>יבלענו .</b> מלשון בליעה : 
! {כב}
<b>ויורד .</b> מלשון ירידה והשפלה : 
! {כד}
<b>יהיר .</b> גס הרוח כמו גבר יהיר ( חבקוק ב ) : <b>בעברת .</b> מל' עברה וכעס : 
! {כה}
<b>מאנו .</b> לא רצו : 
! {כו}
<b>יחשוך .</b> ענין מניעה : 
! {כז}
<b>בזמה .</b> במחשבה רעה כמו זמה היא ( ויקרא יח ) : 
! {כט}
<b>בפניו .</b> בכעסו וכן ופניה לא היה לה ( שמואל א א ) כי הכעס נראה בפני האדם : 

~ משלי פרק-כב

! {ב}
<b>נפגשו .</b> ענין פגיעה כמו רש ואיש תככים נפגשו ( לקמן כט ) : 
! {ג}
<b>נענשו .</b> גם הפסד הממון קרוי בל' עונש כמו וענשו אותו מאה כסף ( דברים כב ) : 
! {ד}
<b>עקב .</b> עניינו סוף ואחרית ע''ש שהעקב הוא סוף הרגל : 
! {ה}
<b>צנים .</b> קוצים כמו ולצנינים בצדיכם ( במדבר לג ) : 
! {ו}
<b>חנוך .</b> הוא ענין התחלה לדבר שעתיד לעמוד בו כמו ולא חנכו ( דברים כ' ) : 
! {ח}
<b>ושבט עברתו .</b> הושאל לשון שבט על העברה והזעם וכן אשור שבט אפי ( ישעיה י ) : 
! {י}
<b>וישבות .</b> ענין הבטול כמו שבת נוגש ( שם יד ) : 
! {יב}
<b>ויסלף .</b> ויעקם : 
! {יד}
<b>שוחה .</b> בור כמו בשחת עשו ( תהלים ט' ) : <b>זרות .</b> מל' זר : <b>זעום .</b> ענץ כעס : 
! {יז}
<b>תשית .</b> תשים כמו שת לי אלהים זרע ( בראשית ד ) : 
! {יח}
<b>נעים .</b> ענין מתיקות וערבות : 
! {כ}
<b>שלישים .</b> שרים ונכבדים כמו ומבחר שלישיו ( שמות טו ) ור''ל דברים חשובים ונכבדים וכן שמעו כי נגידים אדבר ( לעיל ח ) : <b>במועצות .</b> מל' עצה : 
! {כא}
<b>קשט .</b> ענין אמת כמו מפני קושט סלה ( תהלים ס' ) : <b>לשולחיך .</b> ענין טרוד וגרושין כמו הן ישלח איש ( ירמיה ג' ) : 
! {כג}
<b>וקבע .</b> ענין גזל כמו היקבע אדם אלהים ( מלאכי ג ) : 
! {כד}
<b>תתרע .</b> מל' ריע וחבר : 
! {כה}
<b>תאלף .</b> תלמד כמו כי יאלף עונך פיך ( איוב טו ) : 
! {כו}
<b>משאות .</b> ענין הלואה כמו משאת מאומה ( דברים כד ) : 
! {כח}
<b>תסג .</b> ענין ההחזרה לאחור כמו ארור מסיג גבול ( שם כז ) : 
! {כט}
<b>חזית .</b> ענין ראיה כמו ואחזה אנכי ( לקמן כד ) : <b>חשכים .</b> שפלים ופחותים כי כמו שנקראים שרים חורים מל' חיור ולובן כן יקראו הפחותים חשוכים מל' חושך ושחרות : 

~ משלי פרק-כג

! {ב}
<b>שכין .</b> כמו סכין בסמ''ך וכן התמלא בשכות עורו ( איוב מ ) : <b>בלועך .</b> ענין בליעה וכן יעלעו דם ( שם לט ) והבי''ת היא בי''ת השמוש : 
! {ג}
<b>למטעמותיו .</b> דברים מוטעמים ומשובחים כמו ועשה לי מטעמים ( בראשית כז ) : 
! {ד}
<b>תיגע .</b> מל' יגיעה : 
! {ה}
<b>התעיף .</b> מל' עפיפה ותנועה : 
! {ז}
<b>שער .</b> מל' השערה ואומדן כמו מאה שערים ( שם כו ) : 
! {ח}
<b>תקיאנה .</b> הוא החזרת המאכל לחוץ וכן קיא צואה ( ישעיה כח ) : 
! {ט}
<b>מליך .</b> מאמריך כמו אין מלה בלשוני ( תהלים קלט ) : 
! {יד}
<b>משאול .</b> מגיהנם : 
! {טז}
<b>ותעלוזנה .</b> ענין שמחה כמו יעלזו חסידים ( שם קמט ) : <b>כליותי .</b> תאות השמחה היא בכליות : 
! {יח}
<b>כי אם יש .</b> כי אשר יש : 
! {יט}
<b>ואשר .</b> ענין מצעדים ופסיעות כמו ואשרו בדרך בינה ( לעיל ט ) : 
! {כ}
<b>בסובאי .</b> ענין רבוי השתיה : <b>בזוללי .</b> ענין רבוי האכילה כמו סורר ומורה וכו' זולל וסובא ( דברים כא ) : 
! {כא}
<b>נומה .</b> מל' תנומה ושינה : 
! {כד}
<b>גיל .</b> ענין שמחה : 
! {כח}
<b>כחתף .</b> כמו כחטף בטי''ת ועניינו מהירות הלקיחה כמו וחטפתם לכם ( שופטים כא ) : 
! {כט}
<b>שיח .</b> ענין דבור כמו יעקב עליו שיחי ( תהלים קד ) : <b>פצעים .</b> מכות המוציאות דם כמו פצע תחת פצע ( שמות כא ) : <b>חכלילות .</b> אדמימות כמו חכלילי עינים מיין ( בראשית מט ) : 
! {ל}
<b>למאחרים .</b> מל' אחור ועכוב : <b>ממסך .</b> ענין מזיגה והוא תערובת המים ביין כמו מסכה יינה ( לעיל ט ) : 
! {לא}
<b>יתאדם .</b> מלשון אודם : 
! {לב}
<b>וכצפעוני .</b> הוא מין נחש : 
! {לג}
<b>זרות .</b> מל' זר ונכר : 
! {לה}
<b>חליתי .</b> מל' חולי : <b>הלמוני .</b> עניינו מכות המשברות כמו יהלמני צדיק ( תהלים קמ''א ) : <b>אקיץ .</b> אעיר מן השינה : 

~ משלי פרק-כד

! {ב}
<b>יהגה .</b> יחשוב כמו והגיון לבי ( שם יט ) : 
! {ה}
<b>מאמץ .</b> מחזק : 
! {ו}
<b>ברוב .</b> עניינו גדולה וחשיבות כמו ורבי המלך ( ירמיה מא ) : 
! {ז}
<b>ראמות .</b> שם אבן יקר וכן ראמות וגביש ( איוב כח ) : 
! {י}
<b>התרפית .</b> מל' רפיון : <b>כחכה .</b> כמו כחך : 
! {יא}
<b>ומטים .</b> מל' נטיה : <b>תחשוך .</b> תמנע : 
! {יב}
<b>תוכן .</b> מל' תוך : 
! {יג}
<b>ונופת .</b> ענין הזלה ונטיפה כמו ונופת צופים ( תהלים יט ) : <b>חכך .</b> מל' חיך : 
! {טו}
<b>תשדד .</b> מל' שדידה וגזלה : <b>רבצו .</b> מקום רבצו והוא המקום אשר ישכב שמה לנוח כמו כרע רבץ כאריה ( בראשית מט ) : 
! {יט}
<b>תתחר .</b> ענין ההתערבות להדמות כמו ואיך תתחרה את הסוסים ( ירמיה יב ) : 
! {כ}
<b>ידעך .</b> ענין ניתר וקפיצה כמו דועכו כאש קוצים ( תהלים קיח ) תהו כבוי הנר שקופץ השלהבת מן הפתילה : 
! {כא}
<b>שונים .</b> מל' השתנות וחלוף כמו ודתיהם שונות ( אסתר ג ) : <b>תתערב .</b> מלשון תערובות : 
! {כב}
<b>אידם .</b> ענין שבר ומקרה רע כמו שמח לאיד ( לעיל וז ) : <b>ופיד .</b> עניינו כמו איד וכן אם בפידו להן שוע ( איוב ל ) : 
! {כד}
<b>יקבוהו .</b> יקללוהו כמו מה אקוב ( במדבר כג ) : <b>יזעמוהו .</b> מל' זעם וכעס . לאומים . אומות : 
! {כה}
<b>ינעם .</b> מל' נעימות ויופי : 
! {כו}
<b>ישק .</b> מל' נשיקה ור''ל חבור השפתים וכן צדק ושלום נשקו ( תהלים פה ) שר''ל תלוים ומחוברים זה בזה : <b>נכוחים .</b> אמיתים וישרים כמו ונכחה לא תוכל לבוא ( ישעיה נט ) : 
! {כז}
<b>ועתדה .</b> ענין הזמנה כמו התעתדו לגלים ( איוב טו ) : 
! {לא}
<b>קמשונים .</b> חרולים . מיני קוצים כמו קמוש וחוח במבצריה ( ישעיה לד ) וכמו תחת חרול יספחו ( איוב ל ) : <b>וגדר .</b> כותל : <b>נהרסה .</b> מל' הריסה ונתיצה : 
! {לב}
<b>ואחזה .</b> ענין ראיה כמו חזית איש מהיר ( לעיל כב ) : 
! {לג}
<b>תנומות .</b> היא השינה הקלה : <b>מתהלך .</b> הראוי כמתהלך ותחסר הכ''ף : <b>רישך .</b> מל' רש ועוני : 

~ משלי פרק-כה

! {א}
<b>העתיקו .</b> כותב הדברים מספר אל ספר יקרא מעתיק לפי שנראה כאלו מעתיק ומסיר הדברים משם לכתבם באחר ועם כי נשארו גם בראשון מ''מ נראה הוא כאלו מסיר משם : 
! {ב}
<b>חקור .</b> ענין חפוש ודרישה : 
! {ג}
<b>לרום .</b> מל' הרמה וגבהות : 
! {ד}
<b>הגו .</b> ענין הסרה כמו כאשר הוגה מן המסילה ( שמואל ב ב' ) : <b>סיגים .</b> הוא פסולת הכסף : 
! {י}
<b>יחסדך .</b> ענין חרפה כמו חסד הוא ( ויקרא כ ) : <b>ודבתך .</b> על הרוב יאמר על דברי גנאי ומעצמו יובן : 
! {יא}
<b>במשכיות .</b> מל' סכך וכסוי וכן ואבן משכית ( שם כו ) : <b>אפניו .</b> מל' אופן עגלה : 
! {יב}
<b>נזם .</b> שם תכשיט הנתון על האף : <b>וחלי .</b> ענין עדי ותכשיט כמו ותעד נזמה וחליתה ( הושע ב ) : <b>כתם .</b> זהב יקר וטוב וכן בכתם אופיר ( תהלים מה ) : 
! {יג}
<b>כצנת .</b> מל' צנה וקור ובדו . ז''ל בשר צונן ( פסחים עו ) : <b>ציר .</b> שליח כמו וציר בגוים שולח ( עובדיה א ) : <b>ישיב .</b> ענין השקט והנחה כמו בשובה ונחת ( ישעיה ל ) : 
! {יד}
<b>נשיאים .</b> עננים ע''ש שמנשאים עצמם למעלה : <b>מתהלל .</b> מל' הלול ושבח : <b>במתת .</b> מל' מתנה : 
! {טו}
<b>קצין .</b> שר ומושל כמו קצין תהיה לנו ( שם ג ) : <b>גרם .</b> עצם כמו תיבש גרם ( לעיל יז ) ור''ל הקושי : 
! {טז}
<b>והקאתו .</b> ענין החזרת המאכל מן הגוף וכן וספק מואב בקיאו ( ירמיה מ''ח ) : 
! {יז}
<b>הוקר .</b> מל' יקר : 
! {יח}
<b>מפיץ .</b> שם כלי המשבר וכן מפץ אתה לי ( שם נח ) : <b>שנון .</b> ענין חדוד : <b>עונה .</b> מעיד כמו לא תענה ( שמות כ' ) : 
! {יט}
<b>רועה .</b> ענין שבירה כמו תרועם בשבט ברזל ( תהלים ב' ) : <b>מועדת .</b> ענין החלקה והשמטה כמו ולא מעדו קרסולי ( שם י''ח ) : 
! {כ}
<b>מעדה .</b> מל' עדי וקשוט : <b>קרה .</b> מל' קרירות : <b>נתר .</b> מין אדמה רכה עשוי לכבס בו כמו אם תכבסי בנתר ( ירמיה ב' ) : <b>רע .</b> מושבר כמו שן רועה : 
! {כב}
<b>חותה .</b> עניינו שאיבת האש מהיקוד כמו לחתות אש מיקוד ( ישעי' ל ) : 
! {כג}
<b>תחולל .</b> ענין בריאה והולדה כמו הן בעון חוללתי ( תהלים נא ) : <b>נזעמים .</b> מל' זעם וכעס : 
! {כד}
<b>פנת .</b> זויות : 
! {כו}
<b>נרפש .</b> ענין רמיסה כמו ברגליכם תרפשון ( יחזקאל לד ) : <b>מט .</b> מל' נטיה : 
! {כח}
<b>פרוצה .</b> ענין שבירה : <b>מעצר .</b> ענין מניעה כמו ותעצר המגפה ( במדבר יז ) : <b>לרוחו .</b> ענין דבור כמו וברוח שפתיו ( ישעיה י''א ) על שם שבאה ברוח הפה : 

~ משלי פרק-כו

! {א}
<b>בקיץ .</b> הוא עת שטיחת התאנים ליבש כמו וקיץ וחורף ( בראשית ח ) : <b>נאוה .</b> נאה כמו נאוה תהלה ( תהלים לג ) : 
! {ב}
<b>כדרור .</b> הוא עטלף ותקרא דרור ע''ש שמקננת בבתים כאלו היתה חפשית מבני אדם כי דרור הוא ענין חירות כמו וקראתם דרור ( ויקרא כה ) : 
! {ג}
<b>שוט .</b> שרביט ושבט כמו קול שוט ( נחום ג ) : <b>מתג .</b> הוא כעין רסן עשוי להנהיג בו במתג ורסן עדיו ( תהלים לב ) : <b>לגו .</b> לגוף כמו אחרי גוך ( יחזקאל כג ) : 
! {ד}
<b>תען .</b> מל' עניה ותשובה : <b>תשוה .</b> מל' השואה ודמיון : 
! {ו}
<b>מקצה .</b> מל' קציצה וכתיתה : <b>חמס .</b> דברי סרה וקרוב לענין נחמסו עקביך ( ירמיה יג ) שהוא הסרה : 
! {ז}
<b>דליו .</b> ענין הרמה כמו דלו עיני למרום ( ישעיה לח ) : <b>שוקים .</b> שוקי הרגלים : <b>מפסח .</b> מחגר : 
! {ח}
<b>כצרור .</b> ענין קשירה כמו צרור כספו ( בראשית מב ) : <b>במרגמה .</b> כן יקרא הקלע על כי בו רוגמים ומשליכים האבנים והוא מל' באבן ירגמו ( ויקרא כ ) : 
! {ט}
<b>חוח .</b> מין קוץ כמו החוח אשר בלבנון ( מלכים ב' יד ) : 
! {י}
<b>רב .</b> מל' מריבה : <b>מחולל .</b> מל' חלל והרג : <b>עוברים .</b> ר''ל בעלי עבירה עוברים על דת : 
! {יא}
<b>קאו .</b> מל' הקאה : <b>שונה .</b> מל' שנים : 
! {יג}
<b>שחל .</b> שם משמות האריה : 
! {יד}
<b>צירה .</b> רגל הדלת הנתון בחור המפתן וכן נאמר בדרך שאלה נהפכו עליה ציריה ( ש''א ד ) : 
! {טו}
<b>בצלחת .</b> שם כלי בשול כמו ובדודים ובצלחות ( ד''ה ב' לה ) : <b>נלאה .</b> ענין עייפות כמו ונלאו מצרים ( שמות ז ) : 
! {יח}
<b>כמתלהלה .</b> ענין יגיעה ועייפות כמו ותלה ארץ מצרים ( בראשית מז ) : <b>היורה .</b> ענין השלכה כמו ירה בים ( שמות טו ) : <b>זקים .</b> ניצוצות כמו מאזרי זיקות ( ישעיה נ ) : 
! {כ}
<b>באפס .</b> הוא כענין לא כמו ואפס כמוני ( שם מו ) : <b>נרגן .</b> מתלונן : 
! {כא}
<b>פחם .</b> הם גחלים כבוים כמו נופח באש פחם ( שם לד ) : <b>לחרחר .</b> להבעיר אש המריבה והחרון והוא מל' והעצמות יחרו ( יחזקאל כז ) : 
! {כב}
<b>כמתלהמים .</b> ענין הכאה המשברת והוא הפוך מן יהלמני צדיק ( תהלים קמב ) : 
! {כג}
<b>סיגים .</b> הוא פסולת הכסף : <b>מצופה .</b> מחופה : <b>דולקים .</b> ענין רדיפה כמו דלקת אחרי ( בראשית לא ) : 
! {כה}
<b>שבע .</b> ר''ל הרבה וכן שבע יפול צדיק ( לעיל כד ) : 
! {כו}
<b>במשאון .</b> בחושך כמו אמש שואה ומשואה ( איוב ל ) : 
! {כז}
<b>כורה .</b> חופר כמו בור כרה ( תהלים ז ) : <b>שחת .</b> בור כמו ויפול בשחת ( , שם ) : <b>וגולל .</b> מל' גלגול וסבוב : 
! {כח}
<b>דכיו .</b> ענין שבירה וכתיתה כמו או דכו במדוכה ( במדבר יא ) : <b>מדחה .</b> מל' דחיה : 

~ משלי פרק-כז

! {א}
<b>תתהלל .</b> מל' הלול ושבח : <b>ילד .</b> עניינו מקרה וכן אלה תולדות יעקב ( בראשית לז ) ולפי שהזמן מוליד הקורות אמר ילד יום : 
! {ג}
<b>ונטל .</b> ענין משא כמו נטילי כסף ( צפניה א ) : 
! {ו}
<b>פצעי .</b> הם מכות המוציאות דם : <b>ונעתרות .</b> ענין רבוי כמו ועתר ענן הקטורת ( יחזקאל ח ) : 
! {ז}
<b>תבוס .</b> ענין רמיסה כמו יבוס צרינו ( תהלים ס ) : <b>נופת .</b> ענין הזלה והתכה וכן ונופת צופים ( שם יט ) ותחסר מלת צופים והוא מובן מעצמו : 
! {ח}
<b>מן קנה .</b> מן מדורה : 
! {ט}
<b>וקטורת .</b> עשן בשמים : 
! {י}
<b>אידך .</b> מל' איד ומקרה רע : 
! {יב}
<b>נענשו .</b> גם הפסד ממון נקרא עונש וכן וענשו אותו מאה כסף ( דברים כב ) : 
! {יג}
<b>חבלהו .</b> ענין משכון כמו אם חבול תחבול ( שמות כב ) : 
! {יד}
<b>מברך .</b> ענין התפארות כמו אשר המתברך בארץ ( ישעיה סה ) : 
! {טו}
<b>דלף .</b> ענין טפטוף כמו דלפה עיני ( איוב טז ) : <b>טורד .</b> ענין גרושין כמו ולך טרדין ( דניאל ד ) : <b>סגריר .</b> מל' סגירה : <b>נשתוה .</b> מל' השואה ודמיון : 
! {יז}
<b>יחד .</b> מלשון חדידה ושנון : 
! {כ}
<b>שאול .</b> בור הקבר : <b>ואבדו .</b> הגיהנם : 
! {כא}
<b>מצרף .</b> וכור . שמות כלי הצורפים : 
! {כב}
<b>תכתוש .</b> ענין כתיתה וטחינה : <b>במכתש .</b> שם הכלי שכותשים בו : <b>הריפות .</b> מל' רפיון ור''ל החטים הנרפים הנקלפים מקליפותיהן וכן ותשטח עליו הריפות ( שמואל ב יז ) : <b>בעלי .</b> הוא יד המכתש שדוכין בו וכן והעלות וכפות ( דברי הימים ב' כד ) : 
! {כג}
<b>שית .</b> ענין שימה : 
! {כד}
<b>חוסן .</b> ענין חוזק ויאמר על העושר וכן חוסן ויקר יקחו ( יחזקאל כב ) : <b>נזר .</b> כתר : 
! {כה}
<b>ונאספו .</b> ענין כליון כמו אסף אסיפם ( ירמיה ח' ) : 
! {כו}
<b>ומחיר .</b> ענין ערך הדבר ושויו כמו יקחו במחיר ( דברי הימים ב' א' ) . עתודים . עזים זכרים : 
! {כז}
<b>ודי .</b> ענין ספוק הצורך : <b>ללחמך .</b> למאכלך : <b>ללחם ביתך .</b> כמו וללחם ביתך בוי''ו : 

~ משלי פרק-כח

! {א}
<b>ככפיר .</b> שם משמות האריה : 
! {ג}
<b>סוחף .</b> ענין שטיפה וגריפה כמו נסחף אביריך ( ירמיה מו ) : 
! {ד}
<b>יתגרו .</b> מלשון תגר ומריבה : 
! {ז}
<b>ורועה .</b> ענין חבור וריעות : <b>זוללים .</b> מרבים באכילה : 
! {ח}
<b>הונו .</b> מלשון הון ועושר : <b>בנשך .</b> ותרבית . נשך בכסף ותרבית באוכל וכן נאמר את כספך וגו' בנשך ובמרבית וגו' אכלך ( ויקר' כה ) : <b>לחונן .</b> מל' חנינה ומתנה : 
! {י}
<b>משגה .</b> מל' שגגה : <b>בשחותו .</b> מל' שחת ובור ור''ל תקלה וסכנה : 
! {יב}
<b>בעלוץ .</b> ענין שמחה כמו תעלץ קריה ( לעיל י''א ) : <b>רבה .</b> גדולה כמו על ארץ רבה ( תהלים ק''י ) : <b>יחופש .</b> ענין בקור ודרישה : 
! {יד}
<b>ומקשה .</b> מלשון קשה וחזק : 
! {טו}
<b>נוהם .</b> ושוקק . שאגת הארי נקרא נהימה ושאגת הדוב שקיקה : 
! {טז}
<b>נגיד .</b> שר ומושל : <b>מעשקות .</b> מל' עושק וגזל : <b>בצע .</b> עושק וגזל : 
! {יז}
<b>עשוק .</b> גזול ונשחת בעין : <b>יתמכו .</b> ענין סעד : 
! {יח}
<b>ונעקש .</b> ענין עקום : 
! {כ}
<b>ואץ .</b> ענין מהירות כמו ולא אץ לבא ( יהושע י' ) : 
! {כא}
<b>גבר .</b> איש : 
! {כה}
<b>יגרה .</b> מל' תגר ומריבה : <b>ידושן .</b> מל' דשן ושמן וכן ירויון מדשן ביתך ( תהלים לו ) : 
! {כז}
<b>ומעלים .</b> מל' העלמה : <b>מארות .</b> מל' ארור : 

~ משלי פרק-כט

! {ב}
<b>ברבות .</b> ענין גדולה כמו ורבי המלך ( ירמיה מ''א ) : <b>יאנח .</b> מלשון אנחה : 
! {ג}
<b>ורועה .</b> מל' ריעות וחבור : 
! {ד}
<b>תרומות .</b> ענין הפרשה כמו ויקחו לי תרומה ( שמות כ''ה ) : 
! {ה}
<b>פעמיו .</b> רגליו כמו פעמיו ירחץ בדם הרשע ( תהלים נ''ח ) : 
! {ז}
<b>דין .</b> משפט יסורים : 
! {ח}
<b>יפיחו .</b> ענין נשיבה כמו נופח באש ( ישעיה נ''ד ) : <b>קריה .</b> עיר : 
! {יא}
<b>רוחו .</b> עניינו כעס וכן הניחו את רוחי ( זכריה ו' ) : <b>ישבחנה .</b> ענין השפלה והשקטה כמו משביח שאון ימים ( תהלים ס''ה ) : 
! {יג}
<b>תככים .</b> מל' הכאה ושבירה : <b>נפגשו .</b> ענין פגיעה : 
! {טו}
<b>משולח .</b> נעזב על רצון עצמו כמו קן משולח ( ישעיה טז ) : 
! {טז}
<b>ברבות .</b> ענין גדולה : 
! {יז}
<b>מעדנים .</b> דברים חמודים כמו מעדני מלך ( בראשית מט ) : 
! {יח}
<b>יפרע .</b> ענין השבתה ובטול כמו תפרעו כל עצתי ( לעיל א ) : 
! {יט}
<b>מענה .</b> מל' עניה ותשובה : 
! {כ}
<b>אץ .</b> ענין מהירות כמו ולא אץ לבוא ( יהושע י' ) : 
! {כא}
<b>מפנק .</b> ענין עונג ועדן כמו מעדני מלך ( בראשית מט ) ת''א תפנוקי מלכין . מנון . שר ושליט כמו לפני שמש ינון שמו ( תהלים עב ) : 
! {כב}
<b>יגרה .</b> עניינו התחלת המריבה : 
! {כד}
<b>אלה .</b> שבועה כמו ושמעה קול אלה ( ויקרא ה ) : 
! {כו}
<b>משפט .</b> עניינו דבר הראוי וכן על העמוד כמשפט ( מלכים ב יא ) : 

~ משלי פרק-ל

! {א}
<b>אגור .</b> ענין אסיפה כמו אוגר בקיץ ( לעיל י ) : <b>בן .</b> מל' בינה : <b>יקה .</b> מל' הקאה : <b>המשא .</b> הנבואה : <b>נאום .</b> ענין אמירה : <b>לאיתיאל .</b> המלה ההיא מורכבת משתי תיבות אתי אל והלמ''ד הוא כמו בעבור וכן פתח פיך לאלם ( לקמן לא ) : <b>ואוכל .</b> מלשון יכולת : 
! {ב}
<b>בער .</b> סכל מבלי דעת כמו בהמה והוא מל' אנחנו ובעירנו ( במדבר כ ) : 
! {ד}
<b>וירד .</b> מל' ירידה , או הוא ענין ממשלה ושלטנו' כמו וירד מים עד יס ( תהלים עב ) : <b>בחפניו .</b> עניינו מלא כפו' הידים כמו ומלוא חפניו קטורת ( ויקרא טו ) : <b>צרר .</b> ענין קשירה כמו צרור כספו ( בראשית מ''ב ) : <b>בשמלה .</b> בסדין : <b>אפסי .</b> קצות : <b>ומה .</b> הוא''ו במקום או : 
! {ה}
<b>צרופה .</b> זקוק מסיג כמו לשוא צרף צורף ( ירמיה ו' ) : 
! {ו}
<b>יוכיח .</b> ענין ברור דברים כמו לכו נא ונוכחה ( ישעיה א ) : <b>בך .</b> ר''ל בדבריך : <b>ונכזבת .</b> מל' כזב : 
! {ח}
<b>ראש .</b> עניות : <b>הטריפני .</b> ענין מזון כמו טרף נתן ליראיו ( תהלים קי''א ) והוא מושאל מל' מזון החיה הבא ע''י טרף : <b>חוקי .</b> הקצוב לי וכמו ואכלו את חוקם ( בראשית מ''ז ) : 
! {ט}
<b>ותפשתי .</b> ענין אחיזה : 
! {י}
<b>תלשן .</b> מל' מלשינות ולה''ר : <b>ואשמת .</b> מל' שממה כמו עדרי הצאן נאשמו ( יואל א' ) : 
! {יב}
<b>ומצואתו .</b> מל' צואה וטנוף : 
! {יג}
<b>רמו .</b> גבוה : <b>ועפעפיו .</b> אישון העין : 
! {יד}
<b>חרבות .</b> מלשון חרב : <b>ומאכלות .</b> סכינים כמו ויקח את המאכלת ( בראשית כ''ב ) : <b>מתלעותיו .</b> הם השינים הפנימים וכן מתלעות עול ( איוב כ''ט ) : 
! {טו}
<b>לעלוקה .</b> היא תולעת הגדלה בנהרות המוצצת דם עד כי נתמלא כל גופה ובדרז''ל סכנת עלוקה ( ע''ג יב ) : <b>הב .</b> תן כמו הבה לי בנים ( בראשית ל' ) : <b>הנה .</b> הוא כמו המה לזכרים : <b>הון .</b> ענין די והרבה וכן יאמר על רבוי הממון : 
! {טז}
<b>ועוצר רחם .</b> מניעת ההריון וכן כי עצור עצר ה' בעד כל רחם ( בראשית כ ) : 
! {יז}
<b>ליקהת .</b> ענין קבוץ ואסיפה כמו ולו יקהת עמים ( שם מט ) : <b>יקרוה .</b> ענין נקיבה כמו וינקרו את עיניו ( שופטים ט''ז ) : 
! {יח}
<b>נפלאו .</b> ענין העלמה כמו כי יפלא ממך ( דברים י''ז ) : 
! {יט}
<b>בלב ים .</b> חוזק הדבר נקרא לב וכן לב השמים ( שם ד' ) והוא מושאל מלב בעל חי שהוא חזקו : <b>ודרך .</b> הבעילה תקרא בשם דרך כן ארז''ל ( קדושין ב' ) : <b>בעלמה .</b> הרכה בשנים תקרא עלמה ועם היא בעולה כמו הנה העלמה הרה ( ישעיה ז' ) : 
! {כ}
<b>ומחתה .</b> מל' מחיה וקנוח כמו מחה והפך על פניה ( מלכים ב' כ''א ) : 
! {כא}
<b>רגזה .</b> חרדה : <b>שאת .</b> מל' משא וסבל : 
! {כב}
<b>ונבל .</b> איש פחות ונבזה : 
! {כג}
<b>גברתה .</b> האדונית שלה : 
! {כה}
<b>הנמלים .</b> שם בריה קטנה : <b>עם .</b> יאמר כן בדרך השאלה וכן עדת דבורים ( שופטים י''ד ) : 
! {כו}
<b>שפנים .</b> שם בריה מה : <b>עצום .</b> חזק : 
! {כז}
<b>חוצץ .</b> מאוסף ומקובץ וכן נקרא אסיפת אבנים קטנים כמ''ש ויגרס בחצץ ( איכה ג ) : 
! {כח}
<b>שממית .</b> היא עכביש : <b>תתפש .</b> מלשון תפישה ולכידה : 
! {כט}
<b>צעד .</b> ענין הלוך ופסיעות כמו כי צעדו ( שמואל ב' ו' ) : 
! {ל}
<b>ליש .</b> שם משמות האריה וכן ליש אובד ( איוב ד' ) : 
! {לא}
<b>זרזיר .</b> ר''ל חגור כי ויעשו להם חגורות ( בראשית ג' ) תרגומו זרזין : <b>תיש .</b> הוא זכר העזים : <b>אלקום .</b> המלה ההיא מורכבת משנים אל קום ר''ל אין עומד : <b>עמו .</b> נגדו כמו ואין עמך להתיצב ( דברי הימים ב' כ' ) : 
! {לב}
<b>בהתנשא .</b> מלשון התנשאות ורוממות : <b>זמות .</b> ענין מחשבה : 
! {לג}
<b>מיץ .</b> מלשון מציצה וסחיטה כמו וימץ טל מן הגזה ( שופטים ו' ) : <b>חמאה .</b> היא שומן החלב : <b>אף .</b> חוטם : <b>אפים .</b> מל' אף וחימה : 

~ משלי פרק-לא

! {א}
<b>למואל .</b> המלה ההיא מורכבת משנים למו אל ר''ל אל ה' כמו וידמו למו עצתי ( איוב כט ) : <b>משא .</b> נבואה : <b>יסרתו .</b> מלשון מוסר : 
! {ב}
<b>ברי .</b> הוא תרגום של בני : 
! {ג}
<b>חילך .</b> כוחך כמו ביום חילך ( תהלים ק''י ) : <b>למחות .</b> מל' מחיה ומחיקה : <b>מלכין .</b> נו''ן במקום מ''ם וכן לקץ הימין ( דניאל י''ב ) : 
! {ד}
<b>ולרוזנים .</b> ענין מושלים ושרים : <b>אי .</b> כמו אין וכן ימלט אי נקי ( איוב כ''ב ) : <b>שכר .</b> יין ישן : 
! {ה}
<b>מחוקק .</b> מלשון חקיקה וכתיבה : <b>וישנה .</b> מל' השתנות וחלוף : 
! {ז}
<b>רישו .</b> מל' רש ועני : 
! {ח}
<b>לאלם .</b> הלמ''ד היא במקום בעבור וכן לאיתיאל ( לעיל ל ) : <b>חלוף .</b> מל' התחלפות ותמורה : 
! {י}
<b>אשת חיל .</b> ר''ל זריזה וישרה : <b>מפנינים .</b> הם המרגליות : 
! {יא}
<b>ושלל .</b> ענין בזת המלחמה : 
! {טז}
<b>זממה .</b> חשבה כמו כאשר זממתי ( זכריה ח ) : 
! {יח}
<b>טעמה .</b> ענין עצה כמו וטעם זקנים יקח ( איוב י''ב ) : 
! {יט}
<b>שלחה .</b> ענין הושטה כמו שלח אצבע ( ישעיה נ''ח ) : <b>בכישור .</b> הוא הכלי שהפשחן כרוך בו ואין לו דומה : <b>תמכו .</b> ענין השענה : <b>פלך .</b> הוא הכלי שבו המטוה ודומה לו ומחזיק בפלך ( שמואל ב' ג' ) : 
! {כב}
<b>מרבדים .</b> מצעות המטות וכן מרבדים רבדתי ( לעיל ו ) : <b>שש .</b> פשתן משובח : <b>וארגמן .</b> צבוע בצבע אדום ושמו ארגמן כמו ותכלת וארגמן וגו' ושש ( שמות כ''ה ) : 
! {כד}
<b>סדין .</b> מין לבוש עשוי להתעטף : <b>וחגור .</b> חגורה ואזור : <b>לכנעני .</b> תגר כמו בת איש כנעני ( בראשית לח ) : 
! {כז}
<b>צופיה .</b> ענין הבטה כמו צופות רעיס וטובים ( לעיל טו ) : 
! {כח}
<b>קמו .</b> ענין התעוררות לדבר מה כמו קום נא שבה ( ראשית כז ) : <b>ויאשרוה .</b> ענין שבח והלול כמו אשרי האיש ( תהלים א ) : 
! {כט}
<b>עשו .</b> עניינו קנין וכניסה כמו ואת הנפש אשר עשו בחרן ( ראשית יב ) : <b>חיל .</b> עושר : <b>עלית .</b> מלשון עליון : 
! {ל}
<b>שקר .</b> והבל . עניינם דבר שאין בו ממש : <b>תתהלל .</b> מלשון הלול ושבח : 
