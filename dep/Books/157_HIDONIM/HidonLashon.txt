&UniqueId=1801&HiddenFromIndex=&LastLevelIndex=1&CosmeticsType=#sem=0#ip3=<br>#pr2=<br><hr><br>#pr3=<br><hr><br>

$ חידון שמירת הלשון - ע''פ ספר החפץ חיים
חידון זה נועד למי שלומד את ספר החפץ חיים (שכל גדולי ישראל הורו ללמוד אותו)

@ הקדמה

~ לכמה מצוות ועבירות קשורים ענייני לשון הרע
שבעה עשר לאוין וארבעה עשר עשיין וארבעה ארורין.
מצות לא תעשה אחת.
מצות עשה אחת ומצוות לא תעשה אחת.
ארבעה עשר לאוין ושבעה עשר עשין וארבעה ארורין.

@ כלל א

~ אדם שבקשו והפצירו בו לדבר לשון הרע
אסור בכל אופן אלא אם כן יש בכך תועלת לעתיד, והתמלאו כל התנאים הנדרשים לכך.
מותר רק אם בקש ממנו אביו משום "כבד את אביך ואת אמך".
מותר רק אם בקש ממנו רבו משום "לא תסור מן הדבר אשר יורוך".
מותר רק באיסור לשון הרע מדרבנן.

~ אדם שפרנסתו עלולה להפגע אם לא יספר לשון הרע
אסור בכל אופן אפילו אם יאבד את פרנסתו.
מותר בלית ברירה שהוא בגדר אנוס.
מותר בשעת דחק זו לספר אך ורק לשון הרע מדרבנן.
אסור, אבל אם יאבד לגמרי את פרנסתו מותר.

~ מה דינו של לשון הרע בדרך רמז
אסור לספר אותו ואסור לשמוע אותו מן התורה. [{לשה''ר א-ח}]
מותר לספר אותו.
אסור לספר אותו מדרבנן.
מותר לספרו אבל אסור להאמינו.

~ המספר בגנות עצמו ובגנות חבירו ביחד 
מותר להאמין למה שספר על עצמו בלבד אבל לא על חבירו. [{לשה''ר א-ט}]
מותר להאמין לו, וראיה לנכונות הדברים שהוא מספר גם על עצמו.
אסור להאמין לו כלל.
מותר להאמין לו אם חבירו ידוע כאדם לא ישר.

@ כלל ב

~ האם יש הבדל בחומרת מעשה סיפור לשה''ר ליחיד או לרבים
ככל שגדול מספר השומעים, כך הוא מכשיל יותר אנשים, וחבירו מתגנה בפני יותר שומעים.
אין הבדל, בכל אופן זה אסור, ו"דין פרוטה כדין מאה".
ככל שיגדל מספר השומעים כך הוא מכשיל יותר אנשים.
ככל שיגדל מספר האנשים כך הוא מתגנה בפני יותר אנשים.

~ האם מותר לספר דבר שעלול להתפרש לרעה בפני שלושה אנשים
מותר כאשר אפשר לפרש את הדבר גם באופן שאינו גנות, והמספר לא התכוון לגנות, ומספר באופן שאינו משתמע לגנות.
מותר בכל אופן, כי לא מוכרח שהתכוון לגנות.
אסור בכל אופן, כי ''ספק דאורייתא לחומרא''.
מותר כאשר אינו מתכוון לגנות.

~ כאשר אחד עבר וסיפר גנות גמורה של חבירו בפני שלושה, האם מותר   להלכה לחזור ולספר את הדברים
יש להתרחק מאוד מקולא זו אפילו אם יתמלאו כל התנאים, כי לדעת הרבה פוסקים אין מקור לקולא זו מהש''ס, וצריך עיון אם הלכה כמותם.
מותר כי הדבר עתיד ממילא להתפרסם שנאמר ''חברך חברא אית ליה''.
מותר רק אם אף אחד מהשלושה אינו ירא אלקים ואינו קרוב של זה שספרו עליו.
מותר לספר באותה העיר ששמע  אם השומעים אינם יראי אלקים, ואינם קרובים של זה שספרו עליו, והמספר לא הזהירם שלא לגלות.

~ האם צריך לשמור בסוד, סודות מענייני עסקו ומסחרו, שגילה אדם   בפני שלושה
מותר במידה ולא ביקש במפורש מהשומעים שלא לספר את הדברים, שהרי הראה שהוא לא מקפיד על כך.
לעולם אסור לגלות סודות של חבירו אפילו אם הוא בעצמו יגלה אותם לכל העיר.
מותר, כי אלו דברים העתידים להוודע בכל מקרה.
מותר, כי סוד של חבירו לא קשור ללשון הרע.

@ כלל ג

~ איזה איסור גדול יותר, לספר בפניו או מאחורי גבו של זה שמספר עליו
שניהם חמורים מאוד! האחד משום "ארור מכה רעהו בסתר" והשני שמלביש עצמו במידת העזות והחוצפה ולפעמים אף מלבין את פני חבירו, ולפעמים מעורר מחלוקת בכך.
בפניו יותר חמור כי זו מידת עזות וחוצפה וגם יתקבלו דבריו ביתר אמון אם חבירו לא יגיב.
מאחורי גבו יותר חמור כי כתוב "ארור מכה רעהו בסתר" שהוא מנצל את העובדה שחבירו אינו שומע.
בפניו יותר קל כי אם הוא מספר בפניו כנראה שהדברים נכונים.

~ האם מותר לאדם שלא היה מונע את עצמו מלספר בפניו של חבירו, לספר   דבר גנות עליו
מותר דווקא בדבר המשתמע לשתי פנים (שאפשר לפרשו גם כדבר שאין בו גנות).
מותר בכל אופן כי מכאן ראיה שאינו משקר.
לעולם אסור מן התורה .
אסור מדרבנן.

~ האם מותר לספר דרך צחוק לשון הרע
אסור מן התורה.
מותר אם יודע שחבירו לא מקפיד על כך ויקבל את הדברים ברוח טובה.
מותר רק אם יש דרך נוספת לפרש את הבדיחה שלא לגנות.
מותר רק בפניו, כי כולם רואים שכל כוונתו היתה לשם צחוק ולא ברצינות.

~ האם מותר לספר לשון הרע בלי לציין במפורש על מי מדובר
אסור אם מתוך הסיפור אפשר להבין או עתיד להוודע על מי מדובר.
מותר, כי לשון הרע ברמז לא אסרה התורה.
מותר, כי לעולם לא ידעו בבטחה על מי מדובר.
מותר אם הוא לא התכוון שזהות האיש תתגלה.

~ מה נקרא לשון הרע בצינעה
סיפור דבר שאינו גנאי על חבירו שעל ידיו נגרם לבסוף רעה או גנות לחבירו והמספר התכוון לכך בעורמתו.
לשון הרע הנאמר בסודיות, וניכר שכוונת המספר שלא יתפרסם ברבים.
לשון הרע על דברים שהצניעות יפה להם.
לשון הרע שעדיין לא פורסם ברבים.

~ האם אדם שספר לשון הרע ולא האמינו לו עבר עבירה
כן, בכל אופן אסור לספר בגנות חבירו אפילו בלי להזיק.
הוא עבר עבירה רק במידה ונגרם לחבירו נזק על ידי כך.
לא, אם לא האמינו לו - דומה הדבר כאילו לא ספר.
הוא עבר איסור דרבנן בלבד.

~ דיני כף זכות
ירא אלקים חובה לדון לכף זכות בכל מקרה, בינוני אם נוטה הדבר לכף זכות חובה להכריע לזכות, ובספק שקול צריך להכריע לזכותו ואם נוטה לחובה ראוי להשאיר כספק מבלי להכריע.
ירא אלקים חובה לדון לכף זכות אם נוטה הדבר לזכות, בינוני אם נוטה הדבר לכף זכות ראוי להכריע לזכות, ובספק שקול ראוי להשאיר כספק מבלי להכריע, ואם נוטה לחובה מותר לדונו לכף חובה.
חובה לדון לכף זכות כל אדם מישראל.
חובה לדון לכף זכות רק אדם ירא אלקים.

~ כאשר מותר לדון לכף חובה בגלל האדם או המעשה
אין למהר ולספר את המעשה לאחרים אם לא התמלאו כל התנאים לכך.
אסור בכל אופן לספר את הדבר לאחרים, אלא רק בליבו רשאי לדונו לכף חובה.
מותר ללכת ולספר את המעשה לאחרים ולבזותו אפילו ללא כל תועלת.
מותר לספר את הדבר לאחרים על מנת להזהירם מפניו.

@ כלל ד

~ מהו לשון הרע האסור מן התורה
סיפור בגנות חבירו, או דבר שיכול לגרום לחבירו נזק אפילו שאינו גנות.
סיפור שקרים על חבירו. [סיפור שקרים על חבירו הוא חמור יותר מלשון הרע והוא נקרא הוצאת שם רע]
סיפור השבחים של חבירו בפני שונאיו. [זה אמנם אסור אבל מדרבנן]
רק סיפור דברים שגורם נזק ורעה כלשהיא לחבירו. [לשון הרע אסור גם כשאינו גורם נזק לחבירו]

~ האם מותר לספר על המידות הרעות והמגונות שראה בחבירו
מותר לספר לבניו ותלמידיו כדי שלא ילמדו ממעשיו. [מה שהתורה הזהירה זה דווקא אם כוונתו לבזותו ולשמוח לקלונו, אבל אם כוונתו לשמור את חבירו מותר {הלכות לשון הרע ד-י}]
אסור לספר וזה לשון הרע גמור.
מותר לספר רק אם הוכיח אותו ולא שמע לתוכחתו. [על מידות רעות לא שייך תוכחה, וזה לא דומה לחובת התוכחה קודם סיפור לשון הרע על מעשה בין אדם לחבירו, ששם תכליתו שיתקן את העוולה וישיב את הגזלה מבלי שיספר עליו]
מותר בכל אופן, שעל מידות רעות לא אסרה התורה לספר.

~ מה צריך לעשות אדם המספר בהיתר לשון הרע על חבירו
להסביר למה הוא מדבר בגנותו של חבירו. [שלא יטעה השומע להתיר יותר מזה, ושלא יתמה עליו למה הוא מספר].
לספר את הדברים בסוד.
לבקש את סליחתו של זה שמספר עליו.
לפרסם ברבים את גנותו של חבירו שיזהרו ממנו.

~ האם מותר למי שרוצה לעשות עסק, שותפות, או שידוך עם חבירו   לברר פרטים עליו
מותר לו לברר פרטים עליו אפילו אם יודע שיספרו לו לשון הרע, וצריך להודיע לנשאל מה מטרת שאלתו.
אסור בשום אופן כיוון שעלולים לספר עליו לשון הרע.
מותר, אבל צריך להזהיר את הנשאל שלא יאמר דברים לגנותו אלא רק לשבחו.
מותר לשאול פרטים על אנשים רבים כדי שהשומע לא ידע במי באמת הוא מתעניין. [לעשות כן זה איסור חמור מאוד, ועלול לגרום שיספרו לשון הרע על כל האנשים הנוספים ששאל עליהם ללא שום תועלת].

~ הבא לעשות תשובה על שספר לשה''ר על חבירו והשומעים לא קבלו את דבריו
צריך לעשות תשובה על עבירה בן אדם למקום בלבד, היינו וידוי חרטה וקבלה לעתיד. [מכיוון שדבריו לא גרמו כל נזק לחבירו אינו צריך לפייסו, ומכל מקום עבר על מצוות התורה וצריך לעשות תשובה על כך].
צריך לספר לחבירו מה אמר עליו ולבקש מחילה ממנו, ואז לעשות וידוי, חרטה, וקבלה לעתיד.
צריך להתפלל על חבירו שיצליח ובכך יוציא את השנאה מליבו.
צריך לעשות תענית ארבעים יום.

~ הבא לעשות תשובה על שספר לשה''ר על חבירו והשומעים קבלו את דבריו
אם חבירו אינו יודע מזה - צריך לספר לו מה אמר עליו, ולבקש מחילה ממנו, ואז לעשות תשובה כבשאר עבירות שבן אדם למקום.
אם חבירו יודע מזה צריך לבקש מחילה ממנו, ואם אינו יודע מזה עדיף שלא לצערו, ואחר כך צריך לעשות תשובה כבשאר עבירות שבין אדם למקום.
צריך לעשות תשובה על עבירה בן אדם למקום בלבד, היינו וידוי חרטה וקבלה לעתיד.
צריך לפייס את חבירו על מה שעשה לו ויום הכיפורים יכפר בעדו.

@ כלל ה

~ האם מותר לספר על חסרון שלמות המעלות של חבירו
אסור לגמרי משום שאין בכך שום תועלת וכל סיפור גנות על חבירו נקרא לשון הרע.
מותר להזהיר את ילדיו ותלמידיו כדי שלא ילמדו ממעשיו.
מותר כי זה לא נקרא גנות, שהרי חבירו לא עבר בזה עבירה שאינו חכם או גיבור או עשיר וכו'.
מותר רק חבירו לא אשם במצבו זה, שאז זה אינו גנות בשבילו.

~ האם מותר לספר על אומן שאינו בקי במלאכתו כראוי
אסור, זה לשון הרע גמור שבכך הוא מקפח את פרנסתו ויורד למחייתו, אלא אם כן רוצה להציל את חבירו מפני נזק שעומד להגרם לו, ועליו למלא את כל התנאים לסיפור לשה''ר לתועלת.
מותר כדי לעזור לאנשים למצוא בעלי מקצוע טובים ובקיאים במלאכתם.
מותר כדי לגרום לו בכך שיעשה את מלאתו בצורה טובה יותר.
מותר רק למי שנגרם לו הפסד ממשי בגלל חוסר בקיאותו של זה במלאכתו.

~ האם מותר לספר על חבירו דבר שבשביל המספר אינו גנות אם יאמרו עליו
אם סיפור כזה לגבי חבירו ומצבו נחשב גנות אז אסור. [כגון שהמספר נותן סכום מסויים לצדקה למעלה מכוחו ובשבילו זה שבח, אבל בשביל חבירו העשיר הסכום מועט ומבייש].
מותר כיוון שכתוב בתורה "מה ששנוא עליך אל תעשה לחברך", ודבר זה אינו שנוא עליו, ולכן מותר.
מותר רק אם לגבי רוב בני האדם סיפור זה נחשב שבח.
מותר רק אם לגבי רוב בני האדם סיפור זה לא נחשב גנות.

~ האם מותר לספר בגנות חפציו של חבירו
אסור וזה בכלל לשון הרע האסור מן התורה, אלא אם כן הדבר לתועלת והתמלאו כל התנאים לכך, כדי שלא ירמה את חבירו בסחורה לא טובה.
מותר כיוון שחפציו של חבירו אינם בכלל "עמך" שבפסוק "לא תלך רכיל בעמך" המדבר על חבירו בלבד.
אסור מדרבנן בלבד, שדווקא על חבירו בעצמו אסרה התורה.

~ שני אנשים המספרים את אותו לשון הרע בזה אחר זה
העוון של שניהם גדול יותר, כי דברי שני אנשים מתקבלים ביתר אמון מדברי אדם אחד.
הראשון עבר עבירה אבל השני לא כי השומע כבר מכיר את הסיפור.
שניהם עברו עבירה באותה מידה.
אף אחד בפני עצמו לא עבר עבירה כי גם בלעדיו השומע היה יודע מהסיפור מהשני.

@ כלל ו

~ האם מותר לשמוע לשון הרע בלי להאמין
מותר במידה ויכולה להיות בכך תועלת לו או לאחרים לעתיד.
בכל מקרה אסור לשמוע לשון הרע אפילו בלי להאמין.
תמיד מותר לשמוע, התורה אסרה רק להאמין.
מותר, אבל לא לספר אותו למישהו נוסף.

~ מתי מותר להאמין ללשון הרע
כאשר השומע ראה בעצמו דברים הנכרים <B>ממש</B> וקשורים ישירות לסיפור, ואם ניתן חייב לדונו לכף זכות. [ראה חפץ חיים {הל' לשון הרע ז-יא}].
כאשר יש לו תועלת בדבר לעתיד. [תשובה זו אינה נכונה, שאסור בשום אופן להאמין אף על פי שמותר להיזהר, כמו שכתב הח"ח {לשה"ר כלל ו - י} : לקבל את הדבר בדרך חשש בעלמא ... לשמור את עצמו ... ולא יהיה זה הדבר אפילו בגדר ספק ...].
כאשר מתקבל על הדעת שהדברים מדוייקים ונכונים אמיתיים.
כאשר המספר הוא אדם ירא שמים או רבו המובהק והוא נאמן על השומע מאוד. [תשובה זו אינה נכונה, משום שאין היום דין ''נאמן כבי תרי'' לגבי שום אדם (וזה בנוסף לשאר התנאים בעניין זה שברוב המקרים לא היו אפשריים אפילו בזמן הגמרא) כפי שכתב החפץ חיים {הל' רכילות כלל ו - ז} ].

~ אדם השומע לשון הרע בעל כרחו ואין לו אפשרות לקום וללכת
צריך לנסות בכל דרך שלא לשמוע, ולהראות לכל שהוא לא מעוניין לשמוע, ולהזהר שלא להאמין ולהצטער ששמע.
נקרא אנוס, ולא צריך לעשות כלום.
רשאי להקשיב לדברים אולי תהיו לו בכך תועלת.
הואיל והוא כבר שמע בעל כרחו זה כבר לא משנה אם ימשיך לשמוע.

~ השומע דבר גנות על חבירו ויודע שהוא אמת 
צריך בכל זאת לדון אותו לכף זכות אם ניתן כפי ההלכה.
מכיוון שהדבר אמת לא צריך לעשות כלום.
רשאי לספרו לאחרים כי יודע שהדבר נכון.
לשכוח את הדבר מליבו כי אסור לקבל לשון הרע.

@ כלל ז

~ האם מותר להאמין לסיפור לשון הרע שספרו לפני כמה אנשים
אסור, אולם מותר לשומעים לחוש ולחקור אם הדבר אמת ולהוכיח במידת הצורך.
מותר, כיוון שהמספר לא היה מעיז לספר ברבים אם לא היה הדבר נכון.
מותר אם מתקבל על הדעת שהדבר נכון.
מותר להאמין אבל אסור לספר לאחרים.

~ האם מותר להאמין ללשון הרע שנאמר בפניו של זה שדברו עליו והוא לא הכחיש
אסור להאמין, יכולות להיות כמה סיבות למה הוא לא הכחיש אע"פ שהדברים אינם נכונים. [יתכן שהוא יודע שממילא לא יאמינו לו, או שחושש לעשות סתם מחלוקת].
מותר להאמין רק אם דרכו בדרך כלל לא לשתוק כשעושים לו עוול, ואם הוא שתק - סימן שזה נכון.
מותר להאמין כי חובתו להוכיח את חפותו שנאמר "והייתם נקיים" ואם הוא לא עשה כן סימן שהוא מודה בנכונות הדברים.
מותר להאמין אם המספר הידוע כאדם מהימן שאינו משקר.

~ האם מותר להאמין ללשון הרע ששמע משני אנשים או יותר
אסור להאמין בכל אופן.
אסור להאמין אם סיפרו כאשר היה אסור היה להם לספר (למשל כי אין בדבר כל תועלת) לכן נעשים רשעים על ידי סיפורם ואינם נאמנים, אבל אם לא נעשו רשעים מותר להאמין להם.
כיוון שרבים אומרים כן, כנראה שזה נכון.
מותר להאמין רק שני המספרים הם עדים כשרים הראויים להעיד בבית דין. [עדות משני עדים כשרים מותר רק לדיינים בבית דין לקבל, ובעניין קבלת לשון הרע אין הדבר כן {הלכות לשון הרע ז-ג}].

~ האם מותר להאמין לסיפור שהתפרסם ברבים על מעשה לא ראוי שעשה אדם כשר
אסור להאמין אבל מותר לחוש. [{לשה''ר ז-ד}].
מותר, כי לא יכול להיות שכולם טועים.
מותר רק אם זה שעליו מדובר אינו מכחיש.

~ האם מותר להאמין ללשון הרע ששמע ממסיח לפי תומו   (שלא התכוון להשמיע גנות, והגנות נשמעה שלא בעורמה, כבדרך אגב בתוך הדברים) 
אסור בשום אופן. [{לשה''ר ז-ז}].
מותר, כי דבריו כנים.
מותר לדיינים בבית הדין.
מותר אם נראה מדבריו שבאמת לא סיפר כן בעורמה (לשון הרע בצינעה).

@ כלל ח

~ האם מותר לספר לשה''ר על בעלי מחלוקת
מותר אם בכך יצליח להשקיט המריבה ואין דרך אחרת, והוא בטוח מעצמו מי צודק ומי גורם למחלוקת. [{לשה''ר ח-ח}].
אסור לספר לשון הרע לשם כך שזוהי מצווה הבאה בעבירה.
מותר אם הם מוכרים לכל כבעלי מחלוקת.
מותר משום שיצאו בזה מכלל עמיתך והתורה לא אסרה לדבר עליהם.

~ האם מותר לאדם לספר לאשתו לשון הרע
אסור, אלא אם כן נתמלאו כל התנאים הנדרשים לסיפור לשון הרע לתועלת (בדיוק כמו לגבי שאר בני אדם), כדי להזהירה מאנשים לא הגונים שעלולים לרמות אותה או להרע לה. [{לשה''ר ח-י}].
אסור, אין הבדל בין אשתו לכל אחד אחר.
מותר תמיד כי אשתו כגופו.
מותר כאשר סיפור הדבר תורם לתחושת השותפות שבניהם, ולחיזוק שלום הבית.

~ האם מותר לאדם לספר לשון הרע לקרוביו של חבירו כדי שיוכיחוהו על מעשיו
מותר רק אם ניסה להוכיחו תחילה בעצמו ולא הועיל, או שיודע שתוכחתו לא תועיל או שמפחד להוכיחו. [{לשה''ר ח-יא}].
מותר, כי תוכחה זה דבר שיש בו תועלת.
מותר, כי הסיבה לדבר שהוא אוהב את חבירו ולא רוצה שיחטא.
מותר, כי בעיני קרוביו הוא לא מתגנה כל כך כאשר מספרים את גנותו להם.

~ האם מותר לספר את גנותו של חבירו בפני נכרי
אסור, והדבר חמור יותר מאשר הוא מגנהו בפני יהודי. [כי בזה הוא מבזה את כבוד ישראל, ומחלל כבוד שמים, וגם הנכרי מיד מאמין וגם עלול להזיק לו ולגרום לו צרות גדולות {לשה''ר ח-יב}] .
אסור, אבל הדבר קל יותר מאשר לספר ליהודי, כי את הנכרי הוא לא מכשיל באיסור שמיעת וקבלת לשה''ר, כי אינו מצווה על כך.
מותר, כי התורה לא אסור לספר לשה''ר לנכרי.
מותר רק אם הנכרי שומר על שבע מצוות בני נח, וממילא לא יקבל את אשר יאמר לו.

~ מה צריך לעשות אדם ששומע את הוריו מדברים לשון הרע
צריך לאמר להם בלשון רכה ובדרך כבוד שכתוב בתורה שאסור לדבר לשון הרע ולהסביר להם את פרטי ההלכה. [{לשה''ר ח-יד}].
אסור לו להוכיחם כי כיבוד הורים קודם למצוות תוכחה.
צריך לשנות את נושא השיחה.
צריך למצוא תירוץ לעזוב את המקום מבלי לפגוע בכבודם.

~ מהו אבק לשון הרע (לשה''ר האסור מדרבנן)
הגורם שיספרו בגנותו של חבירו על ידי שמרבה בסיפור שבחו, או משבחו בפני שונאיו או בפני רבים, או גורם לו להפסד על ידי זה שמשבחו.
התוצאה הנגרמת על ידי סיפור לשון הרע.
המספר לשון הרע בדרך רמז. [תשובה זו אינה נכונה ראה מה שכתב הח''ח {לשה''ר א-ח}].
המספר לשון הרע בעורמה וכביכול אינו יודע שזה לשון הרע (לשון הרע בצינעה). [תשובה זו אינה נכונה, לשון הרע בצינעה אסור מן התורה {לשה''ר ג-ד}].

~ האם מותר לגור או להמצא בקרבת בעלי לשון הרע
אסור לגור לידם, ואסור לשבת לידם בבית הכנסת ובכל מקום אחר.
מותר, אבל צריך בכל עת להוכיחם.
מותר, אם יודע שלא יאמין לדבריהם.
מותר לגור בקרבתם אבל אסור להתחבר אליהן.

~ האם חשוב להקפיד על ילדים קטנים שלא ידברו לשון הרע
כן, כי כאשר מתרגלים לכך בצעירותם, גם כאשר יגדלו וידעו את ההלכות יהיה קשה מאוד להם לשנות את הרגלם הרע.
כן, כי הם עתידים להענש על כך.
לא, כיוון שאינם חייבים עדיין במצוות.
ראוי להקפיד בעיקר על ילדים בעלי אופי חלש, אבל ילדים בעלי אופי חזק יחדלו מכך בהגיעם למצוות.

@ כלל י

~ מתי מותר לספר לשון הרע על חבירו
כשיש בדבר תועלת והתמלאו כל התנאים לכך.
אף פעם.
כשהדברים נכונים.
כשהוא מזיק לרבים.

~ מה צריך לעשות אדם הנחשד במעשה שלא עשה ויודע מי עשה את המעשה
במידה ונשלמו כל התנאים של לשון הרע לתועלת, לפיהם חייב בכל מקרה (גם אם הוא עצמו לא נחשד) לגלות את עושה המעשה - עליו לעשות כן, אחרת רשאי להכחיש את ההאשמה מבלי לגלות את זהותו, ומידת חסידות לקחת על עצמו את האשמה להציל את חבירו.
צריך לגלות את זהותו של עושה המעשה כדי שלא יחשדו בו בחינם שנאמר ''והייתם נקיים''.
צריך להוכיח את עושה המעשה ולהפציר בו להודות באשמה, ורק אם הוא מסרב לעשות כן, רשאי לגלות את זהותו.
אסור לו לגלות את זהותו של עושה המעשה, וחייב לקחת על עצמו את האשמה כדי שעושה המעשה לא יתבזה ברבים.

@ הלכות רכילות - כלל א

~ מהו איסור רכילות מן התורה
המספר לחבירו או לקרוביו של חבירו, מה שעשה או דבר פלוני, ואפילו אין הדבר רע והוא אמת ואין כוונת המספר לרעה, אם גורם בזה לכעס או קפידא אצל השומע, בגלל הקשר שלו או של קרובו לעניין.
המספר לחבירו דבר רע שעשה לו מישהו אחר נקרא רכילות, אפילו אם לא הקפיד השומע.
המספר לחבירו דבר רע שעשה לו מישהו אחר נקרא רכילות במידה והשומע או קרוביו מקפידים על כך.
כל המספר לחבירו דבר רע שעשו לו עובר על איסור רכילות. ואם הקפיד על כך הרי זה אסור מן התורה.

~ השואל את חבירו: ''מה דבר פלוני עלי'', ואין בגילוי הדבר תועלת, ואם   יסרב לענות יבין שדבר בגנותו או לרעתו
מותר לו לשקר, ואפילו שקר גמור אם אין ברירה, כדי להמנע מרכילות, אבל אסור לו בשום אופן להשבע לשקר.
מותר לו לשקר ולעשות כל מה שניתן כי גדול השלום, ובלית ברירה מותר לו אפילו להשבע לשקר כדי להמנע מרכילות ולמנוע מחלוקת.
צריך לספר לו את האמת שנאמר "מדבר שקר תרחק".
אף תשובה אינה נכונה.

~ איזה איסור עובר השואל את חבירו בעורמה (על מנת להזכיר לו נשכחות   ) מי עשה לו איזה שהוא דבר רע
איסור רכילות מן התורה. [כיוון שגורם לו להיזכר - זה כאילו סיפר לו מחדש את מה שקרה].
איסור רכילות מדרבנן כיוון שלא סיפר לו בעצמו רק הזכיר לו. [תשובה זו לא נכונה, וזה דומה ללשון הרע ברמז שאסור מן התורה].
עובר על איסור חנופה אבל לא לשון הרע ורכילות כיוון שלא סיפר בעצמו כלום.
לא עובר כלל כלל איסור כיוון שלא הוציא בשפתיו שום דבר גנות.

~ האם מותר לספר על שותף שתכנן לצאת מהשותפות ולא עלה בידו, והדבר   כבר ידוע לכמה אנשים
אסור בשום אופן כיוון שזה יגרום לו להקפיד על חבירו, וכן יכול לגרום לביטול השותפות.
מותר כיוון שדבר הידוע לשלושה עתיד להוודע לכל.
מותר רק אם ידוע שהשני יכול להמשיך בעסק גם ללא חבירו.
מותר אם פרסום הדבר לא יזיק לשם הטוב של העסק המשותף שלהם.

~ ראובן שמע מלוי ששמעון ספר עליו (על ראובן) דברי גנות, האם מותר   לראובן לאמר לשמעון מדוע ככה דברת עלי
אסור לו אם שמעון יכול להבין מכך שלוי גילה, וזו רכילות על לוי.
אסור לו בכל אופן.
מותר לו אם יש בזה תועלת.
מותר לו בכל אופן כדי לשמור על כבודו לאחר ששמעון הוא זה שדבר עליו לראשונה.

~ האם מותר לאדם לומר לחבירו משפט כגון: כך וכך שמעתי ששמעון   סיפר בגנותו של ראובן
אסור, כי כאשר הדברים יעברו מאחד לשני, בסוף יגיעו לאזניו של ראובן וזו רכילות, ומלבד זה עובר בזה על איסור לשון הרע.
מותר אם הוא יזהיר את חבירו שלא להעביר את הסיפור הלאה. [תשובה זו לא נכונה מכיוון שגם אם הדברים לא יגיעו לראובן, יעבור בכך איסור לשון הרע בדברי הגנות שסיפר].
מותר, כי הוא לא ספר את הדבר לראובן עצמו.
אף תשובה אינה נכונה.

~ הגורם לחבירו להבין שמה שעשה לו פלוני הוא לרעתו, וחבירו כבר ידע   את הסיפור אבל לא הבין את משמעותו הרעה,  ואין תועלת בידיעה זו
עובר על איסור רכילות מדאורייתא שבזה הוא מעורר את שנאתו.
אינו עובר על איסור רכילות כיוון שלא גילה לו פרט חדש שלא ידע.
עובר על איסור רכילות מדרבנן כיוןן שהסיפור עצמו כבר היה ידוע, והוא רק פירש את הסיפור.
עובר על איסור רכילות רק אם חבירו לא היה מבין בעצמו בסופו של דבר את משמעותו הרעה של הסיפור.

~ החוזר ומספר לחבירו דבר שעשו כנגדו שהוא כבר יודע אותו מקודם
עובר על איסור רכילות מדאורייתא כיוון שהוא מעורר ומחדש ומחזק את השנאה שבליבו.
אינו עובר על איסור רכילות כיוון שהסיפור כבר ידוע לו.
עובר על איסור רכילות מדרבנן כיוון שבסיפורו לא חידש לו דבר.

~ האם מותר לספר לחבירו רעה שעשו כנגד קרובו של חבירו, ואין תועלת   בדבר 
אסור מדאורייתא, כי גם קרובו של האדם מצטער על כך ממש כאילו עשו כנגדו, ולכן המספר עובר על איסור רכילות באותה מידה כאילו ספר לאדם עצמו. [{רכילות ז-ג}].
מותר אם בטוח שהדבר לא יגיע לאזניו.
אסור מדרבנן, כי התורה אסרה לספר דווקא לאדם שעשו לרעתו.
מותר בכל אופן, כי על השומע מוטלת האחריות להזהר שהדברים לא יגיעו לאזניו.

~ האם מותר לאדם לשמוע סיפור על דברים שעשו לרעתו
מותר אך ורק אם חושב שתהיה לו בזה זו תועלת לעתיד, ואחרת אסור.
אסור בכל אופן.
מותר בכל אופן.
מותר לשמוע הכל, רק אסור להאמין.

~ האם מותר לאדם להאמין במה שסיפרו לו שחבירו עשה לרעתו
אסור, ואפילו אם יש בדבר תועלת מותר רק לחוש (להיזהר) אבל לא להאמין.
מותר אם יש לו בדבר תועלת לעתיד.
מותר אם המספר נאמן עליו כשני עדים.

~ כאשר יש לאדם סיבה לחשוש שחבירו רוצה להזיקו, האם מותר לו לשאול אנשים   על כך אף על פי שיתכן שיספרו לו דברי רכילות
מותר לו לשאול אם יש לו תועלת בדבר, והוא מציין את הדבר לנשאלים, ואסור לא לקבל את הדברים כאמת רק לחוש.
כיוון שהדבר נוגע לו מותר לו לשאול, ואף מותר לו לקבל את הדברים כאמת אם חקר הרבה אנשים ומדבריהם המכוונים נראה שהדבר נכון.
אסור כי בכך הוא מכשילם באיסור רכילות ועובר על ''לפני עוור לא תתן מכשול''.

~ האם מותר להאמין לדבר רכילות הנוגע אליו שהתפרסם בכל העיר
אסור להאמין אבל מותר לחוש.
כיווון שהדבר מפורסם מותר להאמין.
מותר אם כוונת המספרים היא לטובתו (שאם לא כן הרי הם רשעים לפי דבריהם וודאי שאסור להאמין להם). [אסור, כיוןן שגם כאשר יש תועלת - מותר רק לחוש אך לא להאמין].
מותר להאמין אם יש לו תועלת בדבר. [תשובה זו לא נכונה, להאמין אף פעם לא מותר\ ואפילו להיות בספק גם לא מותר, רק להזהר מותר].

~ האם מותר להאמין לרכילות מאדם הנאמן עליו מאוד
אסור להאמין אבל מותר לחוש.
מותר, כיווון שהמספר נאמן עליו ומוחזק בעיני כולם שהוא איש אמת.
מותר אם כוונת המספר היא לטובתו . [אסור, כיוןן שגם כאשר יש תועלת - מותר רק לחוש אך לא להאמין].
מותר להאמין אם יש לו תועלת בדבר. [תשובה זו לא נכונה, להאמין אף פעם לא מותר\ ואפילו להיות בספק גם לא מותר, רק להזהר מותר].

~ האם מותר להאמין לסיפור שספר בנו הקטן בתום לב על מישהו   שעשה מעשה לרעתו
אסור להאמין אבל מותר לחוש. [בגלל שאסור להאמין אפילו למסיח לפי תומו].
כיווון שהדבר נאמר בתום לב מותר להאמין, שברור שלבנו לא היתה כוונת ערמה בזה.
מותר להאמין כיוון שבנו הקטן אינו חייב במצוות ולכן אינו עובר בכך על איסור רכילות.

~ האם מותר להאמין לסיפור רכילות במידה ויש לו דברים הניכרים   שהסיפור נכון
אסור, אלא אם כן השומע ראה בעצמו דברים הנכרים <B>ממש</B> וקשורים ישירות לסיפור, ואם ניתן חייב לדונו לכף זכות. [ראה חפץ חיים {הל' לשון הרע ז-יא}].
מותר כאשר יש לו תועלת בדבר לעתיד. [תשובה זו אינה נכונה, שאסור בשום אופן להאמין אף על פי שמותר להיזהר, כמו שכתב הח"ח {לשה"ר כלל ו - י} : לקבל את הדבר בדרך חשש בעלמא ... לשמור את עצמו ... ולא יהיה זה הדבר אפילו בגדר ספק ...].
מותר כאשר מתקבל על הדעת שהדברים מדוייקים ונכונים אמיתיים.
מותר כאשר המספר הוא אדם ירא שמים או רבו המובהק והוא נאמן על השומע מאוד. [תשובה זו אינה נכונה, משום שאין היום דין ''נאמן כבי תרי'' לגבי שום אדם (וזה בנוסף לשאר התנאים בעניין זה שברוב המקרים לא היו אפשריים אפילו בזמן הגמרא) כפי שכתב החפץ חיים {הל' רכילות כלל ו - ז} ].

~ האם מותר לספר לחבירו על אדם הרוצה להזיק לו 
מותר במידה והוא אכן ישמע בקולו ויזהר, לפי כל הכללים הנדרשים לסיפור לשה''ר לתועלת. [{רכילות ט-ג} {רכילות ט-ד}].
אסור, זוהי רכילות.
מותר במידה והנזק גדול.
מותר אפילו ללא תועלת כיוון שיש למזיק דין רודף.

~ האם מותר להזהיר את חבירו מעשיית שותפות מזיקה
מותר כל עוד לא יצאה השותפות לפועל לפי כל הכללים הנדרשים, ולאחר מכן מותר רק אם יודע שינהג כפי ההלכה ולא יפרק את השותפות שלא כדין.
תמיד מותר במידה והתמלאו כל התנאים לכך.
מותר רק כל עוד לא יצאה השותפות לפועל, ואחר כך אסור בכל אופן.
לעולם אסור, כי זה דבר שחבירו היה צריך לבדוק לבד, ואם התרצה - אסור לגלות לו.

~ האם מותר להזהיר אדם תמים הרוצה לקנות סחורה מסוחר המתכוון   לרמותו ביותר משישית משווי העיסקה
מותר וחובה להזהיר אותו , לפי כל התנאים הנדרשים.
מותר רק אם עדיין לא סיכם איתו שיקנה אצלו, אבל אם כבר סיכם אסור לגרום לביטול העסקה שלא תחול עליו קללת "מי שפרע".
אסור בכל אופן, שהיה על הקונה לברר היטב לפני שיחליט לעשות את העיסקה.
מותר רק במידה וגם בבית דין היה יכול להוציא ממנו בחזרה את מה שרימה. [תשובה זו נכונה רק במקרה שכבר קנה, אבל לפני שקנה מותר אפילו אם לא יכול להוציא ממנו בבית דין].

~ האם מותר לספר לאדם שקנה חפץ שרימו אותו בשווי או במשקל החפץ
מותר רק במידה והתקיימו כל התנאים של לשון הרע לתועלת, וגם בבית דין הוא יכול להוציא מחברו בחזרה את מה שרימה.
מותר בכל אופן אם שווי האונאה יותר משישית.
אסור הואיל וזה נזק שהוא גרם לעצמו.

