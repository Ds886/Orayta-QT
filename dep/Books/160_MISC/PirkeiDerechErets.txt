&UniqueId=1938&CosmeticsType=#pr3=<br><br><hr><br><br>#rep4=[[=<b style='font-size:150%;'>^^]]=</b>#rep5={=<!--^^}=-->#rep6=(=<small><small>(^^)=)</small></small>&HiddenFromIndex=1
$ פרקי דרך ארץ - סדר אליהו זוטא ט''ז - י''ח

@ פרק א (פרק טז)

רבי שמעון אומר החכמה תעוז לחכם מעשרה שליטים אשר היו בעיר (קהלת ז' י''ט) וכי עשרה שליטים הם בעיר. והלא אין אלא שליט אחד. ומה תלמוד לומר מעשרה שליטים. אלא כל תלמיד חכם שהוא קורא ושונה ועוסק בתורה ועושה תשובה ומעשים טובים ניצל מעשרה קשים.  אלו הן שתי עיניו שתי אזניו שתי ידיו שתי רגליו ופיו וגופו:

שתי עיניו. שרואה בהם ממון שאינו שלו.  שכך שנו חכמים במשנה אל תתן עיניך בממון שאינו שלך שהן שוקעות בשערי רקיע:

  שתי אזניו. שהוא שומע בהן דברים בטלים. שכך שנו חכמים במשנה. אל תשמיע לאזניך דברים בטלים (נבווית) [שהן נכוות] קודם לאברים:

 שתי ידיו. שהוא גונב וגוזל וחומס בהן. שכך שנו חכמים........ יקרא אדם וישנה ויעשה צדקות כל ימיו ויהיה מאכיל רעבים ומשקה צמאים ומלביש ערומים ופודה שבויים אינו מספיק להבל היוצא מפיו אפי' שעה אחת. שנאמר כל עמל אדם לפיהו (קהלת ו' ז'):

 גופו. שהוא חוטא בו:

 ועוד דבר אחר אמר ר' שמעון בן יוחאי כל הנותן דברי תורה על לבו מעבירין ממנו הרהורי עבירה הרהורי חרב הרהורי מלכות הרהורי שטות הרהורי יצר הרע הרהורי זנות הרהורי אשה רעה הרהורי עבודה זרה הרהורי עול בשר ודם הרהורי דברים בטלים........ שנאמר תחת אשר לא עבדת את ה' אלהיך בשמחה ובטוב לבב מרב כל ועבדת את אויביך אשר ישלחנו ה' בך ברעב ו בצמא ובעירום ובחסר כל וגו' (דברים כ''ח. מ''ז ומ''ח). תחת אשר לא עבדתני באהבה תעבדני באיבה. חחת אשר לא עבדתני בשמחה מרוב כל תעבדני ברעב ובצמא ובעירום ובחוסר כל:

ברעב כיצד.......... בזמן שאדם מבקש טיפה של שכר לשתות וטיפה של חומץ (מבקשים ממנו אינו מוציא) [ואינו מוצא] אומות העולם מבקשין ממנו יין משובח שבמדינות. בעירום (ובחוסר כל) כיצד. בזמן שאדם מבקש ללבוש חלוק של פשתן או צמר... אומות העולם מבקשין הימנו השיריים המופלאים. בחוסר כל. בלא סיכה בלא נר........ מכאן אמרו כל מי שאין לו חומץ או מלח בתוך ביתו זו קללה שמקללין בני אדם..... שנאמר ותזנח משלום נפשי (איכה ג' י''ז) רבי אליעזר בן יעקב אומר זו הדלקת הנר. נשיתי טובה (שם). רבי יהושע אמר זה בית המרחץ. ר' עקיבא אומר זו אשה נאה ודירה נאה וכלים נאים. ר' נחמיה אומר זו פת נקייה ורחיצה של מוצאי שבת. ורבי יודא אומר צורכו של אדם. רבי אמר מאן דגלי רבא משי רגלי סוסיא ומאן דלא משמש לפזכרו משמש כלפי רבותה:

 ובמה קונה אביו שבשמים. ר' אליעזר בן יעקב אומר קונהו בתלמוד תורה ובמעשים טובים. והקב''ה מקנהו העולם הזה והעולם הבא. במה הקב''ה קונה את האדם. מתוך אהבה ויראה ומתוך ענוה ומתוך שפל רוח ומתוך רחמים ומתוך שלום ומתוך מרבה ישיבה ומתוך דבוק חברים ומתוך פלפול התלמידים ומתוך לאו. לאו ומתוך הן הן מתוך עמל מתוך דרך ארץ:

 תלמיד חכם ומלך תלמיד חכם קודם למלך. אם מלך מת בל ישראל ראויין למלכות. ר' שמעון אומר כל ישראל בני מלכים הן. וכל תלמיד חכם שמת ולא הניח תמורה ראוי להתאנח עליו לעולמי עולמים. מכאן אמרו אם ראית תלמיד חכם אפילו...... חגריהו על מתניך. ועם הארץ חסיד אל תגור בשכונתו:

 שמעו דבר ה' החרדים אל דברו (ישעיה ס''ו ה') אמרו גדולה שנאה ששונאים עמי הארץ את תלמידי חכמים יותר משנאה ששונאים אותנו אומות העולם. שנאמר שמעו דבר ה' החרדים אל דברו. הבוזים את דברו לא נאמר אלא החרדים אל דברו. אמרו אחיכם שונאיכם מנדיכם (שם) אחיכם. אלו בעלי מקרא (שונאיבם) [ששונאין] לבעלי משנה. (אחיכם אלא) [שונאיכם. אלו] בעלי משנה ששונאין בעלי תלמוד. (שונאיכם) מנדיכם. אלו מלמדי תינוקות שקורין ואין שונין. ואם קורין ושונין אין בהם דעת. ואסור לכבדן. ומכבדן יורש גיהנם לעצמו:

 לעולם הוי דן את האדם לכף זכות ואל תכריעו לכף חובה. ואם למדת ממנו שנים ושלשה פרקים התיירא ממנו כאיש שמתיירא מן השמים. לעולם יקנה אדם חבר לעצמו שיאכל עמו.... וישנה עמו ויקרא עמו ויגלה לו סתרי תורה וסתרי דרך ארץ שנאמר ויאמר ה' אל משה קח לך את יהושע [בן נון] איש אשר רוח (אלהים) בו (במדבר כ''ז י''ה). קח לך איש גברתן וענותן כמוך. ללמדך שאין חבר נקנה אלא בלקיחה ואין חבר נקנה אלא בדמים. הדן לזכות דנין אותו לזכות:

 מעשה באדם אחד שירד גליל העליון לעשות מלאכה בדרום. אמרו עליו [על] אותו [האדם] אעפ'י שלא קרא ולא שנה מאנשי מעשה היה. (לך) [הלך] להטפל אצל בעל בית אחד ועשה עמו מלאכה כל ימות השנה עד שהגיע יום הכיפורים.  כיון שהגיע ערב יוה''כ אמר לו תן לי שכרי שאלך לביתי ואפרנס בו ביתי. אמר לו אין לו מעות שאתן לך. והיה רואה תבואה בתוך ביתו. אמר לו תן לי תבואה. אמר לו אין לי תבואה. והיה רואה בהמה בתוך ביתו וכו'. מה עשה הפועל. נטל כליו והפשילן לאחוריו והלך לביתו ולא נטל כלום. כיון שעבר יוה''כ ושמונה ימי החג עמד בעל הבית וטען שלשה חמורים אחד של מאכל ואחד של משקה ואחד של תבואה הולך וסובב עד שהגיע אל ביתו. הניח לפניהם ואכלו ושתו. נטל שכרו והניחו בידו. אמר לו בבקשה ממך אמור לי. כשבקשת שכרך וראית מעות בידי ואמרתי לך אין לי במה חשדתני. אמרתי שמא שדות וכרמים נזדמנו ליקח בהן. וכשבקשת ממני בהמה ואמרתי לך אין לי בהמה וראית בהמה בביתי במה חשדתני. אמרתי שמא אינן מעושרות. וכשבקשת ממני תבואה ואמרתי לך אין לי במה חשדתני. אמר לו. אמרתי שמא כל נכסיך הקדשתן לשמים. אמר לו העבודה כן היה שנדרתי כל נכסי מפני הורקנוס בני כדי שיעסוק בתורה. עד שבאתי לחכמים והתירו לי נדרי. שכל המאחר נדרו אין נזקקין [לו] שהוא נהנ כדרך שהוא נהוג בהיתר דברי רבי אלעזר. אמר רבי יוסי במה דברים אמורים במרובה אבל בנדר מועט דיו שלשים יום:

 ומעשה ברבי יהושע שהיה מהלך בשוקי של בבל והיו תלמידיו הולכין אחריו וראה מטרוניתא. סילק את תפיליו ונתן להם ונכנס לתוך ביתה ונעל הדלת בפניהם. וכשיצא רחץ והניח תפיליו. ואמר לתלמידיו בני כשהלכתי אחר המטרוניתא הזאת במה חשדתוני. אמרו לו אמרנו שמא סבר רבי דברי תורה אין נכנסין למקום הטנופת. וכשנעלתי דלת לפניכם במה חשדתוני. אמרנו שמא סבר יש בנו תלמיד שאינו הגון על רבינו. וכשיצאתי ורחצתי את ידי במה חשדתוני. אמרו לו אמרנו שמא רוק תפל ניתז מפיה ונפל על בגדי רבי. אמר להן העבודה כך היה וכשם שדנתוני לכף זכות כך הקב''ה ידין אתכם לכף זכות:

 ר' אליעזר בן יעקב (הבו) [אומר מיום שחרב ביהמ''ק תבו] חכימיא למיהוי כספרייא וספרייא כדורשיא ודרשיא כתלמידים ותלמידי' כעמא ארעא ועמי ארעא כעמא ועמא כעמיה אזלן נזלו:

 ר' ישמעאל בן אלישע [אומר] יכול אדם ללמוד בעשרה שנים ולשכחה בשתי שנים. כיצד אם יושב עשרה חדשים ואינו שונה אומר על טהור טמא ועל הטמא טהור. שנים עשר חודש ואינו שונה מחליף חכמים זה בזה. שמנה עשר חודש ואינו שונה משכח ראשי פרקים. עשרים וארבע' חדשים מאבד ראשי מסכתותיו (סוף שהוא יושב ורומם). ומתוך שהוא אומר על טהור טמא ועל טמא טהור [ו]מחליף חכמים זה בזה ומשכח ראשי פרקים [וראשי מסכתותיו סוף שהוא יושב ודומם]. עליו אמר שלמה (הנה עלה כלו קמשונים) על שדה איש עצל [עברתי ועל כרם אדם חסר לב] והנה עלה כלו קמשונים [וגו'] (משלי כ''ד ל' ול'א). כרם אדם חסר לב. זה שדעתו עליו גסה במשנתו. הנה עלה כלו קמשונים. סוף שהוא מבקש דבר ממשנתו ואינו מוצא. כסו פניו חרולים (שם). סוף שהוא מתבייש. וגדר אבניו נהרסה (שם) סוף אינו רואה סימן ברכה לעולם:

 כל תלמיד חכם שהוא קורא ושונה ונושא ונותן ואינו (נותן) [נושא ונותן] באמונה עליו היה רבי יהושע שונה חסיד שוטה ורשע [ערום] ואשה פרושה פרושיו ותנאיו מכלי עולם. והלא (אינו מעמי) [אינן אלא מעמידי] עולם אלא כל המורה הלכה מתוך משנתו זהו (אכלי) [מבלי] עולם:

 הגרע (והדבלן) [והבלן] והבורסי אין מעמידין מהן לא מלך ולא נשיא ולא כהן גדול. ואין מוסרין להם דבר שיש בו סררה לרבים. אין מעמידין מהן אפוטרופוסין ליתומים. רבי יוסי אומר פסולין לעדות. רשב''ג אומר אין נושאין מהן נשים לכהונה:

 ארבע פרוטות אין להם סימן ברכה. ואלו הן. שכר כותבין. שכר מתורגמנין. והמעות הבאות ממדינת הים. והנושא אשה לשם ממון:

 יש שנושא אשה לשם ממון ויש שנושא אשה לשם זנות ויש שנושא אשה לשם גדולה ויש שנושא אשה לשם שמים. והנושא אשה לשם ממון עליו הכתוב אומר בה' בגדו כי בנים זרים ילדו עתה יאכלם חדש את חלקיהם (הושע ה' ז') חודש נכנס וחודש יוצא והממון כלה. והנושא אשה לשם זנות עליו הכתוב אומר אכלו ולא השבעו והזנו ולא יפרצו וגו' (שם ד' י'). והנושא אשה לשם גדולה סוף שמעמידין עליו מאותה משפחה למעט זרעו. אחריו. והנושא לשם שמים עליו הכתוב אומר ברוך אתה בבואך ברוך אתה בצאתך (דברים ב''ח ו') ברוך אתה בעיר ברוך אתה בשדה (שם שם ג'). ולא עוד אלא שיוציאין ממנו בנים זכרים שמרבין תורה ומצות בישראל ומושיעין את ישראל בעת צרתם:

 רבי אליעזר אומר בחמשה עשר באב ולהלן תשש כחה של חמה (ושל לבנה) ואין כורתין עצים למערכה מפני שאינם יבשים. ומאן דמוסיף בדאורייתא מוסיף וזכי. ומאן דלא מוסיף תקבריה אימיה:

 רבי אליעזר אומר בזמן שהחמה לוקה סימן רע לאו''ה ובזמן שהלבנה. לוקה סימן רע לשונאיהם של ישראל (ו) מפני שמונין ללבנה ואו''ה לחמה....... ואם למערב סימן רע ליושבי מערב ואם לקתה באמצע סימן רע לכל העולם כולו. פניו דומין [ל] דם חרב בא לעולם. דומין לשק רעב בא לעולם. דומין לזה ולזה חצי חרב וחצי רעב משתלחין. לקה בכניסתו פורענות שוהא לבא וביציאתו פורענות ממהרת. לבא. ויש אומרים חילוף הדברים. ואין כל אומה ואומה לוקה שאין אלהיה לוקה עמה שנאמר ובכל אלהי מצרים אעשה שפטים אני ה' (שמות י''ב י''ב). ובזמן שישראל עושין רצונו של מקום אין מתיראין שנאמר כה אמר ה' אל דרך הגוים אל תלמדו ומאותות השמים אל תחתו כי יחתו [הגוים] מהמה (ירמיה י' ב') גוים יחתו והם לא יחתו:

 ועוד אמר ר' אלעזר בן פרטא אם לקתה חמה בחצי חדש דגים פרים ורבים בים והפירות מתחדשין באילנות. ואם לקתה לבנה בחצי מרחשון חרב ודבר בא לעולם וצרות רבות מתחדשין וגזירות רעות:

 שבוע שבן דוד בא בו שנה ראשונה מתקיים המקרא הזה [ו] המטרתי על עיר אחת (עמוס ד' ז'). שניה חצי רעב משתלחין. שלישית רעב גדול ומתים אנשים ונשים וטף. חסידים ואנשי מעשה.... ותורה משתכחת מישראל. רביעית שובע ואינו שובע. חמישית שובע גדול יהיה והתורה חוזרת ללומדיה. בשישית קולות. ובשביעית מלחמות. ובמוצאי שביעית בן דוד בא. ר' יהודה אומר דור שבן דוד בא [בו] בית הועד יהיה לזנות. והגולן יאשם ואנשי גולן יסובבו מעיר לעיר ולא יחוננו. וחכמת סופרים תסרח ויראי חטא ימאסון. פני הדור כפני הכלב והאמת נעדרת שנאמר ותהי האמת נעדרת (ישעיה נ''ט ט''ו). ומהו נעדרת. אמר רבי ינאי שנעשית עדרים והולכת לה. וסר מרע מסתולל (שם) כל מוסר מסתולל. אמר רבי יוחנן דור שבן דוד בא [בו] תלמידי חכמים מתמעטין והשאר עיניהם כלות ביגון ואנחה. וצרות רבות וגזירות קשות מתחדשות. ועד שראשונה פקודה שניה ממהרת לבא. רבי נהוראי אומר דור שבן דוד בא [בו] הנערים ילבינו זקנים וזקנות יעמדו בפני הנערים ובת קמה באמה כלה בחמותה ואין הבן מתבייש מאביו. רבי נחמיה אומר דור שבן דוד בא עניות הרבה (וההוקר) [והיוקר] יעות והגפן יתן פריו והיין (מיוקר) [ביוקר] וכל המלכיות כולן יתהפכו למינות ואין תוכחות. אמר ר' יוחנן אין בן דוד בא אלא בדור שכולו זכאי או כולו חייב. בדור שכולו זכאי מנלן שנ' ועמך כלם צדיקים (ישעיה ס, כ''א). בדור שכולו חייב מנלן שנ' וירא כי אין איש וישתומם כי אין מפגיע וגו' (שם נ''ט ט''ז):

 רבי אליעזר בן יעקב אומר יושבי כפרים כיושבי קברים וחייהם אינם חיים וממונם אין ממון. ועל בנותיהם הוא אומר ארור שוכב עם כל בהמה (דברים כ''ז כ''א):

 רבי יוסי בן קסמא אומר (ניב תרחק) [טב תרתי] מתלת. אוי לה לינקותא דאזלא ולא מהדרא:

 שמואל הקטן אומר בנפול אויבך אל תשמח וגו':

 הוא היה אומר דחיל מן לא דחיל. ולא תבכה עם דבכי. ולא תבצי עם דבצי. ולא תבהית עם דבהית. ולא תגחין עם דגחין. שמא שוטה ותמצא מביאך לידי שטות:

 יוחנן בן פנחס אומר הבא ימרו תבליתא דבבל שוניא שרצוניא ואקח סלא ושיצריא תבלותא דהבלא ימא. רבי עקיבא אומר אף אקרוקיא:

 כל עיר שאין בה עשרה דברים אין תלמידי חכמים רשאין לישב בתוכה. ואלו הן. בית הכנסת. ובית הכסא ובית המרחץ. ובית מלמדי תינוקות. ובית דין מכין ועונשין. וקופה של צדקה. וקופה של בשמים. וקופה של תמחוי. רבי עקיבא מוסיף כל מיני פירות. שכל מיני פירות מאירין את העינים:

 משנכנסו רבותינו בכרם ביבנה אמרו יבא שיבוקש דבר מקרא ולא ימצאו. דבר מצוה ישוטטו מעיר לעיר [ולא ימצאו. שנ' ישוטטו לבקש את] דבר ה' ולא ימצאו (עמוס ח' י''ב). והיו רוכבין ועולין על עסקי השרץ שנגע בככר ויבקשו דבר ה' ולא ימצאו. אמר ר' שמעון בן יוחאי חס ושלום שתשכח תורה מישראל שנאמר כי לא תשכח מפי זרעו (דברים ל'א כ''א) אלא איש פלוני (אוסר) [מטמא] ואיש פלוני מטהר [איש פלוני אוסר] ואיש פלוני מתיר. ולא נמצא דבר ברור ולא משנה ברורה:

 ר''א אומר כופין להלואה. ששכר הלואה אין לו שיעור:

 ויראו השומרים איש יוצא מן העיר ויאמרו לו הראנו נא את מבוא העיר [ועשינו עמך חסד] (שופטים א' כ''ד). ומה (הסר) [חסד] עשו. ויכו את (מבא) העיר לפי חרב ואת האיש ואת משפחתו שלחו (שם שם כ''ה). ומה שכר נטל אותו האיש. וילך האיש ארץ החתים וגו' (שם כ''ו). היא לוז שצובעין בה תכלת לכל ישראל. ולא עוד אלא שעלה סנחריב ולא בלבלה ונבוכדנצר ולא החריבה. ואפילו למלאך המות אין לו רשות לעבור בתוכה. אלא זקנים וזקנות שבה בזמן שדעתן קצה עליהן מוציאין (אוחה) [אותם] חוץ לחומה והן מתין. והלא דברים קל וחומר ומה אדם שלא הלך ברגליו ולא דבר בפיו אלא הראם באצבעו. גרם לו ולכל משפחתו הצלה עד סוף כל הדורות. המלוה תלמיד חכם מעיר לעיר ומכרך לכרך וממדינה למדינה ומהלך ברגליו ומדבר בפיו על אחת כמה וכמה שיטול שכרו מלפני הקב''ה:

 אמר ר' יהושע בן לוי כל המהלך בדרך ואין לו לויה יעסוק בתורה שנאמר כי לוית חן הם לראשך וענקים לגרגרותיך (משלי א' ו'):

@ פרק ב (פרק יז)

רבי אליעזר אומר כל העוסק בתורה לשמה זוכה לדברים הרבה. ולא עוד אלא שכל העולם כולו כדאי הוא לו. נקרא ריע אהוב. אוהב את המקום אוהב את הבריות. משמח את המקום משמח את הבריות. ומלבשתו ענוה ווראה. ומכשרתו להיות חסיד צדיק ונאמן. ומרחקתו מן החטא ומביאתו לידי זכות. ונהנין ממנו עצה ותושיה בינה וגבורה. ונותנת לו מלכות וממשלה וחקור דין. ומגלין לו סוד מן השמים ורזי תורה. ונעשה כמעין המתגבר שאינו פוסק וכנהר שמתגבר והולך. והוי צנוע וארך רוח ומוחל על עלבוגו. ומגדלתו ומרוממתו על כל המעשים:

 אמר רבי יהושע בן לוי בכל יום ויום בת קול יוצאת מהר חורב ומכרזת ואומרת. אוי להן לבריות מעלבונה של תורה. שכל מי שאינו עוסק בתורה הרי זה נזוף שנאמר נזם זהב באף חזיר אשה יפה וסרת טעם (משלי י'א כ''ב). ואומר והלוחות מעשה אלהים המה וגו' (שמות ל'ב ט''ז) אל תקרי חרות אלא חירות. שאין לך בן חורין אלא מי שעוסק בתורה. וכל מי שעוסק בתורה הרי זה מתעלה. שנאמר וממתנה נחליאל וגו' (במדבר כ''א י''ט). והלומד מחבירו פרק א' או הלכה אחת או פסוק אחד או אפילו אות אחד צריך לנהונ בו כבוד. שכן מצינו בדוד מלך ישראל שלא למד מאחיתופל אלא שני דברים בלבד קראו רבו אלופו ומיודעו. שנאמר ואתה אנוש כערכי אלופי ומיודעי (תהלים נ''ה י''ד). והלא דברים קל וחומר ומה דוד מלך ישראל שלא למד מאחיתופל אלא שני דברים בלבד קראו רבו אלופו ומיודעו הלומד מחבירו פרק אחד או הלכה אחת על אחת כמה וכמה שצריך לנהוג בו כבוד. שנאמר כבוד חכמים ינחלו (משלי ג' ל''ה):

 כך היא דרכה של תורה פת במלח תאכל ומים במשורה תשתה. ועל הארץ תישן וחיי צער תחיה. ובתורה אתה עמל. ואם אתה עושה כן אשריך וטוב לך. אשריך בעולם הזה וטוב לך לעולם הבא:

 אל תבקש גדולה ואל תחמוד כבוד. יותר מלמודך עשה. ואל תתאוה לשלחנם של מלכים. ששלחנך גדול משלחנם וכתרך גדול מכתרם. ונאמן הוא בעל מלאכתך שישלם לך שכר פעולתך:

 גרולה תורה מן הכהונה ומן המלכות. שהמלכות בשלשים מעלות וכהונה בעשרים וארבע. והתורה נקנית בארבעים ושמונה דברים. ואלו הן. בתלמוד. בשמיעת האוזן. בעריכת שפתיים. בבינת שפתיים. בבינת הלב. בשכל. באימה ויראה. בענוה. בשמחה. בשימוש חכמים. בדיבוק חברים. בישיבה. במקרא ובמשנה. בדרך ארץ. במיעוט שינה. במיעוט תענוג. במיעוט דרך ארץ. במיעוט סחורה. בארך אפים. בלב טוב. באמונת חכמים ובקבלת חכמים ובקבלת היסורין והמכיר את מקומו והשמח בחלקו והעושה סייג לדבריו ואינו מחזיק טובה לעצמו אוהב את המקום. אוהב את הבריות. אוהב את התוכחות. אוהב את המישרים ומתרחק מן הכבוד. ואינו רודף אחר הכבוד. ואינו מגיס לבו בלימודו. ואינו שמח בהוראה. הנושא בעול עם חבירו ומכריעו לכף זכות ומעמידו על האמת ועל השלום. ומתישב בלמודו. שואל ומשיב. הלומד על מנת ללמד. והלומד על מנת לעשות. והמחכים את רבו. והמכוון את שמועתו. והאומר דבר בשם אמרו. הא למדת שכל האומר דבר בשם אמרו מביא גאולה לעולם שנאמר ותאמר אסתר למלך בשם מרדכי (אסתר ב' כ''ב):

 התורה נותנת חיים לעושיה ולשומריה בעו''הז ובעו''הב ולימות משיחנו. שנאמר כי חיים הם למוצאיהם (משלי ד' כ''ב) ואומר רפאות תהי לשריך ושקוי לעצמותיך (שם ג' ח') ואומר עץ חיים היא למחזיקים בה (שם שם י''ח) ואומר אורך ימים בימינה (שמ ט''ז) ואומר כי לוית חן הם לראשך (שם א') ואומר תתן לראשך לוית חן (שם ד' ט') ואומר כי בי ירבו ימיך (שפ ט' י''א) ואומר כי אורך ימים ושנות חיים (שם ד' ב'):

 ר''ש בן יהודה משום ר' שמעון אומר הנוי והכח והעושר והחכמה והתפארת והשיבה והבנים נאה לצדיקים ונאה לעולם. שנאמר עטרת תפארת שיבה (משלי ט''ו כ'א) ואומר עטרת זקנים בני בנים (שם י''ז ו') ואומר תפארת בחורים כחם (שם כ' כ''ט) ואומר ונגד זקניו כבוד (ישעיה כ''ד כ''ג). ר' שמעון בן מנסיא אומר אלו שבע מדות שמנו חכמים לצדיקים כולן נתקיימו ברבי ובבניו:

 (עשרה) [חמשה] קנינין קנה הקב''ה בעולמו. אלו הן. תורה קנין אחד. שמים וארץ קנין אחד. אברהם קנין אחד. ישראל קנין אחד. בית המקדש קנין אחד. (שמים וארץ) [תורה] קנין אחד. מנין. שנאמר ה' קנני ראשית דרכו (משלי ח' כ''ב). שמים וארץ מנין. שנאמר כה אמר ה' השמים כסאי (ישעיה ס''ו א'). אברהם קנין אחד. שנאמר ברוך אברם לאל עליון קנה שמים וארץ (בראשית י''ד י''ט). ישראל קנין אחד. דכתיב עד יעבור עמך ה' [עד יעבור] עם זו קנית (שמות ט''ו ט''ז) ואומר לקדושים אשר בארץ המה ואדירי כל חפצי בם (תהלים ט ז נ'). בית המקדש קנין אחד. שנאמר מקדש ה' כוננו ידיך (שמות ט''ו י. ז) ואומר ויביאם אל הר קדשו הר זה קנתה ימינו (תהלים ע''ח ל''ד). וכלם לא בראם אלא לכבודו. שבאמר כל הנברא בשמי לכבודי בראתיו יצרתיו אף עשיתיו (ישעיה מ''ג ז') ואומר ה' ימלוך לעולם ועד (שמות ט''ו י''ח):

 יוחנן בן בג בג אומר הפוך בה והפוך בה דכלא בה. ובה תהוי. ומנה לא תזוע. שאין לך מדה טובה הימנה. בן הא הא אומר לפום צערא אגרא:

 [אמר] רבי חנינא בן עקשיא רצה הקב''ה לזכות את ישראל לפיכך הרבה להם תורה ומצות שנאמר ושמרתם מצותי ועשיתם אותם אני ה' (ויקרא כ''ב ל'א) ואומר ה' חפץ למען צדקו יגדיל תורה ויאדיר (ישעיה מ''ב כ''א):

 אמר רבי אלעזר בן עזריה א''ר חנינא תלמידי חכמים מרבים שלום בעולם. שנאמר וכל בניך למודי ה' ורב שלום בניך (שם נ''ד י''ג) אל תקרי בניך אלא בוניך:

 מעשה בתינוק אחד שלמדו אביו ספר בראשית. פעם אחת עלה קיסר לאותה מדינה ונשבה אותו תינוק וספרו עמו. וחבשוהו בבית האסורים וספרו עמו. והכניסוהו לגנזי קיסר. פעם אחת נטרפה דעתו של קיסר. אמר להם הביאו לי ספר זכרונות. הלכו ומצאו ספר בראשית. באו כל גדולי מלכות [ו] לא היו יודעין לקרות בו. אמר [ו] זה ספר מספרי ישראל הוא יש תינוק אחד מהם שהוא חבוש בבית האסורין שלך. הלכו וקראו לו. כיון שראה ספרו חבקו ונשקו. וקראו ופרשו עד ויכולו. כוון ששמע קיסר שבחו של הקב''ה היאך ברא עולמו עמד מכסאו ונשקו על ראשו. אמר לו יודע אני שלא הרגיש הקב''ה את עולמו אלא בשבילו כדי להתירך.

 מיד נתן לו קיסר כסף וזהב ואבנים טובות ומרגליות (טובות) עבדים ושפחות ושיגרו בכבוד גדול אצל אביו. והלא דברים ק''ו. ומה זה שלא למד אלא ספר בראשית עלתה לו כך. הלומד כל התורה כולה על אחת כמה וכמה:

 אמר ר' שמעון בן לקיש כל המצער עצמו בעו''הז ועוסק בתורה בלילה הקב''ה הוא מושך עליו חוט של חסד ביום. שנאמר יומם יצוה ה' חסדו ובלילה שירו עמי (תהלים מ''ב ט') ותורה מגינה עליו כל אותן השנים שהוא מוטל בעפר. שנ' בהתהלכך תנחה אותך (משלי ו' כ''ב) בעו''הז. ובשכבך תשמור עליך (שם) זו שעת מיתה. והקיצות היא תשיחך (שם) זה העו''הב:

 אמר ר' יוחנן למדתי כל התורה כולה ולא למדתי שני דברים הללו עד עכשו. מתן שכר מן הזקינה ויראת חטא מן הבתולה. מתן שכר מן הזקינה כיצד. פעם אחת מצאתי זקינה אחת בבית הכנסת שבאת מעיר לעיר להתפלל. ואמרתי לה. בתי לא היה בית הכנסת בעירך. ואמרה לי. רבי באתי מעיר לעיר להתפלל לקבל שכר ואתה אומר לי כך. הא למדנו מתן שכר מן הזקינה. יראת חטא מן הבתולה כיצד. פעם אחת נכנסתי בבית הכנסת ומצאתי בתולה אחת שהיא עומדת בתפלה ואומרת. גיהנם אני טובה ממך. אם רצוני שיבואו אצלי עשרה בני אדם ויאכלו וישתו עמי ואח''כ יעשו דבר זימה אני והם נכנסין אצלך. אלא אני טובה ממך שאני כופפת את יצרי וממלטת את עצמי ממך. הא למדנו יראת חטא מן הבתולה:

 אמר ר' יוחנן ב זכאי פעם אחת הייתי מהלך בדרך מצאתי אדם אחד שהוא מלקט עצים. דברתי לו [דבר] ולא החזיר לי (דבר). ואחר כך בא אלי ואמר לי אני מת ולא חי. אמרתי לו אם מת אתה עצים למה לך.

 אמר לי רבי האזין לי עד שאומר לך דבר אחד. כשהייתי חי [אני] וחבירי בפלטרי היינו עוסקים. כשבאנו כאן גזרו עלינו גזר דין שריפה. כשאנו מלקט עצים שורפין את חברי. וכשהוא מלקט עצים שורפין אותי. אמרתי לו דינכם עד מתי. אמר לי כשבאתי לכאן הנחתי אשתי מעוברת ויודע אני שזכר הוא. בבקשה ממך הוי זהיר בו משעה שנולד עד שיהיה בן חמש שנים. הוליכהו לבית רבו למקרא. בשעה שהוא אומר ברכו את ה' המבורך מעלין אותי מדינה של גיהנם:

@ פרק ג (פרק יח)

 אמר רבי יוחנן מעיד אני עלי שמים וארץ. שכל תלמיד חכם שקורא ושונה לשם שמים ונהנה מיגיעו עליו הכתוב אומר אשריך וטוב לך (תהלים קכ''ח ב') אשריך בעו''הז. וטוב לך לעו''הב. ואומר מה יפית ומה נעמת (שה''ש ז' ז'). ולא עוד אלא שאשתו ובניו יראים ממנו. ואו''ה יראים ממנו. ומלאכי השרת שואלין בשלומו. והקב''ה אוהבו אהבה גמורה. שנאמר וראו כל עמי הארץ [וגו'] (דברים כ''ח י'):

