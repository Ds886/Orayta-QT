&UniqueId=1330&ForcedBookName=רע''ב&TextSource=ר' פנחס ראובן שליט''א&LastLevelIndex=2&CosmeticsType==911&GroupId=mishna_archin&PutNewLinesAsIs=1&SearchInTitles=0
// C:\Dev\BhOCR\Runtime files\Projects\MK_ARACHIN Layer 2 - 23 pages

// יח. יח: יט. יט: כ. כ: כא. כא: כב. כב: כג. כג: כד. כד: כה. כה: כו. כו: כז. כז: כח.
// כח: כט.

$ משנה - ערכין - רע''ב

^ פרק א

~ פרק א - משנה א
<b>הַכֹּל מַעֲרִיכִין.</b> הַכֹּל לַאֲתוֹיֵי בֶּן שְׁלֹשׁ עֶשְׂרֵה שָׁנָה וְיוֹם אֶחָד {ב} וְלֹא הֵבִיא שְׁתֵּי שְׂעָרוֹת, שֶׁהוּא מַעֲרִיךְ. וְהוּא מֻפְלָא הַסָּמוּךְ לְאִישׁ. וּמֻפְלָא אִקְּרֵי לֵיהּ לְפִי שֶׁבּוֹדְקִים אוֹתוֹ אִם יוֹדֵעַ לְהַפְלוֹת וּלְפָרֵשׁ לְשֵׁם מִי נָדַר וּלְשֵׁם מִי הִקְדִּישׁ. אַף עַל גַּב דְּאִישׁ כִּי יַפְלִיא כְתִיב (וַיִּקְרָא כז), כְּשֶׁהוּא סָמוּךְ לְפִרְקוֹ קָרוּי אִישׁ לְעִנְיָן זֶה. וְהַכֹּל דְּקָאֵי נַמִּי עַל נֶעֱרָכִים, לַאֲתוֹיֵי מְנֻוָּל וּמֻכֶּה שְׁחִין, שֶׁאֵין שָׁוִין דָּמִים, דְּסָלְקָא דַעְתָּךְ אֲמֵינָא נֶדֶר בְּעֶרְכְּךָ כְּתִיב (שָׁם), כָּל שֶׁיֶּשְׁנוֹ בְדָמִים יֶשְׁנוֹ בַעֲרָכִין, וְכָל שֶׁאֵינוֹ בְדָמִים אֵינוֹ בַעֲרָכִין, קָמַשְׁמַע לָן {ג}. וְהַכֹּל דְּקָאֵי עַל נוֹדְרִים, מִשּׁוּם נִדָּרִים נָקַט לֵיהּ. וְנִדָּרִים גּוּפֵיהּ אִצְטְרִיךְ, לַאֲתוֹיֵי פָּחוּת מִבֶּן חֹדֶשׁ שֶׁהוּא נִדָּר אַף עַל פִּי שֶׁאֵינוֹ נֶעֱרָךְ {ד}: <B>מַעֲרִיכִין.</B> אִם אָמַר עַל אֶחָד, עֵרֶךְ פְּלוֹנִי עָלָי, נוֹתֵן עֵרֶךְ אוֹתוֹ פְּלוֹנִי כְּפִי שָׁנָיו כְּמוֹ שֶׁקָּצוּב בְּפָרָשַׁת עֲרָכִין, שֶׁהָעֵרֶךְ נוֹתֵן לְפִי שָׁנִים שֶׁל נֶעֱרָכִין: <B>וְנֶעֱרָכִין.</B> אִם אָמַר אַחֵר עָלָיו עֵרֶךְ פְּלוֹנִי זֶה עָלָי, אוֹ אָמַר הוּא עַצְמוֹ עֶרְכִּי עָלָי: <B>נוֹדְרִים.</B> אָמַר דְּמֵי פְּלוֹנִי עָלָי, צָרִיךְ שֶׁיִּתֵּן כְּמוֹ שֶׁהוּא יָפֶה לִמָּכֵר בַּשּׁוּק: <B>וְנִדָּרִין.</B> אָמַר אַחֵר עָלָיו דְּמֵי פְּלוֹנִי עָלָי, אוֹ אָמַר הוּא עַצְמוֹ דָּמַי עָלָי: <B>כֹּהֲנִים וּלְוִיִּם.</B> כֹּהֲנִים אִצְטְרִיכָא לֵיהּ לְאַשְׁמְעִינַן דְּנֶעֱרָכִין, דְּסָלְקָא דַעְתָּךְ אֲמֵינָא הוֹאִיל וּכְתִיב (שָׁם) וְהֶעֱמִידוֹ לִפְנֵי הַכֹּהֵן וְהֶעֱרִיךְ אוֹתוֹ הַכֹּהֵן {ה}, יִשְׂרָאֵל לִפְנֵי כֹהֵן וְלֹא כֹהֵן לִפְנֵי כֹהֵן, הִלְכָּךְ כֹּהֵן לֵיתֵיהּ בַּעֲרָכִין, דְּאִי עָנִי הוּא לֹא קָרֵינָא בֵּיהּ וְהֶעֱמִידוֹ לִפְנֵי הַכֹּהֵן, קָמַשְׁמַע לָן דְּכֹהֲנִים אִיתַנְהוּ בְתוֹרַת עֲרָכִין. וְאַיְדֵי דִתְנַן כֹּהֲנִים, תְּנַן לְוִיִּם וְיִשְׂרְאֵלִים: <B>נָשִׁים וַעֲבָדִים.</B> וְהָאִשָּׁה מְשַׁלֶּמֶת כְּשֶׁתִּתְאַלְמֵן אוֹ תִּתְגָּרֵשׁ, וְהָעֶבֶד כְּשֶׁיִּשְׁתַּחְרֵר {ז}: <B>טֻמְטוּם וְאַנְדְּרוֹגִינוֹס נוֹדְרִים וְנִדָּרִים.</B> שֶׁהֲרֵי יֵשׁ לָהֶם דָּמִים: <B>וּמַעֲרִיכִין.</B> אֶת אֲחֵרִים, אִם אָמְרוּ עֵרֶךְ פְּלוֹנִי עָלָי, נוֹתְנִים עֵרֶךְ אוֹתוֹ פְּלוֹנִי: <B>אֲבָל לֹא נֶעֱרָכִין.</B> אִם אָמַר עֶרְכִּי עָלָי, אוֹ אָמַר אַחֵר עָלֵיהֶם עֵרֶךְ פְּלוֹנִי עָלָי, לֹא אָמַר כְּלוּם. דְּזָכָר וּנְקֵבָה אֲמוּרִים בְּפָרָשַׁת עֲרָכִין, עַד שֶׁיִּהְיֶה זָכָר וַדָּאִי אוֹ נְקֵבָה וַדָּאִית: <B>פָּחוּת מִבֶּן חֹדֶשׁ נִדָּר.</B> אִם אָמַר דָּמָיו עָלָי. שֶׁהֲרֵי שָׁוֶה דָּמִים כָּל שֶׁהֵן: <B>אֲבָל לֹא נֶעֱרָךְ.</B> שֶׁלֹּא נֶאֱמַר עֵרֶךְ בַּפָּרָשָׁה אֶלָּא מִבֶּן חֹדֶשׁ וָמַעְלָה: 

~ פרק א - משנה ב
<B>הַנָּכְרִי רַבִּי מֵאִיר אוֹמֵר נֶעֱרָךְ.</B> תְּרֵי קְרָאֵי כְתִיבֵי בְּפָרָשַׁת עֲרָכִין, חַד רִבּוּי וְחַד מִעוּט. בְּנֵי יִשְׂרָאֵל, מִעֵט אֶת הַנָּכְרִים. אִישׁ כִּי יַפְלִיא, רִבָּה כָל אִישׁ וַאֲפִלּוּ נָכְרִי בְּמַשְׁמַע. רַבִּי מֵאִיר סָבַר נָכְרִי נֶעֱרָךְ וְלֹא מַעֲרִיךְ, שֶׁכֵּן מָצִינוּ שֶׁרִבָּה הַכָּתוּב בַּנֶּעֱרָכִים יוֹתֵר מִבַּמַּעֲרִיכִים {ח}, שֶׁהֲרֵי חֵרֵשׁ שׁוֹטֶה וְקָטָן נֶעֱרָכִין, אֲבָל לֹא מַעֲרִיכִין, הִלְכָּךְ שְׁדֵי מִעוּטָא לַמַּעֲרִיךְ וְרִבּוּיָא לַנֶּעֱרָךְ: <B>רַבִּי יְהוּדָה אוֹמֵר נָכְרִי מַעֲרִיךְ וְלֹא נֶעֱרָךְ.</B> שֶׁכֵּן מָצִינוּ טֻמְטוּם וְאַנְדְּרוֹגִינוֹס מַעֲרִיכִים וְלֹא נֶעֱרָכִים. וַהֲלָכָה כְּרַבִּי יְהוּדָה {ט}. הִלְכָּךְ נָכְרִי שֶׁאָמַר עֵרֶךְ יִשְׂרָאֵל פְּלוֹנִי עָלָי, חַיָּב לִתֵּן כְּפִי שָׁנָיו הָעֵרֶךְ הַקָּצוּב בַּפָּרָשָׁה. וְיִשְׂרָאֵל שֶׁאָמַר עֵרֶךְ נָכְרִי פְּלוֹנִי עָלָי, אוֹ נָכְרִי שֶׁאָמַר עֶרְכִּי עָלָי, לֹא אָמַר כְּלוּם: 

~ פרק א - משנה ג
<B>הַגּוֹסֵס.</B> לֹא נִדָּר, דְּלָאו בַּר דָּמִים הוּא, דִּלְמִיתָה הוּא עוֹמֵד: <B>וְהַיּוֹצֵא לֵהָרֵג.</B> שֶׁנִּגְמַר דִּינוֹ בְּבֵית דִּין שֶׁל יִשְׂרָאֵל {יב}. אֲבָל יוֹצֵא לֵהָרֵג עַל פִּי הַמַּלְכוּת, לֹא שְׁנָא מַלְכוּת יִשְׂרָאֵל, וְלֹא שְׁנָא מַלְכוּת שֶׁל נָכְרִים, דִּבְרֵי הַכֹּל מַעֲרִיךְ וְנֶעֱרָךְ {יג}: <B>לֹא נִדָּר.</B> דְּלָאו בַּר דָּמִים הוּא: <B>וְלֹא נֶעֱרָךְ.</B> דִּכְתִיב וְהֶעֱמִידוֹ וְהֶעֱרִיכוֹ, וְהַאי לָאו בַּר הַעֲמָדָה וְהַעֲרָכָה הוּא {יד}: <B>וְלֹא נֶעֱרָךְ.</B> דִּכְתִיב (וַיִּקְרָא כז) כָּל חֵרֶם אֲשֶׁר יָחֳרַם מִן הָאָדָם לֹא יִפָּדֶה {טו}. וְרַבִּי חֲנִינָא בֶּן עֲקַבְיָא דְּאָמַר נֶעֱרָךְ, מוֹקֵי לְהַאי קְרָא דְּכָל חֵרֶם אֲשֶׁר יָחֳרַם לִדְרָשָׁא אַחֲרִיתִי {טז}: <B>רַבִּי יוֹסֵי אוֹמֵר כוּ'.</B> רַבִּי יוֹסֵי וְתַנָּא קַמָּא לֹא פְלִיגֵי בְנוֹדֵר וּמַעֲרִיךְ וּמַקְדִּישׁ. כִּי פְלִיגֵי בְאִם הִזִּיק {יז}. תַּנָּא קַמָּא סָבַר, אִם הִזִּיק פָּטוּר מִן הַתַּשְׁלוּמִים. וְאַף עַל פִּי שֶׁהַמַּזִּיק חַיָּב בְּתַשְׁלוּמִין מִן הַתּוֹרָה, מִלְוָה הַכְּתוּבָה בַּתּוֹרָה לָאו כִּכְתוּבָה בִשְׁטָר דָּמְיָא, אֶלָּא כְמִלְוָה עַל פֶּה, וּמִלְוָה עַל פֶּה אֵינוֹ גוֹבֶה מִן הַיּוֹרְשִׁים. וְרַבִּי יוֹסֵי סָבַר, מִלְוָה הַכְּתוּבָה בַּתּוֹרָה כְּמִלְוָה הַכְּתוּבָה בִשְׁטָר דָּמְיָא, וְגוֹבֶה מִן הַיּוֹרְשִׁים. וַהֲלָכָה כְתַנָּא קַמָּא. אֲבָל לְאַחַר שֶׁתִּקְּנוּ דְמִלְוָה עַל פֶּה גוֹבֶה מִן הַיּוֹרְשִׁים {יח}, בֵּית דִּין גּוֹבִין מִמָּמוֹנוֹ וּמְשַׁלְּמִים מַה שֶּׁהִזִּיק: 

~ פרק א - משנה ד
<B>אֵין מַמְתִּינִין לָהּ עַד שֶׁתֵּלֵד.</B> דְּמַהוּ דְתֵימָא וְלָדוֹת מָמוֹנָא דְבַעַל הֵן כְּדִכְתִיב (שְׁמוֹת כא) כַּאֲשֶׁר יָשִׁית עָלָיו בַּעַל הָאִשָּׁה, וְלֹא נַפְסְדִּינְהוּ מִנֵּיהּ, קָמַשְׁמַע לָן דִּכְתִיב (דְּבָרִים כב) וּמֵתוּ גַּם שְׁנֵיהֶם, גַּם לְרַבּוֹת אֶת הַוָּלָד: <B>יָשְׁבָה עַל הַמַּשְׁבֵּר.</B> מְקוֹם מוֹשַׁב הָאִשָּׁה הַיּוֹלֶדֶת קָרוּי מַשְׁבֵּר: <B>מַמְתִּינִין לָהּ עַד שֶׁתֵּלֵד.</B> דְּכֵיוָן דְּנֶעֱקַר לָצֵאת, גּוּפָא אַחֲרִינָא הוּא וְאֵינוֹ כְגוּף אִמּוֹ: <B>נֶהֱנִין בִּשְׂעָרָהּ.</B> לָאו שְׂעָרָהּ מַמָּשׁ קָאָמַר, אֶלָּא פֵּאָה שֶׁהָיְתָה לָהּ מִשְּׂעַר אִשָּׁה אַחֶרֶת קְשׁוּרָה לִשְׂעָרָהּ. וְדַוְקָא כְּשֶׁאָמְרָה תְנוּ אוֹתָהּ לְבִתִּי אוֹ לִפְלוֹנִית, דְּכֵיוָן דְּאָמְרָה תְנוּ גַּלְיָא דַעְתָּהּ דְּלֹא נִיחָא לַהּ דְּתֶהֱוֵי כְגוּפָה לְאִתְּסוֹרֵי, וְכִנְטוּלָה מֵחַיִּים דָּמְיָא. אֲבָל בְּעִנְיָן אַחֵר אָסוּר, שֶׁנּוֹיֵי הַמֵּת אֲסוּרִים בַּהֲנָאָה {כ}: <B>בְּהֵמָה שֶׁנֶּהֶרְגָה אֲסוּרָה בַהֲנָאָה.</B> אֲפִלּוּ שְׂעָרָהּ {כב}: 

^ פרק ב

~ פרק ב - משנה א
<B>אֵין בַּעֲרָכִין פָּחוּת מִסֶּלַע.</B> אֲפִלּוּ עָנִי שֶׁהֶעֱרִיךְ וְאֵין יָדוֹ מַשֶּׂגֶת אֵינוֹ נִדּוֹן בְּפָחוּת מִסֶּלַע, דִּכְתִיב (וַיִּקְרָא כז) וְכָל עֶרְכְּךָ יִהְיֶה בְּשֶׁקֶל הַקֹּדֶשׁ, כָּל עֲרָכִין שֶׁאַתָּה מַעֲרִיךְ לֹא יִהְיוּ פְּחוּתִים מִשֶּׁקֶל: <B>וְלֹא יוֹתֵר עַל חֲמִשִּׁים.</B> דְּזֶהוּ גָדוֹל שֶׁבָּעֲרָכִים דִּכְתִיבֵי בַּפָּרָשָׁה: <B>נָתַן סֶלַע וְהֶעֱשִׁיר.</B> בֶּן עֶשְׂרִים שֶׁעֶרְכּוֹ חֲמִשִּׁים וְהָיָה עָנִי {א} וְנָתַן סֶלַע בְּעֶרְכּוֹ, דְּעָנִי נִדּוֹן בְּהַשָּׂגַת יָדוֹ, וְהֶעֱשִׁיר, פָּטוּר: <B>פָּחוֹת מִסֶּלַע.</B> נָתַן פָּחוֹת מִסֶּלַע: <B>וְהֶעֱשִׁיר נוֹתֵן חֲמִשִּׁים.</B> דְּבִנְתִינָה קַמַּיְתָא לֹא יָצָא יְדֵי עֶרְכּוֹ וַעֲדַיִן עֶרְכּוֹ עָלָיו: <B>הָיוּ בְיָדָיו חָמֵשׁ סְלָעִים.</B> עָנִי בֶּן עֶשְׂרִים שֶׁהֶעֱרִיךְ עַצְמוֹ, וְהָיוּ לוֹ חָמֵשׁ סְלָעִים: <B>רַבִּי מֵאִיר אוֹמֵר אֵינוֹ נוֹתֵן אֶלָּא אֶחָת.</B> דְּסָבַר רַבִּי מֵאִיר אוֹ נוֹתֵן כָּל הַחֲמִשִּׁים שֶׁעָלָיו אוֹ אֵינוֹ נוֹתֵן אֶלָּא שֶׁקֶל: <B>וַחֲכָמִים אוֹמְרִים נוֹתֵן כָּל מַה שֶּׁבְּיָדוֹ.</B> דִּקְרָא דִכְתִיב וְכָל עֶרְכְּךָ יִהְיֶה בְּשֶׁקֶל, לַפָּחוּת שֶׁבַּעֲרָכִין הוּא דַאֲתָא, שֶׁאֲפִלּוּ עָנִי שֶׁבָּעֲנִיִּים לֹא יִתֵּן פָּחוֹת. וּמִיהוּ הֵיכָא דְאִית לֵיהּ טְפֵי יָהֵיב, דִּכְתִיב (שָׁם) עַל פִּי אֲשֶׁר תַּשִּׂיג. וַהֲלָכָה כַּחֲכָמִים: <B>אֵין פֶּתַח בַּטּוֹעָה פָּחוּת מִשִּׁבְעָה.</B> אַיְדֵי דְאַיְרֵי בְאֵין בַּעֲרָכִין פָּחוּת וְלֹא יוֹתֵר, תָּנָא נַמִּי לְכָל הָנָךְ דְּאִית בְּהוּ אֵין פָּחוּת וְלֹא יוֹתֵר: <B>פֶּתַח.</B> תְּחִלַּת נִדּוּת. שֶׁדִּין נִדָּה דְאוֹרַיְתָא הוּא. אִם הִתְחִילָה וְרָאֲתָה הַיּוֹם, מוֹנָה שִׁשָּׁה וְהוּא. רָאֲתָה שְׁנַיִם, מוֹנָה חֲמִשָּׁה וְהֵם. רָאֲתָה שְׁלֹשָׁה, מוֹנָה אַרְבָּעָה וְהֵם. [וַאֲפִלּוּ] רָאֲתָה כָל שִׁבְעָה וּפָסְקָה לָעֶרֶב, טוֹבֶלֶת וּמְשַׁמֶּשֶׁת. וּמִיּוֹם שְׁבִיעִי וָאֵילָךְ הָוְיָן יְמֵי זִיבָה אַחַד עָשָׂר יוֹם, שֶׁאִם רָאֲתָה בָהֶן יוֹם אֶחָד אוֹ שְׁנַיִם שׁוֹמֶרֶת יוֹם כְּנֶגֶד יוֹם וְטוֹבֶלֶת. וְאִם רָאֲתָה בָהֶן שְׁלֹשָׁה רְצוּפִים, הַוְיָא זָבָה גְדוֹלָה שֶׁטְּעוּנָה שִׁבְעָה נְקִיִּים וְקָרְבָּן. וְאִם מָשְׁכוּ יְמֵי זִיבָה חֹדֶשׁ אוֹ שָׁנָה, אֵינָהּ חוֹזֶרֶת לִתְחִלַּת נִדּוּת עַד שֶׁתֵּשֵׁב שִׁבְעָה נְקִיִּים. וּכְשֶׁיָּשְׁבָה שִׁבְעָה נְקִיִּים וְרָאֲתָה, הַוְיָא תְחִלַּת נִדָּה וּמוֹנָה שִׁשָּׁה וְהוּא, וְחוֹזֶרֶת לְעִנְיָנָהּ כְּכָל הַמְפֹרָשׁ. וְאִם לֹא רָאֲתָה בְאוֹתָן אַחַד עָשָׂר יוֹם שְׁלֹשָׁה רְצוּפִים, אֵינָהּ זָבָה. וּכְשֶׁתִּרְאֶה אַחֲרֵיהֶן, בֵּין שֶׁהִיא רוֹאָה סָמוּךְ בֵּין שֶׁהִרְחִיקָה רְאִיָּתָהּ הָוֵי תְחִלַּת נִדָּה. וַאֲפִלּוּ תִרְאֶה שְׁלֹשָׁה רְצוּפִים, אֵינָהּ מוֹנָה אֶלָּא אַרְבָּעָה וְהֵם, שֶׁאֵין יְמֵי זוֹב אֶלָּא אוֹתָן אַחַד עָשָׂר יוֹם שֶׁבֵּין סוֹף נִדּוּת זֶה לִתְחִלַּת נִדּוּת הַבָּא: <B>אֵין פֶּתַח בַּטּוֹעָה פָּחוּת מִשִּׁבְעָה.</B> טוֹעָה [שֶׁרָאֲתָה] הַיּוֹם וְאֵינָהּ יוֹדַעַת אִם בִּימֵי נִדּוּתָהּ עוֹמֶדֶת, אוֹ בְאוֹתָן אַחַד עָשָׂר יוֹם שֶׁל יְמֵי זוֹב, אֵינָהּ חוֹזֶרֶת לְפֶתַח נִדּוּתָהּ בְּפָחוֹת מִשִּׁבְעָה נְקִיִּים וְלֹא יוֹתֵר עַל שִׁבְעָה עָשָׂר נְקִיִּים. כֵּיצַד, טוֹעָה שֶׁאָמְרָה יוֹם אֶחָד טָמֵא רָאִיתִי הַיּוֹם, וְאֵינָהּ יוֹדַעַת אִם בִּימֵי נִדּוּת הִיא וּצְרִיכָה לִמְנוֹת שִׁשָּׁה וְהוּא, אִם בְּאוֹתָן אַחַד עָשָׂר יוֹם שֶׁל יְמֵי זִיבָה וְאֵינָהּ צְרִיכָה לִשְׁמֹר, אֶלָּא יוֹם כְּנֶגֶד יוֹם, פִּתְחָהּ שִׁבְעָה עָשָׂר, שֶׁאִם לֹא תִרְאֶה עַד לְאַחַר שִׁבְעָה עָשָׂר יוֹם לְבַד מִיּוֹם זֶה, חוֹזֶרֶת לְפֶתַח נִדּוּתָהּ. דְּאִם יוֹם זֶה שֶׁרָאֲתָה תְּחִלַּת יְמֵי זִיבָה הוּא, כֵּיוָן שֶׁכָּלוּ אַחַד עָשָׂר שָׁלְמוּ יְמֵי זִיבָה וְהִרְחִיקָה רְאִיָּתָהּ שֶׁלֹּא רָאֲתָה עַד לְאַחַר שִׁבְעָה עָשָׂר וּתְחִלַּת נִדָּה הִיא. וַאֲפִלּוּ אִם תֹּאמַר שֶׁיּוֹם זֶה תְּחִלַּת נִדָּה הוּא, אַף עַל פִּי כֵן יָצְתָה מִימֵי הַזּוֹב לְסוֹף יוֹם שִׁבְעָה עָשָׂר לְבַד מִיּוֹם זֶה. אֲבָל אִם תִּרְאֶה יוֹם שִׁבְעָה עָשָׂר לֹא יָצְאָה מִן הַסָּפֵק אִם יוֹם נִדָּה הוּא אוֹ יוֹם זִיבָה הוּא, דְּיֵשׁ לוֹמַר שֶׁמָּא יוֹם זֶה שֶׁרָאֲתָה תְּחִלַּת יְמֵי נִדָּה הֲוָה, וְיוֹם שִׁבְעָה עָשָׂר שֶׁרָאֲתָה בּוֹ, סוֹף אַחַד עָשָׂר שֶׁבֵּין נִדָּה לְנִדָּה הוּא, אוֹ שֶׁמָּא יוֹם רִאשׁוֹן מִימֵי הַזּוֹב הוּא, וּכְשֶׁכָּלוּ אַחַד עָשָׂר יָצְתָה מִימֵי הַזּוֹב, וְיוֹם שִׁבְעָה עָשָׂר שֶׁרָאֲתָה בוֹ תְּחִלַּת נִדָּה הִיא. וְכָל שֶׁכֵּן אִם תִּרְאֶה קֹדֶם יוֹם שִׁבְעָה עָשָׂר, שֶׁלֹּא יָצְאָה מִן הַסָּפֵק. וְכָל זְמַן שֶׁתְּהֵא בִּסְפֵקָהּ זוֹ, מְקֻלְקֶלֶת הִיא, שֶׁלְּעוֹלָם נַחְמִיר עָלֶיהָ מִסָּפֵק. שֶׁכְּשֶׁתִּרְאֶה יוֹם אֶחָד, נֹאמַר תְּחִלַּת נִדָּה הִיא וּצְרִיכָה שִׁשָּׁה וְהוּא. וּכְשֶׁתִּרְאֶה שְׁלֹשָׁה רְצוּפִים, נֹאמַר יְמֵי זוֹב הֵן וּצְרִיכָה שִׁבְעָה נְקִיִּים וְקָרְבָּן {ד}. אֲבָל לְאַחַר שִׁבְעָה עָשָׂר אֵין לְהַחֲמִיר, דְּוַדַּאי תְּחִלַּת נִדָּה הִיא, וַאֲפִלּוּ תִרְאֶה שְׁלֹשָׁה יָמִים רְצוּפִים תִּמְנֶה אַרְבָּעָה וְהֵם וְטוֹבֶלֶת וּטְהוֹרָה: <B>אֵין בַּנְּגָעִים פָּחוּת מִשָּׁבוּעַ אֶחָד.</B> לְהֶסְגֵּר. דְּיֵשׁ בְּנִגְעֵי אָדָם שֶׁנִּבְרָרִים לְשָׁבוּעַ אֶחָד אִם לְטַהֵר אִם לַחְלֹט: <B>וְלֹא יוֹתֵר עַל שְׁלֹשָׁה שָׁבוּעוֹת.</B> נִגְעֵי בָתִּים. דְּתַנְיָא בְתוֹרַת כֹּהֲנִים, מִנַּיִן שֶׁאִם עָמַד בְּעֵינָיו בְּשָׁבוּעַ רִאשׁוֹן וּבְשָׁבוּעַ שֵׁנִי שֶׁחוֹלֵץ וְקוֹצֶה וְטָח וְנוֹתֵן לוֹ שָׁבוּעַ שְׁלִישִׁי, תַּלְמוּד לוֹמַר (וַיִּקְרָא יד) וּבָא הַכֹּהֵן וְאִם בֹּא יָבֹא כוּ': 

~ פרק ב - משנה ב
<B>אֵין פּוֹחֲתִין מֵאַרְבָּעָה חֳדָשִׁים מְעֻבָּרוֹת.</B> שֶׁל שְׁלֹשִׁים יוֹם לְשָׁנָה. דְּלֹא עָבְדִינַן טְפֵי מִשְּׁמֹנָה חֲסֵרִים. אֲבָל שְׁמֹנָה חֲסֵרִים עָבְדִינַן: <B>וְלֹא נִרְאֶה יוֹתֵר עַל שְׁמֹנָה.</B> כְּלוֹמַר, וְלֹא נִרְאֶה לַחֲכָמִים לְעַבֵּר בְּשָׁנָה יוֹתֵר עַל שְׁמֹנָה חֳדָשִׁים. שֶׁחָדְשָׁהּ שֶׁל לְבָנָה עֶשְׂרִים וְתִשְׁעָה יוֹם וָחֵצִי, וּשְׁתֵּי יְדוֹת שָׁעָה, וְשִׁבְעִים וּשְׁלֹשָׁה חֲלָקִים {ה}, הֲרֵי לִשְׁנֵי חֳדָשִׁים חֲמִשִּׁים וְתִשְׁעָה יָמִים, חֹדֶשׁ אֶחָד מֵעֶשְׂרִים וְתִשְׁעָה, וְחֹדֶשׁ אֶחָד מִשְּׁלֹשִׁים יוֹם {ו}. חֹדֶשׁ שֶׁל עֶשְׂרִים וְתִשְׁעָה הוּא חָסֵר, וְחֹדֶשׁ שֶׁל שְׁלֹשִׁים קָרוּי מָלֵא אוֹ מְעֻבָּר. וּבְדִין הָיָה שֶׁיִּהְיוּ כָּל חָדְשֵׁי הַשָּׁנָה אֶחָד מָלֵא וְאֶחָד חָסֵר, אֶלָּא מִפְּנֵי יִתְרוֹת הַשְּׁתֵּי יְדוֹת שָׁעָה וְשִׁבְעִים וּשְׁלֹשָׁה חֲלָקִים שֶׁיֵּשׁ בְּכָל חֹדֶשׁ וְחֹדֶשׁ, צְרִיכִים פְּעָמִים לַעֲשׂוֹת שְׁמֹנָה חֳדָשִׁים מֵחָדְשֵׁי הַשָּׁנָה מְלֵאִים וְאַרְבָּעָה חֲסֵרִים, פְּעָמִים שְׁמֹנָה חֲסֵרִים וְאַרְבָּעָה מְלֵאִים {ז}: <B>אֵין פָּחוּת מִשְּׁנַיִם.</B> לְיוֹם שֵׁנִי לַאֲפִיָּתָן: <B>וְלֹא יוֹתֵר עַל שְׁלֹשָׁה.</B> וְיוֹם שְׁלִישִׁי לַאֲפִיָּתָן נֶאֱכָלִין, וְתוּ לֹא. כֵּיצַד, חָל יוֹם טוֹב שֶׁל עֲצֶרֶת בְּאֶחָד בְּשַׁבָּת, נֶאֱפוֹת בְּעֶרֶב שַׁבָּת, שֶׁאֵין אֲפִיָּתָן דּוֹחָה לֹא שַׁבָּת וְלֹא יוֹם טוֹב, וְנֶאֱכָלוֹת בְּיוֹם טוֹב לְאַחַר תְּנוּפָתָן, דְּהַיְנוּ לְיוֹם שְׁלִישִׁי. וּכְשֶׁחָל עֲצֶרֶת בִּשְׁאָר יְמֵי שָׁבוּעַ, נֶאֱפוֹת בְּעֶרֶב יוֹם טוֹב וְנֶאֱכָלוֹת בְּיוֹם טוֹב שֶׁהוּא שֵׁנִי לַאֲפִיָּתָן: <B>לֶחֶם הַפָּנִים נֶאֱכָל אֵין פָּחוּת מִתִּשְׁעָה.</B> שֶׁהוּא נֶאֱפֶה בְעֶרֶב שַׁבָּת וְנֶאֱכָל לְשַׁבָּת אַחֶרֶת שֶׁהוּא יוֹם תְּשִׁיעִי לַאֲפִיָּתוֹ. חָלוּ שְׁנֵי יָמִים טוֹבִים שֶׁל רֹאשׁ הַשָּׁנָה לִהְיוֹת בַּחֲמִישִׁי בְּשַׁבָּת וְשִׁשִּׁי בְּשַׁבָּת, אוֹפִין לֶחֶם הַפָּנִים בִּרְבִיעִי בְּשַׁבָּת, וּמְסַדְּרִים אוֹתוֹ עַל הַשֻּׁלְחָן בְּשַׁבָּת, וְנֶאֱכָל לְשַׁבָּת שְׁנִיָּה שֶׁהוּא יוֹם אַחַד עָשָׂר לַאֲפִיָּתוֹ: <B>וְלֹא יָתֵר עַל שְׁנֵים עָשָׂר.</B> כֵּיצַד, נוֹלַד בֵּין הַשְּׁמָשׁוֹת שֶׁל עֶרֶב שַׁבָּת, אֵינוֹ נִמּוֹל בְּשַׁבָּת, דְּשֶׁמָּא תְשִׁיעִי הוּא. דְּבֵין הַשְּׁמָשׁוֹת סְפֵק יוֹם סְפֵק לַיְלָה, וְאִם יוֹם הוּא נִמְצָא שַׁבָּת יוֹם תְּשִׁיעִי, וּמִילָה שֶׁלֹּא בִזְמַנָּהּ אֵינָהּ דּוֹחָה לֹא אֶת הַשַּׁבָּת וְלֹא אֶת יוֹם טוֹב. וְאִם חָלוּ שְׁנֵי יָמִים טוֹבִים שֶׁל רֹאשׁ הַשָּׁנָה אַחַר אוֹתָהּ שַׁבָּת, אֵינוֹ נִמּוֹל עַד יוֹם שְׁלִישִׁי שֶׁהוּא שְׁנֵים עָשָׂר לְלֵידָתוֹ: 

~ פרק ב - משנה ג
<B>אֵין פּוֹחֲתִין מֵעֶשְׂרִים וְאַחַת תְּקִיעוֹת בַּמִּקְדָּשׁ.</B> בְּמַסֶּכֶת סֻכָּה פֶּרֶק הֶחָלִיל [דַּף נג] הֵן מְפֹרָשִׁים. וְהָא דִתְנַן וְלֹא מוֹסִיפִין עַל אַרְבָּעִים וּשְׁמֹנֶה, לָאו דַּוְקָא, דְּזִמְנִין דְּמוֹסִיפִין עַד שִׁבְעָה וַחֲמִשִּׁים תְּקִיעוֹת, כְּשֶׁחָל עֶרֶב פֶּסַח לִהְיוֹת בְּשַׁבָּת, וּמִשּׁוּם דְּלֹא שְׁכִיחַ כֻּלֵּי הַאי לָא חֲשִׁיב לֵיהּ: <B>שְׁנֵי נְבָלִים.</B> לִשְׁנֵי לְוִיִּם: <B>וְלֹא מוֹסִיפִים עַל שִׁשָּׁה.</B> לֹא אִתְפָּרֵשׁ טַעֲמָא: <B>חֲלִילִין.</B> מִין כְּלִי זֶמֶר שֶׁקּוֹלוֹ נִשְׁמָע לְמֵרָחוֹק. צלמילי"ש בְּלַעַ"ז, וּבַעֲרָבִי מזמאר"י: <B>וְלֹא מוֹסִיפִין עַל שְׁנֵים עָשָׂר.</B> כְּנֶגֶד שְׁנֵים עָשָׂר יוֹם בַּשָּׁנָה שֶׁהֶחָלִיל מַכֶּה בָהֶן לִפְנֵי הַמִּזְבֵּחַ. וּלְשׁוֹן מַכֶּה נוֹפֵל בֶּחָלִיל, לְפִי שֶׁהוּא עָשׂוּי נְקָבִים וּמַכֶּה בְאֶצְבָּעוֹ עַל הַנְּקָבִים לְהַנְעִים הַקּוֹל: <B>בִּשְׁחִיטַת הַפֶּסַח.</B> בְּאַרְבָּעָה עָשָׂר בְּנִיסָן שֶׁהָיוּ קוֹרִין הַהַלֵּל בָּעֲזָרָה בִּשְׁעַת שְׁחִיטָה, כִּדְאָמַר בְּפֶרֶק תָּמִיד נִשְׁחָט [דַּף סד]: <B>אַבּוּב.</B> הַקָּנֶה הַדַּק שֶׁבְּרֹאשׁ הֶחָלִיל. וּבַגְּמָרָא מוּכָח דְּחָלִיל גּוּפֵיהּ קָרוּי אַבּוּב {ט}: <B>שֶׁקּוֹלוֹ עָרֵב.</B> כְּשֶׁהוּא שֶׁל קָנֶה, יוֹתֵר מִשֶּׁל נְחֹשֶׁת. וְדַוְקָא חָלִיל שֶׁמַּכֶּה לִפְנֵי הַמִּזְבֵּחַ עַל הַקָּרְבָּן הוּא שֶׁדּוֹחֶה אֶת הַשַּׁבָּת {י} וְכָל שֶׁכֵּן יוֹם טוֹב. אֲבָל חָלִיל שֶׁל בֵּית הַשּׁוֹאֵבָה לֹא הָיָה דּוֹחֶה לֹא אֶת הַשַּׁבָּת וְלֹא אֶת יוֹם טוֹב, כִּדְמוּכָח בְּסֻכָּה פֶּרֶק הֶחָלִיל: <B>לֹא הָיָה מַחֲלִיק אֶלָּא בְּאַבּוּב יְחִידִי.</B> כְּשֶׁהָיָה מַגִּיעַ לְסַיֵּם הַנְּעִימָה הָיָה אֶחָד מִן הַחֲלִילִים מַאֲרִיךְ לְאַחַר שֶׁסִּיְּמוּ הָאֲחֵרִים, שֶׁזֶּהוּ חִלּוּק יָפֶה יוֹתֵר מִשֶּׁאִלּוּ יְסַיְּמוּ שְׁנֵיהֶם כְּאֶחָד. וְחִלּוּק הַיְנוּ סִיּוּם הַשְׁמָעַת קוֹל הַנְּעִימָה {יא}. וּבִשְׁעַת הַהַקְרָבָה הָיָה שִׁיר זֶה, וְהָיוּ הַלְוִיִּם מְשׁוֹרְרִים בַּפֶּה אֶת הַהַלֵּל בְּאוֹתָן שְׁנֵים עָשָׂר יָמִים, וְהַחֲלִילִים הָיוּ מְחַלְּלִים. אֲבָל בִּשְׁאָר יָמִים הָיוּ מְהַלְּלִים בְּצִלְצָל וְכִנּוֹרוֹת {יב}. וְהַשִּׁיר הָיָה הַשִּׁיר שֶׁהָיוּ הַלְוִיִּם אוֹמְרִים בְּבֵית הַמִּקְדָּשׁ, בָּרִאשׁוֹן הָיוּ אוֹמְרִים לַה' הָאָרֶץ וּמְלֹאָהּ וְכָל הַמִּזְמוֹר, בַּשֵּׁנִי גָּדוֹל ה' וּמְהֻלָּל מְאֹד וְגוֹ', וְכֵן כֻּלָּם: 

~ פרק ב - משנה ד
<B>וְעַבְדֵי כֹּהֲנִים הָיוּ.</B> אוֹתָן הַמַּכִּים בֶּחָלִיל. דִּסְבִירָא לֵיהּ לְרַבִּי מֵאִיר אֵין מַעֲלִים מִן הַדּוּכָן לְיוֹחֲסִים וְלֹא לְמַעַשְׂרוֹת, הִלְכָּךְ לֹא אִכְפַּת לָן אִם הָיוּ עֲבָדִים: <B>בֵּית הַפְּגָרִים וּבֵית צְפָרְיָא.</B> שֵׁם מִשְׁפָּחוֹת מְיֻחָסוֹת: <B>וּמֵאֶמָּאוֹם.</B> שֵׁם מָקוֹם: <B>מַשִּׂיאִין לַכְּהֻנָּה.</B> כֹּהֲנִים הָיוּ נוֹשְׂאִים אֶת בְּנוֹתֵיהֶן, שֶׁמִּשְׁפָּחוֹת מְיֻחָסוֹת שֶׁבְּיִשְׂרָאֵל הָיוּ. וְרַבִּי יוֹסֵי סָבַר דְּמַעֲלִין מִן הַדּוּכָן לְיוֹחֲסִים, הִלְכָּךְ אִי לָאו דִּמְיֻחָסִין הָיוּ לֹא הִנִּיחוּם לְנַגֵּן עַל הַדּוּכָן: <B>רַבִּי חֲנַנְיָא בֶּן אַנְטִיגְנוֹס אוֹמֵר לְוִיִּם הָיוּ.</B> רַבִּי חֲנַנְיָא בֶּן אַנְטִיגְנוֹס סָבַר מַעֲלִין מִן הַדּוּכָן לְמַעַשְׂרוֹת {יג}, הִלְכָּךְ לְוִיִּם הָיוּ. וְלֹא פְלִיגֵי אֶלָּא בִמְנַגְּנִים בִּכְלֵי זֶמֶר, אֲבָל בְּשִׁיר שֶׁבַּפֶּה כֻלֵּי עָלְמָא מוֹדוּ דְּאֵין אוֹמְרִים שִׁיר בַּפֶּה עַל הַקָּרְבָּן אֶלָּא לְוִיִּם, דִּכְתִיב גַּבֵּי לְוִיִּם (דְּבָרִים יח) וְשֵׁרֵת בְּשֵׁם ה' אֱלֹהָיו, אֵיזֶהוּ שֵׁרוּת שֶׁהוּא בְּשֵׁם ה', הֱוֵי אוֹמֵר זֶה הַשִּׁיר {יד}. וַהֲלָכָה כְּרַבִּי יוֹסֵי: 

~ פרק ב - משנה ה
<B>אֵין פּוֹחֲתִין מִשִּׁשָּׁה טְלָאִים הַמְבֻקָּרִים.</B> הַאי תַּנָּא סָבַר דִּכְבָשִׂים שֶׁל תְּמִידִין טְעוּנִים בִּקּוּר מִמּוּם אַרְבָּעָה יָמִים קֹדֶם שְׁחִיטָתָן, דּוּמְיָא דְפֶסַח מִצְרַיִם שֶׁהָיָה מִקָּחוֹ מִבֶּעָשׂוֹר וּשְׁחִיטָתוֹ בְּאַרְבָּעָה עָשָׂר, דְּיָלֵיף מוֹעֲדוֹ הָאָמוּר בַּתְּמִידִים (בְּמִדְבַּר כח) תִּשְׁמְרוּ לְהַקְרִיב לִי בְּמוֹעֲדוֹ, מִמּוֹעֲדוֹ הָאָמוּר בַּפֶּסַח (שָׁם ט) אֶת הַפֶּסַח בְּמוֹעֲדוֹ. הִלְכָּךְ, קֹדֶם יוֹם חִנּוּךְ אַרְבָּעָה יָמִים מְבַקְּרִין שְׁמֹנָה טְלָאִים וְנוֹתְנִין בְּלִשְׁכַּת הַטְּלָאִים, וּבְיוֹם חִנּוּךְ נוֹטְלִים שְׁנַיִם לִתְמִידִין וְנִשְׁאֲרוּ שָׁם שִׁשָּׁה מְבֻקָּרִים, וּלְאַחַר כֵּן קֹדֶם הַלַּיְלָה מְבַקְּרִים שְׁנַיִם וְנוֹתְנִים שָׁם. וּמִשּׁוּם דְּהָנָךְ לֵיתַנְהוּ אַכַּתִּי בִּשְׁעַת נְטִילַת הַשְּׁנַיִם, לָא חֲשִׁיב לְהוּ. וְכֵן לְעוֹלָם נוֹטְלִין שְׁנַיִם וְנוֹתְנִים שְׁנַיִם. וְאֵלּוּ הַשְּׁנַיִם שֶׁנּוֹתְנִים נוֹטְלִים אוֹתָם לַחֲמִישִׁי שֶׁל יוֹם נְתִינָתָן: <B>כְּדֵי לַשַּׁבָּת וְלִשְׁנֵי יָמִים טוֹבִים שֶׁל רֹאשׁ הַשָּׁנָה.</B> סִימָנָא בְעָלְמָא נָקַט, דְּכִי הֵיכִי דְּאִי מִקַּלְעֵי שַׁבָּת וּשְׁנֵי יָמִים טוֹבִים שֶׁל רֹאשׁ הַשָּׁנָה בַּהֲדֵי הֲדָדֵי הָיָה צָרִיךְ לְהַקְדִּים וּלְבַקֵּר הַהוּא דִּשְׁלִישִׁי בְּשַׁבָּת מֵעֶרֶב שַׁבָּת, דְּהָא לֹא מָצֵי קֹדֶם הַיּוֹם לֵילֵךְ וּלְבַקֵּשׁ טָלֶה וּלְבַקֵּר, וְהַוְיָא לְקִיחָה אַרְבָּעָה יָמִים קֹדֶם שְׁחִיטָה, הָכִי נַמִּי לְעוֹלָם בָּעִינַן אַרְבָּעָה יָמִים קֹדֶם שְׁחִיטָה: <B>וּמוֹסִיפִין עַד לְעוֹלָם.</B> אִם רָצוּ לְהוֹסִיף טְלָאִים מְבֻקָּרִים בְּלִשְׁכַּת הַטְּלָאִים, מוֹסִיפִים כְּמוֹ שֶׁיִּרְצוּ: <B>מִשְּׁתֵּי חֲצוֹצְרוֹת.</B> כְּשֶׁתּוֹקְעִין בַּחֲצוֹצְרוֹת אֵין פּוֹחֲתִים מִשְּׁתַּיִם: <B>וּמוֹסִיפִין עַד לְעוֹלָם.</B> בַּגְּמָרָא מְפָרֵשׁ עַד מֵאָה וְעֶשְׂרִים. שֶׁנֶּאֱמַר (דִּבְרֵי הַיָּמִים ב ה) וְעִמָּהֶם הַכֹּהֲנִים לְמֵאָה וְעֶשְׂרִים מְחַצְּרִים בַּחֲצוֹצְרוֹת {טז}: <B>וְהַצִּלְצָל לְבַד.</B> צִלְצָל אֶחָד הָיָה שָׁם וְלֹא יוֹתֵר. דְּאָמַר קְרָא (דִּבְרֵי הַיָּמִים א טז) וְאָסָף בַּמְּצִלְתַּיִם לְהַשְׁמִיעַ. וְאַף עַל גַּב דִּמְצִלְתַּיִם כְּתִיב לְשׁוֹן רַבִּים, מִפְּנֵי שֶׁהֵן שְׁתֵּי חֲתִיכוֹת רְחָבוֹת שֶׁל מַתֶּכֶת שֶׁמַּכִּין זוֹ עַל זוֹ {יז}, וּמִיהוּ חֲדָא עֲבִידְתָּא עֲבִיד, שֶׁאֵין אֶחָד מֵהֶם מוֹעִיל בְּלֹא חֲבֵרוֹ, וְחַד גַּבְרָא עֲבִיד בְּהוּ: 

~ פרק ב - משנה ו
<B>אֵין פּוֹחֲתִין מִשְּׁנֵים עָשָׂר לְוִיִּם.</B> תִּשְׁעָה לְתִשְׁעָה כִּנּוֹרוֹת, וּשְׁנַיִם לִשְׁתֵּי נְבָלִים, וְאֶחָד לְצִלְצָל {יח}: <B>דּוּכָן.</B> כְּמִין אִצְטַבָּא שֶׁהַלְוִיִּם עוֹמְדִים עָלֶיהָ: <B>אֵין קָטָן נִכְנָס.</B> אֵין לֵוִי קָטָן נִכְנָס לָעֲזָרָה לְשׁוּם עֲבוֹדָה, כְּגוֹן לְכַבֵּד אֶת הָעֲזָרָה וּלְהָגִיף אֶת הַדְּלָתוֹת: <B>אֶלָּא בְשָׁעָה שֶׁהַלְוִיִּם עוֹמְדִים.</B> עַל הַדּוּכָן בַּשִּׁיר, אָז נִכְנָסִים לְוִיִּם קְטַנִּים לְשׁוֹרֵר עִמָּהֶם: <B>וְלֹא הָיוּ.</B> אוֹתָם קְטַנִּים אוֹמְרִים בְּנֵבֶל וְכִנּוֹר, אֶלָּא בַּפֶּה: <B>כְּדֵי לִתֵּן תְּבַל.</B> לִתֵּן תַּבְלִין בִּנְעִימַת הַלְוִיִּם. לְפִי שֶׁקּוֹל הַקְּטַנִּים דַּק וְצָלוּל וּמְתַבֵּל אֶת קוֹל הַגְּדוֹלִים: <B>לֹא עוֹלִין.</B> אוֹתָן קְטַנִּים לְמִנְיַן שְׁנֵים עָשָׂר לְוִיִּם הַצְּרִיכִים לַדּוּכָן {כ}: <B>וְאֵין עוֹלִין.</B> עַל הָאִצְטַבָּא הַמּוּכֶנֶת לַדּוּכָן. אֶלָּא בָּאָרֶץ הָיוּ עוֹמְדִים: <B>וְצוֹעֲרֵי הַלְוִיִּם הָיוּ נִקְרָאִים.</B> שֶׁהָיוּ מְצַעֲרִים אֶת הַלְוִיִּם הַגְּדוֹלִים, שֶׁאֵין יְכוֹלִים לְבַסֵּם וּלְהַנְעִים קוֹלָם כְּמוֹתָם: 

^ פרק ג

~ פרק ג - משנה א
<B>יֵשׁ בַּעֲרָכִין לְהָקֵל וּלְהַחֲמִיר וְכוּ'.</B> כֻּלְּהוּ מְפָרֵשׁ לְהוּ וְאָזֵיל לְקַמָּן בְּפִרְקִין: <B>אֶת הַנָּאֶה שֶׁבְּיִשְׂרָאֵל.</B> אֲפִלּוּ שָׁוֶה מֵאָה מָנֶה אֵינוֹ נוֹתֵן אֶלָּא חֲמִשִּׁים סֶלַע, וְהַיְנוּ לְהָקֵל. וּלְהַחֲמִיר, שֶׁהַמַּעֲרִיךְ אֶת הַכָּעוּר שֶׁבְּיִשְׂרָאֵל אֲפִלּוּ אֵין שָׁוֶה אֶלָּא חָמֵשׁ סְלָעִים, נוֹתֵן חֲמִשִּׁים סְלָעִים אִם הַנֶּעֱרָךְ מִבֶּן עֶשְׂרִים וְעַד בֶּן שִׁשִּׁים: 

~ פרק ג - משנה ב
<B>בְּחוֹלַת הַמָּחוֹז.</B> סְבִיבוֹת הָעִיר, שֶׁאֵינָהּ מְשֻׁבַּחַת כָּל כָּךְ מִפְּנֵי מִדְרַס הָרַגְלַיִם: <B>חוֹלוֹת.</B> סְבִיבוֹת. כְּמוֹ מְחוֹל הַכֶּרֶם [כִּלְאַיִם פּ"ד]: <B>מָחוֹז.</B> עִיר. פֵּרוּשׁ אַחֵר מָחוֹז שֵׁם מָקוֹם שֶׁלֹּא הָיוּ שְׂדוֹתֵיהֶן חֲשׁוּבִים: <B>בְּפַרְדְּסוֹת.</B> מָקוֹם שֶׁיֵּשׁ בּוֹ הַרְבֵּה אִילָנוֹת נְטוּעִים: <B>סְבַסְטִי.</B> שֵׁם מָקוֹם. וְהָאִילָנוֹת שָׁם מְעֻלִּים מְאֹד: <B>נוֹתֵן.</B> מִי שֶׁפּוֹדֶה אוֹתָן מִן הַהֶקְדֵּשׁ, בֵּין בְּעָלִים בֵּין אִישׁ אַחֵר: <B>בֵּית זֶרַע חֹמֶר שְׂעֹרִים בַּחֲמִשִּׁים שֶׁקֶל כֶּסֶף.</B> אִם תְּחִלַּת הַיּוֹבֵל הִיא. וְאִם לָאו, מְגָרֵעַ מִשָּׁנִים שֶׁעָבְרוּ סֶלַע וּפֻנְדְיוֹן לְשָׁנָה. בֵּית זֶרַע חֹמֶר שְׂעֹרִים, מָקוֹם רָאוּי לִזְרִיעַת כּוֹר, דְּהַיְנוּ שְׁלֹשִׁים סְאָה שֶׁל שְׂעֹרִים. וְהוּא גָּדוֹל מִמְּקוֹם זְרִיעַת כּוֹר שֶׁל חִטִּין. וְהַמַּקְדִּישׁ שְׂדֵה אֲחֻזָּה מְלֵאָה אִילָנוֹת, כְּשֶׁהוּא פּוֹדָן פּוֹדֶה הָאִילָנוֹת בְּשָׁוְיָן, וְחוֹזֵר וּפוֹדֶה אֶת הַקַּרְקַע בֵּית זֶרַע חֹמֶר שְׂעֹרִים בַּחֲמִשִּׁים שֶׁקֶל כֶּסֶף: <B>וּבִשְׂדֵה מִקְנָה נוֹתֵן אֶת שָׁוְיוֹ.</B> דְּבִשְׂדֵה מִקְנָה כְתִיב (וַיִּקְרָא כז) וְחִשַּׁב לוֹ הַכֹּהֵן אֶת מִכְסַת הָעֶרְכְּךָ, וְאֵין מִכְסַת אֶלָּא מִנְיַן דָּמִים, דְּהַיְנוּ כְפִי מַה שֶּׁהוּא שָׁוֶה, וְכֵן הוּא אוֹמֵר (בְּמִדְבַּר לא) וַהֲרֵמֹתָ מֶכֶס: <B>אֶחָד שְׂדֵה אֲחֻזָּה וְאֶחָד שְׂדֵה מִקְנָה.</B> שֶׁהֲרֵי נֶאֱמַר בִּשְׂדֵה אֲחֻזָּה וְחִשַּׁב, וְנֶאֱמַר בִּשְׂדֵה מִקְנָה וְחִשַּׁב, מַה בִּשְׂדֵה אֲחֻזָּה דָּבָר קָצוּב, אַף שְׂדֵה הַמִּקְנָה דָּבָר קָצוּב, דְּהַיְנוּ זֶרַע חֹמֶר שְׂעֹרִים בַּחֲמִשִּׁים שֶׁקֶל כֶּסֶף: <B>וּבִשְׂדֵה מִקְנָה אֵינוֹ נוֹתֵן חֹמֶשׁ.</B> דְּבִשְׂדֵה מִקְנָה כְתִיב מִכְסַת הָעֶרְכְּךָ, הִקִּישׁוֹ הַכָּתוּב לַעֲרָכִין, מַה עֲרָכִין אֵין מוֹסִיף חֹמֶשׁ, אַף שְׂדֵה מִקְנָה אֵין מוֹסִיף חֹמֶשׁ. וְאֵין הֲלָכָה כְּרַבִּי אֱלִיעֶזֶר: 

~ פרק ג - משנה ג
<B>הֵמִית בֶּן חוֹרִין נוֹתֵן אֶת שָׁוְיוֹ.</B> דִּכְתִיב (שְׁמוֹת כא) אִם כֹּפֶר יוּשַׁת עָלָיו וְנָתַן פִּדְיוֹן נַפְשׁוֹ, דְּמֵי נֶזֶק: <B>חָבַל בָּזֶה וּבָזֶה.</B> בֵּין בְּעֶבֶד בֵּין בְּבֶן חוֹרִין, וְלֹא הֱמִיתוֹ. מְשַׁלֵּם נֶזֶק שָׁלֵם: 

~ פרק ג - משנה ד
<B>פְּגָם.</B> שָׁמִין כַּמָּה אָדָם רוֹצֶה לִתֵּן בֵּין שִׁפְחָה בְּתוּלָה לְשִׁפְחָה בְּעוּלָה לְהַשִּׂיאָהּ לְעַבְדּוֹ שֶׁיֵּשׁ לוֹ קוֹרַת רוּחַ הֵימֶנּוּ: <B>לְפִי הַמְבַיֵּשׁ וְהַמִּתְבַּיֵּשׁ.</B> אָדָם נִקְלֶה שֶׁבִּיֵּשׁ, בָּשְׁתּוֹ מְרֻבָּה. וְהַמִּתְבַּיֵּשׁ, לְפִי חֲשִׁיבוּתוֹ בָּשְׁתּוֹ: 

~ פרק ג - משנה ה
<B>נִמְצָא הָאוֹמֵר בְּפִיו יָתֵר מִן הָעוֹשֶׂה מַעֲשֶׂה.</B> שֶׁהָאוֹמֵר לֹא מָצָאתִי בְתוּלִים נוֹתֵן מֵאָה, וְהָאוֹנֵס דְּמוֹצִיא בְתוּלִים עַל יְדֵי מַעֲשֶׂה נוֹתֵן חֲמִשִּׁים: <B>גְּזַר דִּין.</B> שֶׁלֹּא לִכָּנֵס לָאָרֶץ: <B>זֶה עֶשֶׂר פְּעָמִים.</B> גַּבֵּי מְרַגְּלִים כְּתִיב, דְּמַשְׁמַע עַל זֶה נִתְחַתֵּם גְּזַר דִּין {ח}: 

^ פרק ד

~ פרק ד - משנה א
<B>הֶשֵּׂג יָד בַּנּוֹדֵר.</B> תּוֹרַת דִּין הַשָּׂגַת יָד, שֶׁעָנִי נִדּוֹן בַּעֲרָכִין כְּפִי הֶשֵּׂג יָדוֹ, בָּתַר נוֹדֵר אָזְלִינַן, וְלֹא בָתַר נִדָּר, כְּדִמְפָרֵשׁ לְקַמָּן: <B>וְהַשָּׁנִים בַּנִּדָּר.</B> יֶלֶד שֶׁהֶעֱרִיךְ עֵרֶךְ זָקֵן, נוֹתֵן עֵרֶךְ זָקֵן, דְּלֹא אָזְלִינַן בָּתַר שָׁנִים דְּנוֹדֵר. וְתַנָּא דְּקָרֵי לְמַעֲרִיךְ נוֹדֵר, לִישְׁנָא דִּקְרָא נָקַט, דִּכְתִיב (וַיִּקְרָא כז) עַל פִּי אֲשֶׁר תַּשִּׂיג יַד הַנּוֹדֵר יַעֲרִיכֶנּוּ הַכֹּהֵן. וְאַיְדֵי דְאָמַר הֶשֵּׂג יָד בַּנּוֹדֵר אָמַר נַמִּי הַשָּׁנִים בַּנִּדָּר: <B>וְהָעֲרָכִים בַּנֶּעֱרָךְ.</B> קְצַב הָעֵרֶךְ דְּזָכָר וּנְקֵבָה, בָּתַר נֶעֱרָךְ אָזֵיל, וְלֹא בָּתַר מַעֲרִיךְ, כְּדִמְפָרֵשׁ לְקַמָּן דְּאִישׁ שֶׁאָמַר עֵרֶךְ אִשָּׁה פְלוֹנִית עָלָי נוֹתֵן עֵרֶךְ אִשָּׁה: <B>וְהָעֵרֶךְ בִּזְמַן הָעֵרֶךְ.</B> כְּדִמְפָרֵשׁ לְקַמָּן, שֶׁאִם הֶעֱרִיךְ עַצְמוֹ כְשֶׁהָיָה פָּחוֹת מִבֶּן עֶשְׂרִים דַּהֲוֵי עֵרֶךְ קָטָן, וְקֹדֶם נְתִינָתוֹ הָיָה בֶּן עֶשְׂרִים, אֵינוֹ נוֹתֵן אֶלָּא כְּשָׁעָה שֶׁהֶעֱרִיךְ: 

~ פרק ד - משנה ב
<B>אוֹמֵר אֲנִי אַף בַּעֲרָכִין כֵּן.</B> אִלּוּ מִתְרְמֵי אַף בַּעֲרָכִין דּוּמְיָא דְקָרְבָּנוֹת, הָוֵי כְקָרְבָּנוֹת, דְּהָא דְאָמַרְתְּ דַּעֲרָכִין אֵינָן כְּקָרְבָּנוֹת, מִשּׁוּם דְּלֹא דָמוּ אַהֲדָדֵי, דְּמִפְּנֵי מָה עָנִי שֶׁהֶעֱרִיךְ עָשִׁיר נוֹתֵן עֵרֶךְ עָנִי לְפִי הֶשֵּׂג יָד, לְפִי שֶׁאֵין הֶעָשִׁיר חַיָּב כְּלוּם, וְלֹא דָמִי לִמְצֹרָע. וְזֶה שֶׁאָמַר עַל הֶעָשִׁיר, לֹא נִתְכַּוֵּן אֶלָּא לְפִי מִדַּת שְׁנוֹתָיו שֶׁל עָשִׁיר שֶׁפְּחוּתִים אוֹ יְתֵרִים עַל שְׁנוֹתָיו שֶׁלּוֹ, הִלְכָּךְ נִדּוֹן בְּהֶשֵּׂג יָד. אֲבָל עָשִׁיר שֶׁאָמַר עֶרְכִּי עָלָי דַּהֲוֵי חַיָּב עֵרֶךְ שָׁלֵם, דּוּמְיָא דִמְצֹרָע [עָשִׁיר], וְשָׁמַע הֶעָנִי וְאָמַר מַה שֶּׁאָמַר זֶה עָלָי, נוֹתֵן עֵרֶךְ עָשִׁיר: <B>הָכִי גָּרְסִינַן הָיָה עָנִי וְהֶעֱשִׁיר אוֹ עָשִׁיר וְהֶעֱנִי מְשַׁלֵּם עֵרֶךְ עָשִׁיר.</B> הָיָה עָנִי וְהֶעֱשִׁיר קֹדֶם נְתִינָה {ג}, מְשַׁלֵּם עֵרֶךְ עָשִׁיר, אֲשֶׁר תַּשִּׂיג יַד הַנּוֹדֵר אָמַר רַחֲמָנָא, וַהֲרֵי יָדוֹ מַשֶּׂגֶת. עָשִׁיר וְהֶעֱנִי נַמִּי תַּשִּׂיג יַד הַנּוֹדֵר כְּתִיב, וַהֲרֵי הָיְתָה מַשֶּׂגֶת בְּעֵת שֶׁנָּדַר: <B>רַבִּי יְהוּדָה אוֹמֵר אֲפִלּוּ עָנִי וְהֶעֱשִׁיר וְחָזַר וְהֶעֱנִי נוֹתֵן עֵרֶךְ עָשִׁיר.</B> דִּכְתִיב (וַיִּקְרָא כז) וְאִם מָךְ הוּא {ה} מֵעֶרְכְּךָ, עַד שֶׁיְּהֵא בְמָכוּתוֹ מִתְּחִלָּתוֹ וְעַד סוֹפוֹ. וְאֵין הֲלָכָה כְּרַבִּי יְהוּדָה: 

~ פרק ד - משנה ג
<B>אֲפִלּוּ אָבִיו מֵת.</B> בְּשָׁעָה שֶׁנִּתְחַיֵּב זֶה בְּקָרְבָּן הָיָה אָבִיו גּוֹסֵס וְנוֹטֶה לָמוּת, וּמֵת וְיָרַשׁ מִמֶּנּוּ רִבּוֹא קֹדֶם שֶׁהֵבִיא קָרְבָּנוֹ, אֵינוֹ מֵבִיא אֶלָּא קָרְבַּן עָנִי, כְּמוֹ שֶׁהָיָה בְּשָׁעָה שֶׁנִּתְחַיֵּב בַּקָּרְבָּן: <B>סְפִינָתוֹ בַיָּם.</B> לֹא שֶׁהָיְתָה סְפִינָתוֹ טְעוּנָה מִסְּחוֹרוֹת שֶׁלּוֹ בְּרִבּוֹא, דְּאִם כֵּן עָשִׁיר הוּא. אֶלָּא שֶׁהָיְתָה סְפִינָתוֹ מֻשְׂכֶּרֶת לַאֲחֵרִים בְּרִבּוֹא שָׂכָר, וְהוּא אֵין בְּיָדוֹ אֶלָּא אוֹתָהּ סְפִינָה. וּמִשּׁוּם שְׂכָרָהּ לָאו עָשִׁיר הוּא, דְּאֵין שְׂכִירוּת מִשְׁתַּלֶּמֶת אֶלָּא בְּסוֹפָהּ, וְנִמְצָא שֶׁעַכְשָׁיו עָנִי הוּא. וּמִשּׁוּם הַסְּפִינָה עַצְמָהּ לָאו עָשִׁיר הוּא, דְּהַאי תַּנָּא סָבַר כְּמַאן דְּאָמַר לְקַמָּן שֶׁאִם הָיָה הַמַּעֲרִיךְ חַמָּר נוֹתֵן לוֹ הַכֹּהֵן חֲמוֹרוֹ וְאֵינוֹ נוֹטְלוֹ לַהֶקְדֵּשׁ, וְאִם הָיָה אִכָּר מַנִּיחַ לוֹ צֶמֶד בְּקָרוֹ דְּהִיא פַּרְנָסָתוֹ, וְהָכִי נַמִּי מַנִּיחַ לוֹ סְפִינָתוֹ: 

~ פרק ד - משנה ד
<B>יֶלֶד.</B> מִבֶּן עֶשְׂרִים וְעַד בֶּן שִׁשִּׁים, דַּהֲוֵי עֶרְכּוֹ חֲמִשִּׁים שְׁקָלִים: <B>נוֹתֵן כִּזְמַן הָעֵרֶךְ.</B> דִּכְתִיב (וַיִּקְרָא כז) כְּעֶרְכְּךָ יָקוּם {ו}, אֵינוֹ נוֹתֵן אֶלָּא כִּזְמַן הָעֵרֶךְ: <B>יוֹם שְׁלֹשִׁים כִּלְמַטָּה.</B> אִם אָמַר עֵרֶךְ פְּלוֹנִי קָטָן עָלָי, וְאוֹתוֹ קָטָן הָיָה בְּאוֹתוֹ יוֹם בֶּן שְׁלֹשִׁים, הָוֵי כִלְמַטָּה וְלֹא אָמַר כְּלוּם. דְּאֵין עֵרֶךְ לְפָחוּת מִבֶּן חֹדֶשׁ. דְּהָכִי כְּתִיב [שָׁם] וְאִם מִבֶּן חֹדֶשׁ: <B>מִבֶּן שִׁשִּׁים שָׁנָה וָמַעְלָה.</B> מַשְׁמַע שֶׁשָּׁלְמָה שְׁנַת שִׁשִּׁים וְאָז הוּא נִדּוֹן כְּשִׁשִּׁים, אֲבָל בִּשְׁנַת שִׁשִּׁים נִדּוֹן כְּיֶלֶד: <B>הֵן אִם עָשִׂינוּ.</B> בִּתְמִיהָה. כְּלוֹמַר, וְכִי כֵן הוּא, אִם עָשִׂינוּ [שְׁנַת] שִׁשִּׁים כִּלְמַטָּה לְהַחֲמִיר דְּעֵרֶךְ גָּדוֹל יֵשׁ לְפָחוּת מִבֶּן שִׁשִּׁים חֲמִשִּׁים סֶלַע, וּלְיוֹתֵר מִבֶּן שִׁשִּׁים אֵינוֹ אֶלָּא חֲמִשָּׁה עָשָׂר: <B>כִּלְמַטָּה מִמֶּנָּה לְהָקֵל.</B> דְּעֵרֶך יוֹתֵר עַל בֶּן עֶשְׂרִים, גָּדוֹל הוּא מִפָּחוּת מִבֶּן עֶשְׂרִים. וְכֵן בְּבֶן חָמֵשׁ. כְּדִכְתִיבֵי בִקְרָאֵי: <B>רַבִּי אֱלִיעֶזֶר אוֹמֵר.</B> לְעוֹלָם שְׁנַת חָמֵשׁ וּשְׁנַת עֶשְׂרִים וּשְׁנַת שִׁשִּׁים כִּלְמַטָּה, עַד שֶׁתִּשְׁלַם כָּל הַשָּׁנָה וְחֹדֶשׁ וְיוֹם אֶחָד מִשָּׁנָה הָאַחֶרֶת. דְּיָלֵיף גְּזֵרָה שָׁוָה לְמַעְלָה לְמַעְלָה מִבְּכוֹר, נֶאֱמַר כָּאן מִבֶּן שִׁשִּׁים שָׁנָה וָמַעְלָה, וְנֶאֱמַר בִּבְכוֹר אָדָם (בְּמִדְבַּר יח) וּפְדוּיָו מִבֶּן חֹדֶשׁ וָמַעְלָה {ח}, מַה לְּהַלָּן חֹדֶשׁ וְיוֹם אֶחָד, שֶׁאֵין בְּכוֹר נִפְדֶּה פָּחוּת מִבֶּן חֹדֶשׁ וְיוֹם אֶחָד, אַף כָּאן עַד שֶׁיּוֹסִיף עַל שִׁשִּׁים חֹדֶשׁ וְיוֹם אֶחָד {ט}. וּשְׁנַת חָמֵשׁ וּשְׁנַת עֶשְׂרִים יָלְפִינַן בִּגְזֵרָה שָׁוָה שָׁנָה שָׁנָה מִשְּׁנַת שִׁשִּׁים, כִּדְיָלֵיף תַּנָּא קַמָּא לְעֵיל. וְאֵין הֲלָכָה כְּרַבִּי אֶלְעָזָר: 

^ פרק ה

~ פרק ה - משנה א
<B>הָאוֹמֵר מִשְׁקָלִי עָלָי כוּ', אִם כֶּסֶף כֶּסֶף.</B> אִם פֵּרֵשׁ כֶּסֶף נוֹתֵן מִשְׁקָלוֹ כֶּסֶף, וְאִם פֵּרֵשׁ זָהָב, נוֹתֵן מִשְׁקָלוֹ זָהָב. וְהָא קָמַשְׁמַע לָן דְּאִם לֹא פֵּרֵשׁ אֶלָּא אָמַר סְתָם מִשְׁקָלִי עָלָי, פָּטַר נַפְשֵׁיהּ בְּכָל דְּהוּ, וּבִלְבַד שֶׁיִּהְיֶה דָבָר שֶׁכְּמוֹתוֹ רָגִיל לִהְיוֹת נִשְׁקָל בַּמָּקוֹם הַהוּא. וַאֲפִלּוּ זֶפֶת וַאֲפִלּוּ בְּצָלִים וּרְגִילִים אַנְשֵׁי הַמָּקוֹם לְמָכְרָם בְּמִשְׁקָל, וְאָמַר אֶחָד מֵאַנְשֵׁי הַמָּקוֹם הַהוּא מִשְׁקָלִי עָלָי סְתָם וְלֹא פֵּרֵשׁ, הֲרֵי זֶה נוֹתֵן מִשְׁקָלוֹ זֶפֶת אוֹ בְצָלִים וְנִפְטָר: <B>וּמַעֲשֶׂה בְאִמָּהּ שֶׁל יִרְמַטְיָה.</B> מְפָרֵשׁ בַּגְּמָרָא דְּמַתְנִיתִין חַסּוֹרֵי מְחַסְרָא וְהָכִי קָתָנֵי, וְאִם אָדָם חָשׁוּב הוּא, אַף עַל גַּב דְּלֹא פֵרֵשׁ אָמְדִינַן לֵיהּ לְפִי כְבוֹדוֹ, וּמַעֲשֶׂה נַמִּי בְּאִמָּהּ שֶׁל יִרְמַטְיָה, אִשָּׁה שֶׁשְּׁמָהּ כָּךְ, שֶׁאָמְרָה מִשְׁקַל בִּתִּי עָלָי וְעָלְתָה לִירוּשָׁלַיִם, וּשְׁקָלוּהָ וְנָתְנָה מִשְׁקָלָהּ זָהָב, לְפִי שֶׁהָיְתָה אֲמוּדָה בְעֹשֶׁר: <B>מִשְׁקַל יָדִי עָלָי.</B> הֵיאַךְ הוּא שׁוֹקֵל יָדוֹ, דְּאִם רוֹצֶה מַכְבִּיד וְאִם רוֹצֶה מֵקֵל: <B>וּמַכְנִיסָהּ עַד מַרְפְּקוֹ.</B> קוד"ו בְּלַעַ"ז {א}. מִשּׁוּם דְּבִנְדָרִים הַלֵּךְ אַחַר לְשׁוֹן בְּנֵי אָדָם, וּבְאוֹתוֹ זְמַן הָיוּ קוֹרִין יָד לַזְּרוֹעַ עַד הַמַּרְפֵּק. וּכְשֶׁמַּכְנִיס הַיָּד לְתוֹךְ חָבִית מְלֵאָה מַיִם יִשָּׁפְכוּ מִן הַמַּיִם שֶׁבֶּחָבִית כְּפִי מְקוֹם הַיָּד שֶׁהִכְנִיס בְּתוֹכָהּ עַד הַמַּרְפֵּק, וְחוֹזֵר וּמַכְנִיס בֶּחָבִית בָּשָׂר וְגִידִין וַעֲצָמוֹת שֶׁל חֲמוֹר, שֶׁמִּשְׁקָל בְּשַׂר חֲמוֹר כְּמִשְׁקַל בְּשַׂר אָדָם {ב}, וִיהֵא בְּאוֹתוֹ בָשָׂר גִּידִין וַעֲצָמוֹת כְּפִי מַה שֶּׁיֵּשׁ בַּיָּד, שֶׁאֵין מִשְׁקַל עֲצָמוֹת וְגִידִין שָׁוֶה לְמִשְׁקַל בָּשָׂר, וְנוֹתֵן לְתוֹכָהּ עַד שֶׁתַּחְזֹר וְתִתְמַלֵּא כְמוֹ שֶׁהָיְתָה, דְּהַשְׁתָּא אִיכָּא נֶפַח כְּשִׁעוּר יָדוֹ, וְשׁוֹקֵל הַבָּשָׂר וְהָעֲצָמוֹת וְהַגִּידִים הָהֵם וְהוּא מִשְׁקַל יָדוֹ {ג}: <B>הֵיאַךְ אֶפְשָׁר לְכַוֵּן בָּשָׂר כְּנֶגֶד בָּשָׂר.</B> שֶׁמָּא יֵשׁ בִּבְשַׂר חֲמוֹר שֶׁנּוֹתֵן לְתוֹךְ הֶחָבִית יוֹתֵר גִּידִים וַעֲצָמוֹת מִמַּה שֶּׁיֵּשׁ בַּיָּד, אוֹ פָּחוֹת, וְנִמְצָא שֶׁאֵין הַמִּשְׁקָל מְכֻוָּן. וַהֲלָכָה כְּרַבִּי יוֹסֵי: 

~ פרק ה - משנה ב
<B>וְכַמָּה הוּא שָׁוֶה בְלֹא יָד.</B> מְפָרֵשׁ בַּגְּמָרָא, שֶׁאֵין שָׁמִין אוֹתוֹ כַּמָּה יָפֶה כְשֶׁנִּקְטְעָה יָדוֹ וְכַמָּה הָיָה שָׁוֶה כְּשֶׁשְּׁתֵּי יָדָיו שְׁלֵמוֹת. שֶׁמִּי שֶׁנִּקְטְעָה יָדוֹ, כְּשֶׁבָּאִים לְשׁוּמוֹ כַּמָּה הָיָה שָׁוֶה תְחִלָּה אֵין שָׁמִין אוֹתוֹ אֶלָּא בְּזוֹל, לְפִי שֶׁרוֹאִים אוֹתוֹ מְזֻלְזָל, וְזֶה הָאוֹמֵר דְּמֵי יָדִי עָלָי הֲרֵי לֹא נִקְטְעָה יָדוֹ. לְכָךְ מְפָרֵשׁ, כַּמָּה הוּא שָׁוֶה בְלֹא יָד, כְּגוֹן אִם מְכָרוֹ רַבּוֹ כֻלּוֹ חוּץ מִיָּדוֹ, שֶׁיָּדוֹ אַחַת מֻכְתֶּבֶת לְרַבּוֹ רִאשׁוֹן, וְשָׁמִין כַּמָּה הוּא יָפֶה כְּשֶׁרַבּוֹ מוֹכֵר כֻּלּוֹ וְלֹא שִׁיֵּר מִמֶּנּוּ לְעַצְמוֹ כְּלוּם. וְכַמָּה שָׁוֶה פָּחוֹת אִם שִׁיֵּר רַבּוֹ יָדוֹ אַחַת שֶׁלֹּא מְכָרָהּ, דְּהַשְׁתָּא אֵינוֹ מְזֻלְזָל, וְכָךְ הוּא נוֹתֵן לַהֶקְדֵּשׁ: <B>זֶה חֹמֶר בַּנְּדָרִים מִבָּעֲרָכִין.</B> דְּאִלּוּ אָמַר בָּעֲרָכִים עֵרֶךְ יָדִי וְרַגְלִי עָלָי, לֹא אָמַר כְּלוּם, אֶלָּא אִם כֵּן אָמַר בְּדָבָר שֶׁהַנְּשָׁמָה תְּלוּיָה בוֹ: <B>עֶרְכִּי עָלָי וָמֵת יִתְּנוּ הַיּוֹרְשִׁים.</B> דְּעֵרֶךְ דָּבָר קָצוּב הוּא. וְדַוְקָא כְשֶׁעָמַד בַּדִּין קֹדֶם שֶׁמֵּת, לְפִי שֶׁאֵינוֹ חַיָּב בָּעֵרֶךְ אֶלָּא אַחַר שֶׁיַּעֲמֹד לִפְנֵי הַכֹּהֵן, כְּדִכְתִיב (וַיִּקְרָא כז) וְהֶעֱמִידוֹ לִפְנֵי הַכֹּהֵן {ד}. אֲבָל דָּמַי עָלָי דְּאֵינוֹ אֶלָּא מַה שֶׁיְּשׁוּמוּהוּ בְּבֵית דִּין וַהֲרֵי לֹא בָּא לִידֵי כָּךְ שֶׁהֲרֵי מֵת, אַף עַל פִּי שֶׁעָמַד בַּדִּין הוּא מְחֻסָּר אֻמְדָּנָא וְלֹא יִתְּנוּ הַיּוֹרְשִׁים: <B>נוֹתֵן עֵרֶךְ כֻּלּוֹ.</B> דְּעֵרֶךְ נְפָשׁוֹת כְּתִיב: <B>זֶה הַכְּלָל.</B> לַאֲתוֹיֵי שְׁאָר אֵבָרִים שֶׁהַנְּשָׁמָה תְלוּיָה בָהֶם: 

~ פרק ה - משנה ג
<B>חֶצְיִי עָלָי.</B> הָוֵי כְּעֵרֶךְ רֹאשִׁי וְעֵרֶךְ כְּבֵדִי, דַּהֲוֵי דָבָר שֶׁהַנְּשָׁמָה תְלוּיָה בוֹ: <B>דְּמֵי חֶצְיִי עָלָי נוֹתֵן דְּמֵי כֻלּוֹ.</B> דִּכְתִיב (וַיִּקְרָא כז) נֶדֶר בְּעֶרְכְּךָ נְפָשׁוֹת, הִקִּישׁ נֶדֶר לְעֵרֶךְ, מַה עֵרֶךְ אָמַר עֵרֶךְ חֶצְיִי עָלָי נוֹתֵן עֵרֶךְ כֻּלּוֹ, אַף נֶדֶר אָמַר דְּמֵי חֶצְיִי עָלָי נוֹתֵן כֻּלּוֹ {ז}: <B>זֶה הַכְּלָל.</B> לַאֲתוֹיֵי כָל הָאֵבָרִים שֶׁהַנְּשָׁמָה תְלוּיָה בָהֶם, שֶׁאִם אָמַר דְּמֵי חֲצִי אוֹתוֹ אֵבָר עָלָי, כְּגוֹן שֶׁאָמַר דְּמֵי חֲצִי לִבִּי {ח} עָלָי, אוֹ דְמֵי חֲצִי כְבֵדִי עָלָי, נוֹתֵן דְּמֵי כֻלּוֹ: 

~ פרק ה - משנה ד
<B>מֵת הַנּוֹדֵר וְהַנִּדָּר יִתְּנוּ הַיּוֹרְשִׁים.</B> וְהוּא שֶׁעָמַד בַּדִּין קֹדֶם שֶׁמֵּת, כִּדְפָרֵישְׁנָא לְעֵיל {י}. וְסֵיפָא אִצְטְרִיכָא לֵיהּ: <B>דָּמָיו שֶׁל פְּלוֹנִי עָלָי, מֵת הַנּוֹדֵר יִתְּנוּ הַיּוֹרְשִׁים.</B> דְּמַהוּ דְתֵימָא אַף עַל גַּב דְּעָמַד בַּדִּין, הוֹאִיל וּמֵת הַנּוֹדֵר קֹדֶם שֶׁיָּשׁוּמוּ הַנִּדָּר, לֹא אִשְׁתַּעְבּוּד נִכְסֵיהּ, קָמַשְׁמַע לָן אֻמְדָּנָא גִּלּוּי מִלְּתָא בְעָלְמָא הוּא, וְהוֹאִיל וְנִדָּר קַיָּם אָמְדִינַן לֵיהּ: 

~ פרק ה - משנה ה
<B>בַּיִת זֶה קָרְבָּן.</B> לְבֶדֶק הַבַּיִת {יא}: <B>וְנָפַל הַבַּיִת.</B> קֹדֶם שֶׁהֶחְזִיק בּוֹ גִּזְבָּר {יב}: <B>מֵת הַשּׁוֹר וְכוּ' חַיָּב לְשַׁלֵּם.</B> וְלֹא אָמְרִינַן אֵין דָּמִים לַמֵּתִים אֶלָּא בְאָדָם בִּלְבַד: 

~ פרק ה - משנה ו
<B>מְמַשְׁכְּנִין אוֹתָן.</B> גִּזְבָּר נִכְנָס לְבֵיתָם וְנוֹטֵל בְּעַל כָּרְחָם: <B>חַיָּבֵי חַטָּאוֹת וַאֲשָׁמוֹת.</B> כֵּיוָן דִּלְכַפָּרָה אָתוּ לֹא מַשְׁהֵי לְהוּ, וְאֵין מְמַשְׁכְּנִין אוֹתָן. וְחַטַּאת נָזִיר, הוֹאִיל וְלָאו לְכַפָּרָה אָתְיָא וְאֵינָהּ מְעַכַּבְתּוֹ מִלִּשְׁתּוֹת יַיִן {טו}, שֶׁכֵּיוָן שֶׁנִּזְרַק הַדָּם שֶׁל אֶחָד מִן הַקָּרְבָּנוֹת הֻתַּר הַנָּזִיר לִשְׁתּוֹת יַיִן וּלְהִטָּמֵא לַמֵּתִים, זִמְנִין דְּפָשַׁע וּמַשְׁהֵי לַהּ, הִלְכָּךְ מְמַשְׁכְּנִין אוֹתוֹ עַל חַטָּאתוֹ: <B>חַיָּבֵי עוֹלוֹת וּשְׁלָמִים.</B> אַף עַל גַּב דְּעוֹלָה מְכַפֶּרֶת עַל עֲשֵׂה וְעַל לָאו הַנִּתָּק לַעֲשֵׂה, הוֹאִיל וְלָאו חוֹבָה הִיא לָא חֲשִׁיב לַהּ כַּפָּרָה וְאָתֵי לְשִׁהוּיֵי, הִלְכָּךְ מְמַשְׁכְּנִים אוֹתָן. וְיֵשׁ מֵחַיָּבֵי עוֹלוֹת שֶׁאֵין מְמַשְׁכְּנִים אוֹתָן, כְּגוֹן עוֹלַת מְצֹרָע, לְפִי שֶׁהִיא מְעַכֶּבֶת טָהֳרָתוֹ, לֹא אָתֵי לְשִׁהוּיֵהּ: <B>כּוֹפִין אוֹתוֹ עַד שֶׁיֹּאמַר רוֹצֶה אֲנִי.</B> הֵיכָא דְּבֵית דִּין מְמַשְׁכְּנִים אוֹתוֹ צָרִיךְ שֶׁיֹּאמַר רוֹצֶה אֲנִי: <B>וְכֵן אַתָּה אוֹמֵר בְּגִטֵּי נָשִׁים.</B> כָּל מִי שֶׁדִּינוֹ שֶׁכּוֹפִין אוֹתוֹ לְגָרֵשׁ, וְלֹא רָצָה לְגָרֵשׁ, בֵּית דִּין שֶׁל יִשְׂרָאֵל מַכִּין אוֹתוֹ עַד שֶׁיֹּאמַר רוֹצֶה אֲנִי, וְנוֹתֵן הַגֵּט וְהוּא כָּשֵׁר: 

^ פרק ו

~ פרק ו - משנה א
<B>שׁוּם הַיְתוֹמִים.</B> בֵּית דִּין הַיּוֹרְדִים לְנִכְסֵי יְתוֹמִים לְמָכְרָן לְהַגְבּוֹת לְבַעַל חוֹב, שָׁמִין אֶת הַקַּרְקַע וּמַכְרִיזִין שְׁלֹשִׁים יוֹם רְצוּפִים זֶה אַחַר זֶה, כָּל הָרוֹצֶה לִקַּח יָבֹא וְיִקַּח. וְאִי בָעוּ, מַכְרִיזִין שִׁשִּׁים יוֹם כָּל שֵׁנִי וַחֲמִישִׁי, וְהָכִי עָדִיף טְפֵי. וְאַף עַל גַּב דְּכִי חָשַׁבְתְּ כָּל שֵׁנִי וַחֲמִישִׁי שֶׁבְּשִׁשִּׁים יוֹם מִתְּחִלַּת יוֹם שֵׁנִי שֶׁל הַכְרָזָה רִאשׁוֹנָה לֹא מַשְׁכַּחַת לְהוּ אֶלָּא תַמְנֵי סְרֵי יוֹמֵי, מִכָּל מָקוֹם הָכִי עָדִיף, כֵּיוָן דְּמָשְׁכָא מִלְּתָא טוּבָא יָדְעֵי וְשָׁמְעֵי: <B>וְשׁוּם הַהֶקְדֵּשׁ.</B> הַמַּקְדִּישׁ שְׂדֵה מִקְנָה, שֶׁהִיא נִפְדֵּית בְּדָמִים כְּמוֹ שֶׁהִיא שָׁוָה: <B>בַּבֹּקֶר וּבָעֶרֶב.</B> בִּשְׁעַת הוֹצָאַת פּוֹעֲלִים וּבִשְׁעַת הַכְנָסַת פּוֹעֲלִים. דְּאִי אִיכָּא דְבָעֵי לְמִזְבַּן אָמַר לְהוּ לַפּוֹעֲלִים בִּשְׁעַת יְצִיאָתָן רְאוּ לִי שָׂדֶה פְּלוֹנִית אִם הִיא יָפָה, וּבִשְׁעַת הַכְנָסַת פּוֹעֲלִים כְּשֶׁשּׁוֹמֵעַ הַהַכְרָזָה נִזְכָּר וְהוֹלֵךְ וְשׁוֹאֲלָן. וּכְשֶׁהֵן מַכְרִיזִין, אוֹמְרִים, שָׂדֶה פְּלוֹנִית שֶׁכָּךְ וְכָךְ סִימָנֶיהָ, וְכָךְ וְכָךְ מְצָרֶיהָ, כָּךְ הִיא עוֹשָׂה תְּבוּאָה וְכָךְ שָׁמְאוּהָ בֵּית דִּין. וְאִם מוֹכְרִים אוֹתָהּ לִכְתֻבַּת אִשָּׁה, אוֹמְרִים, הַלּוֹקֵחַ יִקַּח עַל מְנָת שֶׁיִּתֵּן הַמָּעוֹת לִכְתֻבַּת אִשָּׁה. וְאִם מוֹכְרִים אוֹתָהּ בִּשְׁבִיל בַּעַל חוֹב, אוֹמְרִים, עַל מְנָת שֶׁיִּתֵּן הַמָּעוֹת לְבַעַל חוֹב. מִשּׁוּם דְּאִיכָּא לוֹקֵחַ דְּנִיחָא לֵיהּ לִקַּח כְּדֵי לִפְרֹעַ לְאִשָּׁה דְנַסְבָּא פּוּרְתָּא פּוּרְתָּא, וְאִיכָּא דְנִיחָא לֵיהּ טְפֵי לִפְרַע לְבַעַל חוֹב שֶׁנּוֹטֵל זוּזִים חֲסֵרִים וּשְׁבוּרִים, שֶׁאֵין דֶּרֶךְ סוֹחֲרִים לְהַקְפִּיד בְּכָךְ. אַף עַל גַּב דְּקַיְמָא לָן דְּאֵין בֵּית דִּין נִזְקָקִים לְנִכְסֵי יְתוֹמִים לְמָכְרָן, וְהָכָא תְנַן שׁוּם הַיְתוֹמִים וְכוּ' דְּמַשְׁמַע שֶׁבֵּית דִּין מוֹכְרִים נִכְסֵי יְתוֹמִים, הָא אָמְרִינַן דְּעַל שְׁלֹשָׁה דְּבָרִים בִּלְבַד {ב} בֵּית דִּין נִזְקָקִים לִמְכֹּר בְּנִכְסֵי יְתוֹמִים, עַל בַּעַל חוֹב נָכְרִי שֶׁהָיָה אֲבִיהֶם חַיָּב לוֹ וְהָיְתָה רִבִּית אוֹכֶלֶת בָּהֶן {ג}, וְעַל כְּתֻבַּת אִשָּׁה מִשּׁוּם דְּאִיכָּא רַוְחָא לַיְתוֹמִים כְּשֶׁתִּגְבֶּה כְּתֻבָּתָהּ, דְּכָל זְמַן שֶׁלֹּא גָּבְתָה כְּתֻבָּתָהּ יֵשׁ לָהּ מְזוֹנוֹת מִן הַיְתוֹמִים {ד}, גָּבְתָה כְּתֻבָּתָהּ שׁוּב אֵין לָהּ מְזוֹנוֹת. וְעַל חוֹב שֶׁהוֹדָה אֲבִיהֶן בִּשְׁעַת מִיתָתוֹ שֶׁיֵּשׁ לִפְלוֹנִי אֶצְלוֹ מָנֶה, אוֹ שֶׁנִּדּוּהוּ בֵּית דִּין עַל חוֹב זֶה וּמֵת בְּנִדּוּיוֹ, אוֹ שֶׁלֹּא הִגִּיעַ עֲדַיִן זְמַן פְּרִיעַת הַחוֹב כְּשֶׁמֵּת, דְּלָא עֲבִיד אֱינַשׁ דְּפָרַע בְּגוֹ זִמְנֵיהּ. וּכְשֶׁבֵּית דִּין נִזְקָקִים לְנִכְסֵי יְתוֹמִים עַל שְׁלֹשָׁה דְבָרִים הַלָּלוּ, מַעֲמִידִים לָהֶם אַפּוֹטְרוֹפּוֹס וּמוֹכְרִים בְּהַכְרָזָה, כְּדִתְנַן בְּמַתְנִיתִין. וְהָנֵי מִלֵּי בְקַרְקָעוֹת. אֲבָל בְּמִטַּלְטְלִין, הַשְׁתָּא דְקַיְמָא לָן מִטַּלְטְלֵי דְיַתְמֵי מִשְׁתַּעְבְּדֵי לְבַעַל חוֹב, הֲרֵי בַּעַל חוֹב נִשְׁבָּע {ה} וְגוֹבֶה חוֹבוֹ מִן הַמִּטַּלְטְלִין וְאֵין צְרִיכִין הַכְרָזָה, שֶׁאֵין מַכְרִיזִים לֹא עַל הָעֲבָדִים וְלֹא עַל הַשְּׁטָרוֹת וְלֹא עַל הַמִּטַּלְטְלִין {ו}: <B>יַדִּירֶנָּה הֲנָאָה.</B> עַל דַּעַת רַבִּים, נֶדֶר שֶׁאֵין לוֹ הַתָּרָה, שֶׁלֹּא יַחֲזִירֶנָּה לְעוֹלָם. דְּשֶׁמָּא בְעָרְמָה מְגָרֵשׁ לָהּ כְּדֵי שֶׁתִּגְבֶּה כְּתֻבָּתָהּ מִן הַהֶקְדֵּשׁ: <B>רַבִּי יְהוֹשֻׁעַ אוֹמֵר אֵינוֹ צָרִיךְ.</B> לֹא פְלִיגֵי רַבִּי אֱלִיעֶזֶר וְרַבִּי יְהוֹשֻׁעַ הָכָא אִם אָדָם עוֹשֶׂה קְנוּנְיָא עַל הַהֶקְדֵּשׁ אִי לֹא, דְּבִשְׁכִיב מֵרַע תַּרְוַיְהוּ מוֹדוּ דִבְוַדַּאי לְעוֹלָם אֵינוֹ עוֹשֶׂה קְנוּנְיָא עַל הַהֶקְדֵּשׁ, דְּאֵין אָדָם חוֹטֵא וְלֹא לוֹ. וּבְבָרִיא תַּרְוַיְהוּ מוֹדוּ דְּעוֹשֶׂה קְנוּנְיָא עַל הַהֶקְדֵּשׁ. כִּי פְלִיגֵי, בִּשְׁאֵלָה {ח}, רַבִּי אֱלִיעֶזֶר סָבַר אֵין נִשְׁאָלִין עַל הַהֶקְדֵּשׁ, אֲפִלּוּ אוֹמֵר לוֹ לֶחָכָם לֹא לְדַעַת כֵּן נָדַרְתִּי וְהֶקְדֵּשׁ טָעוּת הוּא, אֲפִלּוּ הָכִי אֵין חָכָם מַתִּיר נִדְרוֹ, דְּסָבַר רַבִּי אֱלִיעֶזֶר הֶקְדֵּשׁ בְּטָעוּת הָוֵי הֶקְדֵּשׁ, וּלְפִי שֶׁהַמַּקְדִּישׁ הַזֶּה אֵינוֹ מוֹצֵא חָכָם שֶׁיַּתִּירֶנּוּ לְכָךְ עוֹשֶׂה קְנוּנְיָא זוֹ. וְרַבִּי יְהוֹשֻׁעַ סָבַר נִשְׁאָלִין עַל הַהֶקְדֵּשׁ, וְכִי אָמַר לֹא לְדַעַת כֵּן נָדַרְתִּי וְטָעִיתִי, מַתִּירִין לוֹ, דְּהֶקְדֵּשׁ שֶׁבְּטָעוּת לֹא הָוֵי הֶקְדֵּשׁ. הִלְכָּךְ אֵין צָרִיךְ לִדּוֹר הֲנָאָה, דְּאִי מִשּׁוּם קְנוּנְיָא עֲבִיד, הֲוָה מִתְּשִׁיל עַל נִדְרֵיהּ וְלֹא הָיָה צָרִיךְ לְגָרְשָׁהּ. וַהֲלָכָה כְּרַבִּי יְהוֹשֻׁעַ: <B>הֶעָרֵב לָאִשָּׁה בִּכְתֻבָּתָהּ.</B> וְאֵין לַבַּעַל נְכָסִים, וְצָרִיךְ הֶעָרֵב לִפְרֹעַ כְּתֻבָּתָהּ. לֹא יִפְרַע הֶעָרֵב הַכְּתֻבָּה עַד שֶׁיַּדִּירֶנָּה הַבַּעַל תְּחִלָּה שֶׁלֹּא יוּכַל לְהַחֲזִיר אוֹתָהּ. דְּחָיְשִׁינַן שֶׁמָּא דַעְתּוֹ לְהַחְזִירָהּ וְלֶאֱכֹל כְּתֻבָּתָהּ לְאַחַר שֶׁתִּגְבֶּה מִן הֶעָרֵב. וּפְסַק הַהֲלָכָה בְּדִין הֶעָרֵב בִּכְתֻבָּה מְפֹרָשׁ בְּסוֹף בָּבָא בַּתְרָא: <B>קְנוּנְיָא.</B> עָרְמָה: 

~ פרק ו - משנה ב
<B>וְהָיְתָה עָלָיו כְּתֻבַּת אִשָּׁה.</B> כְּגוֹן שֶׁקָּדְמוּ גֵרוּשִׁין לַהֶקְדֵּשׁ, דְּעַכְשָׁיו לֵיכָּא קְנוּנְיָא: <B>אֶלָּא הַפּוֹדֶה פוֹדֶה.</B> בַּעֲלָהּ פּוֹדֶה אוֹתָן מִן הַהֶקְדֵּשׁ בְּזוֹל בְּדָבָר מֻעָט {י} כְּדֵי לִפְרֹעַ לָאִשָּׁה כְתֻבָּתָהּ, דְּוַדַּאי לֹא חָיֵל עָלַיְהוּ הֶקְדֵּשׁ {יא} שֶׁהֲרֵי אֵינָן שֶׁלּוֹ. וְהַאי דָּבָר מֻעָט, גְּזֵרָה שֶׁמָּא יֹאמְרוּ הֶקְדֵּשׁ יוֹצֵא לְחֻלִּין בְּלֹא פִּדְיוֹן: <B>הִקְדִּישׁ תִּשְׁעִים וְהָיָה חוֹבוֹ מֵאָה.</B> אַף עַל גַּב דְּחוֹבוֹ יוֹתֵר עַל הֶקְדֵּשׁוֹ, לֹא אָמְרִינַן הַאי לָאו אַדַּעְתָּא דְהָנֵי נִכְסֵיהּ אוֹזְפֵיהּ אֶלָּא הֵימוֹנֵי הֵימְנֵיהּ הִלְכָּךְ לֹא גָבֵי מֵהֶקְדֵּשׁ, אֶלָּא אָמְרִינַן אַדַּעְתָּא דְהָנֵי נִכְסֵי אוֹזְפֵיהּ, וְגָבֵי מִנַּיְהוּ. וְעַד כַּמָּה, עַד פַּלְגָּא. אֲבָל אִם הַנְּכָסִים שֶׁהִקְדִּישׁ אֵין שָׁוִין חֲצִי הַחוֹב, לֹא גָבֵי מִנַּיְהוּ, דְּוַדַּאי לָאו אַדַּעְתָּא דְהָנֵי נִכְסֵי אוֹזְפֵיהּ, דְּאֵין אָדָם עָשׂוּי לִקְנוֹת קַרְקַע בְּיוֹתֵר מִפִּי שְׁנַיִם מִמַּה שֶּׁהִיא שָׁוָה {יג}: 

~ פרק ו - משנה ג
<B>מְמַשְׁכְּנִין אוֹתָן.</B> גִּזְבָּר נִכְנָס לְבָתֵּיהֶם וְנוֹטֵל בְּעַל כָּרְחָן: <B>מָזוֹן וּכְסוּת וּמִטָּה סַנְדָּלִים וּתְפִלִּין.</B> עַל כֻּלָּן מְשַׁיְּרִים לוֹ מָעוֹת לִקְנוֹתָן אִם אֵין לוֹ. דִּכְתִיב (וַיִּקְרָא כז) וְאִם מָךְ הוּא מֵעֶרְכְּךָ, וְדָרְשֵׁי רַבָּנָן לִקְרָא הָכִי, וְאִם מָךְ, תַּעֲשֶׂה שֶׁיִּשָּׁאֵר הוּא, שֶׁיִּהְיֶה לוֹ הֲוָיָה וְחִיּוּת, מֵעֶרְכְּךָ, מִדְּמֵי הָעֵרֶךְ. וּמַשְׁמַע הוּא יֵשׁ לוֹ הֲוָיָה וְחִיּוּת מִדְּמֵי הָעֵרֶךְ, אֲבָל לֹא לְאִשְׁתּוֹ וְלֹא לְבָנָיו: <B>מִכָּל מִין וָמִין.</B> מִכָּל אֻמָּנוּת שֶׁצְּרִיכָה אַרְבָּעָה וַחֲמִשָּׁה כֵּלִים: <B>מַעֲצָדִים.</B> דולדור"א בְּלַעַ"ז. שֶׁמַּחְלִיקִים בָּהּ פְּנֵי הַלּוּחַ: <B>מְגֵרָה.</B> כְּעֵין סַכִּין אָרֹךְ מָלֵא פְּגִימוֹת. וּלְשׁוֹן מִקְרָא, מַשּׂוֹר, סיג"א בְּלַעַ"ז: <B>צִמְדּוֹ.</B> צֶמֶד בָּקָר. שֶׁאֵלּוּ הֵן כְּלֵי אֻמָּנוּתוֹ. וְאֵין הֲלָכָה כְּרַבִּי אֱלִיעֶזֶר, דְּצֶמֶד בָּקָר וַחֲמוֹר נְכָסִים נִינְהוּ, וְלָא חֲשִׁיבֵי כְּלֵי אֻמָּנוּת: 

~ פרק ו - משנה ד
<B>מִין אֶחָד מְרֻבֶּה וּמִין אֶחָד מֻעָט.</B> כְּגוֹן שְׁלֹשָׁה מַעֲצָדִים וּמְגֵרָה אַחַת: <B>נוֹתְנִים לוֹ שְׁנַיִם מִן הַמְרֻבֶּה.</B> וְהַשְּׁלִישִׁי נוֹטֵל הַגִּזְבָּר: <B>וְכֹל שֶׁיֵּשׁ לוֹ מִן הַמֻּעָט.</B> מַנִּיחִים לוֹ, וְלֹא זָבְנִינַן לֵיהּ אַחֲרִיתִי. דְּכִי הֵיכִי דְּעַד הַשְׁתָּא סַגִּי לֵיהּ בְּהָכִי, הַשְׁתָּא נַמִּי תִסְגֵּי לֵיהּ {יז}. דְּמַהוּ דְּתֵימָא עַד הַשְׁתָּא הָווּ אֱינָשֵׁי מוֹשְׁלֵי לֵיהּ, מִשּׁוּם דַּהֲוָה לֵיהּ מִין אֶחָד מְרֻבֶּה לְאוֹשׁוֹלֵי לְאַחֲרִינֵי, הַשְׁתָּא שֶׁהַגִּזְבָּר לָקַח הַמְרֻבֶּה לֹא מַשְׁכַּח מַאן דְּמוֹשִׁיל לֵיהּ, הִלְכָּךְ נְזָבֵין לֵיהּ אַחֲרִיתִי, קָמַשְׁמַע לָן: 

~ פרק ו - משנה ה
<B>אֵין לוֹ בִכְסוּת אִשְׁתּוֹ וּבָנָיו.</B> שֶׁאֵין אֵלּוּ נְכָסִים שֶׁלּוֹ: <B>שֶׁצְּבָעָן לִשְׁמָן.</B> לְשֵׁם אִשְׁתּוֹ וּבָנָיו {כ}: <B>וְלֹא בְסַנְדָּלִים חֲדָשִׁים.</B> רְבוּתָא אַשְׁמוֹעִינַן דְּאַף עַל גַּב דַּעֲדַיִן לֹא נָעֲלוּ אוֹתָן הֲרֵי הֵן בְּחֶזְקָתָן מִשְּׁעַת לְקִיחָה: <B>אַף עַל פִּי שֶׁאָמְרוּ עֲבָדִים נִמְכָּרִים בִּכְסוּתָן לְשֶׁבַח.</B> כְּסוּת יָפָה שֶׁלָּהֶן מְשַׁבְּחָם וּמַעֲלֶה אֶת דְּמֵיהֶן. כְּגוֹן גַּבֵּי נִכְסֵי יְתוֹמִים שֶׁאִם תִּלָּקַח לְעֶבֶד כְּסוּת בִּשְׁלֹשִׁים דִּינָר הוּא מַשְׁבִּיחַ מָנֶה עַל דָּמִים שֶׁשָּׁוֶה עַכְשָׁיו: <B>לָאִטְלִיס.</B> לְיוֹם הַשּׁוּק: <B>לַכְּרָךְ.</B> שֶׁדֶּרֶךְ סוֹחֲרִים לָבֹא שָׁם וְקוֹנִים הַמַּרְגָּלִיּוֹת בְּיֹקֶר: <B>אֵין לַהֶקְדֵּשׁ אֶלָּא מְקוֹמוֹ.</B> בְּמַרְגָּלִית: <B>וּשְׁעָתוֹ.</B> בְּעֶבֶד, דִּכְתִיב (וַיִּקְרָא כז) וְנָתַן אֶת הָעֶרְכְּךָ בַּיּוֹם הַהוּא, שֶׁלֹּא יַשְׁהֶה. קֹדֶשׁ לַה', מַשְׁמַע כָּל דָּבָר שֶׁהוּא קֹדֶשׁ לַה' כְּגוֹן סְתָם הֶקְדֵּשׁוֹת שֶׁהֵן לְבֶדֶק הַבַּיִת, כֻּלָּן יִהְיוּ נוֹתְנִים בַּיּוֹם הַהוּא מִיָּד, שֶׁלֹּא יַשְׁהֶה אוֹתָן. וְטַעֲמָא כָּתַב הָרַמְבַּ"ם דְּזִמְנִין דְּאָתוּ לְאַשְׁהוֹיִנְהוּ כְּדֵי לְהַשְׁבִּיחַ וְאָתוּ לִידֵי פְּסֵידָא, וּמֵהַאי טַעֲמָא נַמִּי אֵין מִשְׂתַּכְּרִים בְּשֶׁל הֶקְדֵּשׁ {כג}: 

^ פרק ז

~ פרק ז - משנה א
<B>אֵין מַקְדִּישִׁין.</B> שְׂדֵה אֲחֻזָּה {א}: <B>פָּחוֹת מִשְּׁתֵּי שָׁנִים.</B> דִּכְתִיב בְּמַקְדִּישׁ שְׂדֵה אֲחֻזָּה (וַיִּקְרָא כז) עַל פִּי הַשָּׁנִים הַנּוֹתָרוֹת, וְאֵין שָׁנִים פָּחוֹת מִשְּׁתַּיִם. הַמַּקְדִּישׁ שְׂדֵה אֲחֻזָּה בְּשָׁנָה רִאשׁוֹנָה שֶׁל יוֹבֵל וּבָא לְגָאֲלָהּ, נוֹתֵן בְּבֵית כּוֹר חֲמִשִּׁים סֶלַע, כְּדִכְתִיב (שָׁם) זֶרַע חֹמֶר שְׂעֹרִים וְגוֹ'. וְאִם הִקְדִּישָׁהּ עֶשֶׂר שָׁנִים אוֹ עֶשְׂרִים אַחַר הַיּוֹבֵל, מְחַשְּׁבִים הַשָּׁנִים הַנּוֹתָרוֹת עַד יוֹבֵל הַבָּא, וְנוֹתֵן סֶלַע וּפֻנְדְיוֹן לְכָל שָׁנָה, כְּדִכְתִיב (שָׁם) וְאִם אַחַר הַיּוֹבֵל יַקְדִּישׁ שָׂדֵהוּ וְחִשַּׁב לוֹ וְגוֹ' וְנִגְרַע מֵעֶרְכֶּךָ, וְהַיְנוּ גֵרוּעַ, שֶׁאֵינוֹ נוֹתֵן חֲמִשִּׁים שְׁלֵמִים. וְהַמַּקְדִּישׁ שְׁתֵּי שָׁנִים לִפְנֵי הַיּוֹבֵל, פּוֹדֶה אוֹתָהּ בִּשְׁתֵּי סְלָעִים וּשְׁנֵי פֻנְדְיוֹנִים, כְּדִכְתִיב עַל פִּי הַשָּׁנִים הַנּוֹתָרוֹת, וְכָךְ הַחֶשְׁבּוֹן עוֹלֶה שֶׁל גְּאֻלַּת שְׂדֵה אֲחֻזָּה לְכָל שָׁנָה סֶלַע וּפֻנְדְיוֹן, שֶׁהֲרֵי אִם הִקְדִּישָׁהּ בְּשָׁנָה רִאשׁוֹנָה שֶׁל אַחַר הַיּוֹבֵל הָיָה פוֹדֶה בַּחֲמִשִּׁים שֶׁקֶל {ב}, צֵא מֵהֶן לְאַרְבָּעִים וְתֵשַׁע שָׁנִים הַבָּאִים עַד יוֹבֵל הַבָּא אַרְבָּעִים וְתֵשַׁע סְלָעִים, נִמְצָא סֶלַע לְכָל שָׁנָה וְסֶלַע יוֹתֵר, וְזֶה הַסֶּלַע הַיּוֹתֵר חִלְּקוּהוּ לְפֻנְדְיוֹנִים, שֶׁיֵּשׁ בְּכָל סֶלַע אַרְבָּעִים וּשְׁמֹנָה פֻּנְדְיוֹנִין, הֲרֵי סֶלַע וּפֻנְדְיוֹן לְשָׁנָה פָּחוֹת פֻּנְדְיוֹן. וּמַה שֶׁהִצְרִיכוּהוּ לִתֵּן סֶלַע וּפֻנְדְיוֹן לְשָׁנָה, לְמ"ט שָׁנִים מ"ט סְלָעִים וּמ"ט פֻּנְדְיוֹנִין וְיֵשׁ כָּאן פֻּנְדְיוֹן אֶחָד יוֹתֵר עַל חֲמִשִּׁים שֶׁקֶל שֶׁאָמְרָה תוֹרָה, אוֹתוֹ הַפֻּנְדְיוֹן הוּא קַלְבּוֹן לִפְרוֹטְרוֹט, כְּלוֹמַר בִּשְׁבִיל הַהֶכְרֵעַ שֶׁצָּרִיךְ לִתֵּן לְכָל שֶׁקֶל וְשֶׁקֶל בִּפְנֵי עַצְמוֹ {ג}. אִי נַמִּי, אַף עַל פִּי שֶׁהַסֶּלַע אֵינוֹ אֶלָּא אַרְבָּעִים וּשְׁמֹנָה פֻּנְדְיוֹנוֹת, חַיָּב לִתֵּן אַרְבָּעִים וְתִשְׁעָה, דְּהַיְנוּ סֶלַע וּפֻנְדְיוֹן לְאַרְבָּעִים וְתֵשַׁע שָׁנָה, לְפִי שֶׁהַנּוֹתֵן פֻּנְדְיוֹנִים לִקַּח סֶלַע מִן הַשֻּׁלְחָנִי נוֹתֵן אַרְבָּעִים וְתִשְׁעָה פֻּנְדְיוֹנִים, וְהַיְנוּ קַלְבּוֹן לִפְרוֹטְרוֹט. וְהַמַּקְדִּישׁ שְׂדֵה אֲחֻזָּה פָּחוֹת מִשְּׁתֵּי שָׁנִים לִפְנֵי הַיּוֹבֵל אֵין כָּאן גֵּרוּעַ, וְאִם בָּא לְגָאֲלָהּ נוֹתֵן חֲמִשִּׁים שְׁלֵמִים, דְּגַבֵּי גֵרוּעַ כְּתִיב עַל פִּי הַשָּׁנִים הַנּוֹתָרוֹת וְנִגְרַע, וּמִעוּט שָׁנִים שְׁנַיִם. וְעֵצָה טוֹבָה קָמַשְׁמַע לָן {ד} מַתְנִיתִין שֶׁיְּהֵא אָדָם חָס עַל נְכָסָיו וְלֹא [יַקְדִּישׁ] פָּחוֹת מִשְּׁתֵּי שָׁנִים, שֶׁלֹּא יַפְסִיד אַרְבָּעִים וּשְׁמֹנָה סְלָעִים: <B>וְלֹא גוֹאֲלִין אַחַר הַיּוֹבֵל.</B> לָאו אַחַר הַיּוֹבֵל סָמוּךְ לַיּוֹבֵל קָאָמַר, אֶלָּא הַאי אַחַר אֲפִלּוּ אַחַר עֶשְׂרִים אוֹ שְׁלֹשִׁים שָׁנָה קָאֵי. וְהָכִי קָאָמַר, הַבָּא לִגְאֹל בְּאֶמְצַע הַיּוֹבֵל וְלִתֵּן סֶלַע וּפֻנְדְיוֹן לְשָׁנִים הַבָּאִים, וְהָיָה עוֹמֵד בְּנִיסָן שֶׁהוּא אֶמְצַע שָׁנָה, לֹא יֹאמַר חֲצִי סֶלַע וַחֲצִי פֻנְדְיוֹן אֲנִי נוֹתֵן מִשָּׁנָה זוֹ, אֶלָּא נוֹתֵן סֶלַע וּפֻנְדְיוֹן שָׁלֵם. וְהַיְנוּ דְּקָאָמַר אֵין גּוֹאֲלִין פָּחוֹת מִשָּׁנָה, דְּכַמָּה דְלָא נַפְקָא לַהּ כֻּלַּהּ שַׁתָּא לֹא מִגָּרְעָא לַהּ כְּלָל וְלֹא יָהֵיב גְּאֻלַּת חֲצִי שָׁנָה אֶלָּא גְאֻלַּת שָׁנָה שְׁלֵמָה. וּמַה טַּעַם, לְפִי שֶׁאֵין מְחַשְּׁבִים חֳדָשִׁים עִם הַהֶקְדֵּשׁ. הַבָּא לִגְאֹל שָׂדֵהוּ חָמֵשׁ שָׁנִים וָחֵצִי לִפְנֵי הַיּוֹבֵל, אֵין מְחַשְּׁבִין אוֹתָן שִׁשָּׁה חֳדָשִׁים שֶׁיָּצְאוּ מִשָּׁנָה שִׁשִּׁית, אֶלָּא נוֹתֵן שֵׁשׁ סְלָעִים וְשִׁשָּׁה פֻנְדְיוֹנִים, דִּכְתִיב (וַיִּקְרָא כז) וְחִשַּׁב לוֹ הַכֹּהֵן אֶת הַכֶּסֶף עַל פִּי הַשָּׁנִים הַנּוֹתָרוֹת, שָׁנִים אַתָּה מְחַשֵּׁב וְאִי אַתָּה מְחַשֵּׁב חֳדָשִׁים, כְּלוֹמַר כָּל מַה שֶׁנּוֹתַר חִשּׁוּב שָׁנִים, לַעֲשׂוֹת חֹדֶשׁ הַנּוֹתַר שָׁנָה, וְאִי אַתָּה מְחַשֵּׁב הֶחֳדָשִׁים שֶׁיָּצְאוּ, לִגְרֹעַ מִן הַשֶּׁקֶל וּפֻנְדְיוֹן בִּשְׁבִילָם: <B>אֲבָל הֶקְדֵּשׁ מְחַשֵּׁב חֳדָשִׁים.</B> כְּלוֹמַר, אִם רֶוַח שֶׁל הֶקְדֵּשׁ הוּא שֶׁנַּחְשֹׁב אוֹתָהּ יְצִיאַת חֲצִי שָׁנָה שֶׁיָּצְאָה, כְּגוֹן דִּמְקַדְּשָׁהּ {ה} בְּפַלְגָא דְאַרְבָּעִים וּשְׁמֹנָה לַיּוֹבֵל, דְּאִי חָשְׁבַת לְהַהוּא יְצִיאָה הָוֵי לֵיהּ פָּחוֹת מִשְּׁתֵּי שָׁנִים לִפְנֵי הַיּוֹבֵל וְלֹא מִפַּרְקָא בְגֵרוּעַ אֶלָּא בַחֲמִשִּׁים, וְאִי אָמַרְתְּ דְּאֵין מְחַשְּׁבִים אוֹתָן חֳדָשִׁים שֶׁיָּצְאוּ, הֲוָה הָכָא שְׁתֵּי שָׁנִים לִפְנֵי הַיּוֹבֵל, וְאִיכָּא פְסֵידָא דְהֶקְדֵּשׁ דְּלֹא שָׁקֵיל אֶלָּא שְׁתֵּי סְלָעִים וּשְׁנֵי פֻנְדְיוֹנִים, הָכָא וַדַּאי מְחַשְּׁבִין אוֹתָן כִּיצִיאָה גְמוּרָה וְאֵין כָּאן שְׁתֵּי שָׁנִים לִפְנֵי הַיּוֹבֵל, וְלֹא מִפַּרְקָא בְגֵרוּעַ אֶלָּא בַחֲמִשִּׁים שֶׁקֶל, דִּכְתִיב וְחִשַּׁב לוֹ הַכֹּהֵן, מִכָּל מָקוֹם: <B>בִּשְׁעַת הַיּוֹבֵל.</B> בִּזְמַן שֶׁהַיּוֹבֵל נוֹהֵג {ו}. אֲבָל בִּזְמַן שֶׁאֵין הַיּוֹבֵל נוֹהֵג, פּוֹדֶה אוֹתָהּ בְּשָׁוְיָהּ כִּשְׁאָר הֶקְדֵּשׁוֹת: <B>זֶרַע חֹמֶר שְׂעֹרִים.</B> מָקוֹם שֶׁיְּכוֹלִים לִזְרֹעַ בּוֹ כּוֹר שְׂעֹרִים כְּשֶׁזּוֹרְעִים בְּמַפֹּלֶת יָד וּבִזְרִיעָה בֵּינוֹנִית, לֹא שֶׁיִּהְיֶה הַזֶּרַע מְקֻבָּץ בְּיוֹתֵר וְלֹא מְפֻזָּר וּמְפֹרָד הַרְבֵּה: <B>נְקָעִים עֲמֻקִּים וְכוּ'.</B> וְהוּא שֶׁיִּהְיוּ מְלֵאִים מַיִם שֶׁאֵין רְאוּיִין לִזְרִיעָה {ח}. אֲבָל אִם אֵינָן מְלֵאִים מַיִם, הוֹאִיל וַחֲזוּ לְמִידִי, אַף עַל גַּב דְּאֵין נִמְדָדִין עִמָּהּ מִתְחַשְּׁבִין בְּאַפֵּי נַפְשַׁיְהוּ, וְנִפְדִּין לְפִי חֶשְׁבּוֹן חֲמִשִּׁים סְלָעִים לְבֵית כּוֹר {ט}: <B>פָּחוֹת מִכָּאן נִמְדָּדִין עִמָּהּ.</B> וְאַף עַל פִּי שֶׁהֵן מְלֵאִים מַיִם וְלֹא חֲזוּ לִזְרִיעָה, הוֹאִיל וְאֵין עֲמֻקִּים עֲשָׂרָה. וְכֵן סְלָעִים הוֹאִיל וְאֵין גְּבוֹהִים עֲשָׂרָה עַל שֵׁם הַקַּרְקַע הֵן נִקְרָאִין וְאֵינָן חֲשׁוּבִים בִּפְנֵי עַצְמָן: <B>אֶלָּא נוֹתֵן אֶת כֻּלּוֹ כְּאֶחָד.</B> דִּכְתִיב (וַיִּקְרָא כז) וְחִשַּׁב לוֹ הַכֹּהֵן אֶת הַכֶּסֶף, עַד שֶׁיְּהֵא כֻלּוֹ כֶּסֶף כְּאֶחָד {י}: 

~ פרק ז - משנה ב
<B>וְאֶחָד כָּל הָאָדָם.</B> פּוֹדֶה בֵית כּוֹר בַּחֲמִשִּׁים שֶׁקֶל, בֵּין שֶׁהוּא שָׁוֶה אֶלֶף שְׁקָלִים בֵּין שֶׁאֵינוֹ שָׁוֶה אֶלָּא חֲמִשָּׁה שְׁקָלִים: <B>שֶׁהַבְּעָלִים נוֹתְנִים חֹמֶשׁ.</B> כְּדִכְתִיב (שָׁם) וְאִם גָּאֹל יִגְאַל אֶת הַשָּׂדֶה הַמַּקְדִּישׁ אוֹתוֹ וְגוֹ': 

~ פרק ז - משנה ג
<B>אֵינָהּ יוֹצְאָה מִיָּדוֹ בַּיּוֹבֵל.</B> לִהְיוֹת מִתְחַלֶּקֶת לַכֹּהֲנִים כִּי הֵיכִי דְּאִי הֲוָה פָרִיק לַהּ אֱינַשׁ אַחֲרִינָא דַּהֲוָה נַפְקָא בַּיּוֹבֵל וּמִתְחַלֶּקֶת לַכֹּהֲנִים כְּדִכְתִיב (שָׁם) וְהָיָה הַשָּׂדֶה בְּצֵאתוֹ בַיֹּבֵל קֹדֶשׁ לַה': <B>גְּאָלָהּ בְּנוֹ יוֹצְאָה לְאָבִיו בַּיּוֹבֵל.</B> וְלֹא לַכֹּהֲנִים. דִּכְתִיב (שָׁם) וְאִם מָכַר אֶת הַשָּׂדֶה לְאִישׁ אַחֵר לֹא יִגָאֵל עוֹד. לְאִישׁ אַחֵר, וְלֹא לַבֵּן: <B>גְּאָלָהּ אֶחָד מִקְּרוֹבָיו.</B> שֶׁל מַקְדִּישׁ מִיַּד הַגִּזְבָּר, וּבָא הַמַּקְדִּישׁ וּגְאָלָהּ מִיַּד קְרוֹבוֹ, אֵינָהּ יוֹצְאָה מִיַּד הַמַּקְדִּישׁ בַּיּוֹבֵל לְהִתְחַלֵּק לַכֹּהֲנִים: <B>גְּאָלָהּ כֹּהֵן.</B> מִיַּד גִּזְבָּר: <B>לֹא יֹאמַר הוֹאִיל.</B> וְאִם גְּאָלָהּ יִשְׂרָאֵל יוֹצְאָה לִי וְלַחֲבֵרַי בַּיּוֹבֵל, עַכְשָׁיו שֶׁהִיא תַּחַת יָדִי שֶׁגְּאַלְתִּיהָ אֵין לְךָ כֹהֵן רָאוּי לָהּ יוֹתֵר מִמֶּנִּי: 

~ פרק ז - משנה ד
<B>וְלֹא נִגְאֲלָה.</B> לֹא גְאָלוּהָ מִיַּד הַהֶקְדֵּשׁ, לֹא הַבְּעָלִים וְלֹא אַחֵר: <B>הַכֹּהֲנִים נִכְנָסִים לָהּ.</B> כֹּהֲנִים שֶׁל מִשְׁמָר שֶׁהַיּוֹבֵל פּוֹגֵעַ בּוֹ הֵן נִכְנָסִים לְתוֹכָהּ, וְהִיא חֲלוּטָה בְיָדָם: <B>וְנוֹתְנִים אֶת דָּמֶיהָ.</B> לַהֶקְדֵּשׁ. דְּגָמַר קֹדֶשׁ קֹדֶשׁ מִמַּקְדִּישׁ בַּיִת, כְּתִיב הָכָא בִּשְׂדֵה אֲחֻזָּה בְּצֵאתוֹ בַּיּוֹבֵל קֹדֶשׁ, וּכְתִיב בְּמַקְדִּישׁ בַּיִת (שָׁם) וְאִישׁ כִּי יַקְדִּישׁ אֶת בֵּיתוֹ קֹדֶשׁ, מַה בַּיִת לֹא תֵצֵא מִיַּד הֶקְדֵּשׁ בְּלֹא דָמִים כְּדִכְתִיב הָתָם וְהֶעֱרִיכוֹ הַכֹּהֵן, דְּבַיִת לֹא נַפְקָא לַכֹּהֲנִים אֶלָּא נִפְדֶּה בְדָמִים {יד}, אַף שְׂדֵה אֲחֻזָּה לֹא תֵצֵא מִיַּד הֶקְדֵּשׁ בְּלֹא דָמִים. הִלְכָּךְ כִּי פָרִיק לָהּ אַחֵר, הָווּ דָמִים לְבֶדֶק הַבַּיִת הֶקְדֵּשׁ, וְכִי מָטֵי יוֹבֵל נַפְקָא בְּחִנָּם לַכֹּהֲנִים, וְאִם לֹא נִגְאֲלָה יָהֲבֵי כֹהֲנִים דְּמֵי חֲמִשִּׁים שְׁקָלִים וְשָׁקְלֵי לָהּ: <B>רַבִּי שִׁמְעוֹן אוֹמֵר נִכְנָסִין אֲבָל לֹא נוֹתְנִין.</B> דְּגָמַר קֹדֶשׁ קֹדֶשׁ מִכִּבְשֵׂי עֲצֶרֶת, דִּכְתִיב בְּהוּ (וַיִּקְרָא כג) קֹדֶשׁ יִהְיוּ לַה' לַכֹּהֵן, מַה הָתָם בְּחִנָּם {טו} אַף כָּאן בְּחִנָּם. וְנִיחָא לֵיהּ דְּנֵילַף שְׂדֵה אֲחֻזָּה מִכִּבְשֵׂי עֲצֶרֶת, דְּתַרְוַיְהוּ מֵעֶשְׂרִים וְאַרְבַּע מַתְּנוֹת כְּהֻנָּה, וְלֹא נֵילַף מִמַּקְדִּישׁ בֵּיתוֹ דְּאֵינוֹ נִתָּן לַכֹּהֲנִים לְעוֹלָם. וְרַבִּי יְהוּדָה נִיחָא לֵיהּ דְּנֵילַף שְׂדֵה אֲחֻזָּה מִמַּקְדִּישׁ בֵּיתוֹ, דְּתַרְוַיְהוּ קָדְשֵׁי בֶּדֶק הַבַּיִת, וְלֹא נֵילַף מִכִּבְשֵׂי עֲצֶרֶת שֶׁהֵם קָדְשֵׁי מִזְבֵּחַ. וַהֲלָכָה כְּרַבִּי יְהוּדָה: <B>שְׂדֵה רְטוּשִׁין.</B> שָׂדֶה עֲזוּבָה. כְּמוֹ [הוֹשֵׁעַ י] אֵם עַל בָּנִים רֻטָּשָׁה {טז}: <B>עַד שֶׁיִּגְאָלֶנָּה אַחֵר.</B> וּכְשֶׁתֵּצֵא מִיָּדוֹ בַּיּוֹבֵל יִכָּנְסוּ בָּהּ כֹּהֲנִים. וְטַעֲמָא דְרַבִּי אֱלִיעֶזֶר, דִּכְתִיב וְהָיָה הַשָּׂדֶה בְּצֵאתוֹ בַיֹּבֵל קֹדֶשׁ, מַשְׁמַע כְּשֶׁתֵּצֵא מִיַּד הַגּוֹאֵל כְּדִין שְׁאָר אָדָם הַקּוֹנֶה קַרְקַע שֶׁיּוֹצְאָה בַּיּוֹבֵל, בְּהַהוּא קָאָמַר קְרָא דְּתֶהֱוֵי לַכֹּהֲנִים, אֲבָל בְּצֵאתוֹ מִיַּד הֶקְדֵּשׁ לֹא מַשְׁמַע, דְּאַכַּתִּי לֹא אַשְׁמוֹעִינַן קְרָא דְּהֶקְדֵּשׁ פָּקַע מִכֹּחוֹ בַּיּוֹבֵל: 

~ פרק ז - משנה ה
<B>הַלּוֹקֵחַ שָׂדֶה מֵאָבִיו, מֵת אָבִיו וְאַחַר כָּךְ הִקְדִּישָׁהּ הֲרֵי הִיא כִשְׂדֵה אֲחֻזָּה.</B> שֶׁהֲרֵי עַד שֶׁלֹּא הִקְדִּישָׁהּ נָפְלָה לוֹ בִּירֻשָּׁה. הִלְכָּךְ אִם בָּא לִפְדּוֹתָהּ, פּוֹדֶה בֵּית כּוֹר בַּחֲמִשִּׁים שֶׁקֶל כִּשְׂדֵה אֲחֻזָּה, וְאִם לֹא גְאָלָהּ הוּא וּגְאָלָהּ אַחֵר {יז}, יוֹצְאָה לַכֹּהֲנִים בַּיּוֹבֵל: <B>הֲרֵי הִיא כִשְׂדֵה מִקְנָה.</B> דְּבָתַר שָׁעָה שֶׁהִקְדִּישָׁהּ אָזְלִינַן. וְאִם בָּא לִפְדּוֹתָהּ, פּוֹדֶה שָׂדֶה בְשָׁוְיָהּ כְּדִין שְׂדֵה מִקְנָה, וְאִם לֹא גְאָלָהּ הוּא וּגְאָלָהּ אַחֵר, חוֹזֶרֶת לוֹ בַּיּוֹבֵל. שֶׁהֲרֵי בְּשָׁעָה שֶׁהִקְדִּישָׁהּ לֹא הָיָה גוּפָהּ שֶׁלּוֹ, דַּעֲתִידָה הָיְתָה לַחֲזֹר לְאָבִיו בַּיּוֹבֵל כְּדִין שְׁאָר מְכִירוֹת, וְכִשְׁאָר מַקְדִּישׁ שְׂדֵה מִקְנָה הוּא שֶׁהַגּוֹאֲלָהּ מִיַּד הַגִּזְבָּר מַחֲזִירָהּ בַּיּוֹבֵל לַאֲשֶׁר לוֹ אֲחֻזַּת הָאָרֶץ, דְּהַיְנוּ לְאָבִיו שֶׁל זֶה, וְזֶה יוֹרֵשׁ אֶת כֹּחַ אָבִיו. וְאֵין הֲלָכָה כְּרַבִּי מֵאִיר: <B>שְׂדֵה מִקְנָה.</B> שֶׁהִקְדִּישָׁהּ וּגְאָלָהּ אַחֵר {כ}, אֵינָהּ יוֹצְאָה לַכֹּהֲנִים בַּיּוֹבֵל, שֶׁאֵין אָדָם מַקְדִּישׁ דָּבָר שֶׁאֵינוֹ שֶׁלּוֹ, וְקַרְקַע לֹא הָיְתָה שֶׁלּוֹ אֶלָּא עַד הַיּוֹבֵל: <B>כֹּהֲנִים וּלְוִיִּם מַקְדִּישִׁים לְעוֹלָם.</B> וַאֲפִלּוּ בִּשְׁנַת הַיּוֹבֵל עַצְמָהּ. אֲבָל יִשְׂרָאֵל שֶׁהִקְדִּישׁ שָׂדֵהוּ בִּשְׁנַת הַיּוֹבֵל עַצְמָהּ, אֵינָהּ מְקֻדֶּשֶׁת: <B>וְגוֹאֲלִין לְעוֹלָם.</B> מַה שֶּׁאֵין כֵּן בְּיִשְׂרָאֵל שֶׁאֵינוֹ פּוֹדֶה לְאַחַר הַיּוֹבֵל, כְּדִכְתִיב (וַיִּקְרָא כז) וְאִם מָכַר אֶת הַשָּׂדֶה לְאִישׁ אַחֵר לֹא יִגָּאֵל עוֹד. אֲבָל כֹּהֵן אוֹ לֵוִי שֶׁהִקְדִּישׁ קַרְקַע שֶׁיָּרַשׁ מֵאֲבוֹתָיו הֲרֵי זֶה גוֹאֵל לְעוֹלָם, וַאֲפִלּוּ עָבַר עָלֶיהָ הַיּוֹבֵל וְלֹא נִפְדֵּית גּוֹאֲלָהּ לְאַחַר הַיּוֹבֵל, כְּדִכְתִיב (שָׁם כה) גְּאֻלַּת עוֹלָם תִּהְיֶה לַלְּוִיִּם: 

^ פרק ח

~ פרק ח - משנה א
<B>הַמַּקְדִּישׁ.</B> בְּשָׁעָה שֶׁאֵינָהּ יוֹבֵל. בִּזְמַן שֶׁאֵין יוֹבֵל נוֹהֵג: <B>פְּתַח אַתָּה רִאשׁוֹן.</B> בְּכַמָּה אַתָּה רוֹצֶה לִפְדּוֹתָהּ. וּמִפְּנֵי רֶוַח שֶׁל הֶקְדֵּשׁ שׁוֹאֲלִים לוֹ תְחִלָּה, שֶׁהַבְּעָלִים מוֹסִיפִים חֹמֶשׁ. וּלְהָכִי נָקַט בְּשָׁעָה שֶׁאֵין הַיּוֹבֵל נוֹהֵג, דְּבִזְמַן שֶׁהַיּוֹבֵל נוֹהֵג אֵין צָרִיךְ לְשׁוֹאֲלוֹ בְּכַמָּה תִפְדֶּנָהּ, שֶׁהֲרֵי דָמֶיהָ קְצוּבִים בֵּית כּוֹר בַּחֲמִשִּׁים שֶׁקֶל. וּבִזְמַן שֶׁאֵין יוֹבֵל נוֹהֵג, כְּגוֹן לְאַחַר שֶׁגָּלוּ שֵׁבֶט רְאוּבֵן וְגָד {א} דְּבָטְלוּ יוֹבְלוֹת דִּכְתִיב (שָׁם) וּקְרָאתֶם דְּרוֹר בָּאָרֶץ לְכָל יוֹשְׁבֶיהָ, בִּזְמַן שֶׁכָּל יוֹשְׁבֶיהָ עָלֵיהָּ וְלֹא בִזְמַן שֶׁגָּלוּ מִתּוֹכָהּ, שֶׁאָז הִיא נִפְדֵּית בְּשָׁוְיָהּ: <B>שֶׁהַבְּעָלִים נוֹתְנִים אֶת הַחֹמֶשׁ.</B> כָּל דְּמֵי שָׁוְיָהּ וּרְבִיעַ יוֹתֵר. וְכֵן כָּל חֹמֶשׁ {ב} הָאָמוּר בַּתּוֹרָה, שֶׁיְּהֵא הַקֶּרֶן וְחֻמְשׁוֹ חֲמִשָּׁה. וּמִפְּנֵי שְׁלֹשָׁה דְּבָרִים {ג} אוֹמְרִים לַבְּעָלִים פְּתַח אַתָּה רִאשׁוֹן. הָאַחַת, שֶׁהַבְּעָלִים מוֹסִיפִים אֶת הַחֹמֶשׁ, כִּדְקָתָנֵי בְמַתְנִיתִין. וְהַשֵּׁנִי, שֶׁמִּצְוַת גְּאֻלָּה בָּאָדוֹן, דִּכְתִיב (שָׁם כז) אִם לֹא יִגְאַל, אַלְמָא מִצְוַת גְּאֻלָּה קוֹדֶמֶת לִמְכִירָה. וְהַשְּׁלִישִׁי, שֶׁהוּא מוֹסִיף וְנוֹתֵן בְּפִדְיוֹנָהּ יוֹתֵר מִשְּׁאָר בְּנֵי אָדָם, דְּרוֹצֶה אָדָם בְּקַב שֶׁלּוֹ: <B>מִפְּנֵי רָעָתָהּ.</B> שֶׁהַהוֹצָאָה שֶׁבָּהּ יְתֵרָה עַל הַשֶּׁבָח: <B>אִסָּר.</B> שְׁמֹנֶה פְּרוּטוֹת: <B>לֹא אָמַר זֶה אֶלָּא בְּכַבֵּיצָה.</B> כְּלוֹמַר לֹא כָּךְ הָיָה מַעֲשֶׂה, שֶׁלֹּא אָמַר בְּאִסָּר, אֶלָּא בְּבֵיצָה. וְאָמַר לוֹ הַגִּזְבָּר הִגִּיעָתְךָ, הֲרֵי הִיא שֶׁלְּךָ בְּבֵיצָה. וּפְלֻגְתָּא דְּתַנָּא קַמָּא וְרַבִּי יוֹסֵי, דְּרַבָּנָן סָבְרֵי אֵין פּוֹדִין הֶקְדֵּשׁ בְּפָחוֹת מֵאַרְבַּע פְּרוּטוֹת {ד}, כְּדֵי שֶׁיְּהֵא בְחֻמְשׁוֹ פְּרוּטָה. וְרַבִּי יוֹסֵי סָבַר פּוֹדִין הֶקְדֵּשׁ בְּכָל שֶׁהוּא, וְאַף עַל פִּי שֶׁאֵין בְּחֻמְשׁוֹ שָׁוֶה פְּרוּטָה. וַהֲלָכָה כְּתַנָּא קַמָּא: 

~ פרק ח - משנה ב
<B>מְמַשְׁכְּנִים מִנְּכָסָיו עַד עֶשֶׂר וְכוּ'.</B> וְהָנֵי מִלֵּי כְּשֶׁחָזְרוּ זֶה אַחַר זֶה. אֲבָל חָזְרוּ כֻּלָּן כְּאֶחָד, מְשַׁלְּשִׁים בֵּינֵיהֶן בְּשָׁוֶה. כֵּיצַד, אָמַר הָרִאשׁוֹן הֲרֵי הוּא שֶׁלִּי בְּעֶשֶׂר וְאָמַר הַשֵּׁנִי בְּעֶשְׂרִים וְאָמַר הַשְּׁלִישִׁי בְּעֶשְׂרִים וְאַרְבַּע {ז}, וְחָזְרוּ בָּהֶן הַשְּׁלִישִׁי וְהַשֵּׁנִי כְּאֶחָד, נוֹתְנִים אוֹתוֹ לָרִאשׁוֹן בְּעֶשֶׂר, וּמְמַשְׁכְּנִים מִנִּכְסֵי הַשֵּׁנִי בְּשֶׁבַע וּמִנִּכְסֵי הַשְּׁלִישִׁי בְּשֶׁבַע וְנִמְצָא הַהֶקְדֵּשׁ גּוֹבֶה עֶשְׂרִים וְאַרְבַּע. וְכֵן אִם חָזְרוּ שְׁלָשְׁתָּן כְּאֶחָד וְנִמְכָּר מֵהֶקְדֵּשׁ בְּשָׁלֹשׁ, מְמַשְׁכְּנִים בְּנִכְסֵי כָּל אֶחָד מִשְּׁלָשְׁתָּן שִׁבְעָה סְלָעִים. וְכֵן עַל דֶּרֶךְ זֶה לְעוֹלָם: 

~ פרק ח - משנה ג
<B>אָמַר אֶחָד הֲרֵי הִיא שֶׁלִּי בְּעֶשְׂרִים וְאַחַת.</B> לְאַחַר שֶׁאָמְרוּ הַבְּעָלִים בְּעֶשְׂרִים: <B>הַבְּעָלִים נוֹתְנִים.</B> בְּעַל כָּרְחָן: <B>עֶשְׂרִים וְשֵׁשׁ.</B> דִּלְהַאי לֹא יָהֲבִינַן לֵיהּ, הוֹאִיל וְאָמְרוּ הַבְּעָלִים עֶשְׂרִים וְעָלָה הַחֶשְׁבּוֹן עִם הַחֹמֶשׁ בְּעֶשְׂרִים וְחָמֵשׁ, וְאִי יָהֲבִינַן לֵיהּ לְהַאִיךְ בְּעֶשְׂרִים וְאַחַת נִמְצָא הֶקְדֵּשׁ מַפְסִיד. וּבְעָלִים בְּעַל כָּרְחָן יִתְּנוּ אוֹתוֹ סֶלַע שֶׁהוֹסִיף זֶה עַל הַקֶּרֶן וְעֶשְׂרִים וְחָמֵשׁ דִּידְהוּ, אֲבָל עַל סֶלַע שֶׁהוֹסִיף זֶה לֹא יוֹסִיפוּ חֹמֶשׁ: <B>אָמַר אֶחָד בַּחֲמִשָּׁה וְעֶשְׂרִים הַבְּעָלִים נוֹתְנִים שְׁלֹשִׁים.</B> בְּעַל כָּרְחָן. וּבַגְּמָרָא פָּרֵיךְ אַמַּאי כּוֹפִין אֶת הַבְּעָלִים, בִּשְׁלָמָא עַד הַשְׁתָּא חַיְּבִינַן לְהוּ דְהָא לֹא מָצִינַן לְמֵיתְבָא לְהָנָךְ, מִשּׁוּם דְּקֶרֶן דִּידְהוּ לֹא הָוֵי כְּקֶרֶן וְחֹמֶשׁ דְּאָמְרוּ בְּעָלִים בָּרֵישָׁא, הִלְכָּךְ עַל כָּרְחֲךָ מְהַדְּרִינַן אַבְּעָלִים, וְכֵיוָן דִּמְהַדְּרִינַן עָלַיְהוּ בָעוּ לְמֵיתַב קַרְנָא כַּמָּה דְּשַׁיְמוּהָּ אַחֲרִינֵי, וְחוּמְשָׁא דִידְהוּ. אֲבָל הַשְׁתָּא דְאָמַר אֶחָד בַּחֲמִשָּׁה וְעֶשְׂרִים, לִתְּנוֹ לְהַאִיךְ, דְּהָא קֶרֶן דִּידְהוּ הָוֵי כְקֶרֶן וְחֹמֶשׁ דְּאַמּוּר בְּעָלִים בָּרֵישָׁא, וְלֵימְרוּ בְּעָלִים הֲרֵי בָּא אַחֵר בִּמְקוֹמֵנוּ שֶׁרוֹצֶה לִתֵּן חֲמִשָּׁה וְעֶשְׂרִים סְלָעִים כְּמוֹתֵינוּ. וּמְתָרֵץ, כְּגוֹן דְּאַמּוּר בְּעָלִים בָּרֵישָׁא פְּרוּטָה יוֹתֵר עַל עֶשְׂרִים סְלָעִים, דְּמָטֵי חוּשְׁבְּנָא דְקֶרֶן וְחֹמֶשׁ לַחֲמִשָּׁה וְעֶשְׂרִים וּפְרוּטָה, וְאִי יָהֲבִינַן לֵיהּ לְהַאי, אִיכָּא פְסֵידָא לַהֶקְדֵּשׁ. הִלְכָּךְ מְהַדְּרִינַן אַבְּעָלִים בְּעַל כָּרְחַיְהוּ. וְהָא דְלָא תָנָא בָרֵישָׁא הַבְּעָלִים אוֹמְרִים בְּעֶשְׂרִים וּפְרוּטָה, דְּבִפְרוּטוֹת לֹא דָק תַּנָּא וְלֹא חָשׁ לְמִיתְנִינְהוּ: <B>אִם רָצוּ הַבְּעָלִים לִתֵּן שְׁלֹשִׁים וְאֶחָד וְדִינָר.</B> כְּגוֹן דְּמֵעִקָּרָא כְּשֶׁפָּתְחוּ הַבְּעָלִים רִאשׁוֹן אָמְרוּ בְּעֶשְׂרִים וְאַחַת סְלָעִים דַּהֲוֵי בֵּין קֶרֶן וָחֹמֶשׁ עֶשְׂרִים וְשֵׁשׁ סְלָעִים וְדִינָר, שֶׁהַסֶּלַע אַרְבָּעָה דִינָרִים, וְחֹמֶשׁ הוּא רְבִיעִית הַמָּמוֹן כְּדַאֲמַרַן, וְעִלּוּיוֹ שֶׁל זֶה הֵם חָמֵשׁ, הֲרֵי שְׁלֹשִׁים וְאֶחָד וְדִינָר: <B>הַבְּעָלִים קוֹדְמִין.</B> דְּאִי הֲוָה יָהֲבִינַן לֵיהּ לְהַאי הֲוָה מַפְסִיד הֶקְדֵּשׁ דִּינָר מִמַּאי דְּאַמּוּר בְּעָלִים בָּרֵישָׁא, הִלְכָּךְ מְהַדְּרִינַן אַבְּעָלִים עַל כָּרְחַיְהוּ {ט}: <B>וְאִם לָאו.</B> שֶׁלֹּא פָּתְחוּ הַבְּעָלִים תְּחִלָּה אֶלָּא בְעֶשְׂרִים, וְזֶה אוֹמֵר חֲמִשָּׁה וְעֶשְׂרִים: <B>אוֹמְרִים לָזֶה הִגִּיעָתְךָ.</B> הֲרֵי הוּא שֶׁלְּךָ, וְלֹא מְהַדְּרִינַן אַבְּעָלִים. מִשּׁוּם דְּאָמְרֵי בְעָלִים בָּא אַחֵר בִּמְקוֹמֵנוּ שֶׁנּוֹתֵן עֶשְׂרִים וַחֲמִשָּׁה כְמוֹתֵנוּ. וְהָא דִתְנַן בְּמַתְנִיתִין שֶׁאֵין הַבְּעָלִים מוֹסִיפִין חֹמֶשׁ אֶלָּא עַל מַה שֶּׁפָּתְחוּ הֵם תְּחִלָּה וְלֹא עַל עִלּוּיוֹ שֶׁל זֶה, הָנֵי מִלֵּי הֵיכָא דְלָא שָׁמוּ בְנֵי אָדָם אֶת הַקַּרְקַע כְּמוֹ שֶּׁאָמַר זֶה הָאַחֵר, אֲבָל אִם שָׁמוּהוּ שְׁלֹשָׁה בְנֵי אָדָם כִּדְבָרָיו שֶׁל זֶה, מוֹסִיפִין בְּעָלִים חֹמֶשׁ בְּעִלּוּיוֹ בְּעַל כָּרְחָן. וְכֻלַּהּ מַתְנִיתִין לֹא אַיְרֵי אֶלָּא בִשְׂדֵה אֲחֻזָּה בִּזְמַן שֶׁאֵין הַיּוֹבֵל נוֹהֵג, כְּדִתְנַן בְּרֵישׁ פִּרְקִין: 

~ פרק ח - משנה ד
<B>מַחֲרִים אָדָם מִצֹּאנוֹ.</B> מִקְצָת צֹאנוֹ. אוֹמֵר הֲרֵי הֵן חֵרֶם וְנוֹתְנָן לַכֹּהֵן {י}: <B>וְאִם הֶחְרִים אֶת כֻּלָּן.</B> שֶׁלֹּא שִׁיֵּר לְעַצְמוֹ כְּלוּם: <B>אֵינָן מֻחְרָמִין.</B> דְּאָמַר קְרָא (וַיִּקְרָא כז) מִכָּל אֲשֶׁר לוֹ מֵאָדָם וּמִשְּׂדֵה אֲחֻזָּתוֹ {יא}. מִכָּל אֲשֶׁר לוֹ, אֵלּוּ מִטַּלְטְלִין, וְלֹא כָּל מִטַּלְטְלִין. מֵאָדָם, אֵלּוּ עֲבָדָיו וְשִׁפְחוֹתָיו כְּנַעֲנִים וְלֹא כֻלָּן. וּמִשְּׂדֵה אֲחֻזָּתוֹ, וְלֹא כֻּלָּהּ. וְאֵין הֲלָכָה כְּרַבִּי אֶלְעָזָר בֶּן עֲזַרְיָה, אֶלָּא לְכַתְּחִלָּה לֹא יַחְרִים אֶת כֻּלָּן, אֲבָל אִם הֶחְרִים, מֻחְרָמִים: <B>לִהְיוֹת חָס עַל נְכָסָיו.</B> שֶׁלֹּא יְבַזְבְּזֵם לַהֶדְיוֹט: 

~ פרק ח - משנה ה
<B>שֶׁאֵין אָדָם מַחֲרִים דָּבָר שֶׁאֵינוֹ שֶׁלּוֹ.</B> וּבִתּוֹ נְהִי דְּיָכוֹל לְמָכְרָהּ בְּקַטְנוּתָהּ, אֵינוֹ יָכוֹל לְמָכְרָהּ בְּנַעֲרוּתָהּ: <B>שֶׁהַחֲרָמִים שֶׁלָּהֶם.</B> דִּכְתִיב (בְּמִדְבַּר יח) כָּל חֵרֶם בְּיִשְׂרָאֵל לְךָ יִהְיֶה, וְכֵיוָן דְּדִידֵיהּ הָוֵי, מַה הֲנָאָה בְכָךְ אִם הָיָה מַחְרִים, אִיהוּ גוּפֵיהּ זָכִי בֵּיהּ וְלֹא יָהֵיב לֵיהּ לְכֹהֵן אַחֵר: <B>נִרְאִין דִּבְרֵי רַבִּי יְהוּדָה.</B> הָכִי קָאָמַר, נִרְאִין דִּבְרֵי רַבִּי יְהוּדָה לְרַבִּי שִׁמְעוֹן, דְּמוֹדֶה לוֹ רַבִּי שִׁמְעוֹן לְרַבִּי יְהוּדָה וְסוֹבֵר כְּמוֹתוֹ בְקַרְקָעוֹת {יד}, וְלֹא דִבֵּר רַבִּי שִׁמְעוֹן אֶלָּא בְּמִטַּלְטְלִין, לְפִי שֶׁאֵין הַחֲרָמִים שֶׁל לְוִיִּם. וְרַבִּי יְהוּדָה סָבַר, הֻקְשׁוּ מִטַּלְטְלִין לִשְׂדֵה אֲחֻזָּה, דִּכְתִיב (וַיִּקְרָא כז) מִכָּל אֲשֶׁר לוֹ מֵאָדָם וּבְהֵמָה וּמִשְּׂדֵה אֲחֻזָּתוֹ, מַה שְּׂדֵה אֲחֻזָּה אֵין הַלְּוִיִּם מַחְרִימִים כְּדִכְתִיב כִּי אֲחֻזַּת עוֹלָם הִיא לָהֶם, אַף מִטַּלְטְלִין אֵין לְוִיִּם מַחְרִימִים. וְרַבִּי שִׁמְעוֹן לֵית לֵיהּ הַאי הֶקֵּשָׁא. וּמִדְּנָחֵית רַבִּי לְפָרוֹשֵׁי מִלְּתֵיהּ דְּרַבִּי שִׁמְעוֹן בַּמֶּה מוֹדֶה לְרַבִּי יְהוּדָה וּבַמֶּה נֶחְלָק עָלָיו, שְׁמַע מִנַּהּ דַּהֲלָכָה כְּרַבִּי שִׁמְעוֹן: 

~ פרק ח - משנה ו
<B>חֶרְמֵי כֹּהֲנִים.</B> חֲרָמִים שֶׁהֶחְרִימוּם כְּדֵי לְתִתָּם לַכֹּהֲנִים: <B>אֵין לָהֶם פִּדְיוֹן.</B> כְּדִכְתִיב (שָׁם) לֹא יִמָּכֵר וְלֹא יִגָּאֵל. אֲבָל חֶרְמֵי בֶּדֶק הַבַּיִת יֵשׁ לָהֶם פִּדְיוֹן, דְּאַדַּעְתָּא דְהָכִי אַחְרְמִינְהוּ, דְּהָא אֵין רָאוּי לְבֶדֶק הַבַּיִת אֶלָּא מָעוֹת: <B>וַחֲכָמִים אוֹמְרִים סְתָם חֲרָמִים לַכֹּהֲנִים.</B> וַהֲלָכָה כַּחֲכָמִים. וְהַמַּחְרִים מִטַּלְטְלִים בַּזְּמַן הַזֶּה, וְכֵן הַמַּחְרִים קַרְקָעוֹת בְּחוּץ לָאָרֶץ שֶׁדִּינָם כְּמִטַּלְטְלִין לְעִנְיָן זֶה, נוֹתְנָם לַכֹּהֲנִים. וְהַמַּקְדִּישׁ לְבֶדֶק הַבַּיִת בַּזְּמַן הַזֶּה שֶׁאֵין שָׁם בַּיִת, פּוֹדֶה אוֹתָן לְכַתְּחִלָּה בְּדָבָר מֻעָט {טז}, וְלֹא יִפְחֹת לְכַתְּחִלָּה מֵאַרְבָּעָה זוּזִים אוֹ קָרוֹב לָזֶה, אֲבָל לֹא בְּשָׁוֶה פְּרוּטָה לְבַד אוֹ כַיּוֹצֵא בָזֶה, מִשּׁוּם דְּלֵיכָּא פִּרְסוּמֵי מִלְּתָא: <B>שֶׁהוּא חָל עַל קָדְשֵׁי קָדָשִׁים.</B> כְּדִמְפָרֵשׁ וְאָזֵיל, מַחְרִים אָדָם אֶת קָדָשָׁיו כוּ': 

~ פרק ח - משנה ז
<B>אִם נֶדֶר.</B> אִם אָמַר הֲרֵי עָלָי עוֹלָה וְהִפְרִישׁ בְּהֵמָה לְנִדְרוֹ וְאַחַר כָּךְ הֶחְרִימָהּ, הוֹאִיל וְהוּא חַיָּב בְּאַחֲרָיוּתָהּ אִם מֵתָה אוֹ נִגְנְבָה, נִמְצֵאת שֶׁלּוֹ הִיא, וְנוֹתֵן כָּל דָּמֶיהָ לַכֹּהֵן, וְאֶת הַבְּהֵמָה יַקְרִיב לְנִדְרוֹ, דְּהָא וַדַּאי יֵשׁ לָהּ פִּדְיוֹן: <B>וְאִם נְדָבָה הִיא.</B> דְּאֵינוֹ חַיָּב בְּאַחֲרָיוּתָהּ אִם מֵתָה, הָא וַדַּאי לֹא חָיֵל בָּהּ חֵרֶם, דְּלָאו דִּידֵיהּ הִיא אֶלָּא בִכְדֵי טוֹבָתָהּ, וְטוֹבָה שֶׁיֵּשׁ לוֹ בָּהּ יִתֵּן לַכֹּהֵן. כֵּיצַד, שׁוֹר זֶה עוֹלָה וְהֶחְרִימוֹ, אוֹמְדִים כַּמָּה אָדָם שֶׁאֵינוֹ חַיָּב בְּעוֹלָה רוֹצֶה לִתֵּן אִם יִמְצָא עוֹלָה בְּזוֹל כְּדֵי לְהַקְרִיב דּוֹרוֹן לְקוֹנוֹ, וּכְאוֹתָן דָּמִים יִתֵּן זֶה, שֶׁזּוֹ הִיא טוֹבַת הֲנָאָה שֶׁיֵּשׁ לוֹ בָּהּ. שֶׁהֲרֵי אִם מֵתָה אוֹ נִגְנְבָה אֵינוֹ חַיָּב בְּאַחֲרָיוּתָהּ, וּמִשֶּׁהִפְרִישָׁהּ יָצָא יְדֵי חוֹבָתָהּ, וּמֵעַתָּה אֵינוֹ מְאַבֵּד וְאֵינוֹ מַפְסִיד אֶלָּא שֶׁלֹּא הִקְרִיב דּוֹרוֹן לְקוֹנוֹ: <B>שֶׁאֵינוֹ רַשַּׁאי.</B> שֶׁאֵינוֹ חַיָּב. תַּרְגּוּם נוֹשֶׁה רַשְׁיָא: <B>כֵּיצַד פּוֹדִין אוֹתוֹ.</B> דְּהַבְּכוֹר גּוּפוֹ אֵינוֹ מוּחְרָם, שֶׁהֲרֵי אֵינוֹ שֶׁלּוֹ אֶלָּא לַכֹּהֵן. אֶלָּא אוֹמְדִים כַּמָּה אָדָם רוֹצֶה לִתֵּן לְבַעַל הַבַּיִת שֶׁיִּתֵּן בְּכוֹרוֹ לְבֶן בִּתּוֹ כֹהֵן אוֹ לְבֶן אֲחוֹתוֹ, וְאוֹתָהּ טוֹבָה דְּיָהֵיב, יִתֵּן בַּעַל הַבַּיִת זֶה לַכֹּהֵן בִּשְׁבִיל הַחֵרֶם. וְדַוְקָא נָקַט בֶּן בִּתּוֹ אוֹ בֶּן אֲחוֹתוֹ כֹהֵן, דְּאִלּוּ כֹהֵן גּוּפוֹ לֹא מָצֵי לְמִתַּן טוֹבַת הֲנָאָה לְבַעַל הַבַּיִת כְּדֵי שֶׁיִּתֵּן הַבְּכוֹר לוֹ אוֹ לְכֹהֵן אַחֵר, דְּכֵיוָן דִּבְכוֹר חֲזִי לֵיהּ, מֵחֲזֵי כְּכֹהֵן הַמְסַיֵּעַ בְּבֵית הַגְּרָנוֹת לָדוּשׁ וְלִזְרוֹת כְּדֵי שֶׁיִּתְּנוּ לוֹ תְרוּמוֹת בִּשְׂכָרוֹ, וְאִשְׁתְּכַּח דְּלֹא שָׁקֵיל לֵיהּ בְּתוֹרַת תְּרוּמָה אֶלָּא בְּתוֹרַת שָׂכָר: <B>כָּתוּב אֶחָד אוֹמֵר תַּקְדִּישׁ.</B> גַּבֵּי בְּכוֹר כְּתִיב (דְּבָרִים טו) כָּל הַבְּכוֹר אֲשֶׁר יִוָּלֵד תַּקְדִּישׁ: <B>וְכָתוּב אַחֵר אוֹמֵר אַל תַּקְדִּישׁ.</B> (וַיִּקְרָא כז) אַךְ בְּכוֹר אֲשֶׁר יְבֻכַּר לַה' בַּבְּהֵמָה לֹא יַקְדִּישׁ אִישׁ אוֹתוֹ: <B>הֶקְדֵּשׁ עִלּוּי.</B> לְהַעֲלוֹתוֹ בְדָמִים, שֶׁיִּתֵּן טוֹבַת הֲנָאָתוֹ כַּמָּה אָדָם רוֹצֶה לִתֵּן בּוֹ לְהַעֲלוֹתוֹ עוֹלָה {יט} שֶׁאֵינוֹ חַיָּב בָּהּ אֶלָּא כְּדֵי לַעֲשׂוֹת דּוֹרוֹן לְקוֹנוֹ: <B>וְאִי אַתָּה מַקְדִּישׁוֹ הֶקְדֵּשׁ מִזְבֵּחַ.</B> שֶׁיְּהֵא שֵׁם [זֶבַח] אַחֵר חָל עָלָיו. וְרַבָּנָן דְּנַפְקָא לְהוּ הַךְ דְּרָשָׁא לְעֵיל מִכָּל חֵרֶם קֹדֶשׁ קָדָשִׁים, אַל תַּקְדִּישׁ מִבָּעֵי לְהוּ לְלָאו, שֶׁאִם מַתְפִּיסוֹ לְשֵׁם זֶבַח אַחֵר עוֹבֵר בְּלָאו, וְתַקְדִּישׁ מִבָּעֵי לְהוּ לוֹמַר שֶׁמִּצְוָה לְהַקְדִּישׁוֹ וְלוֹמַר זֶה קָדוֹשׁ לִבְכוֹרָה, וְאַף עַל גַּב דְּמֵאֵלָיו הוּא קָדוֹשׁ. וְרַבִּי יִשְׁמָעֵאל לֵית לֵיהּ הַךְ דְּרָשָׁא. וַהֲלָכָה כַּחֲכָמִים: 

^ פרק ט

~ פרק ט - משנה א
<B>הַמּוֹכֵר אֶת שָׂדֵהוּ בִּשְׁעַת הַיּוֹבֵל.</B> בְּשָׁעָה שֶׁהַיּוֹבֵל נוֹהֵג. אֲבָל בִּשְׁנַת הַיּוֹבֵל עַצְמָהּ אֵינוֹ רַשַּׁאי לִמְכֹּר {א}, וְאִם מָכַר, הַמֶּכֶר בָּטֵל וּמַחֲזִיר הַדָּמִים: <B>אֵינוֹ מֻתָּר לִגְאֹל.</B> וַאֲפִלּוּ נִתְרַצָּה לוֹקֵחַ, אֵין שׁוֹמְעִים לוֹ, דִּכְתִיב (שָׁם כה) בְּמִסְפַּר שָׁנִים אַחַר הַיּוֹבֵל תִּקְנֶה, שֶׁתְּהֵא קְנוּיָה לוֹ שְׁתֵּי שָׁנִים. וְאִם מְהַדֵּר לַהּ מִקָּמֵי הָכִי, עוֹבֵר בַּעֲשֵׂה. וּמוֹכֵר נַמִּי עוֹבֵר בַּעֲשֵׂה אִם גּוֹאֲלָהּ קֹדֶם שְׁתֵּי שָׁנִים, דִּכְתִיב בְּמִסְפַּר שְׁנֵי תְבוּאֹת יִמְכָּר לָךְ. אֲבָל לְאַחַר שְׁתֵּי שָׁנִים אִם רָצָה לִפְדּוֹתָהּ פּוֹדֶה אוֹתָהּ בְּעַל כָּרְחוֹ שֶׁל לוֹקֵחַ וְנוֹתֵן לוֹ לְפִי מַה שֶּׁמְּכָרָהּ, כְּדִכְתִיב (שָׁם) וְחִשַּׁב לוֹ אֶת שְׁנֵי מִמְכָּרוֹ, שֶׁמְּחַשֵּׁב כַּמָּה שָׁנִים מִשֶּׁמְּכָרָהּ עַד הַיּוֹבֵל, וּמְחַלֵּק הַדָּמִים לְפִי הַשָּׁנִים. כְּגוֹן אִם מְכָרָהּ עֶשֶׂר שָׁנִים לִפְנֵי הַיּוֹבֵל בְּמָנֶה, נִמְצָא שֶׁמָּכַר פֵּרוֹת כָּל שָׁנָה וְשָׁנָה בַּעֲשִׂירִית מָנֶה, שֶׁהֲרֵי סְתָם מְכִירָה אֵינָהּ אֶלָּא עַד הַיּוֹבֵל, שָׁהֲתָה בְיַד הַלּוֹקֵחַ חָמֵשׁ שָׁנִים וְאַחַר כָּךְ בָּא מוֹכֵר לְגָאֲלָהּ, מְנַכֶּה לוֹ לוֹקֵחַ חֲצִי מָנֶה: <B>אֵינָהּ עוֹלָה מִמִּנְיָן.</B> שְׁתֵּי שָׁנִים. דְּהָא שְׁנֵי תְבוּאֹת כְּתִיב, שְׁתֵּי שָׁנִים הָרְאוּיִין לִתְבוּאָה תִשְׁהֶא בְיַד הַלּוֹקֵחַ. אֲבָל הָיְתָה שָׁנָה הָרְאוּיָה לִתְבוּאָה, וְנָרָהּ הַיְנוּ שֶׁחֲרָשָׁהּ וַעֲשָׂאָהּ שְׂדֵה נִיר וְלֹא זְרָעָהּ, אוֹ הוֹבִירָהּ שֶׁהִנִּיחָהּ בּוּר וַאֲפִלּוּ נִיר לֹא עָשָׂה בָּהּ, אִיהוּ דְּאַפְסִיד אַנַּפְשֵׁיהּ, וְעוֹלָה לוֹ בְּמִנְיַן שְׁתֵּי שָׁנִים: <B>שָׁלֹשׁ תְּבוּאוֹת לִשְׁתֵּי שָׁנִים.</B> אוֹתָהּ תְּבוּאָה הָעוֹמֶדֶת בָּהּ בִּשְׁעַת קְנִיָּה, וּשְׁתֵּי תְבוּאוֹת בִּשְׁתֵּי שָׁנִים שֶׁתַּעֲמֹד בְּיָדוֹ. וְרַבִּי אֶלְעָזָר לֹא פָלֵיג אַתַּנָּא קַמָּא בְהָא אֶלָּא דִבְרֵי הַכֹּל הִיא: 

~ פרק ט - משנה ב
<B>אֵינוֹ מְחַשֵּׁב.</B> הַמּוֹכֵר כְּשֶׁבָּא לְגָאֲלָהּ: <B>אֶלָּא עִם הָרִאשׁוֹן.</B> וְאוֹתוֹ חֶשְׁבּוֹן יְנַכֶּה לוֹ כָּל שָׁנָה וְשָׁנָה שֶׁאֲכָלָהּ, וְהַמּוֹתָר יְשַׁלֵּם לוֹ: <B>אֲשֶׁר מָכַר לוֹ.</B> בְּגוֹאֵל שְׂדֵה מִמְכָּרוֹ כְּתִיב, וְהֵשִׁיב אֶת הָעֹדֵף לָאִישׁ אֲשֶׁר מָכַר לוֹ: <B>לָאִישׁ אֲשֶׁר בְּתוֹכָהּ.</B> שֶׁהוּא מוֹצֵא עַתָּה בְּתוֹךְ הַשָּׂדֶה כְּשֶׁבָּא לִפְדּוֹתָהּ. וּמְנָלָן דְּדָרְשִׁינַן לְקֻלָּא גַּבֵּי מוֹכֵר וְלֹא דָּרְשִׁינַן לְחֻמְרָא, גָּמְרִינַן גְּאֻלָּה גְּאֻלָּה מֵעֶבֶד עִבְרִי, בִּשְׂדֵה אֲחֻזָּה כְּתִיב (וַיִּקְרָא כה) וּמָצָא כְּדֵי גְאֻלָּתוֹ, וּבְעֶבֶד עִבְרִי כְּתִיב (שָׁם) גְּאֻלָּה תִּהְיֶה לוֹ, מַה לְּהַלָּן לְהָקֵל אַף כָּאן לְהָקֵל. וְהָתָם מְנָלָן דִּלְהָקֵל, דְּתַנְיָא, נִמְכַּר בְּמָנֶה וְהִשְׁבִּיחַ וְעָמַד בְּמָאתַיִם, מִנַּיִן שֶׁאֵין מְחַשְּׁבִים אֶלָּא בְמָנֶה וּכְמוֹ שֶׁהִגִּיעַ מֵאוֹתוֹ מָנֶה לְכָל שָׁנָה כָּךְ מְנַכֶּה לוֹ, תַּלְמוּד לוֹמַר מִכֶּסֶף מִקְנָתוֹ. וּמִנַּיִן שֶׁאִם נִמְכַּר בְּמָאתַיִם וְהִכְסִיף וְעָמַד עַל מָנֶה שֶׁאֵין מְחַשְּׁבִים אֶלָּא בְמָנֶה, תַּלְמוּד לוֹמַר כְּפִי שָׁנָיו, כְּלוֹמַר כְּפִי מַה שֶּׁהוּא שָׁוֶה בְּאוֹתָהּ שָׁעָה {ה}: <B>לֹא יִמְכֹּר.</B> שָׂדֶה רְחוֹקָה שֶׁיֵּשׁ לוֹ, כְּדֵי שֶׁיִּגְאַל שָׂדֶה זוֹ שֶׁהִיא בְּקָרוֹב {ו}. וְכֵן לֹא יִמְכֹּר בְּרַע כְּדֵי שֶׁיִּגְאַל שָׂדֶה זוֹ שֶׁהִיא יָפָה. וְלֹא יִלְוֶה מֵאֲחֵרִים כְּדֵי שֶׁיִּגְאַל. וְאֵינוֹ גּוֹאֵל חֲצִי הַשָּׂדֶה שֶׁמָּכַר אֶלָּא אוֹ גּוֹאֵל כֻּלָּהּ אוֹ לֹא כְּלוּם. וְכָל הָנֵי יָלְפִינַן מִקְּרָא דִּכְתִיב (שָׁם) וְהִשִּׂיגָה יָדוֹ וּמָצָא כְּדֵי גְּאֻלָּתוֹ. וְהִשִּׂיגָה יָדוֹ מֵעַצְמוֹ, וְלֹא שֶׁיִּלְוֶה וְיִגְאַל. וּמָצָא, מַשְׁמַע שֶׁיִּמְצָא דָבָר שֶׁלֹּא הָיָה מָצוּי לוֹ בְּשָׁעָה שֶׁמָּכַר, פְּרָט לְמוֹכֵר בְּרָחוֹק כְּדֵי לִגְאֹל בְּקָרוֹב, בְּרַע כְּדֵי לִגְאֹל בְּיָפֶה, שֶׁהָיָה מָצוּי לוֹ בְּשָׁעָה שֶׁמָּכַר. כְּדֵי גְּאֻלָּתוֹ, [כְּדֵי גְּאֻלָּה] הוּא גּוֹאֵל וְאֵינוֹ גּוֹאֵל לַחֲצָאִים: <B>וּבַהֶקְדֵּשׁ מֻתָּר בְּכֻלָּן.</B> הַמַּקְדִּישׁ שָׂדֵהוּ מֻתָּר לִמְכֹּר שָׂדֶה אַחֶרֶת אוֹ לִלְווֹת כְּדֵי לְגָאֲלָהּ, וְאִם אֵינוֹ מַסְפִּיק לִגְאֹל כֻּלָּהּ יִגְאַל חֶצְיָהּ, וּכְשֶׁתַּשִּׂיג יָדוֹ יִגְאַל כֻּלָּהּ: 

~ פרק ט - משנה ג
<B>הֲרֵי זֶה גּוֹאֵל מִיָּד.</B> וְאֵין דִּינוֹ כְדִין שְׂדֵה אֲחֻזָּה שֶׁאֵינוֹ גּוֹאֵל פָּחוֹת מִשְּׁתֵּי שָׁנִים: <B>הֲרֵי זֶה כְמִין רִבִּית.</B> שֶׁכְּשֶׁמַּחְזִיר לוֹ מְעוֹתָיו בְּתוֹךְ שָׁנָה וְאֵין זֶה מְנַכֶּה לוֹ כְלוּם נִמְצָא שֶׁנִּשְׁתַּמֵּשׁ בְּבֵיתוֹ בִּשְׂכַר הַמְתָּנַת מְעוֹתָיו: <B>וְאֵינָהּ רִבִּית.</B> גְּמוּרָה. דְּרִבִּית לֹא מִקַּרְיָא אֶלָּא עַל יְדֵי הַלְוָאָה שֶׁוַּדַּאי בָּאָה לִידֵי רִבִּית, שֶׁאֵינָהּ נֶחְלֶטֶת לְעוֹלָם, וְלֹא עַל יְדֵי מֶכֶר, שֶׁהֲרֵי אִם לֹא יִגְאָלֶנָּה וְתַחְלֹט לוֹ אֵין כָּאן רִבִּית: <B>יִגְאַל בְּנוֹ.</B> בְּתוֹךְ שָׁנָה אִם יִרְצֶה. אֲבָל אַחַר שָׁנָה, נֶחְלַט וְאֵינוֹ נִגְאָל עוֹד, כְּדִכְתִיב וְאִם לֹא יִגָּאֵל עַד מְלֹאת לוֹ שָׁנָה תְּמִימָה וְגוֹ': <B>מִשָּׁעָה שֶׁמָּכַר לוֹ.</B> שֶׁאִם מְכָרָהּ רְאוּבֵן לְשִׁמְעוֹן בְּנִיסָן וְשִׁמְעוֹן לְלֵוִי בְּאִיָּר, כֵּיוָן שֶׁהִגִּיעַ נִיסָן הוּא נֶחְלָט {ח}, וְאֵין מוֹנִין לְמֶכֶר שֵׁנִי אֶלָּא לָרִאשׁוֹן, שֶׁנֶּאֱמַר עַד מְלֹאת לוֹ, דְּמַשְׁמַע לָזֶה שֶׁהָיְתָה שֶׁלּוֹ: <B>לְהָבִיא חֹדֶשׁ הָעִבּוּר.</B> שֶׁאִם הָיְתָה שָׁנָה מְעֻבֶּרֶת אֵינָהּ נֶחְלֶטֶת עַד שְׁלֹשָׁה עָשָׂר חֹדֶשׁ: <B>שָׁנָה וְעִבּוּרָהּ.</B> בֵּין בְּשָׁנָה פְּשׁוּטָה בֵּין בְּשָׁנָה מְעֻבֶּרֶת נוֹתְנִים לוֹ שְׁנַת לְבָנָה שֶׁהִיא שְׁלֹשׁ מֵאוֹת וַחֲמִשִּׁים וְאַרְבָּעָה יוֹם, וְיָמִים שֶׁיְתֵרִים שְׁנַת חַמָּה עַל שְׁנַת לְבָנָה אַחַד עָשָׂר יוֹם שֶׁבְּעִבּוּרָן אָנוּ מְעַבְּרִים הַשָּׁנָה. וַהֲלָכָה כַּחֲכָמִים: 

~ פרק ט - משנה ד
<B>וְאֶחָד.</B> הַנּוֹתֵן בְּמַתָּנָה. אִם רָצָה לִגְאֹל בְּתוֹךְ שְׁנָתוֹ, יִגְאַל, וְאִם לָאו חָלוּט לוֹ: <B>הָיָה נִטְמָן.</B> לוֹקֵחַ, בְּיוֹם שְׁנֵים עָשָׂר חֹדֶשׁ, כְּדֵי שֶׁלֹּא יִמְצְאֵהוּ מוֹכֵר לִתֵּן אֶת מְעוֹתָיו וִיהֵא נֶחְלָט לוֹ: <B>שֶׁיְּהֵא חוֹלֵשׁ.</B> שֶׁיְּהֵא מֵטִיל מְעוֹתָיו לְלִשְׁכַּת הֶקְדֵּשׁ שֶׁבָּעֲזָרָה: <B>וִיהֵא שׁוֹבֵר אֶת הַדֶּלֶת.</B> שֶׁל בַּיִת שֶׁמָּכַר. וְנִכְנָס. חוֹלֵשׁ, כְּמוֹ חוֹלֵשׁ עַל גּוֹיִם (יְשַׁעְיָה יד): 

~ פרק ט - משנה ה
<B>כֹּל שֶׁהוּא לִפְנִים מִן הַחוֹמָה.</B> כְּגוֹן בָּתֵּי הַבַּדִּים שֶׁעוֹשִׂין בָּהֶן שֶׁמֶן וּבָתֵּי מֶרְחֲצָאוֹת וּמִגְדָּלִים וּבוֹרוֹת שִׁיחִין וּמְעָרוֹת. דִּכְתִיב אֲשֶׁר בָּעִיר, לְרַבּוֹת כָּל שֶׁבְּתוֹךְ הָעִיר. יָכוֹל שֶׁאֲנִי מַרְבֶּה אֶת הַשָּׂדוֹת, תַּלְמוּד לוֹמַר הַבַּיִת, פְּרָט לְשָׂדוֹת שֶׁאֵינָן דּוֹמִים כְּלָל לְבַיִת: <B>רַבִּי מֵאִיר אוֹמֵר אַף הַשָּׂדוֹת.</B> לָאו שָׂדוֹת מַמָּשׁ קָאָמַר רַבִּי מֵאִיר, דְּהָא בַיִת כְּתִיב, וְשָׂדוֹת לֹא דָמוּ לְבַיִת. אֶלָּא קַרְקַע שֶׁל סְלָעִים וּמְצוּלָה שֶׁאֵינָן רְאוּיִין לִזְרִיעָה וַעֲשׂוּיִין לְבִנְיַן הַבַּיִת. מְקוֹם סְלָעִים, לִטֹּל מִשָּׁם אֲבָנִים לְבִנְיָן. וּמְצוּלָה, לִטֹּל מִשָּׁם חֹל לְבִנְיָן. וְאֵין הֲלָכָה כְּרַבִּי מֵאִיר: <B>אֵינוֹ כְבָתֵּי עָרֵי חוֹמָה.</B> לִהְיוֹת נֶחְלָט בְּסוֹף שָׁנָה: <B>כֹּתֶל הַחִיצוֹן הִיא חוֹמָתוֹ.</B> וְנִדּוֹן כְּבָתֵּי עָרֵי חוֹמָה. וַהֲלָכָה כְּרַבִּי יְהוּדָה: 

~ פרק ט - משנה ו
<B>שֶׁגַּגּוֹתֶיהָ חוֹמָתָהּ.</B> שֶׁלֹּא הִקִּיפוּהָ חוֹמָה אֶלָּא הִקִּיפוּהָ בָּתִּים וּתְכִיפַת הַבָּתִּים זוֹ לְזוֹ הֵן כְּחוֹמָה: <B>וְשֶׁאֵינָהּ מֻקֶּפֶת חוֹמָה מִימוֹת יְהוֹשֻׁעַ בִּן נוּן.</B> אֲבָל הַמֻּקֶּפֶת חוֹמָה מִימוֹת יְהוֹשֻׁעַ אַף עַל פִּי שֶׁאֵין לָהּ חוֹמָה עַכְשָׁיו, נִדּוֹן כְּבָתֵּי עָרֵי חוֹמָה. דְּלוֹא חוֹמָה כְּתִיב, מָלֵא בְּוָי"ו וְאָלֶ"ף {יד}, דְּמַשְׁמַע לוֹ וּמַשְׁמַע לֹא, כְּלוֹמַר אֵין לוֹ עַכְשָׁיו וְהָיָה לוֹ חוֹמָה קֹדֶם לָכֵן, הָוֵי נַמִּי בַּיִת חָלוּט בָּהּ: <B>אֵינָהּ כְּבָתֵּי עָרֵי חוֹמָה.</B> דְּחוֹמָה כְּתִיב וְלֹא שֶׁגַּגּוֹתֶיהָ חוֹמָתָהּ: <B>שָׁלֹשׁ חֲצֵרוֹת.</B> שֶׁבְּכָל אַחַת וְאַחַת שְׁנֵי בָּתִּים, מִקְּרֵי עִיר: <B>כְּגוֹן קַצְּרָה.</B> שֵׁם עִיר קְטַנָּה שֶׁהָיְתָה מִחוּץ לְצִפּוֹרִי: <B>וְחַקְרָה שֶׁבְּגוּשׁ חָלָב וְכוּ'.</B> כָּל הָנָךְ דַּחֲשִׁיב בְּמַתְנִיתִין, יְדוּעִים שֶׁהָיוּ מֻקָּפוֹת מִימוֹת יְהוֹשֻׁעַ בִּן נוּן. וִירוּשָׁלַיִם דְּקָחֲשִׁיב בְּמַתְנִיתִין, קַיְמָא לָן דְּאֵין בַּיִת חָלוּט בִּירוּשָׁלַיִם {יח}, הִלְכָּךְ אִיכָּא לְמַאן דְּאָמַר בַּגְּמָרָא דְּתַרְתֵּי יְרוּשָׁלַיִם הָווּ וְאֵין זוֹ יְרוּשָׁלַיִם הַקְּדוֹשָׁה שֶׁאֵין הַבַּיִת חָלוּט בָּהּ, אֶלָּא יְרוּשָׁלַיִם אַחֶרֶת שֶׁהָיְתָה בְּאֶרֶץ יִשְׂרָאֵל וְגַם הִיא מֻקֶּפֶת חוֹמָה מִימוֹת יְהוֹשֻׁעַ, וְהָיָה הַבַּיִת חָלוּט בָּהּ כִּשְׁאָר בָּתֵּי עָרֵי חוֹמָה: 

~ פרק ט - משנה ז
<B>בָּתֵּי הַחֲצֵרִים.</B> שֶׁאֵין לָהֶם לָעֲיָרוֹת חוֹמָה {יט}: <B>כֹּחַ יָפֶה.</B> כְּדִמְפָרֵשׁ: <B>וְנִגְאָלִים מִיָּד.</B> שֶׁאֵין צָרִיךְ לְשָׁהוֹתוֹ שְׁתֵּי שָׁנִים בְּיַד הַלּוֹקֵחַ כְּשָׂדוֹת. דִּכְתִיב בְּהוּ גְּאֻלָּה תִּהְיֶה לוֹ, דְּמַשְׁמַע מִיָּד יִגְאָלֶנּוּ אִם יִרְצֶה, וְהַיְנוּ כְבָתִּים שֶׁל עָרֵי חוֹמָה: <B>וּבְגִרְעוֹן כֶּסֶף.</B> שֶׁמְּנַכֶּה לוֹ הַלּוֹקֵחַ לְפִי שָׁנִים שֶׁשָּׁהוּ בְיָדוֹ, כַּשָּׂדוֹת. דִּבְבָתֵּי הַחֲצֵרִים כְּתִיב עַל שְׂדֵה הָאָרֶץ יֵחָשֵׁב, שֶׁיּוֹצְאִים בְּגִרְעוֹן כֶּסֶף כַּשָּׂדוֹת: <B>שְׁתֵּי חֲצֵרוֹת שֶׁל שְׁנֵי שְׁנֵי בָתִּים.</B> עִיר שֶׁאֵין בָּהּ אֶלָּא שְׁתֵּי חֲצֵרוֹת אַף עַל פִּי שֶׁהִיא מֻקֶּפֶת חוֹמָה מִימוֹת יְהוֹשֻׁעַ, נֶחְשָׁבִין כְּבָתֵּי הַחֲצֵרִים {כא}: 

~ פרק ט - משנה ח
<B>יִשְׂרָאֵל שֶׁיָּרַשׁ.</B> בָּתֵּי עָרֵי חוֹמָה מֵאֲבִי אִמּוֹ לֵוִי: <B>אֵינוֹ גּוֹאֵל כַּסֵּדֶר הַזֶּה.</B> בַּגְּמָרָא אָמְרוּ, תָּנֵי אֵינוֹ גּוֹאֵל אֶלָּא כַּסֵּדֶר הַזֶּה. וְהָכִי קָאָמַר, אֵינוֹ גּוֹאֵל כִּלְוִיִּם דִּכְתִיב בְּהוּ גְּאֻלַּת עוֹלָם תִּהְיֶה לַלְּוִיִּם, אֶלָּא כַּסֵּדֶר הַזֶּה הָאָמוּר בְּיִשְׂרָאֵל, שֶׁתְּהֵא נֶחְלֶטֶת בְּסוֹף שָׁנָה: <B>וְכֵן לֵוִי שֶׁיָּרַשׁ אֶת אֲבִי אִמּוֹ יִשְׂרָאֵל.</B> אַף הוּא אֵינוֹ גּוֹאֵל כְּלֵוִי, אֶלָּא כַסֵּדֶר הַזֶּה הָאָמוּר בְּיִשְׂרָאֵל. דִּלְעוֹלָם אֵינוֹ גוֹאֵל כְּלֵוִי, עַד שֶׁיְּהֵא לֵוִי וּבְעָרֵי הַלְוִיִּם. דִּתְרֵי קְרָאֵי כְתִיבֵי, כְּתִיב (וַיִּקְרָא כה) כִּי בָתֵּי עָרֵי הַלְוִיִּם הִיא אֲחֻזָּתָם, דְּמַשְׁמַע דִּבְעָרֵי הַלְוִיִּם תָּלָה רַחֲמָנָא, לַאֲפוֹקֵי בֶּן לֵוִי שֶׁיָּרַשׁ אֲבִי אִמּוֹ יִשְׂרָאֵל, וּכְתִיב (שָׁם) וַאֲשֶׁר יִגְאַל מִן הַלְוִיִּם, דְּמַשְׁמַע לְמִקְצָת לְוִיִּם נָתַתִּי רְשׁוּת לִגְאֹל וְלֹא כֻלָּם, לַאֲפוֹקֵי בֶּן לֵוִי הַבָּא מִן הַמַּמְזֶרֶת וּמִן הַנְּתִינָה שֶׁאֵינוֹ גּוֹאֵל לְעוֹלָם, וְכָל שֶׁכֵּן יִשְׂרָאֵל שֶׁיָּרַשׁ אֶת אֲבִי אִמּוֹ לֵוִי, דְּיִשְׂרָאֵל גָּמוּר הוּא, שֶׁאֵינוֹ גּוֹאֵל לְעוֹלָם: <B>אֵין הַדְּבָרִים אֲמוּרִים.</B> אֵין הַדְּבָרִים הַלָּלוּ דִּגְאֻלַּת עוֹלָם אֲמוּרִים אֶלָּא בְעָרֵי הַלְוִיִּם. אֲבָל עַד שֶׁיְּהֵא לֵוִי לֹא בָעִינַן. וַהֲלָכָה כַּחֲכָמִים: <B>מִגְרָשׁ.</B> מָקוֹם פָּנוּי מִכְּלוּם, אֵין בּוֹ בַּיִת וְלֹא זוֹרְעִים אוֹתוֹ אֶלָּא נוֹי הוּא לָעִיר: <B>אֵין עוֹשִׂין שָׂדֶה מִגְרָשׁ וְכוּ'.</B> דִּכְתִיב (שָׁם) וּשְׂדֵה מִגְרַשׁ עָרֵיהֶם לֹא יִמָּכֵר {כב}, מַאי לֹא יִמָּכֵר, אִילֵימָא לֹא יִמָּכֵר כְּלָל, הָא מִדִּכְתִיב גְּאֻלַּת עוֹלָם תִּהְיֶה לַלְוִיִּם, מִכְּלַל דְּמִזְדְּבַן, אֶלָּא מַאי לֹא יִמָּכֵר, לֹא יִשְׁתַּנֶּה: <B>כְּדֵי שֶׁלֹּא יַחֲרִיבוּ.</B> אֶת יִשּׁוּב הָאָרֶץ: <B>מוֹכְרִים לְעוֹלָם.</B> וְלֹא כְיִשְׂרָאֵל שֶׁאֵינוֹ יָכוֹל לִמְכֹּר פָּחוֹת מִשְּׁתֵּי שָׁנִים קֹדֶם הַיּוֹבֵל, דִּכְתִיב בְּהוּ (שָׁם) בְּמִסְפַּר שְׁנֵי תְבוּאֹת יִמְכָּר לָךְ, אֲבָל אֵלּוּ מוֹכְרִים אֲפִלּוּ סָמוּךְ לַיּוֹבֵל {כד}: <B>וְגוֹאֲלִים לְעוֹלָם.</B> אִם בָּתֵּי עָרֵי חוֹמָה מָכְרוּ, אֵינָן נֶחְלָטִים בְּסוֹף שָׁנָה כְּבָתֵּי עָרֵי חוֹמָה שֶׁל יִשְׂרָאֵל, וְאִם שָׂדוֹת מָכְרוּ, אֵין צְרִיכִין לַעֲמֹד בְּיַד הַלּוֹקֵחַ שְׁתֵּי שָׁנִים, אֶלָּא גוֹאֲלִים מִיָּד אִם יִרְצוּ: 
