&UniqueId=1292&TextSource=ר' פנחס ראובן שליט''א&LastLevelIndex=2&CosmeticsType==911&ForcedBookName=רע''ב&GroupId=mishna_hulin&PutNewLinesAsIs=1&SearchInTitles=0
// C:\Dev\BhOCR\Runtime files\Projects\MK_HULIN Layer 2 - 35 pages

// מד. מד: מה. מה: מו. מו: מז. מז: מח. מח: מט. מט: נ. נ: נא. נא: נב. נב: נג. נג: נד.
// נד: נה. נה: נו. נו: נז. נז: נח. נח: נט. נט: ס. ס: סא.

$ משנה - חולין - רע''ב

^ פרק א

~ פרק א - משנה א
<b>הַכֹּל שׁוֹחֲטִין.</b> בַּגְּמָרָא פָּרֵיךְ, הַכֹּל שׁוֹחֲטִים לְכַתְּחִלָּה וּשְׁחִיטָתָן כְּשֵׁרָה דִּיעֲבַד. דְּמֵרֵישָׁא מַשְׁמַע דְּהַאי דִּמְרַבִּינַן מֵהַכֹּל שׁוֹחֲטִין לְכַתְּחִלָּה {א}, וּבְסֵיפָא מַשְׁמַע דְּכִי מְרַבִּינַן מֵהַכֹּל, דִּיעֲבַד מְרַבִּינַן לֵיהּ, אֲבָל לְכַתְּחִלָּה לֹא אִתְרְבֵּי. וְהָא לֵיכָּא לְמֵימַר כֻּלַּהּ מַתְנִיתִין לְכַתְּחִלָּה וַחֲדָא קָתָנֵי, דְּכֵיוָן דְּתָנָא הַכֹּל שׁוֹחֲטִין פְּשִׁיטָא דִכְשֵׁרָה. וּבַמַּסְקָנָא מְפָרְשָׁא מַתְנִיתִין בַּגְּמָרָא הָכִי, הַכֹּל שׁוֹחֲטִין, כָּל הַמֻּמְחִים הַיּוֹדְעִים הִלְכוֹת שְׁחִיטָה {ב} שׁוֹחֲטִין, וְאַף עַל פִּי שֶׁאֵין מֻחְזָקִין, שֶׁלֹּא שָׁחֲטוּ לְפָנֵינוּ שְׁלֹשָׁה פְעָמִים לִרְאוֹת אִם יֵשׁ בָּהֶן כֹּחַ שֶׁלֹּא יִתְעַלְּפוּ {ג} בַּשְּׁחִיטָה וְיָבֹאוּ לִידֵי שְׁהִיָּה. בַּמֶּה דְבָרִים אֲמוּרִים דַּחֲשִׁיבֵי מֻמְחִים, בִּזְמַן שֶׁאֵלּוּ הַמּוֹסְרִים לוֹ לִשְׁחֹט יוֹדְעִים וּמַכִּירִים בּוֹ שֶׁיּוֹדֵעַ הִלְכוֹת שְׁחִיטָה, אֲבָל אִם אֵין יוֹדְעִים בּוֹ אִם יוֹדֵעַ הִלְכוֹת שְׁחִיטָה, לֹא יִשְׁחֹט. וְאִם שָׁחַט, בּוֹדְקִין אוֹתוֹ, וְאִם יוֹדֵעַ הִלְכוֹת שְׁחִיטָה, שְׁחִיטָתוֹ כְשֵׁרָה: <B>חוּץ מֵחֵרֵשׁ שׁוֹטֶה וְקָטָן.</B> דַּאֲפִלּוּ דִּיעֲבַד וְיוֹדְעִים הִלְכוֹת שְׁחִיטָה אָסוּר לֶאֱכֹל מִשְּׁחִיטָתָן. דְּתָמִיד הֵן מֻחְזָקִין לְקַלְקֵל, שֶׁאֵין בָּהֶן דַּעַת: <B>וְכֻלָּן שֶׁשָּׁחֲטוּ.</B> מִדְּלֹא קָתָנֵי וְאִם שָׁחֲטוּ, אֶלָּא וְכֻלָּן שֶׁשָּׁחֲטוּ, מַשְׁמַע דְּלָאו אַחֵרֵשׁ שׁוֹטֶה וְקָטָן גְּרֵידָא קָאֵי {ד} אֶלָּא אַף אַשֶּׁאֵין יוֹדְעִים בּוֹ אִם יוֹדֵעַ הִלְכוֹת שְׁחִיטָה דְרֵישָׁא קָאֵי, דְּבוֹדְקִין אוֹתוֹ. וְאִי לֵיתֵיהּ קַמָּן דְּלִבְדְּקֵיהּ, וְשָׁחַט וַאֲחֵרִים רוֹאִין אוֹתוֹ, שְׁחִיטָתוֹ כְשֵׁרָה. וְלֵית הִלְכָתָא כִּי הַאי מַתְנִיתִין. אֶלָּא אַף עַל גַּב דְּאֵין אֲחֵרִים רוֹאִין אוֹתוֹ וְלֵיתֵיהּ קַמָּן דְּלִבְדְּקֵיהּ, שְׁחִיטָתוֹ כְשֵׁרָה, דְּרֹב מְצוּיִן אֵצֶל שְׁחִיטָה מֻמְחִים הֵן, וְאַף לְכַתְּחִלָּה שׁוֹחֲטִין אַף עַל פִּי שֶׁאֵין אֲחֵרִים רוֹאִין אוֹתָן: <B>שְׁחִיטַת נָכְרִי.</B> אֲפִלּוּ כְּהִלְכָתָהּ וְיִשְׂרָאֵל עוֹמֵד עַל גַּבָּיו {ה}, נְבֵלָה. אֲבָל אֵינָהּ אֲסוּרָה בַהֲנָאָה {ו}, דְּדַוְקָא שְׁחִיטַת מִין הָאָדוּק לַעֲבוֹדָה זָרָה {ז} אֲסוּרָה בַהֲנָאָה, דִּסְתָם מַחֲשֶׁבֶת מִין לַעֲבוֹדָה זָרָה, אֲבָל נָכְרִי הָאָמוּר כָּאן הוּא מֵאוֹתָן שֶׁמַּעֲשֵׂה אֲבוֹתֵיהֶן בִּידֵיהֶן: <B>וּמְטַמְּאָה בְמַשָּׂא.</B> כְּדִכְתִיב (וַיִּקְרָא יא) וְהַנּוֹשֵׂא אֶת נִבְלָתָהּ וְגוֹ', וְאַף עַל פִּי שֶׁלֹּא נָגַע. וְלֹא הָיָה צָרִיךְ לְמִתְנֵי, דְּכֵיוָן דִּנְבֵלָה הִיא בְּיָדוּעַ שֶׁנְּבֵלָה מְטַמְּאָה בְמַשָּׂא, אֶלָּא לוֹמַר לְךָ, זוֹ מְטַמְּאָה בְמַשָּׂא בִּלְבָד, וְיֵשׁ לְךָ אַחֶרֶת שֶׁמְּטַמְּאָה אֲפִלּוּ בְּאֹהֶל, וְאֵי זוֹ, זוֹ תִּקְרֹבֶת עֲבוֹדָה זָרָה {ח}: <B>הַשּׁוֹחֵט בַּלַּיְלָה וְכֵן הַסּוּמָא.</B> תָּנָא שׁוֹחֵט בַּלַּיְלָה דּוּמְיָא דְסוּמָא, מַה סּוּמָא בַּאֲפֵלָה אַף הַשּׁוֹחֵט בַּלַּיְלָה בַּאֲפֵלָה, וּבְהַאי הוּא דְּתָנָא הַשּׁוֹחֵט דִּיעֲבַד אִין לְכַתְּחִלָּה לֹא, אֲבָל כְּשֶׁאֲבוּקָה כְּנֶגְדּוֹ אֲפִלּוּ לְכַתְּחִלָּה שׁוֹחֲטִים בַּלַּיְלָה: <B>הַשּׁוֹחֵט בְּשַׁבָּת.</B> אַף עַל פִּי שֶׁאִם הָיָה מֵזִיד {ט} הָיָה מִתְחַיֵּב בְּנַפְשׁוֹ, שְׁחִיטָתוֹ כְשֵׁרָה. וּמִיהוּ אֲסוּרָה בַּאֲכִילָה לְיוֹמָהּ, דִּלְהָכִי תָּנֵי בְּשַׁבָּת וּבְיוֹם הַכִּפּוּרִים, לְאַקּוֹשֵׁי שַׁבָּת לְיוֹם הַכִּפּוּרִים, מַה יּוֹם הַכִּפּוּרִים אֲסוּרָה בַאֲכִילָה כָּל אוֹתוֹ הַיּוֹם מִשּׁוּם עִנּוּי, אַף שַׁבָּת אֲסוּרָה בַאֲכִילָה כָּל אוֹתוֹ הַיּוֹם. וּלְמוֹצָאֵי שַׁבָּת מֻתֶּרֶת בֵּין לוֹ בֵּין לַאֲחֵרִים. וְהַשּׁוֹחֵט לְחוֹלֶה בְּשַׁבָּת דִּבְהֶתֵּרָא קָא שָׁחַט, מֻתָּר לְבָרִיא לֶאֱכֹל {י} מִמֶּנּוּ בְּאוֹתוֹ שַׁבָּת בָּשָׂר חַי, אֲבָל לֹא מְבֻשָּׁל, שֶׁמָּא יַרְבֶּה בִּשְׁבִילוֹ: 

~ פרק א - משנה ב
<B>מַגַּל יָד.</B> יֵשׁ לָהּ שְׁתֵּי פִיּוֹת, הָאַחַת חֲלָקָה כַּסַּכִּין וְהָאַחַת יֵשׁ בָּהּ פְּגִימוֹת, וּבַצַּד שֶׁהִיא חֲלָקָה אֵין שׁוֹחֲטִים לְכַתְּחִלָּה, גְּזֵרָה שֶׁמָּא יִשְׁחֹט בַּצַּד הַפָּגוּם. וּלְהָכִי תָּנָא הַשּׁוֹחֵט דְּמַשְׁמַע דִּיעֲבַד אִין לְכַתְּחִלָּה לֹא. וְשָׁמְעִינַן מֵהָא, דְּסַכִּין פְּגוּמָה וְיֵשׁ בָּהּ כְּדֵי לִשְׁחֹט מִן הַפְּגָם וּלְהַלָּן, אָסוּר לִשְׁחֹט בָּהּ לְכַתְּחִלָּה, אֶלָּא אִם כֵּן כָּרַךְ הַפְּגָם בְּבֶגֶד אוֹ בְגֶמִי דְּהַשְׁתָּא לֵיכָּא לְמִגְזָר דִּלְמָא אָתֵי לִשְׁחֹט בִּמְקוֹם הַפְּגָם: <B>בְּצוֹר וּבְקָנֶה.</B> מַתְנִיתִין מַיְרֵי בְּצוֹר וּבְקָנֶה שֶׁהָיוּ תְלוּשִׁים וְלִבְסוֹף חִבְּרָן {יב} וְשָׁחַט בָּהֶן כְּשֶׁהֵן מְחֻבָּרִים, וְדִיעֲבַד אִין לְכַתְּחִלָּה לֹא. אֲבָל בִּמְחֻבָּר מֵעִקָּרוֹ, אֲפִלּוּ דִּיעֲבַד פָּסוּל {יג}. וְתָלוּשׁ גָּמוּר אֲפִלּוּ לְכַתְּחִלָּה שָׁרֵי: <B>צוֹר.</B> סֶלַע מְחֻדָּד. וּלְשׁוֹן מִקְרָא הוּא (שְׁמוֹת ד), וַתִּקַּח צִפּוֹרָה צֹר וַתִּכְרֹת: <B>הַכֹּל שׁוֹחֲטִים.</B> לַאֲתוֹיֵי יִשְׂרָאֵל מוּמָר לַעֲבֵרָה אַחַת אוֹ אֲפִלּוּ לַעֲבֵרוֹת הַרְבֵּה, שֶׁמֻּתָּר לֶאֱכֹל מִשְּׁחִיטָתוֹ. וְהוּא שֶׁלֹּא יִהְיֶה מוּמָר לַעֲבוֹדָה זָרָה {יד} אוֹ מְחַלֵּל שַׁבָּתוֹת בְּפַרְהֶסְיָא {טו}. וּבוֹדֵק יִשְׂרָאֵל כָּשֵׁר הַסַּכִּין וְנוֹתֵן לוֹ, מִפְּנֵי שֶׁחֶזְקָתוֹ שֶׁאֵינוֹ טוֹרֵחַ לִבְדֹּק, וְאַחַר כֵּן שׁוֹחֵט אֲפִלּוּ בֵּינוֹ לְבֵין עַצְמוֹ, וְחוֹזֵר יִשְׂרָאֵל וּבוֹדֵק סַכִּינוֹ לְאַחַר שְׁחִיטָה, אִם הִיא יָפָה שְׁחִיטָתוֹ כְשֵׁרָה. וְאֵלּוּ הַצְּדוֹקִין שֶׁאָנוּ קוֹרִין לָהֶן קַרָאִים, שֶׁאֵינָן מַאֲמִינִים בַּתּוֹרָה שֶׁבְּעַל פֶּה, שְׁחִיטָתָן פְּסוּלָה, אֶלָּא אִם כֵּן יִשְׂרָאֵל עוֹמֵד וְרוֹאֶה הַשְּׁחִיטָה מִתְּחִלָּה וְעַד סוֹף: <B>וּלְעוֹלָם שׁוֹחֲטִים.</B> בֵּין בַּיּוֹם, בֵּין בַּלַּיְלָה לְאוֹר הָאֲבוּקָה, בֵּין בְּרֹאשׁ הַגַּג, וְלֹא חָיְשִׁינַן שֶׁמָּא יֹאמְרוּ לִצְבָא הַשָּׁמַיִם עָלָה לִשְׁחֹט {טז}. וְכֵן שׁוֹחֲטִים בְּרֹאשׁ הַסְּפִינָה {יז}, דְּמוֹכְחָא מִלְּתָא דִּלְנַקֵּר סְפִינָתוֹ הוּא צָרִיךְ וְלֹא לְשַׂר הַיָּם קָשָׁחֵיט: <B>וּבַכֹּל שׁוֹחֲטִים.</B> בֵּין בִּזְכוּכִית בֵּין בִּקְרוּמִית שֶׁל קָנֶה שֶׁהוּא עֵשֶׂב הַגָּדֵל בַּאֲגָם שֶׁחוֹתֵךְ כְּסַכִּין. אֲבָל בְּקָנֶה עַצְמוֹ אֵין שׁוֹחֲטִין בּוֹ לְכַתְּחִלָּה, מִפְּנֵי נִימִין שֶׁפּוֹרְשִׁים מִמֶּנּוּ וְנוֹקְבִים הַסִּימָנִים, וְאָתֵי לְמֶעְבַּד חֲלָדָה: <B>מַגַּל קָצִיר.</B> שֶׁקּוֹצְרִים בָּהּ הַתְּבוּאָה. שֶׁפְּגִימוֹתֶיהָ נוֹטוֹת כֻּלָּן לְצַד אֶחָד בְּשִׁפּוּעַ: <B>מְגֵרָה.</B> סַכִּין מָלֵא פְגִימוֹת, וְיֵשׁ לְכָל פְּגִימָה מוֹרְשָׁא מִכָּאן וּמִכָּאן, דְּהַיְנוּ אוֹגְרוֹת: <B>שִׁנַּיִם.</B> הַתְּחוּבִים בְּלֶחִי שֶׁל בְּהֵמָה. וְדַוְקָא כְּשֶׁהֵן שְׁנַיִם אוֹ יוֹתֵר {יח}: <B>וְהַצִּפֹּרֶן.</B> הַמְחֻבֶּרֶת: <B>שֶׁהֵן חוֹנְקִין.</B> שֶׁאֵין חוֹתְכִין, אֶלָּא קוֹרְעִין מֵחֲמַת הַפְּגִימוֹת. וְהַאי חוֹנְקִים, אַשְּׁאֵרָא קָאֵי וְלָאו אַצִּפֹּרֶן, דְּטַעֲמָא דְצִפֹּרֶן מִשּׁוּם מְחֻבָּר הוּא {יט}: <B>מַגַּל קָצִיר.</B> רָאשֶׁיהָ כְּפוּפִים מְאֹד וְדֶרֶךְ הֲלִיכָתָהּ אֵינָהּ קוֹרַעַת: <B>בֵּית שַׁמַּאי אוֹמְרִים נְבֵלָה.</B> וּמְטַמְּאָה בְמַשָּׂא. דְּגָזְרִינַן הוֹלָכָה אַטּוּ הוֹבָאָה. וּבֵית הִלֵּל לֹא גָזְרֵי, דַּאֲפוּשֵׁי טֻמְאָה לֹא מַפְשִׁינַן מִשּׁוּם גְּזֵרָה. אֲבָל בַּאֲכִילָה מוֹדוּ דַּאֲסוּרָה, גְּזֵרָה הוֹלָכָה אַטּוּ הוֹבָאָה: 

~ פרק א - משנה ג
<B>הַשּׁוֹחֵט מִתּוֹךְ הַטַּבַּעַת.</B> בַּטַּבַּעַת הַגְּדוֹלָה שֶׁהִיא עֶלְיוֹנָה לְכֻלָּן קָאָמַר {כ}: <B>וְשִׁיֵּר בָּהּ מְלֹא הַחוּט עַל פְּנֵי כֻלָּהּ.</B> לְצַד הָרֹאשׁ. שֶׁלֹּא הִטָּה לַסַּכִּין לָצֵאת מִן הַטַּבַּעַת לְצַד הָרֹאשׁ עַד שֶׁגָּמַר כָּל הַטַּבַּעַת כֻּלָּהּ, כְּשֵׁרָה: <B>מְלֹא הַחוּט.</B> כְּלוֹמַר כָּל דְּהוּ {כא}. אֲבָל אִם קֹדֶם שֶׁגָּמַר אֶת כֻּלָּהּ הִגְרִים אֶת הַסַּכִּין לְצַד הָרֹאשׁ. וְיָצָא מִן הַטַּבַּעַת וְגָמַר אֶת הַשְּׁחִיטָה לְמַעְלָה מִן הַטַּבַּעַת שֶׁאֵינוֹ מְקוֹם שְׁחִיטָה, שֶׁהִיא הַגְרָמָה, אַף עַל פִּי שֶׁנִּשְׁחַט רֹב הַקָּנֶה בִּמְקוֹם שְׁחִיטָה, פָּסְלֵי רַבָּנָן, הוֹאִיל וּגְמָרוֹ בִּפְסוּל: <B>רַבִּי יוֹסֵי בַּר יְהוּדָה אוֹמֵר מְלֹא הַחוּט עַל פְּנֵי רֻבָּהּ.</B> אִם שִׁיֵּר בָּהּ מְלֹא חוּט הַשַּׂעֲרָה מִן הַטַּבַּעַת לְצַד הָרֹאשׁ עַל פְּנֵי רֹב הַטַּבַּעַת, כְּלוֹמַר שֶׁחָתַךְ רֹב הַקָּנֶה בְּתוֹךְ הַטַּבַּעַת וּבְמִעוּטָהּ הִגְרִים וְיָצָא מִמֶּנָּה לְצַד הָרֹאשׁ וְגָמַר הַשְּׁחִיטָה לְמַעְלָה מִמֶּנָּה, כְּשֵׁרָה, דִּבְרֻבָּא אִתְכַּשְּׁרָה לַהּ שְׁחִיטָה, וְאִידָךְ כִּי קָא שָׁחֵיט מְחַתֵּךְ בָּשָׂר בְּעַלְמָא הוּא. וּפְסַק הֲלָכָה, הַשּׁוֹחֵט לְמַעְלָה מִטַּבַּעַת הַגְּדוֹלָה, מִשִּׁפּוּי כּוֹבַע וּלְמַעְלָה, טְרֵפָה. מִשִּׁפּוּי כּוֹבַע וּלְמַטָּה, כָּשֵׁר. וְהַיְנוּ דְּשִׁיֵּר בְּחִטֵּי, שֶׁשָּׁחַט בְּאוֹתָן שְׁנֵי חִטִּין שֶׁל בָּשָׂר שֶׁהֵן לְמַעְלָה מִטַּבַּעַת הַגְּדוֹלָה וּלְמַטָּה מִשִּׁפּוּי כּוֹבַע, וְשִׁיֵּר בָּהֶן כָּל שֶׁהוּא לְצַד הָרֹאשׁ: 

~ פרק א - משנה ד
<B>הַשּׁוֹחֵט מִן הַצְּדָדִים.</B> צִדֵּי הַצַּוָּאר: <B>שְׁחִיטָתוֹ כְשֵׁרָה.</B> וַאֲפִלּוּ לְכַתְּחִלָּה נַמִּי {כב}. וְאַיְדֵי דְבָעֵי לְמִתְנֵי סֵיפָא הַמּוֹלֵק מִן הַצְּדָדִים, תָּנֵי נַמִּי הַשּׁוֹחֵט בְּדִיעֲבַד: <B>הַמּוֹלֵק מִן הַצְּדָדִים מְלִיקָתוֹ פְסוּלָה.</B> דְּבַמְּלִיקָה כְּתִיב (וַיִּקְרָא ה) מִמּוּל עָרְפּוֹ, דְּהַיְנוּ מֵאֲחוֹרָיו: <B>הַשּׁוֹחֵט מִן הָעֹרֶף שְׁחִיטָתוֹ פְסוּלָה.</B> וְהָנֵי מִלֵּי שֶׁלֹּא הֶחֱזִיר הַסִּימָנִים אֲחוֹרֵי הָעֹרֶף אֶלָּא חָתַךְ הַמִּפְרֶקֶת עַד שֶׁהִגִּיעַ לַסִּימָנִים, דְּקֹדֶם שֶׁהִגִּיעַ לַסִּימָנִים נִטְרְפָה בִּשְׁבִירַת הַמִּפְרֶקֶת. וְאַף עַל גַּב דְּבִמְלִיקָה כְּשֵׁרָה, הָתָם הוּא דְּכֻלָּהּ מִתְּחִלָּה וְעַד סוֹף הֲוֵי מִן הַמְּלִיקָה וַהֲוֵי כִּשְׁאָר שׁוֹחֵט שֶׁנּוֹקֵב אֶת הַוֶּשֶׁט מְעַט מְעַט עַד שֶׁגּוֹמֵר שְׁחִיטָתוֹ. אֲבָל שָׁחַט מִן הָעֹרֶף, כֵּיוָן דִּשְׁחִיטָה לָאו הָכִי גְּמִירֵי, לֹא הֲוֵי שְׁבִירַת הַמִּפְרֶקֶת מִן הַשְּׁחִיטָה, וְאִיטָרְפָה לַהּ. וְהַשּׁוֹחֵט מִן הַצְּדָדִים דְּקָתָנֵי רֵישָׁא, אֲפִלּוּ בִּדְלֹא אַהְדַּר הַסִּימָנִים. דְּהָא מִשַּׁחֲטֵי סִימָנִים שַׁפִּיר קֹדֶם חֲתִיכַת הַמִּפְרֶקֶת: <B>הַמּוֹלֵק מִן הָעֹרֶף.</B> לָאו עֹרֶף מַמָּשׁ דְּהַיְנוּ מַה שֶּׁיֵּשׁ מִשִּׁפּוּי הַקָּדְקוֹד מֵאֲחוֹרָיו כָּל דְּבַהֲדֵי פַּרְצוּף {כג}, דְּהָא כְּתִיב מִמּוּל עָרְפּוֹ, אֶלָּא מוּל הָרוֹאֶה אֶת הָעֹרֶף, דְּהַיְנוּ אֲחוֹרֵי הַצַּוָּאר, מָלַק בְּצִפֹּרֶן וְחָתַךְ בָּשָׂר וּמִפְרֶקֶת עַד שֶׁהִגִּיעַ לַסִּימָנִים: <B>מְלִיקָתוֹ כְשֵׁרָה.</B> דְּזוֹ הִיא מִצְוַת מְלִיקָתוֹ לְכַתְּחִלָּה. וְאַיְדֵי דְתָנָא הַשּׁוֹחֵט מִן הָעֹרֶף פְּסוּלָה וַאֲפִלּוּ בְּדִיעֲבַד, תָּנָא נַמִּי הַמּוֹלֵק בְּדִיעֲבַד: <B>הַשּׁוֹחֵט מִן הַצַּוָּאר.</B> תַּחַת הַגָּרוֹן קָרֵי צַוָּאר. וְהוּא דֶרֶךְ רֹב הַשְּׁחִיטוֹת: <B>שֶׁכָּל הָעֹרֶף.</B> כָּל מוּל הָרוֹאֶה אֶת הָעֹרֶף: 

~ פרק א - משנה ה
<B>כָּשֵׁר בַּתּוֹרִין פָּסוּל בִּבְנֵי יוֹנָה.</B> דְּתוֹרִים מַשְׁמַע גְּדוֹלִים וְלֹא קְטַנִּים. בְּנֵי יוֹנָה קְטַנִּים וְלֹא גְּדוֹלִים. דְּלֹא לִשְׁתְּמִיט קְרָא וְלִכְתֹּב מִן בְּנֵי הַתּוֹרִים אוֹ מִן הַיּוֹנָה, וּמִדְּכָתַב בְּכֻלְּהוּ תּוֹרִים וּבְנֵי יוֹנָה שְׁמַע מִנַּהּ לְעַכֵּב: <B>תְּחִלַּת הַצִּהוּב.</B> כְּשֶׁמַּתְחִיל לְהָבִיא נוֹצָה יָפָה צְהֻבָּה סָבִיב לְצַוָּארוֹ, פְּסוּלִים בָּזֶה וּבָזֶה. בִּבְנֵי יוֹנָה פְּסוּלִין מִשּׁוּם גָּדְלָן, וּבַתּוֹרִים מִשּׁוּם קָטְנָן, דְּיָצְאוּ מִכְּלַל קְטַנִּים, וְלִכְלַל גְּדוֹלִים לֹא בָאוּ. וּמִיהוּ בְּנֵי יוֹנָה הַקְּטַנִּים בְּיוֹתֵר, שֶׁשּׁוֹמְטִין כָּנָף מֵהֶם וְאֵין דָּם יוֹצֵא מִמֶּנּוּ, פְּסוּלִים מֵרֹב קָטְנָן: 

~ פרק א - משנה ו
<B>כָּשֵׁר בַּפָּרָה פָּסוּל בָּעֶגְלָה.</B> פָּרָה אֲדֻמָּה וְעֶגְלָה עֲרוּפָה שְׁתֵּיהֶן נַעֲשִׂין בַּחוּץ. אֶלָּא שֶׁפָּרָה אֲדֻמָּה בִּשְׁחִיטָה כְּשֵׁרָה, בַּעֲרִיפָה פְּסוּלָה. עֶגְלָה עֲרוּפָה, בַּעֲרִיפָה כְּשֵׁרָה, בִּשְׁחִיטָה פְּסוּלָה {כה}. נִמְצָא הַכָּשֵׁר בַּפָּרָה פָּסוּל בָּעֶגְלָה, וְהַכָּשֵׁר בָּעֶגְלָה פָּסוּל בַּפָּרָה: <B>כָּשֵׁר בַּכֹּהֲנִים פָּסוּל בַּלְוִיִּם.</B> כֹּהֲנִים, בְּמוּמִין פְּסוּלִים, בְּשָׁנִים כְּשֵׁרִים. לְוִיִּם, בְּמוּמִין כְּשֵׁרִים בְּשָׁנִים פְּסוּלִים {כו}, דִּכְתִיב (בְּמִדְבַּר ח) וּמִבֶּן חֲמִשִּׁים שָׁנָה יָשׁוּב מִצְּבָא הָעֲבוֹדָה. וּבְשִׁילֹה וּבְבֵית עוֹלָמִים שֶׁלֹּא הָיָה שָׁם מַשָּׂא בַּכָּתֵף, אֵין הַשָּׁנִים פּוֹסְלִים בַּלְוִיִּם אֶלָּא הַקּוֹל {כז} בִּלְבָד, וְהַקּוֹל אֵינוֹ פוֹסֵל בַּכֹּהֲנִים לְעוֹלָם. נִמְצָא, בֵּין בַּמִּדְבָּר בֵּין בְּשִׁילֹה וּבְבֵית עוֹלָמִים, הַכָּשֵׁר בַּכֹּהֲנִים פָּסוּל בַּלְוִיִּם, הַכָּשֵׁר בַּלְוִיִּם פָּסוּל בַּכֹּהֲנִים: <B>טָהוֹר בִּכְלֵי חֶרֶס טָמֵא בְכָל הַכֵּלִים.</B> אֲוִיר כְּלִי חֶרֶס טָמֵא, שֶׁאִם הִגִּיעָה טֻמְאָה לַאֲוִירוֹ וְלֹא נָגְעָה בוֹ, נִטְמָא הַכְּלִי חֶרֶס, דִּכְתִיב בֵּיהּ (וַיִּקְרָא יא) אֲשֶׁר יִפֹּל מֵהֶם אֶל תּוֹכוֹ. וּבְגַבּוֹ טָהוֹר, שֶׁאֲפִלּוּ נָגְעָה טֻמְאָה בְּגַבּוֹ לֹא נִטְמָא בְּכָךְ. אֲוִיר כָּל הַכֵּלִים טָהוֹר, כָּל זְמַן שֶׁלֹּא נָגְעָה בָּהֶן הַטֻּמְאָה אַף עַל פִּי שֶׁנִּתְלֵית בַּאֲוִירָן. וְגַבָּן טָמֵא, שֶׁאִם נָגְעָה טֻמְאָה בְּגַבָּן נִטְמְאוּ. נִמְצָא, הַטָּהוֹר בִּכְלֵי חֶרֶס, טָמֵא בְּכָל הַכֵּלִים. וְטָהוֹר בְּכָל הַכֵּלִים, טָמֵא בִּכְלֵי חֶרֶס: <B>טָהוֹר בִּכְלֵי עֵץ טָמֵא בִכְלֵי מַתָּכוֹת.</B> גּוֹלְמֵי כְלֵי עֵץ, דְּהַיְנוּ כֵּלִים שֶׁלֹּא נִגְמְרָה כָּל מְלַאכְתָּן. אֲבָל נִגְמְרָה חֲקִיקָתָן וּרְאוּיִין הֵן לְתַשְׁמִישָׁן, טְמֵאִים. וּפְשׁוּטֵי כְלֵי עֵץ טְהוֹרִים אֲפִלּוּ נִגְמְרָה כָּל מְלַאכְתָּן, דְּאִתְקַשׁ כְּלִי עֵץ לְשַׂק, דִּכְתִיב (שָׁם) מִכָּל כְּלִי עֵץ אוֹ בֶגֶד אוֹ עוֹר אוֹ שָׂק, מַה שַּׂק מִטַּלְטֵל מָלֵא וְרֵיקָן, אַף כְּלִי מִטַּלְטֵל מָלֵא וְרֵיקָן. גּוֹלְמֵי כְלֵי מַתָּכוֹת טְהוֹרִים, הוֹאִיל וּלְכָבוֹד עֲשׂוּיִין לָא חֲשִׁיבֵי כְּלִי לְמִלְּתַיְהוּ עַד שֶׁתִּגָּמֵר כָּל מְלַאכְתָּן. פְּשׁוּטֵיהֶן טְמֵאִים, דְּלֹא אִתַּקִּישׁ לְשַׂק כִּכְלִי עֵץ. נִמְצָא, הַטָּהוֹר בִּכְלֵי עֵץ טָמֵא בִּכְלֵי מַתָּכוֹת, הַטָּהוֹר בִּכְלֵי מַתָּכוֹת טָמֵא בִּכְלֵי עֵץ: <B>הַחַיָּב בַּשְּׁקֵדִים הַמָּרִים.</B> שְׁקֵדִים הַמָּרִים, קְטַנִּים חַיָּבִין בַּמַּעֲשֵׂר, שֶׁדַּרְכָּן לְאָכְלָן בְּקָטְנָן קֹדֶם שֶׁיִּהְיוּ מָרִים. גְּדוֹלִים פְּטוּרִים, שֶׁאֵינָן רְאוּיִין לַאֲכִילָה. מְתוּקִים, גְּדוֹלִים חַיָּבִין, שֶׁנִּגְמַר פִּרְיָן. קְטַנִּים פְּטוּרִין, שֶׁאֵין דֶּרֶךְ אֲכִילָתָן כֵּן. נִמְצָא, הַחַיָּב בַּשְּׁקֵדִים הַמָּרִים פָּטוּר בַּמְּתוּקִים, וְהַחַיָּב בַּמְּתוּקִים פָּטוּר בַּמָּרִים: 

~ פרק א - משנה ז
<B>הַתֶּמֶד עַד שֶׁלֹּא הֶחֱמִיץ.</B> עַד הַשְׁתָּא אַיְרֵי בְּתַרְתֵּי מִלֵּי וְדָבָר הַנּוֹהֵג בָּזֶה אֵינוֹ נוֹהֵג בָּזֶה, וְהַשְׁתָּא אַיְרֵי בַּחֲדָא מִלְּתָא וּבִזְמַן שֶׁדָּבָר זֶה נוֹהֵג בָּהּ אֵין דָּבָר זֶה נוֹהֵג בָּהּ: <B>תֶּמֶד.</B> מַיִם שֶׁנּוֹתְנִים עַל הַחַרְצַנִּים וְהַזַּגִּים וּכְשֶׁמַּחְמִיץ וְתוֹסֵס נַעֲשֶׂה יַיִן, אוֹ עַל הַשְּׁמָרִים וְקוֹלְטִים אוֹתָן הַמַּיִם טַעַם הַיַּיִן. וּבִזְמַן שֶׁנָּתַן שְׁלֹשָׁה חֲלָקִים מַיִם וְהוֹצִיא אַרְבָּעָה, לְכֻלֵּי עַלְמָא יַיִן מַעַלְיָא הוּא {כט}. וְהָכָא מַיְרֵי כְּגוֹן שֶׁלֹּא הוֹצִיא אֶלָּא כְּמוֹ שֶׁנָּתַן, אוֹ פָּחוֹת אוֹ מְעַט יוֹתֵר: <B>עַד שֶׁלֹּא הֶחֱמִיץ.</B> מַיִם בְּעַלְמָא הוּא וְאֵינוֹ נִקָּח בְּכֶסֶף מַעֲשֵׂר. דְּיַיִן הֻזְכַּר בְּקִיחַת כֶּסֶף מַעֲשֵׂר (דְּבָרִים יד) וְנָתַתָּ הַכֶּסֶף בְּכָל אֲשֶׁר תְּאַוֶּה נַפְשֶׁךָ וְגוֹ', מַה הַפְּרָט מְפֹרָשׁ פְּרִי מִפְּרִי וְגִדּוּלֵי קַרְקַע, אַף כָּל פְּרִי מִפְּרִי וְגִדּוּלֵי קַרְקַע: <B>וּפוֹסֵל אֶת הַמִּקְוֶה.</B> דִּשְׁלֹשָׁה לֻגִּין מַיִם שְׁאוּבִין פּוֹסְלִין אֶת הַמִּקְוֶה אִם נָפַל לְתוֹכוֹ קֹדֶם הַמְשָׁכַת אַרְבָּעִים סְאָה, וְיַיִן אֵינוֹ פוֹסֵל אֶת הַמִּקְוֶה אֶלָּא בְּשִׁנּוּי מַרְאֶה: <B>מִשֶּׁהֶחֱמִיץ.</B> חָשׁוּב יַיִן. וְנוֹהֵג בּוֹ קִיחַת מַעֲשֵׂר, וְאֵין נוֹהֵג בּוֹ פְּסוּל מִקְוֶה: <B>הָאַחִין הַשֻּׁתָּפִין.</B> הָאַחִין שֶׁהֵן שֻׁתָּפִין בִּירֻשָּׁתָן: <B>כְּשֶׁחַיָּבִים בַּקָּלְבּוֹן פְּטוּרִין מִמַּעְשַׂר בְּהֵמָה.</B> הָאַחִין שֶׁחָלְקוּ וְלִבְסוֹף נִשְׁתַּתְּפוּ, חַיָּבִים בַּקָּלְבּוֹן, וּכְשֶׁמְּבִיאִין שִׁקְלֵיהֶן מְבִיאִין שְׁנֵי חֲצָאֵי שְׁקָלִים וְנוֹתְנִים שְׁנֵי קָלְבּוֹנוֹת {ל}. וְהַקָּלְבּוֹן הוּא לְשׁוֹן הֶכְרֵעַ, שֶׁחַיָּבִין לְהַכְרִיעַ שִׁקְלֵיהֶן. וְאִם נָתְנוּ בֵּין שְׁנֵיהֶם שֶׁקֶל שָׁלֵם נוֹתְנִים שְׁנֵי קָלְבּוֹנוֹת, שֶׁהָיָה לָהֶן לִשְׁקֹל לַחֲצָאִין. וּפְטוּרִים מִמַּעְשַׂר בְּהֵמָה מִכָּל הַנּוֹלָדִים לָהֶם כָּל יְמֵי שֻׁתָּפוּת, שֶׁהַשֻּׁתָּפוּת פָּטוּר מִמַּעְשַׂר בְּהֵמָה, כִּדְאִיתָא בִּבְכוֹרוֹת בְּפֶרֶק בַּתְרָא [דַּף נז], יִהְיֶה לָךְ, וְלֹא שֶׁל שֻׁתָּפוּת. וְהָתָם מוֹקִים לֵיהּ לְהַאי קְרָא בַּמַּעֲשֵׂר, וְאַף עַל גַּב דְּבַבְּכוֹר כְּתִיב: <B>וּכְשֶׁחַיָּבִין בְּמַעְשַׂר בְּהֵמָה.</B> כְּגוֹן אִם לֹא חָלְקוּ מֵעוֹלָם חַיָּבִין בְּמַעְשַׂר בְּהֵמָה, לְעַשֵּׂר כָּל הַנּוֹלָדִים לָהֶם כָּל יְמֵי שֻׁתְּפוּתָם. דְּאָמַר הָתָם, יָכוֹל אֲפִלּוּ קָנוּ בִּתְפוּסַת הַבַּיִת, תַּלְמוּד לוֹמַר יִהְיֶה, מִכָּל מָקוֹם: <B>וּפְטוּרִין מִן הַקָּלְבּוֹן.</B> לְגַמְרֵי. שֶׁשּׁוֹקְלִין בֵּין שְׁנֵיהֶם שֶׁקֶל שָׁלֵם. שֶׁמָּמוֹן אֲבִיהֶם בְּחֶזְקָתוֹ עוֹמֵד, וְהָאָב הַשּׁוֹקֵל עַל בָּנָיו אוֹ עַל אֶחָד מִבְּנֵי עִירוֹ וּפוֹטֵר בְּשֶׁלּוֹ, פָּטוּר מִן הַקָּלְבּוֹן, דִּתְנַן בִּשְׁקָלִים [פּ"א] הַשּׁוֹקֵל בִּשְׁבִיל הֶעָנִי אוֹ בִּשְׁבִיל שְׁכֵנוֹ אוֹ בִּשְׁבִיל בֶּן עִירוֹ פָּטוּר, וּבָנָיו נַמִּי אֵין מִצְוַת שִׁקְלֵיהֶם עָלָיו וַהֲווּ לְהוּ כִּשְׁכֵנוֹ וּבֶן עִירוֹ: <B>כָּל מָקוֹם שֶׁיֵּשׁ מֶכֶר.</B> שֶׁאָדָם יָכוֹל לִמְכֹּר אֶת בִּתּוֹ. דְּהַיְנוּ כְּשֶׁהִיא קְטַנָּה: <B>אֵין קְנַס.</B> אִם נֶאֶנְסָה אוֹ נִתְפַּתְּתָה אֵין לְאָבִיהָ חֲמִשִּׁים כֶּסֶף. דְּנַעֲרָה כְּתִיב, (דְּבָרִים כב) וְנָתַן הָאִישׁ הַשּׁוֹכֵב עִמָּהּ לַאֲבִי הַנַּעֲרָה חֲמִשִּׁים כָּסֶף: <B>וְכָל מָקוֹם שֶׁיֵּשׁ קְנַס.</B> דְּהַיְנוּ כְּשֶׁהִיא נַעֲרָה: <B>אֵין מֶכֶר.</B> שֶׁאֵין אָדָם מוֹכֵר אֶת בִּתּוֹ לְאַחַר שֶׁהֵבִיאָה סִימָנֵי נַעֲרוּת. וּמַתְנִיתִין רַבִּי מֵאִיר הִיא, דְּאָמַר קְטַנָּה מִבַּת יוֹם אֶחָד עַד שֶׁתָּבִיא שְׁתֵּי שְׂעָרוֹת יֵשׁ לָהּ מֶכֶר וְאֵין לָהּ קְנַס. מִשֶּׁתָּבִיא שְׁתֵּי שְׂעָרוֹת עַד שֶׁתִּבָּגֵר יֵשׁ לָהּ קְנַס וְאֵין לָהּ מֶכֶר. אֲבָל חֲכָמִים אוֹמְרִים, קְטַנָּה מִבַּת שָׁלֹשׁ שָׁנִים וְיוֹם אֶחָד עַד שֶׁתָּבִיא שְׁתֵּי שְׂעָרוֹת, יֵשׁ לָהּ מֶכֶר וְיֵשׁ לָהּ קְנַס. וַהֲלָכָה כַּחֲכָמִים. וְנִמְצָא שֶׁהַבַּת מִיּוֹם שֶׁנּוֹלְדָה עַד שֶׁתֵּרָאֶה לְבִיאָה יֵשׁ לָהּ מֶכֶר וְאֵין לָהּ קְנַס. וּמִשֶּׁתֵּרָאֶה לְבִיאָה עַד שֶׁתָּבִיא סִימָנִין, יֵשׁ לָהּ מֶכֶר וְיֵשׁ לָהּ קְנַס. וּמִשֶּׁתָּבִיא סִימָנִין עַד שֶׁתִּבָּגֵר, יֵשׁ לָהּ קְנַס וְאֵין לָהּ מֶכֶר. וְאֵין בֵּין נַעֲרוּת לְבַגְרוּת אֶלָּא שִׁשָּׁה חֳדָשִׁים: <B>כָּל מָקוֹם שֶׁיֵּשׁ מֵאוּן.</B> יְתוֹמָה שֶׁהִשִּׂיאוּהָ אִמָּהּ וְאַחֶיהָ וַאֲפִלּוּ לְדַעְתָּהּ, יְכוֹלָה לְמָאֵן וְיוֹצְאָה בְּלֹא גֵט, עַד שֶׁתָּבִיא סִימָנִין. וְכָל יְמֵי קַטְנוּתָהּ אֵינָהּ רְאוּיָה לַחֲלִיצָה אִם יְבָמָה הִיא, דְּאִישׁ כְּתִיב בַּפָּרָשָׁה (שָׁם כה) וְאִם לֹא יַחְפֹּץ הָאִישׁ, וּמַקְשִׁינַן אִשָּׁה לְאִישׁ. וּמִשֶּׁנִּרְאֵית לַחֲלִיצָה אֵינָהּ יְכוֹלָה לְמָאֵן: <B>כָּל מָקוֹם שֶׁיֵּשׁ תְּקִיעָה.</B> בְּעַרְבֵי שַׁבָּתוֹת וְיָמִים טוֹבִים תּוֹקְעִים שָׁלֹשׁ תְּקִיעוֹת לְהַבְטִיל אֶת הָעָם מִמְּלָאכָה, וּבֵין הַשְּׁמָשׁוֹת תּוֹקֵעַ וּמֵרִיעַ וְתוֹקֵעַ וְשׁוֹבֵת: <B>אֵין הַבְדָּלָה.</B> לֹא עַל הַכּוֹס וְלֹא בַתְּפִלָּה. שֶׁאֵין הַבְדָּלָה אֶלָּא בְּמוֹצָאֵי שַׁבָּתוֹת וְיָמִים טוֹבִים: <B>יוֹם טוֹב שֶׁחָל לִהְיוֹת בְּעֶרֶב שַׁבָּת תּוֹקְעִים.</B> אַף עַל פִּי שֶׁגַּם הַיּוֹם יוֹם טוֹב הָיָה וְאֵין בּוֹ מְלָאכָה, תּוֹקְעִין לְהַבְטִיל מִמְּלֶאכֶת אֹכֶל נֶפֶשׁ: <B>וְלֹא מַבְדִּילִין.</B> מִפְּנֵי שֶׁהַנִּכְנָס חָמוּר מִן הַיּוֹצֵא: <B>חָל לִהְיוֹת בְּמוֹצָאֵי שַׁבָּת מַבְדִּילִין.</B> לְפִי שֶׁהַיּוֹצֵא חָמוּר מִן הַנִּכְנָס. וּתְקִיעָה אֵין כָּאן: <B>כֵּיצַד מַבְדִּילִין.</B> בֵּין שַׁבָּת לְיוֹם טוֹב כְּשֶׁחָל יוֹם טוֹב לִהְיוֹת בְּמוֹצָאֵי שַׁבָּת: <B>רַבִּי דוֹסָא אוֹמֵר בֵּין קֹדֶשׁ חָמוּר.</B> וְאֵין הֲלָכָה כְּרַבִּי דוֹסָא, דְּלֹא מְזַלְזְלִינַן בְּיוֹם טוֹב לִקְרוֹתוֹ קֹדֶשׁ הַקַּל: 

^ פרק ב

~ פרק ב - משנה א
<B>הַשּׁוֹחֵט אֶחָד בָּעוֹף.</B> מִשּׁוּם דִּלְכַתְּחִלָּה מִבָּעֵי לִשְׁחֹט שְׁנֵי סִימָנִין אֲפִלּוּ בָעוֹף {א}, תָּנָא הַשּׁוֹחֵט, דְּמַשְׁמַע דְּאֶחָד בָּעוֹף דִּיעֲבַד אִין לְכַתְּחִלָּה לֹא. אֲבָל שְׁנַיִם בַּבְּהֵמָה לְכַתְּחִלָּה הֲוֵי, דְּעַד כַּמָּה לִשְׁחֹט וְלֵיזִיל. אִי נַמִּי, מִשּׁוּם דְּבָעֵי לְמִתְנֵי רֻבּוֹ שֶׁל אֶחָד כָּמוֹהוּ דְּדַוְקָא דִיעֲבַד, דִּלְכַתְּחִלָּה צָרִיךְ שֶׁיִּתְכַּוֵּן לִשְׁחֹט כָּל הַסִּימָן כֻּלּוֹ. וְאֶחָד בָּעוֹף נַפְקָא לָן דְּכָשֵׁר, מִקְּרָא דִּכְתִיב (וַיִּקְרָא יא) זֹאת תּוֹרַת הַבְּהֵמָה וְהָעוֹף וְכָל נֶפֶשׁ הַחַיָּה הָרוֹמֶשֶׂת בַּמָּיִם, הִטִּילוֹ הַכָּתוּב לָעוֹף בֵּין בְּהֵמָה לַדָּגִים, לְחַיְּבוֹ בִּשְׁנֵי סִימָנִין אִי אֶפְשָׁר שֶׁכְּבָר הֻקַּשׁ לַדָּגִים {ב}, לְפָטְרוֹ בְּלֹא כְלוּם אִי אֶפְשָׁר שֶׁכְּבָר הֻקַּשׁ לַבְּהֵמָה, הָא כֵּיצַד, הֶכְשֵׁרוֹ בְּסִימָן אֶחָד. וּשְׁחִיטָה מִן הַצַּוָּאר וּבִשְׁנֵי סִימָנִים. וַחֲמִשָּׁה דְבָרִים הַפּוֹסְלִים אֶת הַשְּׁחִיטָה, שְׁהִיָּה דְּרָסָה חֲלָדָה הַגְרָמָה וְעִקּוּר, כֻּלְּהוּ גְּמָרָא גְּמִירֵי לַהּ. דְּתַנְיָא, וְזָבַחְתָּ כַּאֲשֶׁר צִוִּיתִיךָ, מְלַמֵּד שֶׁנִּצְטַוָּה מֹשֶׁה בְּעַל פֶּה עַל הִלְכוֹת שְׁחִיטָה, עַל הַוֶּשֶׁט וְעַל הַקָּנֶה וְעַל רֹב אֶחָד בָּעוֹף וְעַל רֹב שְׁנַיִם בַּבְּהֵמָה {ג}: <B>עַד שֶׁיִּשְׁחֹט אֶת הַוְּרִידִים.</B> כְּמִין חוּטִין שֶׁעַל שְׁנֵי צִדֵּי הַקָּנֶה. וְאַעוֹף בִּלְבָד קָאֵי רַבִּי יְהוּדָה, כְּדֵי לְהוֹצִיא אֶת דָּמוֹ, הוֹאִיל וְצוֹלֵהוּ כֻּלּוֹ כְּאֶחָד. וּשְׁחִיטָה דְּקָאָמַר רַבִּי יְהוּדָה לָאו דַּוְקָא, אֶלָּא שֶׁיְּנַקֵּב הַוְּרִידִין בִּשְׁעַת שְׁחִיטָה קֹדֶם שֶׁיִּקְרֹשׁ הַדָּם, דְּתוּ לֹא נָפֵיק עַל יְדֵי מְלִיחָה. וְאֵין הֲלָכָה כְּרַבִּי יְהוּדָה: <B>רֹב אֶחָד בָּעוֹף כוּ'.</B> וְאַף עַל גַּב דִּתְנַן בְּרֵישָׁא רֻבּוֹ שֶׁל אֶחָד כָּמוֹהוּ, הָדַר תָּנָא הָכָא רֹב אֶחָד בָּעוֹף וְכוּ', חַד בְּחֻלִּין וְחַד בְּקָדָשִׁים. דְּאִי אַשְׁמְעִינַן בְּחֻלִּין הֲוָה אֲמֵינָא חֻלִּין הוּא דְּסַגֵּי לֵיהּ בְּרֻבָּא מִשּׁוּם דְּלָאו לַדָּם הוּא צָרִיךְ, אֲבָל קָדָשִׁים דְּלַדָּם הוּא צָרִיךְ לֹא תִסְגֵּי לֵיהּ בְּרֻבָּא, קָמַשְׁמַע לָן: 

~ פרק ב - משנה ב
<B>שְׁנַיִם אוֹחֲזִין בַּסַּכִּין וְשׁוֹחֲטִין.</B> בְּהֵמָה אַחַת: <B>אֲפִלּוּ אֶחָד לְמַעְלָה וְאֶחָד לְמַטָּה.</B> שֶׁזֶּה אוֹחֵז בְּקָצֶה אֶחָד שֶׁל סַכִּין וַחֲבֵרוֹ בְּצִדּוֹ הַשֵּׁנִי: 

~ פרק ב - משנה ג
<B>הִתִּיז אֶת הָרֹאשׁ.</B> כְּאָדָם הַמַּתִּיז קָנֶה אוֹ דְּלַעַת, שֶׁדּוֹחֵק הַסַּכִּין בְּכֹחַ וּפוֹסֵק. וְזוֹ הִיא דְּרָסָה: <B>הָיָה שׁוֹחֵט.</B> בִּמְשִׁיכָה, וְהִתִּיז הָרֹאשׁ בַּהֲבָאָה בִּלְבָד אוֹ בְהוֹלָכָה בִּלְבָד. וְלִשְׁחִיטַת הַסִּימָנִים שִׁעוּר הַכָּשֵׁר, קָרֵי הִתִּיז אֶת הָרֹאשׁ: <B>אִם יֵשׁ בַּסַּכִּין מְלֹא צַוָּאר.</B> חוּץ לְצַוַּאר הַבְּהֵמָה וְהָעוֹף שֶׁשּׁוֹחֵט: <B>כְּשֵׁרָה.</B> שֶׁיֵּשׁ בַּסַּכִּין כְּדֵי לִשְׁחֹט בִּמְשִׁיכָה בְּלֹא דְרָסָה. אֲבָל אִם אֵין אֹרֶךְ הַסַּכִּין אֶלָּא כָּעֳבִי הַצַּוָּאר אוֹ חוּץ לַצַּוָּאר מַשֶּׁהוּ, דְּרָסָה הִיא, שֶׁאֵין הַסִּימָנִים נֶחְתָּכִין בִּמְשִׁיכָה זוֹ לְבַדָּהּ בְּלֹא דְרָסָה: <B>אִם יֵשׁ בַּסַּכִּין מְלֹא צַוָּאר אֶחָד.</B> חוּץ לִשְׁנֵי הַצַּוָּארִים, דְּהַיְנוּ שִׁעוּר שְׁלֹשָׁה צַוָּארִים: <B>אִזְמֵל.</B> תַּעַר דַּק קָטָן מְאֹד. וְלֹא גָזְרִינַן אִזְמֵל שֶׁאֵין לוֹ קַרְנַיִם אַטּוּ אִזְמֵל שֶׁיֵּשׁ לוֹ קַרְנַיִם. וְאִזְמֵל שֶׁיֵּשׁ לוֹ קַרְנַיִם הוּא שֶׁרְגִילִים לַעֲשׂוֹת כְּמִין קַרְנַיִם לָאִזְמֵל לְנוֹי עַל גַּבָּיו וְנוֹטִים לְצַד רֹאשׁוֹ. וּמִתּוֹךְ שֶׁהוּא קָטָן מְאֹד הוּא נִשְׁמָט מִן הַצַּוָּאר, וּכְשֶׁהוּא מוֹלִיךְ וּמֵבִיא יֵשׁ לָחוּשׁ שֶׁמָּא יַחֲלִידוּ הַסִּימָנִים אוֹתָן הַקַּרְנַיִם: <B>נָפְלָה סַכִּין וְשָׁחֲטָה.</B> טַעֲמָא דְנָפְלָה, הָא הִפִּילָהּ הוּא, כְּשֵׁרָה. וְאַף עַל גַּב דְּלֹא אִיכַּוֵּן לִשְׁחֹט, דְּלֹא בָעִינַן כַּוָּנָה בִּשְׁחִיטָה, מִדְּאִצְטְרִיךְ קְרָא לְמֵימַר גַּבֵּי קָדָשִׁים לִרְצוֹנְכֶם תִּזְבָּחוּ, לְדַעְתְּכֶם זְבוֹחוּ כְּלוֹמַר מִדַּעַת וְכַוָּנָה, שְׁמַע מִנַּהּ דִּבְחֻלִּין לֹא בָעִינַן כַּוָּנָה: <B>נָפְלָה סַכִּין וְהִגְבִּיהָהּ.</B> וְשָׁהָה בְּהַגְבָּהָה זוֹ: <B>כֵּלָיו.</B> בְּגָדָיו: <B>אוֹ שֶׁהִשְׁחִיז אֶת הַסַּכִּין.</B> קֹדֶם שְׁחִיטָה: <B>וְעָף.</B> נַעֲשָׂה עָיֵף וְיָגֵעַ מֵחֲמַת הַשְׁחָזָה, וּכְשֶׁהִתְחִיל לִשְׁחֹט לֹא הָיָה בוֹ כֹּחַ וּפָסַק שְׁחִיטָתוֹ, וּבָא חֲבֵרוֹ וְשָׁחַט: <B>כְּדֵי שְׁחִיטָה אַחֶרֶת.</B> כְּדֵי שֶׁיִּשְׁחֹט רֹב שְׁנַיִם בִּבְהֵמָה אַחֶרֶת כְּמוֹתָהּ כְּשֶׁהִיא רְבוּצָה, גַּסָּה לְגַסָּה, וְדַקָּה לְדַקָּה, וְעוֹף לְעוֹף. וְהָרַמְבַּ"ם פָּסַק כְּדִבְרֵי הָאוֹמֵר כְּדֵי שְׁחִיטַת בְּהֵמָה דַקָּה לְעוֹף, וּבָעֵי נַמִּי כְּדֵי שֶׁיַּגְבִּיהֶנָּה וְיַרְבִּיצֶנָּה {ח}. וְלֹא נָהֲגוּ כֵן: <B>כְּדֵי בִקּוּר.</B> כְּשִׁעוּר שֶׁהַטַּבָּח בּוֹדֵק וּמְבַקֵּר אֶת סַכִּינוֹ. וְאֵין הֲלָכָה כְּרַבִּי שִׁמְעוֹן: 

~ פרק ב - משנה ד
<B>וּפָסַק אֶת הַגַּרְגֶּרֶת.</B> הַיְנוּ עִקּוּר {ט}. וּבִבְהֵמָה קָאֵי: <B>תַּחַת הַשֵּׁנִי.</B> תַּחַת הַסִּימָן הַשֵּׁנִי. שֶׁהָיָה תוֹחֵב הַסַּכִּין בֵּין הַסִּימָן לַצַּוָּאר: <B>הֶחֱלִיד.</B> כִּסָּה. וּלְשׁוֹן חֲלָדָה, כְּחֻלְדָּה הַדָּרָה בְּעִקְּרֵי הַבָּתִּים דִּמְכַסְיָא: <B>וּפְסָקוֹ.</B> מִלְּמַטָּה לְמַעְלָה: <B>נְבֵלָה.</B> וּמְטַמְּאָה בְמַשָּׂא: <B>טְרֵפָה.</B> וְאֵינָהּ מְטַמְּאָה: <B>וְדָבָר אַחֵר גָּרַם לָהּ לְהִפָּסֵל.</B> כְּגוֹן אֶחָד מִן הַטְּרֵפוֹת הַשְּׁנוּיוֹת בְּפֶרֶק וְאֵלּוּ טְרֵפוֹת: 

~ פרק ב - משנה ה
<B>בְּיָדַיִם מְסֹאָבוֹת.</B> כְּלוֹמַר בְּלֹא נְטִילַת יָדַיִם. דְּגָזְרוּ עַל הַיָּדַיִם לִהְיוֹת שְׁנִיּוֹת לַטֻּמְאָה. וּבְחֻלִּין שֶׁנַּעֲשׂוּ עַל טָהֳרַת הַקֹּדֶשׁ מַיְרֵי {יג}, דְּשֵׁנִי עוֹשֶׂה שְׁלִישִׁי בָּהֶן. דְּאִלּוּ בְּחֻלִּין גְּרֵידָא, אֲפִלּוּ הָיוּ מֻכְשָׁרִין בְּדָם אֵין שֵׁנִי עוֹשֶׂה שְׁלִישִׁי בְּחֻלִּין {יד}: <B>לְפִי שֶׁלֹּא הֻכְשְׁרוּ בְדָם.</B> שֶׁאֵין אֹכֶל מְקַבֵּל טֻמְאָה עַד שֶׁיָּבֹא עָלָיו מַיִם אוֹ אֶחָד מִשִּׁבְעָה מַשְׁקִין, שֶׁהֵם מַיִם יַיִן שֶׁמֶן חָלָב וּדְבַשׁ דָּם טַל: <B>הֻכְשְׁרוּ בַשְּׁחִיטָה.</B> מִגּוֹ דְּשַׁרְיָא שְׁחִיטָה לְהַךְ בָּשָׂר מִידֵי אֵבָר מִן הַחַי, מְשַׁוְּיָא לֵיהּ נַמִּי אוֹכְלָא לְגַבֵּי טֻמְאָה. וְאֵין הֲלָכָה כְּרַבִּי שִׁמְעוֹן: 

~ פרק ב - משנה ו
<B>הַשּׁוֹחֵט אֶת הַמְסֻכֶּנֶת.</B> כָּל שֶׁמַּעֲמִידִים אוֹתָהּ וְאֵינָהּ עוֹמֶדֶת מֵחֲמַת חָלְיָהּ, הַוְיָא מְסֻכֶּנֶת. וַאֲפִלּוּ יֵשׁ לָהּ כֹּחַ בְּשִׁנֶּיהָ לֶאֱכֹל קוֹרוֹת וּבְקָעִיּוֹת שֶׁל עֵץ: <B>עַד שֶׁתְּפַרְכֵּס.</B> דְּאִי לֹא פִרְכְּסָה חָיְשִׁינַן שֶׁמָּא נִטְּלָה נִשְׁמָתָהּ קֹדֶם גְּמַר שְׁחִיטָה: <B>אִם זִנְּקָה.</B> כְּדֶרֶךְ שֶׁהַבְּהֵמוֹת נוֹפְחוֹת בִּגְרוֹנָם וְהַדָּם מְקַלֵּחַ וּמְזַנֵּק בְּכֹחַ: <B>הַשּׁוֹחֵט בַּלַּיְלָה.</B> בְּהֵמָה מְסֻכֶּנֶת שֶׁצְּרִיכָה פִּרְכּוּס {יח}, וְלֹא יָדַע אִם פִּרְכְּסָה, וּלְמָחָר הִשְׁכִּים וּמָצָא כָּתְלֵי בֵית שְׁחִיטַת הַצַּוָּאר מְלֵאִים דָּם, כְּשֵׁרָה, מִפְּנֵי שֶׁזִּנְּקָה. וּכְשִׁיטַת רַבִּי אֱלִיעֶזֶר דְּמַכְשִׁיר לָהּ בְּזִנּוּק, אֲמָרָהּ רַבִּי שִׁמְעוֹן. וְאֵין הֲלָכָה כְּרַבִּי אֱלִיעֶזֶר: <B>אֶחָד בְּהֵמָה דַקָּה וְאֶחָד בְּהֵמָה גַסָּה.</B> צְרִיכָה פִרְכּוּס אִם הִיא מְסֻכֶּנֶת: <B>שֶׁפָּשְׁטָה יָדָהּ.</B> בִּגְמַר שְׁחִיטָה: <B>וְלֹא הֶחֱזִירָה פְּסוּלָה.</B> אִם הָיְתָה מְסֻכֶּנֶת. לְפִי שֶׁאֵין זֶה פִּרְכּוּס אֶלָּא כֵּן דַּרְכָּהּ בִּשְׁעַת צֵאת נַפְשָׁהּ. אֲבָל גַּסָּה לָאו אוֹרְחָהּ בְּהָכִי, וּבֵין שֶׁפָּשְׁטָה וְלֹא כָפְפָה בֵּין שֶׁכָּפְפָה וְלֹא פָשְׁטָה, כְּשֵׁרָה: 

~ פרק ב - משנה ז
<B>וְרַבִּי אֱלִיעֶזֶר פּוֹסֵל.</B> אִם בֶּהֱמַת נָכְרִי הִיא. אַף עַל גַּב דְּיִשְׂרָאֵל קָשָׁחֵיט לָהּ מְהַנְיָא בָּהּ מַחֲשֶׁבֶת נָכְרִי, דִּסְתָם מַחֲשַׁבְתּוֹ לַעֲבוֹדָה זָרָה {כ}: <B>חֲצַר כָּבֵד.</B> יוֹתֶרֶת הַכָּבֵד: <B>אָמַר רַבִּי יוֹסֵי קַל וָחֹמֶר.</B> דְּלֹא מְהַנְיָא מַחֲשֶׁבֶת בְּעָלִים, הוֹאִיל וְיִשְׂרָאֵל שָׁחֵיט לָהּ: <B>וּמַה בִּמְקוֹם שֶׁמַּחֲשָׁבָה פוֹסֶלֶת.</B> דְּהַיְנוּ בְּמֻקְדָּשִׁים, כְּדִכְתִיב (וַיִּקְרָא ז) הַמַּקְרִיב אוֹתוֹ לֹא יֵחָשֵׁב, קָרֵי בֵיהּ לֹא יַחֲשֹׁב, כְּלוֹמַר שֶׁלֹּא יַחֲשֹׁב לְאָכְלָהּ חוּץ לִזְמַנּוֹ כִּי פִּגּוּל יִהְיֶה: <B>אֵין הַכֹּל הוֹלֵךְ אֶלָּא אַחַר הָעוֹבֵד.</B> דִּכְתִיב הַמַּקְרִיב לֹא יֵחָשֵׁב. אֲבָל בְּעָלִים לֹא פָסְלֵי בְּמַחֲשַׁבְתָּן כִּי מַקְרִיב לָהּ כֹּהֵן: <B>מְקוֹם שֶׁאֵין הַמַּחֲשָׁבָה פוֹסֶלֶת.</B> בַּגְּמָרָא מְפָרֵשׁ לְמַתְנִיתִין דְּהָכִי קָאָמַר, וּמַה בִּמְקוֹם שֶׁהַמַּחֲשָׁבָה פוֹסֶלֶת בְּמֻקְדָּשִׁים בְּאַרְבַּע עֲבוֹדוֹת, אֵין הַכֹּל הוֹלֵךְ אֶלָּא אַחַר הָעוֹבֵד, מְקוֹם שֶׁאֵין מַחֲשָׁבָה פוֹסֶלֶת בְּחֻלִּין אֶלָּא בִּשְׁתֵּי עֲבוֹדוֹת, אֵינוֹ דִין שֶׁלֹּא יְהֵא הַכֹּל הוֹלֵךְ אֶלָּא אַחַר הַשּׁוֹחֵט. וְהָכִי פֵּרוּשָׁהּ, בְּמָקוֹם שֶׁהַמַּחֲשָׁבָה פוֹסֶלֶת בְּמֻקְדָּשִׁים בְּאַרְבַּע עֲבוֹדוֹת, שְׁחִיטָה וְקַבָּלַת הַדָּם זְרִיקָה וְהוֹלָכָה, בְּאֵיזוֹ מֵאֵלּוּ שֶׁחָשַׁב עַל מְנָת לֶאֱכֹל מִן הַזֶּבַח חוּץ לִזְמַנּוֹ, פִּגּוּל הוּא, וְאַף עַל פִּי שֶׁיֵּשׁ בָּהּ חֻמְרָא זוֹ אֵין מַחֲשָׁבָה הוֹלֶכֶת אֶלָּא אַחַר הָעוֹבֵד. חֻלִּין לְעִנְיַן עֲבוֹדָה זָרָה שֶׁאֵין מַחֲשָׁבָה פוֹסֶלֶת בָּהֶן בְּאַרְבַּע עֲבוֹדוֹת אֶלָּא בִּשְׁתַּיִם, בִּשְׁחִיטָה וּבִזְרִיקָה, דְּהָנֵי הוּא דִּכְתִיבָן, זֹבֵחַ לָאֱלֹהִים יָחֳרָם (שְׁמוֹת כב), בַּל אַסִּיךְ נִסְכֵּיהֶם מִדָּם (תְּהִלִּים טז), אֲבָל קַבָּלָה וְהוֹלָכָה לֹא כְתִיב בְּהוּ. וְהַקְטָרָה אַף עַל גַּב דְּשַׁיְּכָא בַּעֲבוֹדָה זָרָה, מִיהוּ לָאו עֲבוֹדָה הִיא לְאַפְסוֹדֵי בְּהֵמָה מִשּׁוּם הֶקְטֵר חֶלְבָּהּ לַעֲבוֹדָה זָרָה הֵיכָא דְּלֹא נִשְׁחֲטָה וְלֹא נִזְרַק דָּמָהּ לַעֲבוֹדָה זָרָה, דְּהָא אֲפִלּוּ בִּפְנִים לֹא מִפְּסִיל קָרְבָּן אִם חָשַׁב עַל אֲכִילַת בָּשָׂר בִּשְׁעַת הֶקְטֵר חֲלָבִים, וְכֵיוָן שֶׁמָּצִינוּ קֻלָּא בְּמַחֲשֶׁבֶת חוּץ, דִּין הוּא שֶׁנָּקֵל בָּזֶה שֶׁלֹּא יְהֵא הַדָּבָר תָּלוּי אֶלָּא בַשּׁוֹחֵט. וַהֲלָכָה כְּרַבִּי יוֹסֵי: 

~ פרק ב - משנה ח
<B>הַשּׁוֹחֵט לְשֵׁם הָרִים וְכוּ' שְׁחִיטָתוֹ פְסוּלָה.</B> וְתִקְרֹבֶת עֲבוֹדָה זָרָה לֹא הַוְיָא לֵאָסֵר בַּהֲנָאָה, מִשּׁוּם דְּכָל הָנֵי אֵינָן נַעֲשִׂים עֲבוֹדָה זָרָה, דִּכְתִיב (דְּבָרִים יב) אֱלֹהֵיהֶם עַל הֶהָרִים, וְלֹא הֶהָרִים אֱלֹהֵיהֶם {כג}. וּמִיהוּ פְּסוּלָה מִלֶּאֱכֹל, מִשּׁוּם דְּדַמְיָא לִשְׁחִיטָה לְשֵׁם עֲבוֹדָה זָרָה וּמִחַלְּפָא בָהּ. וְדַוְקָא שֶׁאָמַר לְשֵׁם הָרִים לְשֵׁם גְּבָעוֹת, אֲבָל אִם אָמַר לַמַּלְאָךְ הַמְּמֻנֶּה עַל הֶהָרִים וְעַל הַגְּבָעוֹת, הֲרֵי זוֹ זִבְחֵי מֵתִים וַאֲסוּרָה בַהֲנָאָה: <B>לְשֵׁם דָּבָר כָּשֵׁר.</B> שְׁחִיטָה סְתָם: 

~ פרק ב - משנה ט
<B>אֵין שׁוֹחֲטִין לְתוֹךְ יַמִּים.</B> שֶׁלֹּא יֹאמְרוּ לְשָׂרוֹ שֶׁל יָם הוּא שׁוֹחֵט {כד}: <B>וְלֹא לְתוֹךְ הַכֵּלִים.</B> שֶׁלֹּא יֹאמְרוּ לִזְרֹק דָּמָהּ לַעֲבוֹדָה זָרָה קָא עֲבִיד: <B>עוּגָא.</B> גֻּמָּא. לְשׁוֹן עוּגִיאוֹת לַגְּפָנִים, בְּמוֹעֵד קָטָן [פ"א מ"א]: <B>עוּגָא שֶׁל מַיִם.</B> דַּוְקָא עֲכוּרִים, אֲבָל צְלוּלִין לֹא. שֶׁמָּא יֹאמְרוּ לְפַרְצוּף פָּנָיו הַנִּרְאֶה בַּמַּיִם הוּא שׁוֹחֵט: <B>וּבִסְפִינָה.</B> יָכוֹל לִשְׁחֹט עַל גַּבֵּי כֵלִים וְהַדָּם שׁוֹתֵת וְיוֹרֵד לְתוֹךְ הַיָּם. שֶׁהָרוֹאֶה אוֹמֵר כְּדֵי שֶׁלֹּא לְלַכְלֵךְ הַסְּפִינָה הוּא עוֹשֶׂה: <B>אֵין שׁוֹחֲטִין לְגֻמָּא כָּל עִקָּר.</B> וַאֲפִלּוּ בַּבַּיִת. וְטַעֲמָא דְגֻמָּא, מִפְּנֵי שֶׁהוּא חֹק הַמִּינִים: <B>אֲבָל עוֹשֶׂה גֻמָּא.</B> בַּגְּמָרָא מְפָרֵשׁ דְּהָכִי קָאָמַר, אֵין שׁוֹחֲטִים לְגֻמָּא כָּל עִקָּר. וְהָרוֹצֶה לְנַקֵּר חֲצֵרוֹ כֵּיצַד הוּא עוֹשֶׂה, עוֹשֶׂה מָקוֹם חוּץ לַגֻּמָּא וְשׁוֹחֵט, וְהַדָּם שׁוֹתֵת וְיוֹרֵד לַגֻּמָּא {כה}: <B>יְחַקֶּה אֶת הַמִּינִים.</B> יַחֲזִיק יְדֵיהֶן בְּחֻקּוֹתֵיהֶם. יְחַקֶּה לְשׁוֹן חֹק: 

~ פרק ב - משנה י
<B>הַשּׁוֹחֵט.</B> חֻלִּין בַּחוּץ: <B>לְשֵׁם עוֹלָה.</B> כֵּיוָן דְּעוֹלָה בָּאָה בְּנֶדֶר וּנְדָבָה הָרוֹאֶה אוֹמֵר עַכְשָׁיו הוּא מַקְדִּישׁ וְשׁוֹחֲטָהּ לְעוֹלָה וְקָדָשִׁים בַּחוּץ מֻתָּרִים. הִלְכָּךְ גַּזּוּר רַבָּנָן עֲלָהּ וּפְסוּלָה. וְכֵן שְׁלָמִים [וְכוּ']: <B>אָשָׁם תָּלוּי.</B> בָּא עַל סָפֵק חִיּוּב כָּרֵת. כְּגוֹן שְׁתֵּי חֲתִיכוֹת אַחַת שֶׁל חֵלֶב וְאַחַת שֶׁל שֻׁמָּן וְאָכַל אַחַת מֵהֶן וְאֵין יָדוּעַ אֵיזוֹ מֵהֶן אָכַל, אִשְׁתּוֹ וַאֲחוֹתוֹ עִמּוֹ בַמִּטָּה וּבָא עַל אַחַת מֵהֶן וְאֵין יָדוּעַ עַל אֵיזוֹ מֵהֶן בָּא, מֵבִיא אָשָׁם תָּלוּי לְהָגֵן מִן הַיִּסּוּרִים עַד שֶׁיִּוָּדַע לוֹ אִם חָטָא וַדַּאי מֵבִיא חַטָּאתוֹ. וּמַתְנִיתִין רַבִּי אֱלִיעֶזֶר הִיא דְּאָמַר [כְּרֵתוֹת כה.] מִתְנַדֵּב אָדָם אָשָׁם תָּלוּי בְּכָל יוֹם, שֶׁבְּכָל יוֹם עוֹמֵד בִּסְפֵק חֵטְא וְלִבּוֹ נוֹקְפוֹ שֶׁמָּא חָטָאתִי. וְנִמְצָא שֶׁדָּבָר הַנִּדָּר וְנִדָּב הוּא: <B>לְשֵׁם פֶּסַח.</B> וּפֶסַח נַמִּי מִקְּרֵי דָּבָר הַנִּדָּר וְנִדָּב, הוֹאִיל וְהוּא עָשׂוּי לְהַפְרִישׁוֹ כָּל יְמוֹת הַשָּׁנָה וּלְהַנִּיחוֹ עַד זְמַנּוֹ, אָמְרֵי קָא שָׁחֵיט שְׁלָמִים {כו} בַּחוּץ וְאָכֵיל לְהוּ: <B>וְרַבִּי שִׁמְעוֹן מַכְשִׁיר.</B> דְּלֹא חָיֵישׁ לְמַרְאִית הָעַיִן: <B>אָשָׁם וַדַּאי.</B> כְּגוֹן אֲשַׁם גְּזֵלוֹת, מִי שֶׁנִּשְׁבַּע לַשֶּׁקֶר עַל כְּפִירוֹת מָמוֹן. וַאֲשַׁם מְעִילוֹת, וַאֲשַׁם שִׁפְחָה חֲרוּפָה {ל}. וְעַל שֵׁם שֶׁאָשָׁם תָּלוּי בָּא עַל סָפֵק, קָרֵי לְהָנֵי אָשָׁם וַדַּאי: <B>לְשֵׁם בְּכוֹר לְשֵׁם מַעֲשֵׂר.</B> מֵידַע יָדְעֵי אֱינָשֵׁי דְּשֶׁקֶר הוּא, דִּבְכוֹר וּמַעֲשֵׂר קָלָא אִית לְהוּ וּמֵידַע יָדְעֵי מִקַּמֵּי הָכִי, דְּאִלּוּ הַהוּא שַׁעְתָּא לָאו בְּנֵי אַפְרוֹשֵׁי נִינְהוּ דְּנֵימָא הַשְׁתָּא קָמַקְדִּישׁ לְהוּ: <B>זֶה הַכְּלָל.</B> לַאֲתוֹיֵי אִם אָמַר הֲרֵינִי שׁוֹחֵט לְשֵׁם עוֹלַת נָזִיר, שֶׁהִיא פְסוּלָה. דְּמַהוּ דְתֵימָא לֵיכָּא לְמֵיחַשׁ לְחֻרְבָּא, דְּמֵידַע יָדְעֵי דְּהָא לֹא נָדַר, קָא מַשְׁמַע לָן דְּמֵימַר אָמְרֵי דִּלְמָא נָדַר בְּצִנְעָא זֶה שְׁלֹשִׁים יוֹם שֶׁהוּא סְתָם נְזִירוּת וּבִשְׁלֹשִׁים יוֹם לֹא מִנְכְּרָא מִלְּתָא לִשְׁכֵנָיו: <B>וְשֶׁאֵינוֹ נִדָּר וְנִדָּב.</B> לַאֲתוֹיֵי עוֹלַת יוֹלֶדֶת, שֶׁאִם אָמַר לְשֵׁם עוֹלַת יוֹלֶדֶת בְּפֵרוּשׁ, כְּשֵׁרָה. וַאֲפִלּוּ לְשֵׁם אִשָּׁה שֶׁאֵינָהּ חַיֶּבֶת קָרְבַּן לֵידָה. וּמַהוּ דְתֵימָא הוֹאִיל וְאֵין אוֹתָהּ אִשָּׁה חַיֶּבֶת קָרְבַּן לֵידָה לֹא הָיְתָה זוֹ אֶלָּא נְדָבָה, קָא מַשְׁמַע לָן דְּאֵימוּר שֶׁמָּא הִפִּילָה, דְּמַפֶּלֶת אֵין לָהּ קוֹל, וְנִמְצָא קָרְבַּן זֶה חוֹבָה וְלֹא נְדָבָה {לג}, וּלְפִיכָךְ שְׁחִיטָתוֹ כְשֵׁרָה: 

^ פרק ג

~ פרק ג - משנה א
<B>אֵלּוּ טְרֵפוֹת.</B> נִקַּב הַוֶּשֶׁט. שְׁנֵי עוֹרוֹת יֵשׁ לוֹ לַוֶּשֶׁט, הַחִיצוֹן אָדֹם וְהַפְּנִימִי לָבָן. אִם נִקַּב זֶה בְּלֹא זֶה, כְּשֵׁרָה, נִקְּבוּ שְׁנֵיהֶן אֲפִלּוּ זֶה שֶׁלֹּא כְנֶגֶד זֶה, טְרֵפָה. וְכָל נֶקֶב בְּמַשֶּׁהוּ: <B>וּפְסוּקַת הַגַּרְגֶּרֶת.</B> לְרָחְבָּהּ בְּרֻבָּהּ. וְאֵינָהּ טְרֵפָה עַד שֶׁיִּפָּסֵק רֹב הֶחָלָל. וָעֳבִי הַתְּנוּךְ {ג} אֵינוֹ מַשְׁלִים לְרֹב. וְדַוְקָא כְּשֶׁנִּפְסְקָה לְרָחְבָּהּ הוּא דִּפְסוּלָה בְּרֻבָּהּ, אֲבָל לְאָרְכָּהּ שֶׁל קָנֶה, אֲפִלּוּ לֹא נִשְׁתַּיֵּר בָּהּ אֶלָּא חֻלְיָא אַחַת לְמַעְלָה לְצַד הָרֹאשׁ וְחֻלְיָא אַחַת לְמַטָּה סָמוּךְ לְכַנְפֵי רֵאָה, כְּשֵׁרָה, לְפִי שֶׁכָּל זְמַן שֶׁהַבְּהֵמָה מוֹשֶׁכֶת צַוָּארָהּ יוֹתֵר הַסֶּדֶק מִתְמַעֵט וְאֵינוֹ נִרְאֶה: <B>נִקַּב קְרוּם שֶׁל מֹחַ.</B> שְׁנֵי קְרוּמִים יֵשׁ לַמֹּחַ, הָעֶלְיוֹן דָּבוּק לְעֶצֶם הַגֻּלְגֹּלֶת, וְהַשֵּׁנִי הַסָּמוּךְ לַמֹּחַ. אִם נִקַּב הָעֶלְיוֹן וְהַשֵּׁנִי הַסָּמוּךְ לַמֹּחַ קַיָּם, כְּשֵׁרָה. נִקַּב הַשֵּׁנִי הַסָּמוּךְ לַמֹּחַ אַף עַל פִּי שֶׁהָעֶלְיוֹן קַיָּם, טְרֵפָה, וְאַף עַל פִּי שֶׁלֹּא נִקַּב הָעֶצֶם: <B>נִקַּב הַלֵּב לְבֵית חֲלָלוֹ.</B> שְׁנֵי חֲלָלִים יֵשׁ לַלֵּב, הַגָּדוֹל לְצַד יְמִין הַבְּהֵמָה, וְחָלָל קָטָן לְצַד שְׂמֹאל. אִם נִקַּב הַלֵּב בְּמַשֶּׁהוּ וְהִגִּיעַ הַנֶּקֶב לְאֶחָד מִשְּׁנֵי אֵלּוּ הַחֲלָלִים, טְרֵפָה. וְכֵן אִם נִקַּב בַּסְּחוּס שֶׁבַּלֵּב הֶעָשׂוּי כְּעֵין בִּיב וְהוּא קָרוּי קְנֵה הַלֵּב, טְרֵפָה: <B>נִשְׁבְּרָה הַשִּׁדְרָה.</B> חֻלְיוֹת הַשִּׁדְרָה: <B>וְנִפְסַק הַחוּט.</B> כְּמִין חוּט לָבָן יוֹצֵא מִן הַמֹּחַ וְעוֹבֵר עַל פְּנֵי אֹרֶךְ הַשִּׁדְרָה כֻלָּהּ, וּקְרוּם דַּק מַקִּיף אֶת הַחוּט. וְאִם נִפְסַק רֹב הֶקֵּפוֹ שֶׁל קְרוּם זֶה בְּרָחְבּוֹ, הַיְנוּ נִפְסַק הַחוּט וּטְרֵפָה, וַאֲפִלּוּ לֹא נִשְׁבְּרָה הַשִּׁדְרָה, אֶלָּא אוֹרְחָא דְמִלְּתָא נָקַט, דְּרֹב פְּסִיקַת הַחוּט עַל יְדֵי שְׁבִירַת הַשִּׁדְרָה הוּא: <B>נִטַּל הַכָּבֵד וְלֹא נִשְׁתַּיַּר הֵימֶנּוּ כְלוּם.</B> טְרֵפָה, עַד שֶׁיִּשְׁתַּיֵּר כַּזַּיִת בִּמְקוֹם מָרָה וְכַזַּיִת בִּמְקוֹם שֶׁהִיא חַיָּה מִשָּׁם, דְּהַיְנוּ מְקוֹם תְּלִיָּתָהּ כְּשֶׁהִיא מְעוּרָה וּדְבוּקָה תַּחַת הַכְּלָיוֹת. וְאִם נִשְׁתַּיֵּר בָּהּ פָּחוֹת מִשְּׁנֵי זֵיתִים בִּשְׁנֵי מְקוֹמוֹת הַלָּלוּ, אוֹ אֲפִלּוּ יוֹתֵר מִשְּׁנֵי זֵיתִים וְשֶׁלֹּא בִשְׁנֵי מְקוֹמוֹת הַלָּלוּ, טְרֵפָה: <B>הָרֵאָה שֶׁנִּקְּבָה.</B> שְׁנֵי קְרוּמִים דַּקִּים יֵשׁ לָרֵאָה, נִקַּב זֶה בְּלֹא זֶה, כְּשֵׁרָה. נִקְּבוּ שְׁנֵיהֶן וְהָרוּחַ יוֹצֵא כְּשֶׁנּוֹפְחִים אוֹתָהּ, טְרֵפָה. וּמִטַּעַם רֵאָה שֶׁנִּקְּבָה נֶאֶסְרוּ כָּל הַסִּרְכוֹת שֶׁבָּרֵאָה כְּשֶׁהֵם בִּמְקוֹם דַּעֲבִידֵי לְאִנְתּוֹקֵי, לְפִי שֶׁאֵין סִרְכָא בְּלֹא נֶקֶב, שֶׁהָרֵאָה שׁוֹאֶבֶת כָּל מִינֵי מַשְׁקֶה וְהַמַּשְׁקֶה נַעֲשֶׂה עָב בְּתוֹכָהּ וְיוֹצֵא מְעַט מְעַט דֶּרֶךְ הַנֶּקֶב וְנִקְפֶּה וְנַעֲשֶׂה קְרוּם. וּכְשֶׁהַסִּרְכוֹת בִּמְקוֹם דְּלָא עֲבִידֵי לְאִנְתּוֹקֵי, כְּגוֹן אוּנָא בְאוּנָא כְּסִדְרָן, זוֹ מְגִנָּה עַל זוֹ וְחוֹזֶרֶת לִבְרִיאוּתָהּ וְאֵין הַנֶּקֶב מִתְגַּלֶּה. אֲבָל כְּשֶׁהֵם בִּמְקוֹם דַּעֲבִידֵי לְאִנְתּוֹקֵי, הַקְּרוּם מִתְפָּרֵק וְהַנֶּקֶב מִתְגַּלֶּה: <B>אוֹ שֶׁחָסְרָה.</B> כְּגוֹן שֶׁחָסְרָה אַחַת מֵחֲמֵשׁ אוּנוֹת שֶׁיֵּשׁ לָרֵאָה. וְאִם נֶחְסְרָה אַחַת מִשְּׁלֹשׁ הָאוּנוֹת שֶׁל צַד יָמִין, יֵשׁ אוֹמְרִים שֶׁהָעֲנוּנִיתָא מַשְׁלֶמֶת וּכְשֵׁרָה. וְאִם חָסְרָה הָעֲנוּנִיתָא עַצְמָהּ, יֵשׁ מַכְשִׁירִין, דְּאֵין זֶה חִסָּרוֹן, שֶׁהַרְבֵּה בְהֵמוֹת אֵין לָהֶם עֲנוּנִיתָא. כָּךְ מוּכָח בַּגְּמָרָא: <B>עַד שֶׁתִּנָּקֵב לְבֵית הַסִּמְפּוֹנוֹת.</B> קְנוֹקְנוֹת קְטַנּוֹת הַמִּתְפַּשְּׁטוֹת בְּתוֹךְ הָרֵאָה כֻּלָּן שׁוֹפְכִין לַסִּמְפּוֹן הַגָּדוֹל. וּלְבֵית הַסִּמְפּוֹנוֹת דִּתְנַן, כְּלוֹמַר לַסִּמְפּוֹן הַגָּדוֹל שֶׁכָּל הַסִּמְפּוֹנוֹת שׁוֹפְכִים לוֹ. וְאֵין הֲלָכָה כְּרַבִּי שִׁמְעוֹן: <B>נִקְּבָה הַקֵּבָה.</B> נֶקֶב מְפֻלָּשׁ לְתוֹךְ חֲלָלָהּ בְּכָל שֶׁהוּא: <B>נִקְּבָה הַמָּרָה.</B> הַכִּיס שֶׁלָּהּ {ו}, לִמְקוֹם שֶׁאֵין הַכָּבֵד סוֹתַמְתָּהּ: <B>נִקְּבוּ הַדַּקִּין.</B> בְּנֵי מֵעַיִם, לִמְקוֹם שֶׁאֵין דַּקִּים אֲחֵרִים סָמוּךְ לַנֶּקֶב לְהָגֵן עָלָיו. אֲבָל הַדְרָא דְכַנְתָּא דְּאִנְקִיב לְחַבְרֵיהּ {ז}, חַבְרֵיהּ מָגֵן עֲלֵיהּ: <B>כֶּרֶס הַפְּנִימִי.</B> כָּל הַכֶּרֶס כֻּלּוֹ קָרוּי כֶּרֶס פְּנִימִי, וּנְקוּבָתוֹ בְּמַשֶּׁהוּ. כֶּרֶס הַחִיצוֹנָה, בָּשָׂר הַחוֹפֶה אֶת רֹב הַכֶּרֶס וְהוּא קְרוּם עָב עוֹבֵר עַל כָּל הֶחָלָל מִן הֶחָזֶה וְעַד הַיְרֵכַיִם. וְהַכֶּרֶס מִעוּטוֹ נֶחְבָּא תַּחַת צַלְעוֹת הֶחָזֶה. וְרֻבּוֹ תַּחַת אוֹתוֹ קְרוּם. וְנִקְרַע בְּרֻבּוֹ דְּקָאָמַר, הַיְנוּ שֶׁרוֹאִים כַּמָּה יֵשׁ מִן הַקְּרוּם כְּנֶגֶד אוֹתוֹ רֹב הַכֶּרֶס, וְאִם נִקְרַע שָׁם רֹב מַה שֶּׁיֵּשׁ מִן הַקְּרוּם כְּנֶגֶד הַכֶּרֶס, טְרֵפָה. וְאִם מִמְּקוֹם שֶׁהַכֶּרֶס כָּלֶה וּלְמַטָּה נִקְרַע אוֹתוֹ קְרוּם, כְּשֵׁרָה: <B>הַגְּדוֹלָה טֶפַח.</B> בְּשׁוֹר גָּדוֹל אִם נִקְרַע טֶפַח, טְרֵפָה, אַף עַל גַּב דְּלֹא הֲוֵי רֻבָּהּ. וּבְעֵגֶל קָטָן מִטַּרְפָא בְּרֻבָּהּ, אַף עַל גַּב דְּלֹא הֲוֵי טֶפַח. וַהֲלָכָה כְּרַבִּי יְהוּדָה: <B>הַמְסֵס וּבֵית הַכּוֹסוֹת.</B> סוֹף הַכֶּרֶס עָשׂוּי כְּכוֹבַע וְקָרוּי בֵּית הַכּוֹסוֹת, וְהַמְסֵס מְחֻבָּר בּוֹ, וְסָבִיב לְחִבּוּרָן כְּשֶׁבָּאִים לְהַבְדִּילָן יֵשׁ דֹּפֶן לָזֶה וְדֹפֶן לָזֶה, וּבָאֶמְצַע הֵן שׁוֹפְכִין זֶה לְתוֹךְ זֶה, וְהַמַּאֲכָל נִכְנָס מִבֵּית הַכּוֹסוֹת לַהַמְסֵס וּמִן הַמְסֵס לַקֵּבָה וּמֵהַקֵּבָה לַדַּקִּין: <B>שֶׁנִּקְּבוּ לַחוּץ.</B> שֶׁהַנֶּקֶב נִרְאֶה מִבַּחוּץ, כְּגוֹן שֶׁנִּקְּבוּ אוֹ זֶה אוֹ זֶה שֶׁלֹּא בִמְקוֹם חִבּוּרָן, לַאֲפוֹקֵי אִם נִקְּבוּ בִמְקוֹם חִבּוּרָן דְּכָשֵׁר, לְפִי שֶׁדֹּפֶן הַמְסֵס מָגֵן עַל נִקְבֵי בֵית הַכּוֹסוֹת, וְדֹפֶן בֵּית הַכּוֹסוֹת מָגֵן עַל נִקְבֵי הַמְסֵס {י}: <B>נָפְלָה מִן הַגָּג.</B> וּשְׁחָטָהּ מִיָּד, טְרֵפָה, אִם לֹא הָלְכָה בְרַגְלֶיהָ אַחַר נְפִילָתָהּ. דְּחָיְשִׁינַן שֶׁמָּא נִתְרַסְּקוּ אֵבָרֶיהָ {יא}. וְאִם הָלְכָה מְלֹא קוֹמָתָהּ, כְּשֵׁרָה וְאֵינָהּ צְרִיכָה בְּדִיקָה. וְאִם עָמְדָה וְלֹא הָלְכָה וּשְׁחָטָהּ, צְרִיכָה בְּדִיקָה. וְכֵן אִם שָׁהֲתָה מֵעֵת לְעֵת אַחַר שֶׁנָּפְלָה וּשְׁחָטָהּ, אַף עַל פִּי שֶׁלֹּא הָלְכָה וְלֹא עָמְדָה, כְּשֵׁרָה וּצְרִיכָה בְּדִיקָה. וּבְדִיקָה זוֹ בַּחֲלַל הַגּוּף בִּפְנִים לִרְאוֹת אִם נִתְרַסְּקוּ אֵבָרֶיהָ. וּבֵית הָרֶחֶם וְכֵן הַסִּימָנִים אֵין בָּהֶם מִשּׁוּם רִסּוּק אֵבָרִים: <B>נִשְׁתַּבְּרוּ רֹב צַלְעוֹתֶיהָ.</B> עֶשְׂרִים וּשְׁתַּיִם צְלָעוֹת גְּדוֹלוֹת שֶׁיֵּשׁ בָּהֶן מֹחַ יֵשׁ לַבְּהֵמָה, אַחַת עֶשְׂרֵה מִכָּאן וְאַחַת עֶשְׂרֵה מִכָּאן. נִשְׁתַּבְּרוּ שֵׁשׁ מִכָּאן וְשֵׁשׁ מִכָּאן, אוֹ אַחַת עֶשְׂרֵה מִכָּאן וְאַחַת מִכָּאן, זֶהוּ נִשְׁתַּבְּרוּ רֹב צַלְעוֹתֶיהָ. וְהוּא שֶׁנִּשְׁבְּרוּ מֵחֶצְיָן כְּלַפֵּי הַשִּׁדְרָה, לְפִי שֶׁשָּׁם חַיּוּתָהּ, וְלֹא מֵחֶצְיָן לְצַד הֶחָזֶה: <B>וּדְרוּסַת הַזְּאֵב.</B> שֶׁמַּכֶּה בְצִפָּרְנָיו בַּבְּהֵמָה וּמַטִּיל בָּהּ אֶרֶס וְשׂוֹרְפָהּ {יב}. וְאֵין דְּרִיסָה אֶלָּא בַּיָּד, אֲבָל לֹא בָרֶגֶל. וְאֵין דְּרוּסָה אֶלָּא מִדַּעַת. וּדְרוּסָה שֶׁאָמְרוּ, צְרִיכָה בְּדִיקָה כְנֶגֶד בְּנֵי מֵעַיִם, וּכְגוֹן סָפֵק דְּרָסָהּ אוֹ שֶׁרָאָה שֶׁדְּרָסָהּ וְאֵין מְקוֹם הַדְּרִיסָה נִכָּר מִבַּחוּץ, צְרִיכָה בְּדִיקָה גַּבָּהּ וּכְרֵסָהּ וְצִדֶּיהָ וְכָל שֶׁכְּנֶגֶד בְּנֵי מֵעַיִם. וְאִם הֶאֱדִים שָׁם בָּשָׂר, טְרֵפָה. וְאִם וַדַּאי דְּרוּסָה הִיא, בּוֹדֵק כְּנֶגֶד מְקוֹם הַדְּרִיסָה וְרוֹאֶה אִם הֶאֱדִים הַבָּשָׂר, טְרֵפָה, וְאִם לָאו, כְּשֵׁרָה: <B>דְּרוּסַת הַזְּאֵב בַּדַּקָּה.</B> אֲבָל בַּגַּסָּה לֹא אַלִּים זִיהֲרֵיהּ לְמִקְלְיֵהּ: <B>וּדְרוּסַת אֲרִי בַּגַּסָּה.</B> וְכָל שֶׁכֵּן בַּדַּקָּה. וְרַבִּי יְהוּדָה לְפֵרוּשֵׁי מִלְּתֵיהּ דְּתַנָּא קַמָּא אָתֵי וְלָאו לְאִפְלוֹגֵי עֲלֵיהּ. וַהֲלָכָה כְּמוֹתוֹ: <B>הַנֵּץ.</B> אשפרוי"ר בְּלַעַ"ז: <B>בָּעוֹף הַדַּק.</B> יוֹנִים וְצִפֳּרִים: <B>דְּרוּסַת הַגַּס.</B> אשטו"ר: <B>בָּעוֹף הַגָּס.</B> אַוָּזִים וְתַרְנְגוֹלִים: <B>זֶה הַכְּלָל.</B> לַאֲתוֹיֵי שִׁבְעָה מִינֵי טְרֵפוֹת שֶׁלֹּא הֻזְכְּרוּ בַּמִּשְׁנָה, וְאֵלּוּ הֵן. [א'] קוּלִית הַיָּרֵךְ שֶׁקָּפַץ מִמְּקוֹמוֹ מִן הַחוֹר שֶׁבְּעֶצֶם הָאַלְיָה שֶׁהוּא תָחוּב בּוֹ, וְהוּא דְּאִיעֲכּוּל נִיבֵיהּ. [ב'] לָקְתָה {יד} אֲפִלּוּ בְּכֻלְיָא אַחַת, וְכָל שֶׁכֵּן בִּשְׁתֵּיהֶן. וְהוּא דְמַטְיָא לַקּוּתָא לִמְקוֹם חָרִיץ {טו} שֶׁל כֻּלְיָא. [ג'] טְחוֹל שֶׁנִּקַּב נֶקֶב מְפֻלָּשׁ בְּמָקוֹם עָבֶה שֶׁבּוֹ. וְאִם נִשְׁתַּיֵּר בּוֹ כָּעֳבִי דִינַר זָהָב, כָּשֵׁר. [ד'] סִימָנִים שֶׁנִּדַּלְדְּלוּ בְּרֻבָּן, כְּלוֹמַר שֶׁנִּתְלְשׁוּ בְּכַמָּה מְקוֹמוֹת וּמְחֻבָּרִים כָּאן מְעַט וְכָאן מְעַט. [ה'] נֶעְקְרָה צֶלַע מֵעִקָּרָהּ. דְּדַוְקָא נִשְׁתַּבְּרוּ תְּנַן בְּמַתְנִיתִין דְּבָעִינַן רֻבָּא, אֲבָל נֶעְקְרָה צֶלַע אַחַת מֵעִקָּרָהּ עַד חֲצִי חֻלְיָתָהּ {טז}, טְרֵפָה. [ו'] גֻּלְגֹּלֶת שֶׁהֻכְּתָה מַכּוֹת רַבּוֹת עַל גֻּלְגָּלְתָּהּ וְלֹא נִפְחֲתָה וְלֹא נִקַּב הַקְּרוּם, אִם רֻבָּהּ נֶחְבְּסָה דְּהַיְנוּ נִתְרוֹצְצָה, טְרֵפָה. [ז'] וּבָשָׂר הַחוֹפֶה אֶת רֹב הַכֶּרֶס בְּרֻבּוֹ, נַמִּי אִיכָּא לְמַאן דְּאָמַר דְּתָנָא מַיְתֵי לֵיהּ בְּזֶה הַכְּלָל. וְלֹא הֻזְכַּר בְּפֵרוּשׁ בַּמִּשְׁנָה, לְפִי שֶׁאֵינָם מְפָרְשִׁין הַכֶּרֶס הַחִיצוֹנָה שֶׁשָּׁנוּי בַּמִּשְׁנָה שֶׁהוּא בָּשָׂר הַחוֹפֶה אֶת רֹב הַכֶּרֶס כִּדְפָרֵישְׁנָא לְעֵיל {יז}. וְכֵן מַיְתֵי תָּנָא בְּזֶה הַכְּלָל בְּהֵמָה שֶׁנֶּחְתְּכוּ רַגְלֶיהָ הָאַחֲרוֹנִים מִן הָאַרְכֻּבָּה וּלְמַעְלָה, טְרֵפָה. וְחִסָּרוֹן בַּשִּׁדְרָה, שֶׁאִם חֲסֵרָה חֻלְיָא אַחַת {יח}, טְרֵפָה. וּגְלוּדָה, שֶׁנָּפַל עוֹרָהּ וְהֻפְשְׁטָה כֻלָּהּ, אוֹ מֵחֲמַת שְׁחִין אוֹ מֵחֲמַת מְלָאכָה, טְרֵפָה. וַחֲרוּתָה, שֶׁצָּמְקָה רֵאָה שֶׁלָּהּ וְנַעֲשֵׂית כַּחֲרִיּוֹת שֶׁל דֶּקֶל מֵחֲמַת פַּחַד שֶׁהִבְעִיתָהּ אָדָם, דְּדַוְקָא בִידֵי שָׁמַיִם תְּנַן לְקַמָּן שֶׁהִיא כְּשֵׁרָה מִשּׁוּם דְּהָדְרָא בְּרִיאָה, אֲבָל לֹא בִידֵי אָדָם. וְכָל הָנֵי טְרֵפוֹת רַבִּינְהוּ תַּנָּא בְּזֶה הַכְּלָל: <B>כֹּל שֶׁאֵין כָּמוֹהָ חַיָּה.</B> שֶׁלָּקְתָה מַכָּה שֶׁאֵין בְּהֵמָה לְקוּיָה דֻּגְמָתָהּ יְכוֹלָה לִחְיוֹת: 

~ פרק ג - משנה ב
<B>נִקְּבָה הַגַּרְגֶּרֶת.</B> בְּלֹא חֶסְרוֹן אִסָּר כְּדִמְפָרֵשׁ. וְאִם נִקְּבָה נְקָבִים הַרְבֵּה מְפֻלָּשִׁים וְאֵין בָּהֶן חִסָּרוֹן, רוֹאִין אִם כְּשֶׁיִּצְטָרְפוּ יֵשׁ בְּכֻלָּן שִׁעוּר רֹב גַּרְגֶּרֶת, טְרֵפָה, וְאִם יֵשׁ בְּאוֹתָן נְקָבִים חִסָּרוֹן אוֹ שֶׁחָסְרוּ מִמֶּנּוּ רְצוּעוֹת אֲרֻכּוֹת, רוֹאִין אִם כְּשֶׁיִּצְטָרֵף כָּל מַה שֶּׁחָסֵר יַעֲלֶה יוֹתֵר מִשִּׁעוּר אִסָּר, טְרֵפָה, וְאִם כְּאִסָּר אוֹ פָּחוֹת, כְּשֵׁרָה. וְכֵן הֲלָכָה: <B>אוֹ שֶׁנִּסְדְּקָה.</B> וְהוּא שֶׁיִּשְׁתַּיֵּר בָּהּ בַּקָּנֶה לְמַעְלָה וּלְמַטָּה כָּל שֶׁהוּא: <B>נִפְחֲתָה הַגֻּלְגֹּלֶת.</B> הָעֶצֶם נִפְחַת וְרוֹאִים אָנוּ שֶׁלֹּא נִקַּב קְרוּם שֶׁל מֹחַ: <B>נִטְּלָה הַכָּבֵד וְנִשְׁתַּיֵּר הֵימֶנָּה כַזָּיִת.</B> וְהוּא שֶׁיִּהְיֶה כַּזַּיִת בִּמְקוֹם מָרָה וְכַזַּיִת בִּמְקוֹם שֶׁהִיא מְעוּרָה: <B>זֶה לְתוֹךְ זֶה.</B> שֶׁסְּמוּכִין הֵן וְדָפְנָן שֶׁל שְׁנֵיהֶם אֲדוּקִים זֶה לָזֶה וּבְאֶמְצָעִיתָן הֵן שׁוֹפְכִין זֶה לָזֶה. וְאִם חָזְרוּ וְנִקְּבוּ בִּמְקוֹם אֲדִיקַת דָּפְנוֹתֵיהֶם וְאֵין הַנֶּקֶב נִרְאֶה לַחוּץ אֶלָּא זֶה לְתוֹךְ זֶה, כְּשֵׁרָה, דְּהָא לַהֲדָדֵי נַמִּי שָׁפְכֵי: <B>נִטַּל הַטְּחוֹל.</B> לֹא שָׁנוּ אֶלָּא נִטַּל, אֲבָל נִקַּב בִּמְקוֹם עָבְיוֹ וְלֹא נִשְׁתַּיֵּר בּוֹ כָּעֳבִי דִינַר זָהָב, טְרֵפָה {כא}, כְּדִמְפָרְשִׁינַן לְעֵיל: <B>נִטְּלוּ הַכְּלָיוֹת.</B> בֵּין שֶׁנִּטְּלוּ שְׁתֵּיהֶן בֵּין שֶׁנִּטְּלָה אַחַת מֵהֶן, כְּשֵׁרָה. וְלֹא שָׁנוּ אֶלָּא נִטְּלוּ, אֲבָל הַכֻּלְיָא שֶׁהִקְטִינָה מֵחֲמַת חֹלִי {כב}, בַּדַּקָּה עַד כְּפוֹל, בַּגַּסָּה עַד כַּעֲנָבָה בֵּינוֹנִית, טְרֵפָה. וְאִם מְלֵאָה מַיִם סְרוּחִים, טְרֵפָה. מַיִם זַכִּים, כְּשֵׁרָה: <B>נִטַּל לְחִי הַתַּחְתּוֹן.</B> מֵעַל הַבָּשָׂר וְהַסִּימָנִים מְחֻבָּרִין בַּבָּשָׂר. וְלֹא שָׁנוּ אֶלָּא שֶׁיְּכוֹלָה לִחְיוֹת עַל יְדֵי הַלְעָטָה, שֶׁשּׁוֹפְכִים הַמַּאֲכָל לְתוֹךְ פִּיהָ. אֲבָל אֵינָהּ יְכוֹלָה לִחְיוֹת עַל יְדֵי הַלְעָטָה, טְרֵפָה: <B>נִטְּלָה הָאֵם.</B> הִיא הָרֶחֶם, מטרי"ץ בְּלַעַ"ז, שֶׁהָעֻבָּר מֻנָּח בָּהּ: <B>וַחֲרוּתָה בִידֵי שָׁמָיִם.</B> שֶׁצָּמְקָה הָרֵאָה שֶׁלָּהּ וְיָבְשָׁה כַּחֲרִיּוֹת שֶׁל דֶּקֶל מִקּוֹל רַעַם (וּבָרָק) [וּרְאִיַּת בָּרָק], כְּשֵׁרָה. וּבִידֵי אָדָם, כְּגוֹן שֶׁהִבְעִיתָהּ אָדָם אוֹ שְׁאָר כָּל הַבְּרִיּוֹת כְּגוֹן שַׁאֲגַת אַרְיֵה וְקוֹל שַׁחַל, טְרֵפָה. וְהֵיכִי יָדְעִינַן אִם בִּידֵי שָׁמַיִם וּכְשֵׁרָה אִם בִּידֵי אָדָם וּטְרֵפָה. בַּקַּיִץ מֵבִיא כְּלֵי חֶרֶס לְבָנִים {כג} וּמְמַלְּאָן מַיִם קָרִים וּמַנִּיחַ הָרֵאָה בְּתוֹכָם מֵעֵת לְעֵת, אִי הָדְרָא בָּרִיא, בִּידֵי שָׁמַיִם הִיא וּכְשֵׁרָה, וְאִי לֹא הָדְרָא בָּרִיא, בִּידֵי אָדָם הִיא וּטְרֵפָה. וּבַחֹרֶף מֵבִיא כְּלִי חֶרֶס שָׁחוֹר, שֶׁאֵינוֹ מַזִּיעַ כְּמוֹ הַלָּבָן וְאֵין הַמַּיִם מִצְטַנְּנִים בּוֹ. וְיֵשׁ מְפָרְשִׁים שֶׁמֵּבִיא כְּלֵי נְחֹשֶׁת, וּמְמַלְּאָן מַיִם פּוֹשְׁרִים וּמַנִּיחַ הָרֵאָה בְּתוֹכָן מֵעֵת לְעֵת, אִי הָדְרָא בָּרִיא כְּשֵׁרָה, וְאִם לָאו, טְרֵפָה: <B>הַגְּלוּדָה.</B> שֶׁהֻפְשַׁט עוֹרָהּ מֵעָלֶיהָ. אִם נִשְׁאַר בָּהּ עוֹר כְּרֹחַב סֶלַע עַל פְּנֵי הַשִּׁדְרָה כֻלָּהּ, שֶׁנִּמְצְאוּ חֻלְיוֹת הַשִּׁדְרָה כֻּלָּן מְחֻפִּים, הֲרֵי זוֹ כְשֵׁרָה. וְאִם נִפְשַׁט מִמֶּנּוּ רֹחַב סֶלַע עַל פְּנֵי כָל הַשִּׁדְרָה {כד}, אַף עַל פִּי שֶׁכָּל שְׁאָר עוֹרָהּ קַיָּם, טְרֵפָה. וְכֵן פְּסַק הֲלָכָה: 

~ פרק ג - משנה ג
<B>הִכַּתָּהּ חֻלְדָּה עַל רֹאשָׁהּ.</B> שֶׁנָּשְׁכָה בְשִׁנֶּיהָ. דְּאִלּוּ בַּיָּד, יֵשׁ דְּרִיסָה לְחֻלְדָּה בְּעוֹפוֹת וְכָל כְּנֶגֶד הֶחָלָל מִטַּרְפָא בֵיהּ: <B>מְקוֹם שֶׁעוֹשֶׂה אוֹתָהּ טְרֵפָה.</B> שֶׁיֵּשׁ לָחוּשׁ שֶׁמָּא נִקַּב קְרוּם שֶׁל מֹחַ. וְכֵיצַד הוּא עוֹשֶׂה, מַכְנִיס יָדוֹ לְתוֹךְ פִּי הָעוֹף וְדוֹחֵק אֶצְבָּעוֹ לְמַעְלָה, אִם הַמֹּחַ מְבַצְבֵּץ וְיוֹצֵא בְּיָדוּעַ שֶׁנִּקַּב הַקְּרוּם וּטְרֵפָה: <B>נִקַּב הַקֻּרְקְבָן.</B> וְהוּא שֶׁיִּהְיֶה הַנֶּקֶב בִּבְשַׂר הַקֻּרְקְבָן וּבַכִּיס שֶׁבְּתוֹכוֹ שֶׁהַמַּאֲכָל עוֹבֵר בּוֹ, דְּהַיְנוּ שֶׁיִּהְיוּ נְקוּבִים הַכִּיס וְהַבָּשָׂר זֶה כְנֶגֶד זֶה. אֲבָל קֻרְקְבָן שֶׁנִּקַּב וְכִיס שֶׁלּוֹ קַיָּם, אוֹ אֲפִלּוּ נִקְּבוּ שְׁנֵיהֶם זֶה שֶׁלֹּא כְנֶגֶד זֶה, כְּשֵׁרָה {כו}: <B>וְנֶחְמְרוּ בְנֵי מֵעֶיהָ.</B> כֻּוְּצוּ מֵחֲמַת הָאוּר וְנֶהֶפְכוּ מַרְאִיתָן. לְשׁוֹן מֵעַי חֳמַרְמָרוּ: <B>יְרֻקִּים פְּסוּלִים.</B> הָכִי קָאָמַר, אֵבָרִים שֶׁדַּרְכָּן לִהְיוֹת אֲדֻמִּים, כְּגוֹן הַלֵּב וְהַכָּבֵד וְהַקֻּרְקְבָן שֶׁדַּרְכָּן לִהְיוֹת אֲדֻמִּים בְּאַוָּזִין וְתַרְנְגוֹלִים וְתוֹרִים וּבְנֵי יוֹנָה וְכַיּוֹצֵא בָהֶן, אִם נִשְׁתַּנּוּ וְנַעֲשׂוּ יְרֻקִּים מֵחֲמַת הָאוּר, פְּסוּלִים, וְאִם נִשְׁאֲרוּ אֲדֻמִּים כְּמוֹ שֶׁהָיוּ, כְּשֵׁרִים. וְהוּא הַדִּין הַדַּקִּים שֶׁדַּרְכָּן לִהְיוֹת יְרֻקִּים, אִם נִשְׁתַּנּוּ מִבְּרִיָּתָן וְנֶהֶפְכוּ אֲדֻמִּים, פְּסוּלִים. וְכֵן עוֹפוֹת הַמַּיִם שֶׁהַלֵּב וְהַכָּבֵד וְהַקֻּרְקְבָן שֶׁלָּהֶם יְרֻקִּים, אִם נָפְלוּ לָאוּר וְהֶאֱדִימוּ, פְּסוּלִים. שֶׁכָּל שֶׁנִּשְׁתַּנּוּ מַרְאִיתָן מֵחֲמַת הָאוּר, פְּסוּלִים. וְשִׁעוּר שִׁנּוּי הַמַּרְאֶה, בְּמַשֶּׁהוּ, כְּמוֹ שֶׁהַנֶּקֶב בְּמַשֶּׁהוּ: <B>דְּרָסָהּ.</B> אָדָם בְּרַגְלָיו: <B>אוֹ שֶׁטְּרָפָהּ בַּכֹּתֶל.</B> שֶׁהִכָּה בָהּ בַּכֹּתֶל: <B>אוֹ שֶׁרִצְּצַתָּהּ בְּהֵמָה.</B> דְּאִיכָּא לְמֵיחַשׁ לְהָנֵי תְּלָתָא מִשּׁוּם רִסּוּק אֵבָרִים. וַעֲדַיִן מְפַרְכֶּסֶת: <B>אִם שָׁהֲתָה מֵעֵת לְעֵת וּשְׁחָטָהּ כְּשֵׁרָה.</B> וּבַעְיָא בְּדִיקָה כִּדְכָתְבִינַן לְעֵיל גַּבֵּי בְהֵמָה. שֶׁכָּל טְרֵפוֹת שֶׁמָּנוּ חֲכָמִים בַּבְּהֵמָה, כְּנֶגְדָּן בָּעוֹף. יָתֵר עֲלֵיהֶן הָעוֹף, אֵלּוּ הַשְּׁנוּיִין בַּמִּשְׁנָה: 

~ פרק ג - משנה ד
<B>נִקְּבָה הַגַּרְגֶּרֶת אוֹ שֶׁנִּסְדְּקָה.</B> נְקוּבַת הַגַּרְגֶּרֶת וּסְדִיקָתָהּ בָּעוֹף, כִּנְקוּבַת הַגַּרְגֶּרֶת וּסְדִיקָתָהּ בַּבְּהֵמָה. וּכְבָר פֵּרַשְׁנוּ לְעֵיל. וְאִם נִקְּבָה נֶקֶב שֶׁיֵּשׁ בָּהּ חִסָּרוֹן, אִם הַחִסָּרוֹן הֲוֵי כְּשִׁעוּר רֹב חֲלַל הַקָּנֶה שֶׁל אוֹתוֹ הָעוֹף, טְרֵפָה, וְאִם לָאו, כְּשֵׁרָה: <B>הַזֶּפֶק.</B> הוּא סָמוּךְ לַוֶּשֶׁט. וְכָל הַנִּמְשָׁךְ עִם הַוֶּשֶׁט כְּשֶׁהָעוֹף מוֹשֵׁךְ צַוָּארוֹ דִּינוֹ כַוֶּשֶׁט וּנְקוּבָתוֹ בְּמַשֶּׁהוּ, וּשְׁאָר הַזֶּפֶק אִם נִקַּב כָּשֵׁר: <B>רַבִּי אוֹמֵר אֲפִלּוּ נִטָּל.</B> וְאֵין הֲלָכָה כְּרַבִּי: <B>יָצְאוּ בְנֵי מֵעֶיהָ.</B> לֹא שָׁנוּ אֶלָּא שֶׁבְּשָׁעָה שֶׁהִכְנִיסָן לְתוֹכוֹ לֹא הָפַךְ עֶלְיוֹנוֹ לְתַחְתּוֹנוֹ, אוֹ עֲגֻלָּה זוֹ לְמַעְלָה מִכְּמוֹת שֶׁהָיְתָה, שֶׁהֶחֱלִיף זוֹ לְמַעְלָה וְזוֹ לְמַטָּה. אֲבָל הָפַךְ בָּהֶן, טְרֵפָה, שֶׁכֵּיוָן שֶׁנֶּהְפַּךְ אֶחָד מֵהֶם אֵינוֹ יָכוֹל לִחְיוֹת {כח}: <B>נִשְׁתַּבְּרוּ גַפֶּיהָ.</B> עַצְמוֹת הַכְּנָפַיִם. וְדַוְקָא נִשְׁתַּבְּרוּ, אֲבָל שְׁמוּטַת גַּף בָּעוֹף, טְרֵפָה, חָיְשִׁינַן שֶׁמָּא נִקְּבָה הָרֵאָה. לְפִי שֶׁהָרֵאָה נֶחְבֵּאת בֵּין הַצְּלָעוֹת וּקְרוּם הַבָּשָׂר רַךְ וְדַק בֵּין צֶלַע לְצֶלַע, וּכְשֶׁשּׁוֹמֵט גַּפָּהּ מִתְנַתֶּקֶת הָרֵאָה עִם הַגַּף: <B>נִשְׁתַּבְּרוּ רַגְלֶיהָ.</B> מִן הָאַרְכֻּבָּה וּלְמַטָּה, אוֹ אֲפִלּוּ לְמַעְלָה וְלֹא יָצָא הָעֶצֶם לַחוּץ. אֲבָל יָצָא לַחוּץ, תְּנַן בִּבְהֵמָה הַמַּקְשָׁה דַּהֲוֵי טְרֵפָה, וְשָׁם נְפָרֵשׁ: <B>נִמְרְטוּ כְנָפֶיהָ.</B> הַיְנוּ נוֹצָה גְדוֹלָה שֶׁעַל כָּל גּוּפָהּ: <B>נוֹצָה.</B> הִיא הַדַּקָּה שֶׁעַל הַבָּשָׂר שֶׁאֵין לָהּ קָנִים, דַּחֲשִׁיב לָהּ כִּגְלוּדָה. וְאֵין הֲלָכָה כְּרַבִּי יְהוּדָה {כט}: 

~ פרק ג - משנה ה
<B>אֲחוּזַת הַדָּם.</B> שֶׁאֲחָזָהּ דָּם וְחָלְתָה: <B>וְהַמְעֻשֶּׁנֶת.</B> שֶׁנִּכְנַס עָשָׁן בְּגוּפָהּ: <B>וְהַמְצֻנֶּנֶת.</B> חֹלִי מֵחֲמַת צִנָּה. וְרַמְבַּ"ם פֵּרֵשׁ אֲחוּזַת הַדָּם שֶׁגָּבַר עָלֶיהָ הַדָּם, וְהַמְעֻשֶּׁנֶת שֶׁגָּבְרָה עָלֶיהָ הַלֵּחָה הַשְּׁחוֹרָה, וְהַמְצֻנֶּנֶת שֶׁגָּבְרָה עָלֶיהָ הַלֵּחָה הַלְּבָנָה. וְלֹא הִזְכִּיר הַלֵּחָה הָרְבִיעִית שֶׁהִיא הָאֲדֻמָּה, לְפִי שֶׁאֵינָהּ מְצוּיָה כָּל כָּךְ בַּבְּהֵמוֹת: <B>הַרְדֻּפְנִי.</B> סַם הַמָּוֶת דִּבְהֵמָה. וְכֵן צוֹאַת הַתַּרְנְגוֹלִים, הַבְּהֵמוֹת הָאוֹכְלוֹת מִמֶּנָּה מֵתוֹת: <B>מַיִם הָרָעִים.</B> מַיִם מְגֻלִּים: <B>סַם הַמָּוֶת.</B> דָּבָר שֶׁהוּא סַם הַמָּוֶת לָאָדָם וְאֵינוֹ סַם הַמָּוֶת לַבְּהֵמָה: 

~ פרק ג - משנה ו
<B>הַדּוֹרֵס.</B> הָאוֹחֵז בְּצִפָּרְנָיו וּמַגְבִּיהַּ מִן הַקַּרְקַע מַה שֶּׁהוּא אוֹכֵל. וְיֵשׁ שֶׁפֵּרְשׁוּ, שֶׁאֵינוֹ מַמְתִּין לַבַּעַל חַי עַד שֶׁיָּמוּת {לא} אֶלָּא אוֹכְלוֹ מֵחַיִּים: <B>אֶצְבַּע יְתֵרָה.</B> זוֹ אֶצְבַּע הַגְּבוֹהָה שֶׁאֲחוֹרֵי הָאֶצְבָּעוֹת {לב}: <B>וְקֻרְקְבָנוֹ נִקְלָף.</B> הַכִּיס שֶׁבְּתוֹךְ הַקֻּרְקְבָן נִקְלָף מִבְּשַׂר הַקֻּרְקְבָן {לג}. וְלֹא שֶׁיִּהְיֶה כָּל עוֹף טָהוֹר צָרִיךְ לְכָל הַסִּימָנִים הַלָּלוּ, אֶלָּא סִימָן אֶחָד בִּלְבָד דַּי, וּבִלְבָד שֶׁנֵּדַע בּוֹ שֶׁאֵינוֹ דוֹרֵס וְאוֹכֵל. וְהַגְּאוֹנִים כָּתְבוּ שֶׁמָּסֹרֶת בְּיָדָם שֶׁאֵין מַכְשִׁירִים עוֹף הַבָּא בְּסִימָן אֶחָד וְאַף עַל פִּי שֶׁיָּדוּעַ לָנוּ בּוֹ שֶׁאֵינוֹ דוֹרֵס וְאוֹכֵל, אֶלָּא אִם כֵּן הָיָה אוֹתוֹ סִימָן שֶׁקֻּרְקְבָנוֹ נִקְלָף בַּיָּד, אֲבָל אִם אֵינוֹ נִקְלָף בַּיָּד אַף עַל פִּי שֶׁיֵּשׁ לוֹ זֶפֶק אוֹ אֶצְבַּע יְתֵרָה מֵעוֹלָם לֹא הִתִּירוּהוּ: <B>הַחוֹלֵק אֶת רַגְלָיו.</B> כְּשֶׁמַּעֲמִידוֹ עַל הַחוּט נוֹתֵן שְׁתֵּי אֶצְבְּעוֹתָיו מִכָּאן וּשְׁתַּיִם מִכָּאן: <B>טָמֵא.</B> בְּיָדוּעַ שֶּׁהוּא דוֹרֵס: 

~ פרק ג - משנה ז
<B>וּבַחֲגָבִים.</B> זֶהוּ סִימַן טָהֳרָתָם: <B>כֹּל שֶׁיֶּשׁ לוֹ אַרְבַּע רַגְלַיִם וְאַרְבַּע כְּנָפַיִם וְיֵשׁ לוֹ קַרְסֻלַּיִם.</B> הֵם שְׁנֵי רַגְלַיִם אֲרֻכִּים לְבַד הָאַרְבַּע. וְהֵם סָמוּךְ לְצַוָּארוֹ מִמַּעַל לְרַגְלָיו לְנַתֵּר בָּהֶם, כְּשֶׁהוּא רוֹצֶה לִקְפֹּץ מִתְחַזֵּק בָּהֶם: <B>רַבִּי יוֹסֵי אוֹמֵר וּשְׁמוֹ חָגָב.</B> אַף עַל פִּי שֶׁיֵּשׁ בּוֹ אַרְבָּעָה סִימָנִים הַלָּלוּ אֵינוֹ כָשֵׁר, אֶלָּא אִם כֵּן יָדוּעַ שֶׁשְּׁמוֹ חָגָב {לז}. וְכֵן הֲלָכָה: <B>כֹּל שֶׁיֶּשׁ לוֹ סְנַפִּיר וְקַשְׂקָשֶׂת.</B> אֲפִלּוּ אֵין לוֹ עַכְשָׁיו וְעָתִיד לְגַדֵּל לְאַחַר זְמַן, אוֹ שֶׁיֵּשׁ לוֹ עַכְשָׁיו וְעָתִיד לְהַשִּׁירָן כְּשֶׁיּוֹצֵא מִן הַמַּיִם, מֻתָּר {לח}: <B>וּסְנַפִּירִין הַפּוֹרֵחַ בָּהֶן.</B> שֶׁשָּׁט בָּהֶן עַל פְּנֵי הַמַּיִם: 

^ פרק ד

~ פרק ד - משנה א
<B>בְּהֵמָה הַמַּקְשָׁה כוּ'.</B> מֻתָּר בַּאֲכִילָה. הָעֻבָּר כֻּלּוֹ, וַאֲפִלּוּ מְקוֹם חֲתָךְ שֶׁל אֵבָר. דְּאִם הוֹצִיא יָדוֹ וְלֹא הֶחֱזִירָהּ צָרִיךְ לְהַנִּיחַ מִמַּה שֶּׁבִּפְנִים לַצַּד הַחִיצוֹן וּלְחָתְכוֹ, שֶׁמְּקוֹם הַחֲתָךְ הַבְדָּלַת הַחִיצוֹן וְהַפְּנִימִי אָסוּר, מִפְּנֵי שֶׁהוּא עוֹמֵד עַל שְׂפַת הָרֶחֶם {ב}. אֲבָל הֶחֱזִירָהּ אֵין צָרִיךְ לַחְתֹּךְ לְצַד פְּנִים {ג}, אֶלָּא מְצַמְצֵם וְחוֹתֵךְ וּמְקוֹם חֲתָךְ מֻתָּר. דְּמַאי טַעֲמָא נֶאֱסַר הָאֵבָר כְּשֶׁיָּצָא לַחוּץ, מִשּׁוּם וּבָשָׂר בַּשָּׂדֶה טְרֵפָה, בָּשָׂר שֶׁיָּצָא חוּץ לִמְחִצָּתוֹ שֶׁהוּא לוֹ שָׂדֶה, טְרֵפָה. מַה טְּרֵפָה כֵּיוָן שֶׁנִּטְרְפָה שׁוּב אֵין לָהּ הֶתֵּר, אַף בָּשָׂר כֵּיוָן שֶׁיָּצָא חוּץ לִמְחִצָּתוֹ שׁוּב אֵין לוֹ הֶתֵּר. וּמְקוֹם חֲתָךְ לֹא יָצָא חוּץ לִמְחִצָּתוֹ, הִלְכָּךְ מֻתָּר כְּשֶׁהֶחֱזִירָהּ קֹדֶם שְׁחִיטָה, דְּקָרִינַן בֵּיהּ בְּהֵמָה בַּבְּהֵמָה תֹּאכֵלוּ: <B>הֲרֵי הוּא כְיָלוּד.</B> וְתוּ לֹא מַהֲנֵי לֵיהּ שְׁחִיטַת אִמּוֹ, וְצָרִיךְ שְׁחִיטָה לְעַצְמוֹ אִם נִמְצָא חַי. וְאִם נִמְצָא מֵת הֲרֵי הוּא כִנְבֵלָה: <B>חוֹתֵךְ מֵעֻבָּר שֶׁבְּמֵעֶיהָ.</B> וְהִנִּיחַ הַחֲתִיכָה בְּתוֹכָהּ, מֻתָּר בִּשְׁחִיטַת הַבְּהֵמָה וְלֹא נֶאֱסָר מִשּׁוּם אֵבָר מִן הַחַי: <B>מִן הַטְּחוֹל וּמִן הַכְּלָיוֹת.</B> שֶׁל בְּהֵמָה עַצְמָהּ: <B>אָסוּר בַּאֲכִילָה.</B> וְאַף עַל פִּי שֶׁהִנִּיחוֹ בַּבְּהֵמָה לֹא הֻתַּר בִּשְׁחִיטָתָהּ. וּלְהָכִי נָקַט טְחוֹל וּכְלָיוֹת, מִשּׁוּם דְּמִידִי דְלֹא מִטַּרְפָא בְּהוּ הוּא {ה}: 

~ פרק ד - משנה ב
<B>הַמְבַכֶּרֶת הַמַּקְשָׁה לֵילֵד.</B> בְּפֶטֶר רֶחֶם שֶׁלָּהּ. מֻתָּר לַחְתֹּךְ אֵבָר אֵבָר כְּשֶׁהוּא יוֹצֵא רִאשׁוֹן רִאשׁוֹן: <B>וּמַשְׁלִיךְ לַכְּלָבִים.</B> דְּכָל כַּמָּה דְלֹא נָפַק רֻבֵּיהּ לֹא קַדִּישׁ: <B>יָצָא רֻבּוֹ.</B> כְּאֶחָד, וַחֲתָכוֹ: <B>הֲרֵי זֶה יִקָּבֵר.</B> דְּבִיצִיאַת הָרֹב חָלָה קְדֻשָּׁה עָלָיו, דְּקָרִינַן בֵּיהּ אֲשֶׁר יִוָּלֵד: <B>וְנִפְטְרָה מִן הַבְּכוֹרָה.</B> שֶׁהַבָּא אַחֲרָיו אֵינוֹ בְכוֹר. בֵּין שֶׁיָּצָא רִאשׁוֹן אֵבָר אֵבָר וּבֵין שֶׁיָּצָא רֹב כְּאֶחָד, דְּהָא שֵׁנִי לָאו פֶּטֶר רֶחֶם הוּא: 

~ פרק ד - משנה ג
<B>בִּבְהֵמָה טְהוֹרָה טָהוֹר.</B> מִקַּל וָחֹמֶר {ח}, וּמָה אִם הוֹעִילָה לוֹ מְחִצַּת אִמּוֹ לְהַתִּירוֹ בַּאֲכִילָה בִּשְׁחִיטָתָהּ אַף עַל פִּי שֶׁהוּא מֵת, לֹא תוֹעִיל לוֹ כְּשֶׁהִיא חַיָּה לְטַהֲרוֹ מִלְּטַמֵּא. וּבְהֵמָה טְמֵאָה מְנָלָן, דְּאָמַר קְרָא (וַיִּקְרָא יא) וְכִי יָמוּת מִן הַבְּהֵמָה, זוֹ בְהֵמָה טְמֵאָה. אֲשֶׁר הִיא לָכֶם לְאָכְלָה, זוֹ בְהֵמָה טְהוֹרָה. אִיתְקַשׁ בְּהֵמָה טְמֵאָה לִבְהֵמָה טְהוֹרָה, מַה בְּהֵמָה טְהוֹרָה עֻבָּרָהּ טָהוֹר, אַף בְּהֵמָה טְמֵאָה עֻבָּרָהּ טָהוֹר: <B>רַבִּי יוֹסֵי הַגְּלִילִי אוֹמֵר בִּטְמֵאָה טָמֵא.</B> וּמַפִּיק לֵיהּ מִקְּרָא דִּכְתִיב (שָׁם ה) אוֹ נֶפֶשׁ אֲשֶׁר תִּגַּע בְּכָל דָּבָר טָמֵא אוֹ בְנִבְלַת חַיָּה טְמֵאָה אוֹ בְנִבְלַת בְּהֵמָה טְמֵאָה, וְכִי נִבְלַת בְּהֵמָה טְמֵאָה מְטַמְּאָה וְנִבְלַת בְּהֵמָה טְהוֹרָה אֵינָהּ מְטַמְּאָה. אֶלָּא אֵיזֶה, זֶה עֻבָּר שֶׁבַּטְּמֵאָה טָמֵא, וּבַטְּהוֹרָה טָהוֹר מִקַּל וָחֹמֶר. וּבַטְּמֵאָה טָמֵא דְּלֵיכָּא קַל וָחֹמֶר וְלֹא דָרְשִׁינַן הֶקֵּשָׁא. וְאֵין הֲלָכָה כְּרַבִּי יוֹסֵי: <B>הַחַיָּה טְמֵאָה טֻמְאַת שִׁבְעָה.</B> וּמִדְרַבָּנָן, גְּזֵרָה שֶׁמָּא יוֹצִיא הָעֻבָּר אֶת רֹאשׁוֹ חוּץ לַפְּרוֹזְדוֹר וַהֲרֵי הוּא כְיָלוּד וּמְטַמֵּא, וְהַחַיָּה סְבוּרָה שֶׁעֲדַיִן הוּא בְּמֵעֶיהָ וְאָתֵי לִטְהוּרֵי. אֲבָל בְּרוֹעֶה שֶׁהוֹשִׁיט יָדוֹ לִמְעֵי בְהֵמָה דְּקָתָנֵי מַתְנִיתִין טָהוֹר, לֵיכָּא לְמִגְזָר הָכִי, מִפְּנֵי שֶׁרֶחֶם שֶׁל בְּהֵמָה גָּלוּי וְכִי מַפִּיק חָזֵי לֵיהּ: <B>וְהָאִשָּׁה טְהוֹרָה עַד שֶׁיֵּצֵא הַוָּלָד.</B> דְּאִשָּׁה מַרְגֶּשֶׁת בְּעַצְמָהּ כְּשֶׁמּוֹצִיא רֹאשׁוֹ חוּץ לַפְּרוֹזְדוֹר וְלֹא אָתֵי לְטִהוּרֵי: 

~ פרק ד - משנה ד
<B>הַבָּשָׂר טָהוֹר.</B> בְּשַׂר הָעֻבָּר טָהוֹר, שֶׁאֵין בְּהֵמָה מְקַבֶּלֶת טֻמְאָה מֵחַיִּים {ט}: <B>הַבָּשָׂר מַגַּע נְבֵלָה.</B> בְּשַׂר הָעֻבָּר מַגַּע אֵבָר מִן הַחַי, שֶׁהוּא מְטַמֵּא כִּנְבֵלָה: <B>מַגַּע טְרֵפָה שְׁחוּטָה.</B> שֶׁהַשְּׁחִיטָה אַף עַל פִּי שֶׁאֵינָהּ מַתֶּרֶת הָאֵבָר בַּאֲכִילָה, מְטַהֲרַתּוּ מִידֵי נְבֵלָה. וְהַוְיָא כִּטְרֵפָה שְׁחוּטָה שֶׁאֵינָהּ מְטַמְּאָה מִן הַתּוֹרָה אֶלָּא מִדְּרַבָּנָן בְּמֻקְדָּשִׁין {יב}: <B>הָכִי גָרְסִינַן, אַף שְׁחִיטַת בְּהֵמָה תְּטַהֵר אֶת הָאֵבָר.</B> וְלֹא גָרְסִינַן אֶת הָעֻבָּר: <B>לֹא אִם טִהֲרָה שְׁחִיטַת טְרֵפָה אוֹתָהּ.</B> מִן הַדִּין הוּא שֶׁהֲרֵי דָּבָר שֶׁגּוּפָהּ: <B>וּמִנַּיִן לַטְּרֵפָה שֶׁשְּׁחִיטָתָהּ מְטַהַרְתָּהּ.</B> דְּשֶׁמָּא אֵינָהּ מְטַהַרְתָּהּ וּמִן הַדִּין אֵינָהּ מְטַהַרְתָּהּ, שֶׁבְּהֵמָה טְמֵאָה אֲסוּרָה בַאֲכִילָה וּטְרֵפָה אֲסוּרָה בַאֲכִילָה: <B>וּמַה טְּמֵאָה אֵין שְׁחִיטָתָהּ מְטַהַרְתָּהּ.</B> מִלְּטַמֵּא, דְּהָכִי תַּנְיָא בְּתוֹרַת כֹּהֲנִים, לְכָל הַבְּהֵמָה אֲשֶׁר הִיא מַפְרֶסֶת פַּרְסָה וְגוֹ', כָּל הַנּוֹגֵעַ בָּהֶם יִטְמָא, לְהָבִיא בְּהֵמָה טְמֵאָה שֶׁלֹּא תְטַהֲרֶנָּה שְׁחִיטָתָהּ: <B>תֹּאמַר בִּטְרֵפָה שֶׁהָיְתָה לָהּ שְׁעַת הַכֹּשֶׁר.</B> דְּכֵיוָן דְּחָל עֲלָהּ תּוֹרַת שְׁחִיטָה, תּוּ לֹא פָקְעָה מִנַּהּ וְהַוְיָא בִּכְלַל שְׁאָר צֹאן וּבָקָר: <B>טֹל לְךָ מַה שֶּׁהֵבֵאתָ.</B> טֹל מִכָּאן רְאָיָה זוֹ שֶׁהֵבֵאתָ: <B>הֲרֵי שֶׁנּוֹלְדָה טְרֵפָה מִן הַבֶּטֶן מִנַּיִן.</B> שֶׁתְּטַהֲרֶנָּה: <B>שֶׁיֵּשׁ בְּמִינָהּ שְׁחִיטָה.</B> הִלְכָּךְ לֹא נַפְקָא מִכְּלַל צֹאן וּבָקָר. אֲבָל בֶּן שְׁמֹנָה חַי שֶׁנּוֹלַד מִבְּהֵמָה חַיָּה אֵין לָנוּ בְּמַה לְטַהֵר אֲפִלּוּ נִשְׁחַט, לְפִי שֶׁאֵינוֹ בִכְלַל בָּקָר וָצֹאן. וַהֲלָכָה כַּחֲכָמִים: <B>בֶּן שְׁמֹנָה חַי.</B> אִם נוֹלַד וּשְׁחָטוֹ: <B>אֵין שְׁחִיטָתוֹ מְטַהַרְתּוֹ.</B> מִידֵי נְבֵלָה, שֶׁאֵין שְׁחִיטָה מוֹעֶלֶת בְּבֶן שְׁמֹנָה, אֶלָּא כְּשֶׁהוּא בִּמְעֵי אִמּוֹ נִתָּר בִּשְׁחִיטַת אִמּוֹ: 

~ פרק ד - משנה ה
<B>וּמוֹצִיא אֶת דָּמוֹ.</B> דְּחֶלְבּוֹ בִּלְבָד הוּא דְשָׁרֵי. כִּדְתַנְיָא בְּתוֹרַת כֹּהֲנִים, כְּשֶׁהוּא אוֹמֵר חֵלֶב וּשְׁתֵּי כְּלָיוֹת בָּאָשָׁם, שֶׁאֵין צָרִיךְ לוֹמַר דְּמִקַּל וָחֹמֶר הֲוָה יָלְפִינַן לָהּ, וּמַה שְּׁלָמִים שֶׁאֵין כָּל מִינָן טָעוּן אַלְיָה, הֲרֵי הֵן טְעוּנִים חֵלֶב וּשְׁתֵּי כְּלָיוֹת, אָשָׁם שֶׁכָּל מִינוֹ טָעוּן אַלְיָה, אֵינוֹ דִין שֶׁיִּטְעֲנוֹ חֵלֶב וּשְׁתֵּי כְּלָיוֹת, וּמַה תַּלְמוּד לוֹמַר, אֶלָּא לוֹמַר לָךְ מַה חֵלֶב וּשְׁתֵּי כְּלָיוֹת הָאָמוּר בָּאָשָׁם מוּצָא מִכְּלַל שְׁלִיל, שֶׁאֵינְךָ יָכוֹל לוֹמַר חֵלֶב שְׁלִיל הַנִּמְצָא בָּאָשָׁם יַקְרִיב, שֶׁהֲרֵי אֵין אָשָׁם בָּא נְקֵבָה, אַף כָּל אֲפִלּוּ בְּקָרְבָּנוֹת הַבָּאִים נְקֵבָה, חֵלֶב הָאָמוּר בָּהֶן מוּצָא מִכְּלַל שְׁלִיל. וְכֵיוָן דְּאֵין חֵלֶב שְׁלִיל קָרֵב בְּכָל הַקָּרְבָּנוֹת, שָׁרֵי בַּאֲכִילָה. אֲבָל דָּמוֹ לֹא גָרַע מִדַּם הָאֵבָרִים דְּקַיְמָא לָן בְּמַסֶּכֶת כְּרֵתוֹת דַּם הָאֵבָרִים עוֹבֵר בְּלֹא תַעֲשֶׂה: <B>טָעוּן שְׁחִיטָה.</B> דָּחֳדָשִׁים גָּרְמֵי לְשַׁוְיֵהּ בְּהֵמָה בְּאַנְפֵּי נַפְשָׁהּ וְלֹא אִתְרַבֵּי מִכֹּל בַּבְּהֵמָה תֹּאכֵלוּ: <B>וְחַיָּב בְּאוֹתוֹ וְאֶת בְּנוֹ.</B> שֶׁלֹּא יִשְׁחֲטֶנּוּ בְּיוֹם שֶׁשָּׁחַט אֶת אִמּוֹ: <B>וַחֲכָמִים אוֹמְרִים שְׁחִיטַת אִמּוֹ מְטַהַרְתּוֹ.</B> דָּחֳדָשִׁים וְלֵידָה גָּרְמֵי: <B>רַבִּי שִׁמְעוֹן שְׁזוּרִי כוּ'.</B> לְדִבְרֵי חֲכָמִים כֵּיוָן שֶׁהָלַךְ עַל גַּבֵּי קַרְקַע טָעוּן שְׁחִיטָה מִדְּרַבָּנָן, דְּאָתֵי לְאִחְלוֹפֵי לֶאֱכֹל בְּהֵמָה בְּלֹא שְׁחִיטָה. וְרַבִּי שִׁמְעוֹן שְׁזוּרִי מַתִּיר אֲפִלּוּ לְאַחַר שֶׁהִפְרִיס {יד} עַל גַּבֵּי קַרְקַע. וַהֲלָכָה כַּחֲכָמִים: <B>קְרָעָהּ.</B> לַבְּהֵמָה בְּלֹא שְׁחִיטָה: 

~ פרק ד - משנה ו
<B>בְּהֵמָה שֶׁנֶּחְתְּכוּ רַגְלֶיהָ.</B> הָאַחֲרוֹנִים: <B>מִן הָאַרְכֻּבָּה וּלְמַטָּה.</B> שָׁלֹשׁ עֲצָמוֹת בַּיָּרֵךְ, הַתַּחְתּוֹן הוּא עֶצֶם הַנֶּחְתָּךְ עִם הַפְּרָסוֹת כְּשֶׁמַּפְשִׁיטִין הַבְּהֵמָה וְאוֹתָהּ רְכוּבָה נִקְרֵאת אַרְכֻּבָּה הַנִּמְכֶּרֶת עִם הָרֹאשׁ, וּבִלְשׁוֹן לַעַ"ז קוֹרִין אוֹתוֹ פֶּרֶק יינוקל"ו, וּבַעֲרָבִי דוקב"א. וּלְמַעְלָה הֵימֶנָּה עֶצֶם הָאֶמְצָעִי וְצֹמֶת הַגִּידִים בְּתַחְתִּיתוֹ סָמוּךְ לְפֶרֶק אַרְכֻּבָּה הַנִּמְכֶּרֶת עִם הָרֹאשׁ. וְהָעֶלְיוֹן הִיא קוּלִית הַתְּחוּבָה בָּאַלְיָה. וְהַפֶּרֶק שֶׁבֵּין סוֹף הַקּוּלִית לְרֹאשׁ הָעֶצֶם הָאֶמְצָעִי נִכָּר וְנִרְאֶה בַּגָּמָל כְּשֶׁהוּא רוֹבֵץ יוֹתֵר מִבִּשְׁאָר בַּעֲלֵי חַיִּים. וּמִן הָאַרְכֻּבָּה וּלְמַטָּה דְּקָתָנֵי בְּמַתְנִיתִין שֶׁהִיא כְשֵׁרָה הַיְנוּ מִתְּחִלַּת הָאַרְכֻּבָּה הַנִּמְכֶּרֶת עִם הָרֹאשׁ וּלְמַטָּה. וּמִן הָאַרְכֻּבָּה וּלְמַעְלָה דְּהַיְנוּ מִסּוֹף הָעֶצֶם הָאֶמְצָעִי שֶׁהוּא מְקוֹם צֹמֶת הַגִּידִים {יז}, בְּכָל מָקוֹם שֶׁנֶּחְתַּךְ הָרֶגֶל מִשָּׁם וּלְמַעְלָה טְרֵפָה: <B>וְכֵן שֶׁנִּטַּל צֹמֶת הַגִּידִין.</B> אֲפִלּוּ לֹא נֶחְתַּךְ הָרֶגֶל שֶׁלֹּא נִשְׁבַּר הָעֶצֶם אֶלָּא שֶׁנִּטַּל צֹמֶת הַגִּידִים, טְרֵפָה. כָּךְ פֵּרְשׁוּ קְצָת אֲמוֹרָאִים מִשְׁנָה זוֹ בַּגְּמָרָא. וְשִׁיטָה זוֹ תָּפְסוּ רַבּוֹתַי עִקָּר וְהוֹרוּ שֶׁבְּכָל מָקוֹם שֶׁתֵּחָתֵךְ הָרֶגֶל לְמַעְלָה מֵהָאַרְכֻּבָּה הַתַּחְתּוֹנָה שֶׁקּוֹרִין בְּלַעַ"ז ינוקל"ו, בֵּין בִּמְקוֹם צֹמֶת הַגִּידִין בֵּין לְמַעְלָה מִצֹּמֶת הַגִּידִין, טְרֵפָה. אֲבָל רַמְבַּ"ם וְרַב אַלְפַס רַבּוֹ תָּפְסוּ עִקָּר הַפֵּרוּשׁ הָאַחֵר, שֶׁמְּפָרֵשׁ מִן הָאַרְכֻּבָּה וּלְמַטָּה כְּשֵׁרָה מִן הָאַרְכֻּבָּה וּלְמַעְלָה פְּסוּלָה, דְּהָכִי קָאָמַר, לְמַטָּה מֵאַרְכֻּבָּה הָעֶלְיוֹנָה שֶׁהוּא הַקּוּלִית הַתְּחוּבָה בָּאַלְיָה, וְלֹא לְמַטָּה מִיָּד הַסָּמוּךְ לוֹ אֶלָּא לְמַטָּה מֵעֶצֶם הָאֶמְצָעִי כֻּלּוֹ דְּהַיְנוּ בָּעֶצֶם הַתַּחְתּוֹן, וַדַּאי כְּשֵׁרָה. לְמַעְלָה מִן הָאַרְכֻּבָּה דְּהַיְנוּ בַּקּוּלִית, וַדַּאי טְרֵפָה כָּל מָקוֹם שֶׁיֵּחָתֵךְ. וְכֵן שֶׁנִּטַּל צֹמֶת הַגִּידִין, כְּלוֹמַר, וּבָעֶצֶם הָאֶמְצָעִי יֵשׁ מָקוֹם שֶׁהִיא טְרֵפָה כְּגוֹן בְּצֹמֶת הַגִּידִין, וְיֵשׁ מָקוֹם שֶׁהִיא כְשֵׁרָה כְּגוֹן לְמַעְלָה מִן הַצֹּמֶת. וְאַל תִּתְמַהּ הֵיאַךְ אִי פָּסֵיק לָהּ לְמַעְלָה מִן הַצֹּמֶת בַּעֶצֶם הָאֶמְצָעִי כְּשֵׁרָה, וּכְשֶׁתַּשְׁפִּיל לְחָתְכָהּ בַּצֹּמֶת טְרֵפָה, שֶׁאֵין אוֹמְרִים בִּטְרֵפוֹת זוֹ דּוֹמָה לָזוֹ, שֶׁהֲרֵי חוֹתְכָהּ מִכָּאן וּמֵתָה חוֹתְכָהּ מִכָּאן וְחָיְתָה, וְלֹא נֶאֶסְרָה בְּהֵמָה זוֹ מִפְּנֵי שֶׁהִיא חֲתוּכַת רֶגֶל מִמָּקוֹם זֶה, אֶלָּא מִפְּנֵי שֶׁנֶּחְתְּכוּ הַגִּידִין {יח}, שֶׁחֲתִיכָתָן הִיא מִכְּלַל הַטְּרֵפִיּוֹת. וּמְקוֹם צֹמֶת הַגִּידִין הוּא מַתְחִיל מִן הַמָּקוֹם שֶׁהֵן נִרְאִים קָשִׁין וּלְבָנִים עַד הַמָּקוֹם שֶׁיַּתְחִילוּ לְהִתְרַכֵּךְ וּלְהִתְאַדֵּם: <B>צֹמֶת הַגִּידִים.</B> הֵם שְׁלֹשָׁה חוּטִים לְבָנִים בַּבְּהֵמָה צְמוּתִים וּמְחֻבָּרִים יַחַד, אֶחָד עָבֶה וּשְׁנַיִם דַּקִּים. וְאִם נִטַּל הָאֶחָד הֶעָבֶה לְבַדּוֹ אֵין זֶה נִטַּל צֹמֶת הַגִּידִים, שֶׁהֲרֵי נִשְׁאֲרוּ שְׁנַיִם. וְאִם נִטְּלוּ שְׁנַיִם הַדַּקִּים מִמְּקוֹמָם מֻתֶּרֶת, שֶׁהֲרֵי הָאֶחָד הָעָב גָּדוֹל מִשְּׁנֵיהֶם וַהֲרֵי לֹא נִטַּל כָּל הַצֹּמֶת אֶלָּא מִעוּטָם. וְאִם נֶחְתַּךְ רֻבּוֹ שֶׁל כָּל אֶחָד מֵהֶן, טְרֵפָה. וְאֵין צָרִיךְ לוֹמַר אִם נֶחְתְּכוּ כֻּלָּן אוֹ נִטְּלוּ כֻּלָּן. וּבָעוֹף הֵם שִׁשָּׁה עָשָׂר חוּטִים לְבָנִים. אֲפִלּוּ לֹא נֶחְתַּךְ אֶלָּא רֻבּוֹ שֶׁל אֶחָד מֵהֶן, טְרֵפָה: <B>נִשְׁבַּר הָעֶצֶם.</B> לְמַטָּה מִן הָאַרְכֻּבָּה בְּמָקוֹם שֶׁאֵין עוֹשֶׂה אוֹתָהּ טְרֵפָה: <B>אִם רֹב הַבָּשָׂר קַיָּם.</B> דְּהַיְנוּ שֶׁעוֹר וּבָשָׂר חוֹפִים רֹב עָבְיוֹ וְרֹב הֶקֵּפוֹ שֶׁל שֶׁבֶר. דְּזִמְנִין דְּמַשְׁכַּחַת לֵיהּ זֶה בְּלֹא זֶה כְּגוֹן שֶׁמַּרְחִיב מִצַּד אֶחָד וּמֵצֵר מִצַּד אַחֵר {יט}, שֶׁאֵין הָעֶצֶם עָגֹל, הִלְכָּךְ בָּעֵי לְתַרְוַיְהוּ: <B>שְׁחִיטָתוֹ מְטַהַרְתּוֹ.</B> לָאֵבָר הַמְדֻלְדָּל. וּמֻתָּר אֲפִלּוּ בַּאֲכִילָה: <B>וְאִם לָאו.</B> שֶׁאֵין עוֹר וּבָשָׂר חוֹפִים אֶת רֻבּוֹ, אֵין שְׁחִיטָתוֹ מְטַהַרְתּוֹ. וְאַף עַל גַּב דִּבְהֵמָה מֻתֶּרֶת הֲוֵי אֵבָר אָסוּר מִשּׁוּם וּבָשָׂר בַּשָּׂדֶה טְרֵפָה, כִּדְאָמְרִינַן [דַּף ע"ג] לְהָבִיא אֵבָר וּבָשָׂר הַמְדֻלְדָּלִים. וְאִם נִשְׁבַּר הָעֶצֶם מִן הָאַרְכֻּבָּה וּלְמַעְלָה בְּמָקוֹם שֶׁעוֹשֶׂה אוֹתָהּ טְרֵפָה, אִם רֹב בָּשָׂר קַיָּם, אֵבָר וּבְהֵמָה מֻתָּר. וְאִם לָאו, אֵבָר וּבְהֵמָה אָסוּר. וְדִין הָעוֹף כְּדִין בְּהֵמָה לְדָבָר זֶה: 

~ פרק ד - משנה ז
<B>שִׁלְיָא.</B> כְּמִין כִּיס שֶׁהָעֻבָּר מֻנָּח בְּתוֹכוֹ: <B>נֶפֶשׁ הַיָּפָה.</B> שֶׁאֵין דַּעְתּוֹ קָצָה בָהּ מֵחֲמַת מִאוּס: <B>תֹּאכְלֶנָּה.</B> וְלֹא אָמְרִינַן אֵבָר מִן הַחַי הוּא, אֶלָּא גַם הִיא נִתֶּרֶת בִּשְׁחִיטַת הָאֵם: <B>וְאֵינָהּ מְטַמְּאָה.</B> דְּלָא חֲשִׁיבָא אֹכֶל: <B>וְלֹא טֻמְאַת נְבֵלוֹת.</B> אִם מֵתָה הַבְּהֵמָה: <B>מְטַמְּאָה טֻמְאַת אֳכָלִין.</B> אִם נָגְעָה בַּטֻּמְאָה, דְּמַחֲשָׁבָה מְשַׁוְיָא לֵיהּ אֹכֶל. אֲבָל טֻמְאַת נְבֵלוֹת לֹא, דְּלָאו בָּשָׂר הוּא אֶלָּא כִּשְׁאָר אֹכֶל בְּעַלְמָא הוּא: <B>אֲסוּרָה בַאֲכִילָה.</B> וְאַף עַל גַּב דְּלֹא נָפַק אֶלָּא פּוּרְתָּא וּפְשִׁיטָא דְּכָל מִחוּי הַוָּלָד לֹא הָיָה שָׁם, מִכָּל מָקוֹם חָיְשִׁינַן שֶׁמָּא בְּאוֹתוֹ מִקְצָת יָצָא רֹאשׁ הַוָּלָד וַהֲרֵי הוּא כְיָלוּד: [הָכִי גָרְסִינַן] סִימַן וָלָד בָּאִשָּׁה, וְסִימַן וָלָד בַּבְּהֵמָה {כ}: הַמְבַכֶּרֶת. זֶהוּ פֶּטֶר רֶחֶם שֶׁלָּהּ: <B>יַשְׁלִיכֶנָּה לִכְלָבִים.</B> שֶׁאֵין קְדֻשָּׁה בָּהּ. דְּאַף עַל גַּב דְּאֵין שִׁלְיָא בְּלֹא וָלָד, הָכָא רֻבָּא לָאו בַּת מְקַדְּשָׁא הִיא, דְּדִלְמָא נְקֵבָה הֲוָת אוֹ נִדְמֶה {כא} הֲוָה וְלֹא קַדִּישׁ: <B>וּבַמֻּקְדָּשִׁין.</B> כְּגוֹן בֶּהֱמַת שְׁלָמִים שֶׁהִפִּילָה שִׁלְיָא: <B>תִּקָּבֵר.</B> דְּכֵיוָן דְּאֵין שִׁלְיָא בְּלֹא וָלָד, קַדְּשָׁה, דְּבֵין זָכָר וּבֵין נְקֵבָה דְּנָפֵיק מִבֶּהֱמַת הֶקְדֵּשׁ, קַדִּישׁ: <B>בְּפָרָשַׁת דְּרָכִים.</B> מָקוֹם שֶׁהַדְּרָכִים מִתְפָּרְשִׁים לִשְׁנַיִם, וְדֶרֶךְ הַמְנַחֲשִׁים לְקָבְרָהּ שָׁם כְּדֵי שֶׁלֹּא תַפִּיל עוֹד: <B>דַּרְכֵי הָאֱמֹרִי.</B> נִחוּשׁ. וּכְתִיב לֹא תַעֲשֶׂה כְמַעֲשֵׂיהֶם {כב}: 

^ פרק ה

~ פרק ה - משנה א
<B>אוֹתוֹ וְאֶת בְּנוֹ.</B> הָאֵם וְהַבֵּן, אוֹ הָאֵם וְהַבַּת. אֲבָל הָאָב עִם הַבֵּן אוֹ עִם הַבַּת אֵינוֹ אָסוּר, דְּאוֹתוֹ וְאֶת בְּנוֹ מַשְׁמַע מִי שֶׁבְּנוֹ כָּרוּךְ אַחֲרָיו, יָצָא זָכָר שֶׁאֵין בְּנוֹ כָּרוּךְ אַחֲרָיו {א}: <B>בֵּין בָּאָרֶץ בֵּין בְּחוּצָה לָאָרֶץ.</B> אַיְדֵי דְבָעֵי לְמִתְנֵי בֵּין בְּחֻלִּין בֵּין בְּמֻקְדָּשִׁים {ב}, תָּנָא נַמִּי בָּאָרֶץ וּבְחוּצָה לָאָרֶץ, אַף עַל גַּב דְּלֹא אִצְטְרִיךְ {ג}, דְּחוֹבַת הַגּוּף הִיא וְחוֹבַת הַגּוּף נוֹהֵג בֵּין בָּאָרֶץ בֵּין בְּחוּץ לָאָרֶץ: <B>בִּפְנֵי הַבַּיִת.</B> בִּזְמַן שֶׁבֵּית הַמִּקְדָּשׁ קַיָּם: <B>וְשֶׁלֹּא בִפְנֵי הַבַּיִת.</B> דְּסָלְקָא דַעְתָּךְ אֲמֵינָא הוֹאִיל וּבְעִנְיָנָא דְּקָדָשִׁים כְּתִיב, בִּפְנֵי הַבַּיִת נִנְהוֹג שֶׁלֹּא בִפְנֵי הַבַּיִת לֹא נִנְהוֹג, קָמַשְׁמַע לָן: <B>בְּחֻלִּין וּבְמֻקְדָּשִׁים.</B> בֵּין שֶׁשְּׁנֵיהֶם חֻלִּין אוֹ שְׁנֵיהֶם מֻקְדָּשִׁים, בֵּין שֶׁאֶחָד מֵהֶן חֻלִּין וְהַשֵּׁנִי מֻקְדָּשִׁים. וּמְנָלָן דְּנוֹהֵג בְּמֻקְדָּשִׁים, דִּכְתִיב (וַיִּקְרָא כב) שׁוֹר אוֹ כֶבֶשׂ אוֹ עֵז כִּי יִוָּלֵד וְגוֹ' יֵרָצֶה לְקָרְבַּן אִשֶּׁה, וּכְתִיב בַּתְרֵיהּ וְשׁוֹר אוֹ שֶׂה אוֹתוֹ וְאֶת בְּנוֹ וְגוֹ' {ד}: <B>בַּחוּץ.</B> חוּץ לָעֲזָרָה: <B>שְׁנֵיהֶם כְּשֵׁרִים.</B> מִשּׁוּם דְּבָעֵי לְמִתְנֵי סֵיפָא שְׁנֵיהֶם פְּסוּלִים תָּנָא רֵישָׁא שְׁנֵיהֶם כְּשֵׁרִים {ה}: <B>וְהַשֵּׁנִי סוֹפֵג אֶת הָאַרְבָּעִים.</B> מִשּׁוּם לָאו דְּאוֹתוֹ וְאֶת בְּנוֹ. וְלֹא שְׁנָא שָׁחַט אֶת הָאֵם תְּחִלָּה, וְלֹא שְׁנָא שָׁחַט אֶת הַבֵּן תְּחִלָּה. לֹא שְׁנָא שְׁחָטִינְהוּ חַד גַּבְרָא, וְלֹא שְׁנָא תְּרֵי גַבְרֵי {ו}: <B>הָרִאשׁוֹן חַיָּב כָּרֵת.</B> מִשּׁוּם שְׁחוּטֵי חוּץ. אֲבָל הַשֵּׁנִי פָּטוּר מִן הַכָּרֵת דְּכֵיוָן דְּנִשְׁחֲטָה אִמּוֹ שׁוּב אֵינוֹ רָאוּי הַבֵּן לִשָּׁחֵט הַיּוֹם בִּפְנִים, דְּפָסוּל מִשּׁוּם מְחֻסַּר זְמַן, שֶׁאֵינוֹ רָאוּי לְשָׁחֲטוֹ וּלְהַקְרִיבוֹ הַיּוֹם, וְאֵין חַיָּב מִשּׁוּם שׁוֹחֵט בַּחוּץ אֶלָּא אִם כֵּן רָאוּי לִפְנִים, דִּכְתִיב (וַיִּקְרָא יז) וְאֶל פֶּתַח אֹהֶל מוֹעֵד לֹא הֱבִיאוֹ {ז}, הָרָאוּי לְפֶתַח אֹהֶל מוֹעֵד חַיָּבִין עָלָיו בַּחוּץ, וְאִי לֹא לֹא: <B>וּשְׁנֵיהֶם סוֹפְגִים אֶת הָאַרְבָּעִים.</B> הָרִאשׁוֹן מִשּׁוּם שׁוֹחֵט בַּחוּץ, דְּכָל חַיָּבֵי כְרֵתוֹת לוֹקִין. וְהַשֵּׁנִי מִשּׁוּם לָאו דְּאוֹתוֹ וְאֶת בְּנוֹ: <B>חֻלִּין בִּפְנִים שְׁנֵיהֶם פְּסוּלִין.</B> מִשּׁוּם חֻלִּין שֶׁנִּשְׁחֲטוּ בָעֲזָרָה: <B>וְהַשֵּׁנִי סוֹפֵג.</B> מִשּׁוּם אוֹתוֹ וְאֶת בְּנוֹ. אֲבָל מִשּׁוּם חֻלִּין בָּעֲזָרָה, אַזְהָרַת עֲשֵׂה הִיא {ט} (דְּבָרִים יב) כִּי יִרְחַק מִמְּךָ הַמָּקוֹם וְזָבַחְתָּ, בְּרִחוּק מָקוֹם אַתָּה זוֹבֵחַ וְאִי אַתָּה זוֹבֵחַ בְּקֵרוּב מָקוֹם: <B>קָדָשִׁים בִּפְנִים כוּ' הַשֵּׁנִי סוֹפֵג.</B> מִשּׁוּם אוֹתוֹ וְאֶת בְּנוֹ: <B>וּפָסוּל.</B> מִשּׁוּם מְחֻסַּר זְמַן: 

~ פרק ה - משנה ב
<B>חֻלִּין וְקָדָשִׁים בַּחוּץ.</B> דַּוְקָא נָקַט הָרִאשׁוֹן חֻלִּין וְהַשֵּׁנִי קָדָשִׁים. וְכֵן כָּל הַשְּׁנוּיִין בַּמִּשְׁנָה דַּוְקָא נָקַט לְהוּ: <B>וְהַשֵּׁנִי סוֹפֵג.</B> מִשּׁוּם אוֹתוֹ וְאֶת בְּנוֹ: <B>קָדָשִׁים.</B> בַּתְּחִלָּה, וְאַחַר כָּךְ חֻלִּין בַּחוּץ: <B>הַשֵּׁנִי כָשֵׁר.</B> בַּאֲכִילָה. וְאַיְדֵי דְתָנָא פָּסוּל, תָּנָא כָּשֵׁר: <B>וּשְׁנֵיהֶם סוֹפְגִים.</B> רִאשׁוֹן מִשּׁוּם שׁוֹחֵט חוּץ, וְשֵׁנִי מִשּׁוּם אוֹתוֹ וְאֶת בְּנוֹ: <B>חֻלִּין וְקָדָשִׁים בִּפְנִים שְׁנֵיהֶם פְּסוּלִים.</B> רִאשׁוֹן מִשּׁוּם חֻלִּין שֶׁנִּשְׁחֲטוּ בָעֲזָרָה, וְשֵׁנִי מִשּׁוּם מְחֻסַּר זְמַן: <B>וְהַשֵּׁנִי סוֹפֵג.</B> מִשּׁוּם אוֹתוֹ וְאֶת בְּנוֹ: <B>חֻלִּין בַּחוּץ וּבִפְנִים.</B> הָרִאשׁוֹן בַּחוּץ וְהַשֵּׁנִי בִּפְנִים: <B>קָדָשִׁים בַּחוּץ וּבִפְנִים הָרִאשׁוֹן בְּכָרֵת.</B> מִשּׁוּם שׁוֹחֵט בַּחוּץ: <B>וּשְׁנֵיהֶם פְּסוּלִים.</B> רִאשׁוֹן מִשּׁוּם שֶׁנִּשְׁחַט בַּחוּץ, וְשֵׁנִי מִשּׁוּם מְחֻסַּר זְמַן: <B>וּשְׁנֵיהֶם סוֹפְגִים.</B> רִאשׁוֹן מִשּׁוּם שׁוֹחֵט חוּץ, וְשֵׁנִי מִשּׁוּם אוֹתוֹ וְאֶת בְּנוֹ: <B>קָדָשִׁים בִּפְנִים וּבַחוּץ.</B> הַשֵּׁנִי סוֹפֵג מִשּׁוּם אוֹתוֹ וְאֶת בְּנוֹ. וּמִשּׁוּם שׁוֹחֵט חוּץ לֹא לָקֵי, דִּמְחֻסַּר זְמַן הוּא וְאֵינוֹ מִתְקַבֵּל בִּפְנִים: 

~ פרק ה - משנה ג
<B>פָּרַת חַטָּאת.</B> פָּרָה אֲדֻמָּה. דְּלָאו לַאֲכִילָה הִיא: <B>וְשׁוֹר הַנִּסְקָל.</B> לְאַחַר שֶׁנִּגְמַר דִּינוֹ. דְּקַיְמָא לָן דְּאָסוּר בַּהֲנָאָה אֲפִלּוּ שְׁחָטוֹ: <B>וְעֶגְלָה עֲרוּפָה.</B> דִּסְבִירָא לֵיהּ דְּנֶאֱסֶרֶת מֵחַיִּים, וַאֲפִלּוּ שְׁחָטָהּ אֲסוּרָה. וּבַגְּמָרָא מַסִּיק דְּפָרַת חַטָּאת וְעֶגְלָה עֲרוּפָה אֵינָהּ מִשְׁנָה, דִּשְׁנֵיהֶן הַוְיָא שְׁחִיטָתָן שְׁחִיטָה רְאוּיָה, וְצָרִיךְ לַהֲסִירָן מִן הַמִּשְׁנָה, דְּלֹא פָטַר בְּהוּ רַבִּי שִׁמְעוֹן: <B>וַחֲכָמִים מְחַיְּבִין.</B> הַאי דִמְחַיְּבֵי חֲכָמִים בְּשׁוֹחֵט לַעֲבוֹדָה זָרָה, לֹא שָׁנוּ אֶלָּא שֶׁשָּׁחַט רִאשׁוֹן לַעֲבוֹדָה זָרָה וּבָא שֵׁנִי וְשָׁחַט לְשֻׁלְחָנוֹ לֶאֱכֹל, אֲבָל רִאשׁוֹן לְשֻׁלְחָנוֹ וְשֵׁנִי לַעֲבוֹדָה זָרָה, דִּבְהַךְ שְׁחִיטָה בַּתְרַיְתָּא דְּמִיחַיַּב עֲלָהּ מִשּׁוּם אוֹתוֹ וְאֶת בְּנוֹ אָתֵי נַמִּי דִּין קְטָלָא עֲלוֹהִי, פָּטוּר מִמַּלְקוֹת, דְּקָם לֵיהּ בִּדְרַבָּה מִנֵּיהּ, דְּתַרְתֵּי לֹא עָבְדִינַן בֵּיהּ. וּפְעָמִים שֶׁאֲפִלּוּ שָׁחַט רִאשׁוֹן לְשֻׁלְחָנוֹ וְשֵׁנִי לַעֲבוֹדָה זָרָה חַיָּב, כְּגוֹן דְּאַתְּרוּ בֵיהּ מִשּׁוּם אוֹתוֹ וְאֶת בְּנוֹ וְלֹא אַתְּרוּ בֵיהּ מִשּׁוּם עֲבוֹדָה זָרָה, דְּכֵיוָן דְּלֹא אַתְּרוּ בֵיהּ מִשּׁוּם עֲבוֹדָה זָרָה לֹא מִקְטָל, וְלוֹקֶה מִשּׁוּם אוֹתוֹ וְאֶת בְּנוֹ. וַהֲלָכָה כַּחֲכָמִים: <B>וְנִתְנַבְּלָה בְיָדוֹ.</B> שֶׁלֹּא מִדַּעַת {יב}: <B>וְהַנּוֹחֵר.</B> שֶׁתּוֹחֵב הַסַּכִּין בִּנְחִירָיו וְחוֹתֵךְ: <B>וְהַמְעַקֵּר.</B> שֶׁעוֹקֵר הַסִּימָנִים מִמְּקוֹם חִבּוּרָן וְאֵינוֹ שׁוֹחֲטָן: <B>פָּטוּר.</B> וַאֲפִלּוּ לְרַבָּנָן. וְלֹא דַמְיָא לַשְּׁחִיטָה דִלְעֵיל, דְּהָתָם שְׁחִיטָה מְעַלְּיָא אִיכָּא וְדָבָר אַחֵר גּוֹרֵם לָהּ לִפָּסֵל, אֲבָל הָכָא לֵיכָּא שְׁחִיטָה כְּלָל: <B>אֵיזֶה שֶׁלָּקַח רִאשׁוֹן יִשְׁחֹט רִאשׁוֹן.</B> אִם בָּאוּ לְבֵית דִּין, שֶׁבָּא הָאֶחָד לִשְׁחֹט וַחֲבֵרוֹ מְעַכֵּב עָלָיו וְאוֹמֵר אֲנִי צָרִיךְ יוֹתֵר מִמְּךָ, אָנוּ אוֹמְרִים לָהֶם הַלּוֹקֵחַ רִאשׁוֹן יִשְׁחַט, שֶׁעַל מְנָת כֵּן לָקַח, שֶׁאִלּוּ לֹא מְכָרָהּ בַּעַל הַבַּיִת לַשֵּׁנִי וְעִכְּבָהּ לְעַצְמוֹ הָיָה הַלּוֹקֵחַ שׁוֹחֵט. שֶׁכָּךְ שָׁנִינוּ בַּתּוֹסֶפְתָּא, הַלּוֹקֵחַ מִבַּעַל הַבַּיִת הוּא קוֹדֵם לְבַעַל הַבַּיִת, שֶׁעַל מְנָת כֵּן לָקַח {יג}: <B>וְאִם קָדַם הַשֵּׁנִי זָכָה.</B> שֶׁהִקְדִּים בְּעַצְמוֹ כְּדֵי שֶׁלֹּא יָבֹא לִידֵי אִסּוּר, וְיֵשׁ לוֹ רֶוַח שֶׁאוֹכֵל הַיּוֹם בָּשָׂר: <B>סוֹפֵג שְׁמוֹנִים.</B> דְּעַל כָּל בֵּן שֶׁשּׁוֹחֵט עוֹבֵר בְּלָאו: <B>סוֹפֵג אֶת הָאַרְבָּעִים.</B> דְּאֵין כָּאן שְׁחִיטַת אִסּוּר אֶלָּא אַחַת: <B>שְׁחָטָהּ וְאֶת בִּתָּהּ וְאַחַר כָּךְ אֶת בַּת בִּתָּהּ.</B> יֵשׁ כָּאן שְׁנֵי אוֹתוֹ וְאֶת בְּנוֹ: <B>שְׁחָטָהּ וְאֶת בַּת בִּתָּהּ.</B> אֵין כָּאן עֲדַיִן אִסּוּר. וְאַחַר כָּךְ שָׁחַט אֶת בִּתָּהּ. וְיֵשׁ בִּשְׁחִיטָה זוֹ שְׁנֵי אִסּוּרִים, אוֹתוֹ וְאֶת בְּנוֹ מִשּׁוּם אִמָּהּ, וּבְנוֹ וְאוֹתוֹ מִשּׁוּם בִּתָּהּ שֶׁל זוֹ שֶׁכְּבָר נִשְׁחֲטָה: <B>סוֹפֵג אַרְבָּעִים.</B> דְּחַד לָאו הוּא וַחֲדָא הַתְרָאָה וְחַד מַעֲשֶׂה: <B>סוּמְכוֹס אוֹמֵר סוֹפֵג שְׁמוֹנִים.</B> דִּסְבִירָא לֵיהּ לְסוּמְכוֹס דְּמִחַיַּב בְּהַתְרָאָה אַחַת וּבְלָאו אֶחָד שְׁתֵּי מַלְקֻיּוֹת. וְהוּא הַדִּין לְרֵישָׁא דְּקָתָנֵי שָׁחַט שְׁנֵי בָנֶיהָ וְאַחַר כָּךְ שְׁחָטָהּ סוֹפֵג אַרְבָּעִים, לְסוּמְכוֹס סוֹפֵג שְׁמוֹנִים. וְכָךְ הִיא בַּתּוֹסֶפְתָּא, שָׁחַט חֲמִשָּׁה בָנֶיהָ וְאַחַר כָּךְ שְׁחָטָהּ, סוּמְכוֹס אוֹמֵר מִשּׁוּם רַבִּי מֵאִיר חַיָּב מִשּׁוּם חֲמִשָּׁה לָאוִין: <B>בְּאַרְבָּעָה פְרָקִים בַּשָּׁנָה.</B> דֶּרֶךְ יִשְׂרָאֵל לַעֲשׂוֹת סְעֻדּוֹת בְּאַרְבָּעָה פְרָקִים הַלָּלוּ, וּסְתָם הַלּוֹקֵחַ בְּהֵמָה אֵינוֹ לוֹקֵחַ אֶלָּא לִשְׁחֹט מִיָּד, לְפִיכָךְ הַמּוֹכֵר בְּהֵמָה לַחֲבֵרוֹ וּמָכַר תְּחִלָּה אִמָּהּ אוֹ בִתָּהּ בּוֹ בַּיּוֹם, צָרִיךְ שֶׁיֹּאמַר לַשֵּׁנִי דַּע לְךָ שֶׁהַיּוֹם מָכַרְתִּי אִמָּהּ לִשְׁחֹט אוֹ בִתָּהּ מָכַרְתִּי לִשְׁחֹט, שֶׁמָּא כְּבָר נִשְׁחֲטָה: <B>בְּיוֹם טוֹב הָאַחֲרוֹן שֶׁל חָג.</B> הָיוּ מַרְבִּים בְּשִׂמְחָה מִפְּנֵי שֶׁרֶגֶל בִּפְנֵי עַצְמוֹ הוּא וְחָבִיב עֲלֵיהֶן. וְהַאי דְּלָא חֲשִׁיב עֶרֶב יוֹם טוֹב רִאשׁוֹן שֶׁל חָג, מִשּׁוּם דְּכֻלֵּי עַלְמָא טְרִידֵי בְּסֻכָּה וְלוּלָב {יד} וְאֵין לָהֶם פְּנַאי לְהַרְבּוֹת בִּשְׁחִיטָה: <B>אַף עֶרֶב יוֹם הַכִּפּוּרִים בַּגָּלִיל.</B> וְלֹא בִיהוּדָה וּבִשְׁאָר אֲרָצוֹת, שֶׁלֹּא הָיוּ אוֹכְלִים עֶרֶב יוֹם הַכִּפּוּרִים אֶלָּא בְּשַׂר עוֹף וְדָגִים כִּדְמוּכָח בִּבְרֵאשִׁית רַבָּה גַּבֵּי הַהוּא חַיָּטָא דִּזְבַן נוּנָא: <B>בִּזְמַן שֶׁאֵין לוֹ רֶוַח.</B> הֶפְסֵק בֵּינְתַּיִם, שֶׁמָּכַר הָאֵם הַיּוֹם: <B>אֲבָל יֶשׁ לוֹ רֶוַח.</B> שֶׁמָּכַר אֶת הָרִאשׁוֹנָה אֶתְמוֹל וְהַשְּׁנִיָּה הַיּוֹם: <B>אֵין צָרִיךְ לְהוֹדִיעוֹ.</B> שֶׁאֲנִי אוֹמֵר אֶתְמוֹל שְׁחָטָהּ הָרִאשׁוֹן. פֵּרוּשׁ אַחֵר, בִּזְמַן שֶׁאֵין לוֹ רֶוַח שֶׁהוּא נֶחְפָּז וּמָהִיר לִקְנוֹת שֶׁמַּרְאֶה שֶׁרוֹצֶה לִשְׁחֹט הַיּוֹם {טו}. אֲבָל יֶשׁ לוֹ רֶוַח שֶׁאֵינוֹ נֶחְפָּז בִּקְנִיָּתוֹ, אֵינוֹ חַיָּב לְהוֹדִיעוֹ, דְּשֶׁמָּא לְצֹרֶךְ יוֹם אַחֵר הוּא קוֹנֶה. וְרַבִּי יְהוּדָה לְפֵרוּשֵׁי מִלְּתֵיהּ דְּתַנָּא קַמָּא אָתֵי וְלֹא לְאִפְלוֹגֵי עֲלֵיהּ: <B>וּמוֹדֶה רַבִּי יְהוּדָה.</B> אַף עַל פִּי שֶׁלָּקַח זֶה הַיּוֹם וְזֶה לְמָחָר. וְלַפֵּרוּשׁ הַשֵּׁנִי, אַף עַל פִּי שֶׁאֵינוֹ נֶחְפָּז וּמָהִיר לִקְנוֹת: <B>אֶת הָאֵם לֶחָתָן וְאֶת הַבַּת לַכַּלָּה.</B> אוֹרְחָא דְמִלְּתָא נָקַט, דְּאוֹרַח אַרְעָא לַעֲשׂוֹת סְעֻדָּה טְפֵי בְּבֵית הֶחָתָן מִבְּבֵית הַכַּלָּה, הִלְכָּךְ הָאֵם לֶחָתָן שֶׁהִיא גְדוֹלָה, וְהַבַּת שֶׁהִיא קְטַנָּה לַכַּלָּה: 

~ פרק ה - משנה ד
<B>מַשְׁחִיטִין אֶת הַטַּבָּח בְּעַל כָּרְחוֹ.</B> שֶׁאִם קִבֵּל דִּינָר מִלּוֹקֵחַ לִתֵּן לוֹ בְּדִינָר בָּשָׂר: <B>אֲפִלּוּ שׁוֹר שָׁוֶה אֶלֶף.</B> זוּז, שׁוֹחֲטוֹ בְּעַל כָּרְחוֹ, אַף עַל פִּי שֶׁאֵין לוֹ לוֹקְחִים לִשְׁאָר הַבָּשָׂר. לְפִי שֶׁדְּבַר תּוֹרָה מָעוֹת קוֹנוֹת וּמֵעֵת שֶׁקִּבֵּל הַמּוֹכֵר הַדִּינָר קָנָה הַלּוֹקֵחַ הַבָּשָׂר. וְלֹא תִקְּנוּ חֲכָמִים שֶׁמְּשִׁיכָה קוֹנָה וְלֹא מָעוֹת אֶלָּא גְּזֵרָה שֶׁמָּא יֹאמַר לוֹ מוֹכֵר לַקּוֹנֶה נִשְׂרְפוּ חִטֶּיךָ בָּעֲלִיָּה. דְּאִי מוֹקְמָת לְהוּ לְפֵירֵי בְּאַחְרַיוּת הַלּוֹקֵחַ מִשֶּׁנָּתַן הַמָּעוֹת, אִי מִתְרְמֵי דְּלֵקָה בְּבֵית הַמּוֹכֵר שֶׁהַפֵּרוֹת שָׁם לֹא טָרַח לְאַצוֹלִינְהוּ. אֲבָל לְאַחַר שֶׁמָּשַׁךְ מִסְּתָמָא מַמְטֵי לְהוּ לְבֵיתֵיהּ {יז}. וּבְאַרְבָּעָה פְרָקִים אֵלּוּ הֶעֱמִידוּ חֲכָמִים דִּבְרֵיהֶם עַל דִּין תּוֹרָה שֶׁהַמָּעוֹת קוֹנוֹת: <B>לְפִיכָךְ אִם מֵת מֵת לַלּוֹקֵחַ.</B> וּמַפְסִיד לַדִּינָר, שֶׁהֲרֵי בִּרְשׁוּתוֹ מֵת: <B>אֵינוֹ כֵן.</B> דְּבָעִינַן מְשִׁיכָה וְכָל זְמַן שֶׁלֹּא מָשַׁךְ חוֹזֵר בּוֹ הַטַּבָּח: 

~ פרק ה - משנה ה
<B>יוֹם אֶחָד הָאָמוּר בְּאוֹתוֹ וְאֶת בְּנוֹ כוּ'.</B> לְפִי שֶׁפָּרָשַׁת אוֹתוֹ וְאֶת בְּנוֹ סְמוּכָה לְקָדָשִׁים, דִּכְתִיב יֵרָצֶה לְקָרְבַּן אִשֶּׁה, וְסָמִיךְ לֵיהּ אוֹתוֹ וְאֶת בְּנוֹ. וּבְקָדָשִׁים לַיְלָה הוֹלֵךְ אַחַר הַיּוֹם, דִּכְתִיב (וַיִּקְרָא ז) בְּיוֹם קָרְבָּנוֹ יֵאָכֵל לֹא יַנִּיחַ מִמֶּנּוּ עַד בֹּקֶר, אַלְמָא לַיְלָה שֶׁלְּאַחֲרָיו קָרוּי יוֹם קָרְבָּנוֹ עַד הַבֹּקֶר. יָכוֹל אַף זֶה כֵּן [נֶאֱמַר כָּאן יוֹם אֶחָד] וְנֶאֱמַר בְּמַעֲשֵׂה בְרֵאשִׁית יוֹם אֶחָד וְכוּ': 

^ פרק ו

~ פרק ו - משנה א
<B>כִּסּוּי הַדָּם כוּ'.</B> מִשּׁוּם דְּבָעֵי לְמִתְנֵי בְּחֻלִּין אֲבָל לֹא בְמֻקְדָּשִׁין, נָקַט לְכֻלְּהוּ: <B>בְּמֻקְדָּשִׁין.</B> חַטַּאת הָעוֹף וְעוֹלַת הָעוֹף. וְכֵן קָדְשֵׁי בֶדֶק הַבַּיִת אִם עָבַר וּשְׁחָטָן אֵין טְעוּנִים כִּסּוּי: <B>וְנוֹהֵג בְּחַיָּה וּבְעוֹף.</B> לְמִעוּטֵי בְּהֵמָה. דְּלֹא תֵימָא בְּהֵמָה בִּכְלַל חַיָּה. וְנַפְקָא לָן מִדִּכְתִיב בִּבְכוֹר בַּעַל מוּם (דְּבָרִים טו) עַל הָאָרֶץ תִּשְׁפְּכֶנּוּ כַּמָּיִם, מַה מַּיִם אֵינָן טְעוּנִין כִּסּוּי אַף דַּם בְּהֵמָה אֵינוֹ טָעוּן כִּסּוּי: <B>בִּמְזֻמָּן.</B> עוֹף הַגָּדֵל בַּבַּיִת: <B>וְנוֹהֵג בְּכוֹי.</B> בְּרִיָּה בִּפְנֵי עַצְמָהּ הִיא וְלֹא הִכְרִיעוּ בָהּ חֲכָמִים אִם חַיָּה הִיא וּטְעוּנָה כִּסּוּי אִם בְּהֵמָה וְאֵינָהּ טְעוּנָה כִּסּוּי: <B>וְאֵין שׁוֹחֲטִים אוֹתוֹ בְיוֹם טוֹב.</B> מִשּׁוּם דִּלְמָא בָּעֵי כִּסּוּי, וּמִסְּפֵקָא לֹא מְחַלְלִינַן יוֹם טוֹב: <B>וְאִם שְׁחָטוֹ בְיוֹם טוֹב אֵין מְכַסִּין אֶת דָּמוֹ.</B> וַאֲפִלּוּ הָיָה לוֹ עָפָר מוּכָן אוֹ אֵפֶר. שֶׁמָּא יֹאמַר הָרוֹאֶה, חַיָּה וַדַּאי הוּא וּלְפִיכָךְ כִּסָּה דָמוֹ בְּיוֹם טוֹב, וְיָבֹא לְהַתִּיר חֶלְבּוֹ: 

~ פרק ו - משנה ב
<B>רַבִּי מֵאִיר מְחַיֵּב.</B> דְּסָבַר שְׁחִיטָה שֶׁאֵינָהּ רְאוּיָה שְׁמָהּ שְׁחִיטָה: <B>וַחֲכָמִים פּוֹטְרִים.</B> דְּסָבְרֵי לָאו שְׁמָהּ שְׁחִיטָה. וַהֲלָכָה כַּחֲכָמִים {ד}: 

~ פרק ו - משנה ג
<B>וַאֲחֵרִים רוֹאִין אוֹתָם.</B> דְּבִכְהַאי גַוְנָא שְׁחִיטָתָן כְּשֵׁרָה: <B>חַיָּבִים לְכַסּוֹת.</B> אוֹתָן אֲחֵרִים שֶׁרוֹאִים חַיָּבִים לְכַסּוֹת. כְּדִתְנַן לְקַמָּן, שָׁחַט וְלֹא כִסָּה וְרָאָהוּ אַחֵר חַיָּב לְכַסּוֹת: <B>פָּטוּר מִלְּכַסּוֹת.</B> רַבִּי מֵאִיר קָאָמַר לַהּ, דְּסָבַר שְׁחִיטַת חֵרֵשׁ שׁוֹטֶה וְקָטָן בֵּינָן לְבֵין עַצְמָן נְבֵלָה גְמוּרָה הִיא הוֹאִיל וְרֹב מַעֲשֵׂיהֶן מְקֻלְקָלִים. וְרַבָּנָן פְּלִיגֵי עֲלֵיהּ דְּרַבִּי מֵאִיר בֵּין אַרֵישָׁא בֵּין אַסֵּיפָא, אֶלָּא דְּנָטְרֵי לֵיהּ עַד דְּאַסִּיק לְמִלְּתֵיהּ וַהֲדַר פְּלִיגֵי עֲלֵיהּ, וְסָבְרֵי רַבָּנָן דִּסְפֵק נְבֵלָה הִיא, לֹא נְבֵלָה וַדָּאִית, הִלְכָּךְ לְעִנְיַן כִּסּוּי חַיָּבִים לְכַסּוֹת, וְאֵין שׁוֹחֲטִים אַחֲרֵיהֶן אוֹתוֹ וְאֶת בְּנוֹ דְּשֶׁמָּא שְׁחִיטָה מַעַלְיָתָא הִיא {ה}. וַהֲלָכָה כְּרַבִּי מֵאִיר {ו}: 

~ פרק ו - משנה ד
<B>שָׁחַט חַיָּה יְכַסֶּנָּה וְאַחַר כָּךְ יִשְׁחֹט אֶת הָעוֹף.</B> דִּכְתִיב (וַיִּקְרָא יז) חַיָּה אוֹ עוֹף, הִפְסִיק זֶה מִזֶּה, לְהַטְעִין כִּסּוּי לְכָל אֶחָד וְאֶחָד. וְרַבָּנָן סָבְרֵי, הַאי אוֹ מִבָּעֵי לֵיהּ לְחַלֵּק, דְּאִי לָאו אוֹ הֲוָה אֲמֵינָא אֵין צָרִיךְ כִּסּוּי אֶלָּא אִם כֵּן שָׁחַט שְׁנֵיהֶם. וְהַכֹּל מוֹדִים דִּלְעִנְיַן בְּרָכָה אֵינוֹ מְבָרֵךְ אֶלָּא בְּרָכָה אַחַת. וְאֵין הֲלָכָה כְּרַבִּי יְהוּדָה: <B>וְרָאָהוּ אַחֵר חַיָּב לְכַסּוֹת.</B> דִּכְתִיב בְּפָרָשַׁת כִּסּוּי הַדָּם, וָאוֹמַר לִבְנֵי יִשְׂרָאֵל, מִצְוָה זוֹ תְּהֵא עַל כָּל בְּנֵי יִשְׂרָאֵל: <B>כִּסָּהוּ הָרוּחַ חַיָּב לְכַסּוֹת.</B> וְלֹא שָׁנוּ אֶלָּא שֶׁחָזַר וְנִתְגַּלָּה {י}, אֲבָל לֹא חָזַר וְנִתְגַּלָּה פָּטוּר מִלְּכַסּוֹת: 

~ פרק ו - משנה ה
<B>נִתְעָרֵב בְּיַיִן.</B> שֶׁהוּא אָדֹם וְאֵין מַרְאֵה הַדָּם נִכָּר בּוֹ: <B>רוֹאִין אוֹתוֹ.</B> יַיִן: <B>כְּאִלּוּ הוּא מָיִם.</B> וְאִם הָיָה מַרְאִית דָּם נִכָּר בַּמַּיִם כְּשִׁעוּר זֶה, חַיָּב לְכַסּוֹת: <B>נִתְעָרֵב בְּדַם בְּהֵמָה.</B> דְּלָאו בַּר כִּסּוּי הוּא, וְרֻבּוֹ דַּם בְּהֵמָה: <B>אוֹ בְדַם הַחַיָּה.</B> בְּדַם הֶקֵּז שֶׁל חַיָּה: <B>רוֹאִין אוֹתוֹ.</B> שֶׁאֵינוֹ טָעוּן כִּסּוּי: <B>כְּאִלּוּ הוּא מָיִם.</B> וְאִם הָיָה הַדָּם הַזֶּה שֶׁל שְׁחִיטַת חַיָּה וָעוֹף נִכָּר בּוֹ, חַיָּב לְכַסּוֹת: <B>אֵין דָּם מְבַטֵּל דָּם.</B> וַאֲפִלּוּ אֵין מַרְאִית דָּם נִכֶּרֶת בַּמַּיִם כְּמוֹת דַּם בְּהֵמָה זֶה, אֵין דַּם הַחַיָּה בָּטֵל. דְּקָסָבַר רַבִּי יְהוּדָה מִין בְּמִינוֹ לֹא בָטֵל. וְאֵין הֲלָכָה כְּרַבִּי יְהוּדָה: 

~ פרק ו - משנה ו
<B>דָּם הַנִּתָּז.</B> עַל גַּבֵּי הַכֹּתֶל: אֵימָתַי, לְפֵרוּשֵׁי קָא אָתֵי וְלֹא לְאִפְלוֹגֵי: 

~ פרק ו - משנה ז
וּבְחֹל הַדַּק.</B> כֹּל שֶׁאֵין הַיּוֹצֵר צָרִיךְ לְכָתְשׁוֹ: <B>חַרְסִית.</B> שְׁחִיקַת חֲרָסִין {יג}: <B>וּמְגוּפָה.</B> כִּסּוּי שֶׁל חֶרֶס שֶׁעַל פִּי הֶחָבִית: <B>דָּבָר שֶׁאֵין מְגַדֵּל בּוֹ צְמָחִים אֵין מְכַסִּים בּוֹ.</B> וְסִיד וְחַרְסִית וּלְבֵנָה וּמְגוּפָה שֶׁכְּתָשָׁן דִּתְנַן לְעֵיל שֶׁמְּכַסִּין בָּהֶן, אַף עַל גַּב דְּאֵין מְגַדְּלִים צְמָחִין, הוֹאִיל וּמֵעִקָּרָא קֹדֶם שֶׁנַּעֲשֵׂית בָּהֶן מְלָאכָה הָיוּ מְגַדְּלִים צְמָחִים, מְכַסִּין בָּהֶן. וְהַאי כְּלָלָא דְרַבָּן שִׁמְעוֹן בֶּן גַּמְלִיאֵל לָאו דַּוְקָא, דְּהָא נְסֹרֶת שֶׁל חָרָשִׁים דַּקָּה וּנְעֹרֶת שֶׁל פִּשְׁתָּן אָמְרִינַן בַּבְּרַיְתָא דִּמְכַסִּין בָּהֶן, אַף עַל גַּב דְּאֵינָן מְגַדְּלִין צְמָחִין. וְאֵפֶר מְכַסִּים בּוֹ מִשּׁוּם דְּאִקְּרֵי עָפָר דִּכְתִיב (בְּמִדְבַּר יט) מֵעֲפַר שְׂרֵפַת הַחַטָּאת. וְכֵן מְכַסִּים בִּשְׁחִיקַת הַזָּהָב דִּכְתִיב (אִיּוֹב כח) וְעַפְרוֹת זָהָב לוֹ {יד}: 

^ פרק ז

~ פרק ז - משנה א
<B>גִּיד הַנָּשֶׁה.</B> וּבְמֻקְדָּשִׁים. אֲפִלּוּ עוֹלָה שֶׁכֻּלָּהּ כָּלִיל, מוֹצִיא אֶת הַגִּיד {ג} וּמַשְׁלִיכוֹ עַל הָאֵפֶר הַצָּבוּר בַּמִּזְבֵּחַ הַקָּרוּי תַּפּוּחַ, וְאֵינוֹ מַקְרִיבוֹ עִם הַבָּשָׂר {ד}: <B>שֶׁאֵין לוֹ כָף.</B> אֵין לוֹ כַּף יָרֵךְ דּוֹמָה לְשֶׁל אָדָם שֶׁהוּא עָגֹל, אֶלָּא הַבָּשָׂר שֶׁעַל הַקּוּלִית שֶׁל עוֹף בָּרֹחַב הוּא. וְאִם נִמְצָא עוֹף שֶׁיֵּשׁ לוֹ כַּף עָגֹל, גִּיד הַנָּשֶׁה שֶׁלּוֹ אָסוּר {ה}: <B>וְנוֹהֵג בְּשָׁלִיל.</B> בֶּן תִּשְׁעָה חַי הַנִּמְצָא בִּבְהֵמָה {ו}: <B>רַבִּי יְהוּדָה אוֹמֵר אֵינוֹ נוֹהֵג בְּשָׁלִיל.</B> וְאֵין הֲלָכָה כְּרַבִּי יְהוּדָה: <B>וְחֶלְבּוֹ.</B> שֶׁל שָׁלִיל {ז} מֻתָּר. פֵּרוּשׁ אַחֵר וְחֶלְבּוֹ, שֶׁל גִּיד. כְּלוֹמַר שֻׁמָּנוֹ שֶׁל גִּיד מֻתָּר לְדִבְרֵי הַכֹּל, אֶלָּא שֶׁיִּשְׂרָאֵל קְדוֹשִׁים נָהֲגוּ בוֹ אִסּוּר: <B>וְאֵין הַטַּבָּחִים נֶאֱמָנִים.</B> לוֹמַר נְטַלְנוּהוּ. מִפְּנֵי שֶׁטֹּרַח הוּא לָהֶם לְחַטֵּט אַחֲרָיו. וְאֵין הֲלָכָה כְּרַבִּי מֵאִיר: 

~ פרק ז - משנה ב
<B>שׁוֹלֵחַ אָדָם יָרֵךְ לְנָכְרִי וְכוּ'.</B> וְאֵין חוֹשְׁשִׁים שֶׁמָּא יִרְאֶנָּה יִשְׂרָאֵל כְּשֶׁשּׁוֹלְחָהּ לוֹ וְיַחֲזֹר וְיִקְנֶה אוֹתָהּ מִן הַנָּכְרִי וְיֹאכְלֶנָּה בְגִידָהּ. כֵּיוָן דִּשְׁלֵמָה הִיא, מְקוֹמוֹ שֶׁל גִּיד הַנָּשֶׁה הָיָה נִכָּר אִם נֶחְטַט הֵימֶנָּה, וְהַלּוֹקֵחַ מֵבִין שֶׁלֹּא נִטַּל וְנוֹטְלוֹ: <B>שֶׁיִּטֹּל אֶת כֻּלּוֹ.</B> יְחַטֵּט אַחֲרָיו: <B>לְקַיֵּם בּוֹ מִצְוַת נְטִילָה.</B> גּוֹמְמוֹ {י} מִלְּמַעְלָה וְדַיּוֹ: 

~ פרק ז - משנה ג
<B>אֲכָלוֹ וְאֵין בּוֹ כַזַּיִת חַיָּב.</B> מִשּׁוּם דִּבְרִיָּה הוּא, חַיָּב בְּכָל שֶׁהוּא, כְּאוֹכֵל נְמָלָה כָּל שֶׁהוּא שֶׁחַיָּב: <B>מִזֶּה כַזַּיִת.</B> מִיָּרֵךְ שֶׁל יָמִין כַּזַּיִת, וְכֵן מִיָּרֵךְ שֶׁל שְׂמֹאל: <B>אֵינוֹ סוֹפֵג אֶלָּא אַרְבָּעִים.</B> דְּסָבַר רַבִּי יְהוּדָה אֵינוֹ נוֹהֵג אֶלָּא בְּשֶׁל יָמִין, דְּדָרֵישׁ הַיָּרֵךְ, הַמְיֻמֶּנֶת שֶׁבַּיָּרֵךְ {יא}. וְאֵין הֲלָכָה כְּרַבִּי יְהוּדָה: 

~ פרק ז - משנה ד
<B>כְּבָשָׂר בְּלָפֶת.</B> רוֹאִין כְּאִלּוּ הַיָּרֵךְ לְפָתוֹת וְהַגִּיד בָּשָׂר, וְאִלּוּ הָיָה נוֹתֵן טַעַם בָּשָׂר כְּשִׁעוּר הַגִּיד, בִּלְפָתוֹת [כְּשִׁעוּר] הַיָּרֵךְ, אָסוּר. דְּשִׁעוּרִים הֲלָכָה לְמֹשֶׁה מִסִּינַי, וּגְמִירֵי דִּבְהָכִי מְשַׁעֲרִים, אַף עַל פִּי שֶׁאִלּוּ הָיָה כְּרוּב אוֹ קַפְלוֹט הָיָה צָרִיךְ פָּחוֹת אוֹ יוֹתֵר. וְהָא מַתְנִיתִין אִדַּחְיָא לַהּ וְאֵינָה הֲלָכָה. דְּקַיְמָא לָן אֵין בַּגִּידִין בְּנוֹתֵן טַעַם, דְּבֵין נִתְבַּשֵּׁל וּבֵין נִמְלַח וּבֵין נִצְלָה, מַשְׁלִיכוֹ וּמֻתָּר. וְדַוְקָא בּוֹ, אֲבָל שֻׁמָּנוֹ יֵשׁ בּוֹ בְּנוֹתֵן טַעַם, וְאִם לֹא נִטַּל שֻׁמָּנוֹ אוֹסֵר. וְנוֹתֵן טַעַם הָאָמוּר בְּמִין בְּמִינוֹ שֶׁאֵין אָדָם יָכוֹל לְהַבְחִינוֹ, מְשַׁעֲרִין אוֹתוֹ בְּשִׁשִּׁים: 

~ פרק ז - משנה ה
<B>גִּיד הַנָּשֶׁה שֶׁנִּתְבַּשֵּׁל עִם הַגִּידִים.</B> שֶׁל הֶתֵּר: <B>בִּזְמַן שֶׁמַּכִּירוֹ.</B> מַשְׁלִיכוֹ לַחוּץ וְאֵין כָּאן אֶלָּא פְּלִיטָתוֹ: <B>בְּנוֹתֵן טַעַם.</B> אִם יֵשׁ בַּגִּיד שֶׁל אִסּוּר בְּנוֹתֵן טַעַם בְּכָל אֵלּוּ, כֻּלָּן אֲסוּרִים: <B>וְאִם לָאו.</B> שֶׁאֵינוֹ מַכִּירוֹ: <B>כֻּלָּן אֲסוּרִים.</B> דִּבְכָל אֶחָד יֵשׁ לוֹמַר זֶה הוּא, וְלֹא בָּטִיל בְּרֻבָּא, דְּכִבְרִיָּה הוּא חָשׁוּב וּבְרִיָּה לֹא בְטֵלָה: <B>בִּזְמַן שֶׁמַּכִּירָן.</B> לַחֲתִיכוֹת הָאִסּוּר, מְשַׁעֲרִינַן בְּנוֹתֵן טַעַם, וְאִי אֵין בָּהֶן כְּדֵי לָתֵת טַעַם בְּשֶׁל הֶתֵּר הֲרֵי הַשְּׁאָר מֻתָּרוֹת: <B>וְאִם אֵין מַכִּירָן.</B> כָּל הַחֲתִיכוֹת אֲסוּרוֹת. דְּכָל אַחַת יֵשׁ לָחוּשׁ וְלוֹמַר שֶׁמָּא זוֹ הִיא. וְאֵינָהּ בְּטֵלָה בְרֹב, הוֹאִיל וּרְאוּיָה לְהִתְכַּבֵּד בָּהּ לִפְנֵי הָאוֹרְחִים: <B>וְהָרֹטֶב מֻתָּר.</B> אִם אֵין בֲּחַתִיכוֹת הָאִסּוּר כְּדֵי לָתֵת טַעַם בָּרֹטֶב וּבַקִּפָּה וּבַחֲתִיכוֹת. וַהֲלָכָה לְמַעֲשֶׂה בְּאִסּוּר שֶׁנִּתְעָרֵב בְּהֶתֵּר, מִין בְּשֶׁאֵינוֹ מִינוֹ דְּאִיכָּא לְמֵיקָם אַטַּעֲמָא, אִם תְּרוּמָה הִיא שֶׁנִּתְעָרְבָה בְּחֻלִּין, יִטְעֲמֶנָּה כֹּהֵן, וְאִם דְּבַר אִסּוּר הוּא, יִטְעֲמֶנּוּ נַחְתּוֹם נָכְרִי, אִם אוֹמֵר שֶׁאֵין בַּתַּעֲרֹבֶת טַעַם הַתְּרוּמָה אוֹ טַעַם הָאִסּוּר, הַכֹּל מֻתָּר. וְהֵימְנוּהוּ רַבָּנָן לְנַחְתּוֹם נָכְרִי, כֵּיוָן דִּמְלַאכְתּוֹ הוּא לֹא מְשַׁקֵּר, שֶׁלֹּא יַפְסִיד אֻמָּנוּתוֹ. וְאִם נִתְעָרֵב מִין בְּמִינוֹ דְּלֵיכָּא לְמֵיקָם אַטַּעֲמָא, אוֹ מִין בְּשֶׁאֵינוֹ מִינוֹ וְאֵין כָּאן כֹּהֵן אוֹ נָכְרִי שֶׁנּוּכַל לִסְמֹךְ עָלָיו, אִם הָאִסּוּר הוּא מֵחֵלֶב וָדָם נְבֵלוֹת וּטְרֵפוֹת שְׁקָצִים וּרְמָשִׂים וּבְהֵמָה וְעוֹפוֹת וְדָגִים טְמֵאִין וְכַיּוֹצֵא בָזֶה, מְשַׁעֲרִים אוֹתוֹ בְּשִׁשִּׁים, אִם יֵשׁ שִׁשִּׁים שֶׁל הֶתֵּר כְּנֶגֶד הָאִסּוּר הַכֹּל מֻתָּר, וְאִם לָאו, הַכֹּל אָסוּר. וְכֵן שֻׁמָּן שֶׁל גִּיד הַנָּשֶׁה, מְשַׁעֲרִים אוֹתוֹ כְּנֶגֶד שִׁשִּׁים שֶׁל הֶתֵּר {יב}. אֲבָל כְּחָל שֶׁנִּתְבַּשֵּׁל עִם בָּשָׂר מְשַׁעֲרִים אוֹתוֹ בְּשִׁשִּׁים, וּכְחָל מִן הַמִּנְיָן, מִפְּנֵי שֶׁאִסּוּרוֹ מִדִּבְרֵי סוֹפְרִים. וּבֵיצָה שֶׁיֵּשׁ בָּהּ אֶפְרוֹחַ שֶׁנִּתְבַּשְּׁלָה עִם שְׁאָר בֵּיצִים שֶׁל הֶתֵּר, צְרִיכָא שִׁשִּׁים וְאַחַת כְּנֶגְדָּהּ {יג}. וְאִם הָאִסּוּר הוּא תְּרוּמָה וְחַלָּה וּבִכּוּרִים, אִם הוּא מִין בְּמִינוֹ אוֹ מִין בְּשֶׁאֵינוֹ מִינוֹ, וְאֵין שָׁם כֹּהֵן [אוֹ נָכְרִי] שֶׁיִּטְעַם, מְשַׁעֲרִינַן אוֹתוֹ בְּמֵאָה שֶׁל חֻלִּין. וְאִם עָרְלָה וְכִלְאֵי הַכֶּרֶם, מְשַׁעֲרִים אוֹתָן בְּמָאתַיִם. וְכָל הַשִּׁעוּרִים הַלָּלוּ מְשַׁעֲרִים בְּכָל מַה שֶּׁבַּקְדֵרָה, בָּרֹטֶב וּבַחֲתִיכוֹת וּבַתְּבָלִין וּבַקִּפָּה, וְהוּא הַדַּק דַּק שֶׁבְּשׁוּלֵי הַקְּדֵרָה. וּכְמוֹ שֶׁהוּא בָא לְפָנֵינוּ מְשַׁעֲרִינַן לֵיהּ, וְלֹא מְשַׁעֲרִין בְּמַאי דְבָלַע קְדֵרָה מִן הַהֶתֵּר, לְפִי שֶׁאַף מִן הָאִסּוּר נִבְלַע וְנִתְמַעֵט מִכְּמוֹת שֶׁהָיָה, דְּאַטּוּ דְהֶתֵּרָא בָּלַע דְּאִסּוּרָא לֹא בָלַע: 

~ פרק ז - משנה ו
<B>וְאֵינוֹ נוֹהֵג בִּטְמֵאָה.</B> שֶׁאִם אָכַל גִּיד הַנָּשֶׁה שֶׁל טְמֵאָה, לְמַאן דְּאָמַר יֵשׁ בַּגִּידִים בְּנוֹתֵן טַעַם, לוֹקֶה מִשּׁוּם טְמֵאָה וְלֹא מִשּׁוּם גִּיד. וּלְמַאן דְּאָמַר אֵין בַּגִּידִים בְּנוֹתֵן טַעַם, פָּטוּר מִכְּלוּם, דְּבִטְהוֹרָה עֵץ הוּא וְהַתּוֹרָה חִיְּבָה עָלָיו, אֲבָל בִּטְמֵאָה אֵינוֹ נוֹהֵג: <B>מִבְּנֵי יַעֲקֹב נֶאֱסַר.</B> וַעֲדַיִן טְמֵאָה מֻתֶּרֶת לָהֶן עַד מַתַּן תּוֹרָה: <B>אָמְרוּ לוֹ.</B> פָּסוּק זֶה שֶׁהִזְהִיר עָלָיו בְּסִינַי נֶאֱמַר, וְעַד סִינַי לֹא הֻזְהֲרוּ: <B>אֶלָּא שֶׁנִּכְתַּב בִּמְקוֹמוֹ.</B> לְאַחַר שֶׁנֶּאֱמַר בְּסִינַי, כְּשֶׁבָּא לְסַדֵּר מֹשֶׁה אֶת הַתּוֹרָה כָּתַב הַמִּקְרָא הַזֶּה עַל הַמַּעֲשֶׂה, עַל כֵּן הֻזְהֲרוּ בְנֵי יִשְׂרָאֵל אַחֲרֵי כֵּן שֶׁלֹּא יֹאכְלוּ גִּיד הַנָּשֶׁה [לֵידַע מֵאֵיזֶה טַעַם נֶאֱסַר לָהֶם]. וְאֵין הֲלָכָה כְּרַבִּי יְהוּדָה: 

^ פרק ח

~ פרק ח - משנה א
<B>כָּל הַבָּשָׂר אָסוּר לְבַשֵּׁל בְּחָלָב.</B> יֵשׁ מֵהֶן מִדִּבְרֵי תוֹרָה, כְּגוֹן בְּשַׂר בְּהֵמָה. וְיֵשׁ מֵהֶן מִדִּבְרֵי סוֹפְרִים, כְּגוֹן בְּשַׂר עוֹף {א}: <B>חוּץ מִבְּשַׂר דָּגִים וַחֲגָבִים.</B> שֶׁאֵינָן לֹא מִדִּבְרֵי תוֹרָה וְלֹא מִדִּבְרֵי סוֹפְרִים: <B>וְאָסוּר לְהַעֲלוֹתָן עִם הַגְּבִינָה עַל הַשֻּׁלְחָן.</B> וַאֲפִלּוּ בְּשַׂר עוֹף דְּאִסּוּר אֲכִילָתוֹ {ב} מִדִּבְרֵי סוֹפְרִים אָסוּר לְהַעֲלוֹתוֹ עִם הַגְּבִינָה עַל הַשֻּׁלְחָן. גְּזֵרָה שֶׁמָּא יַעֲלֶה גְבִינָה עִם בְּשַׂר הַבְּהֵמָה בְּאִלְפָס רוֹתֵחַ שֶׁהוּא אָסוּר מִן הַתּוֹרָה, דְּהַיְנוּ מְבַשֵּׁל {ג}: <B>הַנּוֹדֵר מִן הַבָּשָׂר.</B> בִּנְדָרִים הַלֵּךְ אַחַר לְשׁוֹן בְּנֵי אָדָם, וּלְכָל מִין בָּשָׂר אָדָם קוֹרֵא בָּשָׂר, חוּץ מִבְּשַׂר דָּגִים וַחֲגָבִים: <B>וּבֵית הִלֵּל אוֹמְרִים לֹא עוֹלֶה וְלֹא נֶאֱכָל.</B> וְאֵין לְהַקְשׁוֹת בֵּית הִלֵּל הַיְנוּ תַּנָּא קַמָּא דְּאָמַר לְעֵיל וְאָסוּר לְהַעֲלוֹתָן עִם הַגְּבִינָה עַל הַשֻּׁלְחָן, דְּיֵשׁ לוֹמַר דְּהָכִי קָאָמַר, דָּבָר זֶה מַחֲלֹקֶת בֵּית שַׁמַּאי וּבֵית הִלֵּל. וְאֵין זֶה סְתָם וְאַחַר כָּךְ מַחֲלֹקֶת, דְּבֵית שַׁמַּאי בִּמְקוֹם בֵּית הִלֵּל אֵינָהּ מִשְׁנָה: <B>אָמַר רַבִּי יוֹסֵי כוּ'.</B> הָא קָמַשְׁמַע לָן דְּתַנָּא קַמָּא רַבִּי יוֹסֵי הִיא. וּמִפְּנֵי שֶׁשָּׁכַח וְלֹא הִזְכִּיר שְׁמוֹ בַּתְּחִלָּה, הִזְכִּיר שְׁמוֹ בַּסּוֹף, וַהֲרֵי הוּא כְּאִלּוּ אָמַר הַאי דְּהָעוֹף עוֹלֶה וְאֵינוֹ נֶאֱכָל דִּבְרֵי בֵית שַׁמַּאי, וּבֵית הִלֵּל אוֹמְרִים לֹא עוֹלֶה וְלֹא נֶאֱכָל, רַבִּי יוֹסֵי אֲמָרָהּ, שֶׁרַבִּי יוֹסֵי אוֹמֵר זוֹ מִקֻּלֵּי בֵית שַׁמַּאי וּמֵחֻמְרֵי בֵית הִלֵּל: <B>בַּשֻּׁלְחָן שֶׁאוֹכֵל עָלָיו.</B> דְּאַיְדֵי דְמִמְּשַׁמְּשֵׁי בֵּיהּ יָדָא אָתֵי לְאִתְנוֹחֵי זֶה עַל גַּב זֶה: 

~ פרק ח - משנה ב
<B>וּבִלְבַד שֶׁלֹּא יִהְיוּ נוֹגְעִים זֶה בָזֶה.</B> דְּאִי נָגְעֵי, אַף עַל גַּב דְּצוֹנֵן בְּצוֹנֵן הוּא, בָּעֵי הֲדָחָה: <B>שְׁנֵי אַכְסְנָאִין אוֹכְלִים עַל שֻׁלְחָן אֶחָד.</B> דַּוְקָא שֶׁאֵין מַכִּירִין זֶה אֶת זֶה. אֲבָל מַכִּירִין זֶה אֶת זֶה, אָסוּר, שֶׁמָּא יִטֹּל אֶחָד מֵהֶן מִשֶּׁל חֲבֵרוֹ וְיֹאכַל. וַהֲלָכָה כְּרַבָּן שִׁמְעוֹן בֶּן גַּמְלִיאֵל: 

~ פרק ח - משנה ג
<B>טִפַּת חָלָב שֶׁנָּפְלָה.</B> בְּתוֹךְ הַקְּדֵרָה עַל אַחַת מִן הַחֲתִיכוֹת שֶׁכֻּלָּהּ חוּץ לָרֹטֶב {ז}, וְלֹא הֵגִיס אֶת הַקְּדֵרָה וְלֹא כִסָּה אוֹתָהּ {ח}, הֲרֵי לֹא נֶחְלַק טַעַם הַטִּפָּה אֶלָּא לְאוֹתָהּ חֲתִיכָה בִּלְבָד: <B>אִם יֶשׁ בָּהּ בְּנוֹתֵן טַעַם בְּאוֹתָהּ חֲתִיכָה.</B> כְּלוֹמַר אִם אֵין בְּאוֹתָהּ חֲתִיכָה לְבַדָּהּ שִׁשִּׁים לְבַטֵּל הַטִּפָּה, מִיָּד נֶאֱסֶרֶת הַחֲתִיכָה, וְאוֹסֶרֶת חַבְרוֹתֶיהָ וְצָרִיךְ שִׁשִּׁים כְּנֶגֶד כָּל הַחֲתִיכָה {ט}: <B>נִעֵר אֶת הַקְּדֵרָה.</B> שֶׁהֵגִיס בָּהּ מִיָּד קֹדֶם שֶׁקִּבְּלָה הַחֲתִיכָה טַעַם מִן הַטִּפָּה, דְּהַשְׁתָּא נִתְעָרְבָה הַטִּפָּה בְּכֻלָּן: <B>אִם יֶשׁ בְּנוֹתֵן טַעַם בְּאוֹתָהּ קְדֵרָה.</B> כְּלוֹמַר אֵין כֹּחַ בַּטִּפָּה לֶאֱסֹר כֻּלָּן אֶלָּא אִם כֵּן יֵשׁ בָּהּ טַעַם לִתֵּן בְּכָל הַקְּדֵרָה: <B>הַכְּחָל.</B> דַּד הַבְּהֵמָה: <B>קוֹרְעוֹ וּמוֹצִיא אֶת חֲלָבוֹ.</B> קוֹרְעוֹ שְׁתִי וָעֵרֶב וְטָחוֹ בַּכֹּתֶל. וּמֻתָּר אַחַר כָּךְ לְבַשְּׁלוֹ עִם בָּשָׂר בַּקְּדֵרָה {י}: <B>לֹא קְרָעוֹ אֵינוֹ עוֹבֵר עָלָיו.</B> אִם בִּשְּׁלוֹ לְבַדּוֹ בַּקְּדֵרָה. וּמֻתָּר לַעֲשׂוֹת כֵּן אֲפִלּוּ לְכַתְּחִלָּה, אֶלָּא אַיְדֵי דְבָעֵי לְמִתְנֵי סֵיפָא גַּבֵּי לֵב לֹא קְרָעוֹ אֵינוֹ עוֹבֵר עָלָיו אֲבָל אִסּוּרָא מִיהָא אִיכָּא, תָּנֵי נַמִּי רֵישָׁא אֵינוֹ עוֹבֵר עָלָיו. וְאִם בִּשְּׁלוֹ עִם בָּשָׂר בְּלֹא קְרִיעָה, מְשַׁעֲרִים אוֹתוֹ בְשִׁשִּׁים וּכְחָל עַצְמוֹ מִן הַמִּנְיָן, וְהַכְּחָל נִשְׁאָר לְעוֹלָם אָסוּר {יא}: <B>הַלֵּב קוֹרְעוֹ וּמוֹצִיא אֶת דָּמוֹ.</B> לֹא קְרָעוֹ אֵינוֹ עוֹבֵר עָלָיו. לִהְיוֹת בְּכָרֵת. וּבְמַסֶּכֶת כְּרֵתוֹת [דַּף כב] מוֹקֵי לַהּ בְּלֵב עוֹף, שֶׁאֵין בְּדָמוֹ כַּזַּיִת. אֲבָל בְּלֵב בְּהֵמָה חַיָּב כָּרֵת אִם אֲכָלוֹ וְלֹא קְרָעוֹ לְאַחַר בִּשּׁוּלוֹ. אֲבָל בְּשַׂר הַלֵּב אֵינוֹ נֶאֱסָר, שֶׁהַלֵּב חָלָק הוּא וְאֵינוֹ בוֹלֵעַ: <B>אֵינוֹ עוֹבֵר בְּלֹא תַעֲשֶׂה.</B> אֵינוֹ יָכוֹל לָבֹא לִידֵי לֹא תַעֲשֶׂה. כְּלוֹמַר אֵין לָחוּשׁ שֶׁמָּא יֹאכְלֶנּוּ וְיַעֲבֹר עָלָיו, דְּאִי נַמִּי אָכֵיל לֵיהּ אֵינוֹ עוֹבֵר בְּלֹא תַעֲשֶׂה: 

~ פרק ח - משנה ד
<B>מֻתָּר לְבַשֵּׁל וּמֻתָּר בַּהֲנָאָה.</B> דְּאֵין בּוֹ מִשּׁוּם בָּשָׂר בְּחָלָב. דִּתְלָתָא גְּדִי כְּתִיבֵי גַּבֵּי אִסּוּר בָּשָׂר בְּחָלָב, וְחַד מִנַּיְהוּ לְהוֹצִיא אֶת הַטְּמֵאָה, שֶׁאִם בִּשֵּׁל בְּשַׂר בְּהֵמָה טְמֵאָה אֲפִלּוּ בַּחֲלֵב בְּהֵמָה טְהוֹרָה, מֻתָּר. וּבַאֲכִילָה מִיהָא אָסוּר, מִשּׁוּם בָּשָׂר טָמֵא. וְכֵן נַמִּי תְּלָתָא בַּחֲלֵב אִמּוֹ כְּתִיבֵי, וְחַד מִנַּיְהוּ לְמִעוּטֵי חֲלֵב טְמֵאָה, וַאֲפִלּוּ הַבָּשָׂר טָהוֹר: <B>פְּרָט לְחַיָּה וּלְעוֹף וְלִבְהֵמָה טְמֵאָה.</B> גְּדִי פְּרָט לְעוֹף שֶׁאֵינוֹ בְהֵמָה. גְּדִי פְּרָט לַחַיָּה, דְּאַף עַל גַּב דְּחַיָּה בִּכְלַל בְּהֵמָה {יד}, אָתָא קְרָא יְתֵרָא וְאַפְּקֵיהּ. גְּדִי וְלֹא בְהֵמָה טְמֵאָה, וְנַפְקָא לָן {טו} מִדִּכְתִיב (בְּרֵאשִׁית כז) וְאֶת עוֹרוֹת גְּדָיֵי הָעִזִּים, וַיִּשְׁלַח יְהוּדָה אֶת גְּדִי הָעִזִּים {טז} (שָׁם לח), כָּאן פֵּרֵשׁ לְךָ הַכָּתוּב דִּגְדִי זֶה מֵעִזִּים הוּא, הָא אִם לֹא פֵרֵשׁ, יֵשׁ בְּמַשְׁמַע אַף שְׁאָר בְּהֵמָה, מִדְּאִצְטְרִיךְ בֵּיהּ לְפֵרוּשֵׁי: <B>נֶאֱמַר לֹא תֹאכְלוּ כָל נְבֵלָה.</B> וְנֶאֱמַר בְּאוֹתוֹ פָּסוּק עַצְמוֹ לֹא תְבַשֵּׁל גְּדִי בַּחֲלֵב אִמּוֹ, דְּמַשְׁמַע כָּל שֶׁנּוֹהֵג בּוֹ אִסּוּר נְבֵלָה יֵשׁ בּוֹ מִשּׁוּם בָּשָׂר בְּחָלָב. וְאִיכָּא בֵּין רַבִּי יוֹסֵי הַגְּלִילִי וּבֵין רַבִּי עֲקִיבָא, דְּרַבִּי יוֹסֵי הַגְּלִילִי סָבַר חַיָּה דְּאוֹרַיְתָא, דְּכָל שֶׁהוּא אָסוּר מִשּׁוּם נְבֵלָה יֵשׁ בּוֹ מִשּׁוּם בָּשָׂר בְּחָלָב, חוּץ מִן הָעוֹף שֶׁאֵין לוֹ חֲלֵב אֵם. וְרַבִּי עֲקִיבָא סָבַר, חַיָּה לָאו דְּאוֹרַיְתָא. אִי נַמִּי, עוֹף מִדְּרַבָּנָן אִיכָּא בֵּינַיְהוּ, רַבִּי עֲקִיבָא דְּפָרֵישׁ אֵינוֹ מִן הַתּוֹרָה, מַשְׁמַע הָא מִדְּרַבָּנָן יֵשׁ בּוֹ אִסּוּר. אֲבָל רַבִּי יוֹסֵי הַגְּלִילִי דְּלֹא פָרֵישׁ הַאי לִישָׁנָא, שָׁרֵי לֵיהּ לְגַמְרֵי. וַהֲלָכָה כְּרַבִּי עֲקִיבָא: 

~ פרק ח - משנה ה
<B>קֵבָה.</B> חָלָב הַקָּרוּשׁ שֶׁבְּתוֹךְ הַקֵּבָה: <B>נָכְרִי וְשֶׁל נְבֵלָה.</B> הָכִי קָאָמַר, שְׁחִיטַת נָכְרִי שֶׁהִיא נְבֵלָה, הֲרֵי זוֹ אֲסוּרָה: <B>הַמַּעֲמִיד.</B> חָלָב: <B>בְּעוֹר שֶׁל קֵבָה.</B> דְּהוּא בָּשָׂר: <B>אִם יֵשׁ בָּהּ.</B> לִתֵּן טַעַם בֶּחָלָב: <B>הֲרֵי זוֹ אֲסוּרָה.</B> וְאִם לָאו, מֻתֶּרֶת. וְאַף עַל פִּי שֶׁהוּא מַעֲמִיד, הוֹאִיל וְהָעוֹר עַצְמוֹ שֶׁל הֶתֵּר הוּא וְאֵין אִסּוּרוֹ אֶלָּא מֵחֲמַת דָּבָר אַחֵר שֶׁנִּתְעָרֵב בּוֹ, לֹא אָמְרִינַן בְּהַאי הַכֹּל הוֹלֵךְ אַחַר הַמַּעֲמִיד. אֲבָל אִם הֶעֱמִיד הַגְּבִינָה בְּעוֹר קֵבָה שֶׁל נְבֵלָה, אֲפִלּוּ אֵין בָּהּ לִתֵּן טַעַם בֶּחָלָב, אָסוּר, מִפְּנֵי הַמַּעֲמִיד שֶׁאָסוּר וְאִסּוּרוֹ מֵחֲמַת עַצְמוֹ. וּלְפִיכָךְ אָסְרוּ גְבִינוֹת הַנָּכְרִים, מִפְּנֵי שֶׁמַּעֲמִידִין אוֹתָם בְּעוֹר קֵבָה שֶׁל נְבֵלָה. אֲבָל הַקֵּבָה עַצְמָהּ דְּהַיְנוּ הֶחָלָב הַקָּרוּשׁ {יח} שֶׁבְּתוֹךְ הַקֵּבָה, אַסִּיקְנָא דְּלֵית בָּהּ אִסּוּר כְּלָל, דְּפֵרְשָׁא בְּעַלְמָא הוּא. כֵּן כָּתַב רַמְבַּ"ם. אֲבָל רַשִׁ"י כָּתַב, וְחָלָב הַנִּמְצָא קָרוּשׁ בְּעוֹר הַקֵּבָה שֶׁמּוֹלְחִין אוֹתָהּ בְּעוֹרָהּ, אֲנִי הָיִיתִי נוֹהֵג הֶתֵּר עַד הֵנָּה, וּבִלְבָד שֶׁלֹּא יִתְּנוּ בָהּ חָלָב אַחֵר, וְטוֹעֶה הָיִיתִי בְּכָךְ, שֶׁהָיִיתִי סוֹבֵר מִדְּאָמְרִינַן [בַּעֲבוֹדָה זָרָה דַּף כט] גַּבֵּי קֵבַת עוֹלָה, כֹּהֵן שֶׁדַּעְתּוֹ יָפָה גּוֹמְעָהּ חַיָּה, שְׁמַע מִנַּהּ פֵּרְשָׁא בְּעַלְמָא הִיא וְלֹא מִתַּסְּרָא, וְלֹא הִיא, חָלָב גָּמוּר הוּא, מִדִּתְנַן בְּמַתְנִיתִין כְּשֵׁרָה שֶׁיָּנְקָה מִן הַטְּרֵפָה קֵבָתָהּ אֲסוּרָה, שְׁמַע מִנַּהּ חָלָב הוּא {יט}. וְקֵבַת עוֹלָה דְּשַׁרְיָא, מִשּׁוּם דְּלָאו גּוּפָהּ הוּא אֶלָּא שֶׁיְּנָקַתּוּ מֵאִמּוֹ וַהֲוָה לֵיהּ כָּנוּס בְּתוֹךְ מֵעֶיהָ כְּנָתוּן בִּקְעָרָה וּמֻתָּר: 

~ פרק ח - משנה ו
<B>שֶׁהַחֵלֶב מוֹעֲלִין בּוֹ.</B> וַאֲפִלּוּ קָדָשִׁים קַלִּים שֶׁהֵן מָמוֹן בְּעָלִים וְאֵין בָּהֶן מְעִילָה בְּחַיֵּיהֶן, יֵשׁ מְעִילָה בְּאֵמוּרֵיהֶן לְאַחַר שֶׁנִּזְרַק דָּמָן. דִּכְתִיב גַּבֵּי קָדָשִׁים קַלִּים (וַיִּקְרָא ג) כָּל חֵלֶב לַה', וּלְהָכִי כְּתִיב בְּהוּ לַה', לְמֵימַר דְּקָדְשֵׁי ה' קָרִינַן בֵּיהּ לְעִנְיַן מְעִילָה: <B>וְטָמֵא.</B> אִם אֲכָלוֹ בְּטֻמְאַת הַגּוּף חַיָּב שְׁתֵּי חַטָּאוֹת, אַחַת מִשּׁוּם חֵלֶב וְאַחַת מִשּׁוּם טֻמְאַת הַגּוּף: <B>מַה שֶּׁאֵין כֵּן בַּדָּם.</B> דְּגַבֵּי דָּם כְּתִיב (שָׁם ז) עַל הַמִּזְבֵּחַ לְכַפֵּר, לְכַפָּרָה נְתַתִּיו וְלֹא שֶׁיְּהֵא קָרוּי שֶׁלִּי לִמְעֹל בּוֹ, שֶׁאֵינוֹ עוֹמֵד אֶלָּא לְכַפֵּר בִּשְׁבִילְכֶם. וּמִשּׁוּם פִּגּוּל אֵין בּוֹ, דְּכָל שֶׁדָּבָר אַחֵר מַתִּיר אוֹתוֹ, כְּגוֹן בְּשַׂר קָדָשִׁים שֶׁהַדָּם מַתִּירוֹ לַכֹּהֲנִים בִּזְרִיקָתוֹ, וּכְגוֹן עוֹלָה שֶׁדָּמָהּ מַתִּירָהּ לַמִּזְבֵּחַ, דְּאִם לֹא נִזְרַק דָּמָהּ אֵין אֵבָרֶיהָ נִקְטָרִים דִּכְתִיב (שָׁם) וְזָרַק הַכֹּהֵן אֶת הַדָּם עַל מִזְבַּח ה' וַהֲדַר וְהִקְטִיר הַחֵלֶב לְרֵיחַ נִחוֹחַ {כב}, אֵלּוּ יֵשׁ בָּהֶן מִשּׁוּם פִּגּוּל, אֲבָל דָּם דְּהוּא גּוּפֵיהּ מַתִּיר הוּא {כג} אֵין חַיָּבִין עָלָיו מִשּׁוּם פִּגּוּל. וּמִשּׁוּם נוֹתָר וְטָמֵא נַמִּי אֵין בּוֹ, דִּכְתִיב בַּדָּם תְּרֵי מִעוּטֵי, הוּא וְלָכֶם, חַד לְמִעוּטֵי מִנּוֹתָר וְחַד לְמִעוּטֵי מִטֻּמְאָה: <B>אֶלָּא בִּבְהֵמָה טְהוֹרָה.</B> כְּדִכְתִיב (שָׁם ז) מִן הַבְּהֵמָה אֲשֶׁר יַקְרִיב מִמֶּנָּה: 

^ פרק ט

~ פרק ט - משנה א
<B>הָעוֹר וְהָרֹטֶב.</B> מִשּׁוּם דִּתְנַן בְּפֶרֶק בְּהֵמָה הַמַּקְשָׁה [דַּף עז] גַּבֵּי שִׁלְיָא, וְאֵינָהּ מְטַמְּאָה טֻמְאַת אֳכָלִים וְלֹא טֻמְאַת נְבֵלוֹת, תָּנָא הָעוֹר וְהָרֹטֶב. וְהַאי דְאַפְסְקֵיהּ, מִשּׁוּם דְּתָנָא בְּפֶרֶק בְּהֵמָה הַמַּקְשָׁה מָצָא בָהּ בֶּן תִּשְׁעָה חַי טָעוּן שְׁחִיטָה וְחַיָּב בְּאוֹתוֹ וְאֶת בְּנוֹ, תָּנָא אַחַר כָּךְ אוֹתוֹ וְאֶת בְּנוֹ. וְאַיְדֵי דְאַיְרֵי בֵּיהּ בִּשְׁחִיטָה שֶׁאֵינָהּ רְאוּיָה תָּנֵי בַּתְרֵיהּ כִּסּוּי הַדָּם {א}. וְאַיְדֵי דְתָנָא בְּכִסּוּי הַדָּם וְנוֹהֵג בְּחַיָּה וָעוֹף תָּנָא גִּיד הַנָּשֶׁה דְּנוֹהֵג בְּחַיָּה וְלֹא בְעוֹף. וְאַיְדֵי דְאַיְרֵי בֵּיהּ בְּיָרֵךְ שֶׁנִּתְבַּשֵּׁל בָּהּ גִּיד הַנָּשֶׁה [בִּבְלִיעַת אִסּוּר], תָּנָא כָּל הַבָּשָׂר. וּבַתְרֵיהּ הָדַר לְעִנְיְנָא קַמַּיְתָא דְשִׁלְיָא, אַוְאֵינָהּ מְטַמְּאָה טֻמְאַת אֳכָלִים: <B>הָעוֹר וְהָרֹטֶב.</B> הָעוֹר שֶׁל בְּהֵמָה שְׁחוּטָה כְּגוֹן פָּחוֹת מִכַּבֵּיצָה בָּשָׂר וְעוֹרָהּ מְחֻבָּר בָּהּ, מִצְטָרֵף, מִפְּנֵי שֶׁהוּא שׁוֹמֵר לַבָּשָׂר, וְהַשּׁוֹמְרִים מִצְטָרְפִים לְטֻמְאָה קַלָּה שֶׁהִיא טֻמְאַת אֳכָלִים, דִּכְתִיב בָּהּ (וַיִּקְרָא יא) עַל כָּל זֶרַע זָרוּעַ אֲשֶׁר יִזָּרֵעַ, כְּדֶרֶךְ שֶׁבְּנֵי אָדָם מוֹצִיאִים לִזְרִיעָה {ב}, חִטָּה בִּקְלִפָּתָהּ וּשְׂעֹרָה בִּקְלִפָּתָהּ וַעֲדָשִׁין בִּקְלִפָּתָן. וְאַף עַל גַּב דִּבְהַהוּא קְרָא טָהוֹר הוּא כְּתִיב בֵּיהּ, טַעֲמָא מִשּׁוּם דְּלֹא הֻכְשַׁר, דְּסָמִיךְ לֵיהּ וְכִי יֻתַּן מַיִם עַל זֶרַע, דְּהֻכְשַׁר, טָמֵא הוּא: <B>וְהָרֹטֶב.</B> כְּשֶׁהִיא קְרוּשָׁה {ג} דֶּרֶךְ לְאָכְלָהּ עִם הַבָּשָׂר, וּמִצְטָרֶפֶת לְהַשְׁלִים שִׁעוּר כַּבֵּיצָה. אֲבָל אֵינָהּ אֹכֶל לְקַבֵּל טֻמְאָה בִּפְנֵי עַצְמָהּ: <B>וְהַקִּפָּה.</B> תְּבָלִין {ד}. וְהֵן עַצְמָן לָאו אֳכָלִים חֲשִׁיבֵי, אֲבָל לְאִצְטְרוֹפֵי מִצְטָרְפִין: <B>וְהָאֱלָל.</B> גִּיד הַשִּׁדְרָה וְהַצַּוָּאר. וְהוּא רָחָב וְלָבָן וְקָשֶׁה וְקוֹרִין לוֹ בְּלַעַ"ז קפיל"ו. וְדֻגְמָתוֹ [בְּאִיּוֹב יג] רוֹפְאֵי אֱלִיל כֻּלְּכֶם, שֶׁמִּשֶּׁנִּפְסָק אֵין לוֹ רְפוּאָה לְהִתְחַבֵּר עוֹד, כָּךְ אַתֶּם, דָּבָר שֶׁאֵין בּוֹ רְפוּאָה אַתֶּם אוֹמְרִים לְרַפְּאוֹת. אִי נַמִּי, קָרֵי תַּנָּא אֱלָל לְבָשָׂר שֶׁפְּלַטְתּוֹ סַכִּין, כְּשֶׁמַּפְשִׁיטִין אֶת הַבְּהֵמָה פְּעָמִים שֶׁהַסַּכִּין פּוֹלֵט מִן הַבָּשָׂר אֵצֶל הָעוֹר, וְלָא חֲשִׁיב אֹכֶל, אֲבָל מִצְטָרֵף עִם הָאֹכֶל: <B>וְהַקַּרְנַיִם וְהַטְּלָפַיִם.</B> כֹּל שֶׁחוֹתְכָן וְיוֹצֵא מֵהֶם דָּם אֵצֶל עִקָּרָן מִלְּמַטָּה שֶׁהֵן רַכִּים. וּמִיהוּ בְּאַנְפֵּי נַפְשַׁיְהוּ לָאו אֳכָלִים נִינְהוּ: <B>מִצְטָרְפִין.</B> מִשּׁוּם שׁוֹמֵר: <B>לְטַמֵּא טֻמְאַת אֳכָלִין.</B> לְהַשְׁלִים שִׁעוּר כַּבֵּיצָה. שֶׁאֵין אֳכָלִים טְמֵאִים מְטַמְּאִים בְּפָחוֹת מִכַּבֵּיצָה {ז}: <B>אֲבָל לֹא טֻמְאַת נְבֵלוֹת.</B> אִם מִנְּבֵלָה הֵן, אֵין מְטַמְּאִין, וְאֵין מִצְטָרְפִין לְכַזַּיִת לְהַשְׁלִים שִׁעוּר נְבֵלָה לְטַמֵּא אָדָם וּבְגָדִים שֶׁעָלָיו, דִּכְתִיב (וַיִּקְרָא יא) הַנּוֹגֵעַ בְּנִבְלָתָהּ, וְלֹא בְעוֹר שֶׁאֵין עָלָיו כַּזַּיִת בָּשָׂר וְהָעוֹר מַשְׁלִים לְכַזַּיִת, שֶׁהַנּוֹגֵעַ בּוֹ אֵינוֹ טָמֵא, לְפִי שֶׁאֵין שׁוֹמֵר מִצְטָרֵף לְטֻמְאַת נְבֵלוֹת. וְכֵן קִפָּה וְרֹטֶב לָאו מִין נְבֵלָה נִינְהוּ. וְאֱלָל וְגִידִים לָאו בָּשָׂר הֵן, אֲבָל אֳכָלִים בְּעַלְמָא הֲווּ בַּהֲדֵי בָּשָׂר: <B>כַּיּוֹצֵא בוֹ.</B> [יֵשׁ] שֶׁהוּא מְטַמֵּא טֻמְאַת אֳכָלִים, לִהְיוֹת מְקַבֵּל טֻמְאָה מִן הַשֶּׁרֶץ וּמְטַמֵּא אֳכָלִין אֲחֵרִים, וְאֵינוֹ מְטַמֵּא מֵאֵלָיו טֻמְאַת נְבֵלוֹת לְטַמֵּא אֲחֵרִים: <B>הַשּׁוֹחֵט בְּהֵמָה טְמֵאָה לְנָכְרִי.</B> יִשְׂרָאֵל שֶׁשָּׁחַט בְּהֵמָה טְמֵאָה לְצֹרֶךְ נָכְרִי וְעוֹדָהּ מְפַרְכֶּסֶת, אַף עַל גַּב דְּלֹא חַזְיָא לְנָכְרִי, דְּלֹא שַׁרְיָא שְׁחִיטָה לִבְנֵי נֹחַ עַד שֶׁתָּמוּת, אֲפִלּוּ הָכִי הוֹאִיל וְיִשְׂרָאֵל שָׁחַט, שְׁחִיטָה מַעַלְיָתָא הִיא, וְהוֹאִיל דִּשְׁחִיטָה שַׁרְיָא לְגַבֵּי דְיִשְׂרָאֵל בִּבְהֵמָה טְהוֹרָה, מְשַׁוְיָא לֵיהּ מַחֲשַׁבְתּוֹ אוֹכְלָא בַּשְּׁחִיטָה אַף בִּטְמֵאָה לְנָכְרִי. אֲבָל נָכְרִי בִּשְׁחִיטָה לֹא מְשַׁוְיָא לֵיהּ מַחֲשַׁבְתּוֹ אוֹכְלָא, דְּלֹא אַשְׁכְּחָן שְׁחִיטָה לְגַבֵּיהּ {ח}. וּטְמֵאָה לְיִשְׂרָאֵל לֹא מְשַׁוְיָא לֵיהּ אוֹכְלָא, דְּבָטְלָה מַחֲשַׁבְתּוֹ: <B>אֲבָל לֹא טֻמְאַת נְבֵלוֹת עַד שֶׁתָּמוּת.</B> דְּהָא וְכִי יָמוּת מִן הַבְּהֵמָה כְּתִיב (שָׁם): <B>אוֹ עַד שֶׁיַּתִּיז אֶת רֹאשָׁהּ.</B> דְּהַוְיָא לָהּ גִּיסְטְרָא {ט} וּנְבֵלָה מֵחַיִּים, דַּחֲשׁוּבָה מֵתָה, וַאֲפִלּוּ הִיא מְפַרְכֶּסֶת: <B>רִבָּה הַכָּתוּב לְטַמֵּא טֻמְאַת אֳכָלִים.</B> דְּהָא אִיכָּא כָּל הָנֵי דִּלְגַבֵּי אֳכָלִים אוֹכְלָא נִינְהוּ וּנְבֵלָה לֹא מִקְרֵי אַף עַל פִּי דְּשַׁיְּכֵי בָהּ: <B>הָאֱלָל הַמְכֻנָּס.</B> הַאי אֱלָל דְּסֵיפָא לְכֻלֵּי עַלְמָא הֲוֵי בָּשָׂר שֶׁפְּלַטְתּוֹ סַכִּין אֵצֶל הָעוֹר {י}: <B>הַמְכֻנָּס.</B> הַנֶּאֱסָף לְמָקוֹם אֶחָד. דְּהוֹאִיל וְאַחְשְׁבֵיהּ לֹא בָּטִיל וַחֲשִׁיב הַבָּשָׂר נְבֵלָה, וְחַיָּב עָלָיו {יא} אִם נָגַע וְנִכְנַס לַמִּקְדָּשׁ אוֹ אָכַל קֹדֶשׁ {יב}. וְאֵין הֲלָכָה כְּרַבִּי יְהוּדָה: 

~ פרק ט - משנה ב
<B>אֵלּוּ שֶׁעוֹרוֹתֵיהֶן.</B> מְטַמְּאִין כִּבְשָׂרָן: <B>וְעוֹר חֲזִיר שֶׁל יִשּׁוּב.</B> מִפְּנֵי שֶׁהוּא רַךְ וְאוֹכְלִין אוֹתוֹ: <B>אַף עוֹר חֲזִיר הַבָּר.</B> דְּסָבַר הַאי נַמִּי רַכִּיךְ. וְאֵין הֲלָכָה כְּרַבִּי יְהוּדָה: <B>חֲטוֹטֶרֶת שֶׁל גָּמָל הָרַכָּה.</B> כָּל זְמַן שֶׁלֹּא טָעַן מַשְּׂאוֹי: <B>עֵגֶל הָרַךְ.</B> כָּל זְמַן שֶׁהוּא יוֹנֵק: <B>וְעוֹר הַפְּרָסוֹת.</B> כְּשֶׁחוֹתְכִין הָרַגְלַיִם {יד}, וְהוּא רַךְ: <B>בֵּית הַבֹּשֶׁת.</B> בֵּית הָרֶחֶם שֶׁל נְקֵבָה: <B>וְעוֹר שֶׁתַּחַת הָאַלְיָה.</B> עוֹר הַזָּנָב מִתַּחַת מָקוֹם שֶׁאֵין שֵׂעָר, מִפְּנֵי שֶׁהוּא רַךְ: <B>הָאֲנָקָה.</B> ריצ"ו: <B>וְהַלְּטָאָה.</B> לויירד"א: <B>חֹמֶט.</B> לומג"ה: <B>הַלְּטָאָה כַחֻלְדָּה.</B> עוֹרָהּ חָלוּק מִבְּשָׂרָהּ. וְאֵין הֲלָכָה כְּרַבִּי יְהוּדָה: <B>וְכֻלָּן שֶׁעִבְּדָן.</B> כָּל אֵלּוּ שֶׁאָמְרוּ שֶׁהֵן מְטַמְּאִים כַּבָּשָׂר, אִם עִבְּדָן נַעֲשׂוּ עוֹר וּבָטְלוּ מִתּוֹרַת בָּשָׂר וּטְהוֹרִין: <B>אוֹ שֶׁהִלֵּךְ בָּהֶן.</B> שֶׁשְּׁטָחָן כְּדֵי לַהֲלֹךְ בָּהֶן, שֶׁהוּא קְצָת עִבּוּדָן {טז}: <B>חוּץ מֵעוֹר הָאָדָם.</B> דְּבַר תּוֹרָה עוֹר הָאָדָם לְאַחַר שֶׁעִבְּדוֹ טָהוֹר, וּמַה טַּעַם אָמְרוּ עוֹר הָאָדָם שֶׁעִבְּדוֹ טָמֵא, גְּזֵרָה שֶׁמָּא יַעֲשֶׂה אָדָם עוֹרוֹת אָבִיו וְאִמּוֹ שְׁטִיחִין לַמִּטָּה לֵישֵׁב וְלִשְׁכַּב עֲלֵיהֶן: <B>יֵשׁ לָהֶן עוֹרוֹת.</B> וְאֵין אֶחָד מֵהֶן שֶׁיִּהְיֶה עוֹרוֹ מְטַמֵּא כִבְשָׂרוֹ. וּדְלֹא כְתַנָּא קַמָּא דַּחֲשִׁיב אַרְבָּעָה מֵהֶן שֶׁעוֹרוֹתֵיהֶן כִּבְשָׂרָן {יח}. וְאֵין הֲלָכָה כְּרַבִּי יוֹחָנָן בֶּן נוּרִי: 

~ פרק ט - משנה ג
<B>בַּטְּהוֹרָה וּבַטְּמֵאָה.</B> בֵּין שֶׁהִיא טְהוֹרָה שְׁחוּטָה וְהַמַּפְשִׁיט טָמֵא, בֵּין שֶׁהִיא נְבֵלָה טְמֵאָה וְהַמַּפְשִׁיט טָהוֹר, אִם מַפְשִׁיטוֹ לַעֲשׂוֹת מִן הָעוֹר שָׁטִיחַ דְּהַיְנוּ מַצָּע לְהַצִּיעַ עַל גַּבֵּי הַמִּטָּה אוֹ עַל גַּבֵּי שֻׁלְחָן, כְּגוֹן שֶׁקּוֹרֵעַ וְחוֹתֵךְ הָעוֹר כֻּלּוֹ לְאָרְכּוֹ מֵרֹאשׁ הַבְּהֵמָה וְעַד זְנָבָהּ, וּמַתְחִיל לְהַפְשִׁיט הָעוֹר, הֲוֵי חִבּוּר יָד לְהוֹצִיא טֻמְאָה מִן הַנְּבֵלָה אִם נוֹגֵעַ אָדָם טָהוֹר בָּעוֹר, וּלְהַכְנִיס טֻמְאָה לַבָּשָׂר אִם טְהוֹרָה הִיא: <B>עַד כְּדֵי אֲחִיזָה.</B> שֶׁהֵן שְׁנֵי טְפָחִים. וּטְפֵי מֵהָכִי לֹא הֲוֵי יָד לְהַכְנִיס וּלְהוֹצִיא טֻמְאָה, וְאִם הַבָּשָׂר טָהוֹר וְנָגְעָה טֻמְאָה בְּיוֹתֵר מִשְּׁנֵי טְפָחִים אֵלּוּ {יט} לֹא נִטְמָא הַבָּשָׂר, וְאִם הַבָּשָׂר נְבֵלָה וְנָגַע טָהוֹר בְּיוֹתֵר מִשְּׁנֵי טְפָחִים הַלָּלוּ לֹא נִטְמָא הַטָּהוֹר: <B>וּלְחֵמֶת.</B> אִם לֹא חָתַךְ הָעוֹר מִתְּחִלָּה לְאָרְכּוֹ אֶלָּא מַפְשִׁיטוֹ כָּפוּל {כ} לְצֹרֶךְ חֵמֶת, מַתְחִיל מִצַּוָּאר וְהוֹפְכוֹ כְּלַפֵּי זְנָבָהּ: <B>עַד שֶׁיַּפְשִׁיט אֶת הֶחָזֶה.</B> הֲוֵי חִבּוּר. וְהַנּוֹגֵעַ בָּעוֹר כְּנוֹגֵעַ בַּבָּשָׂר בֵּין לִטָּמֵא בֵּין לְטַמֵּא. מִפְּנֵי שֶׁהֶחָזֶה קָשֶׁה לְהַפְשִׁיט מִכָּל הָאֵבָרִים {כא}: <B>הַמַּרְגִּיל.</B> שֶׁמַּתְחִיל מֵרַגְלֵי הַבְּהֵמָה לְהַפְשִׁיט וּמַפְשִׁיטוֹ כָּפוּל לְצֹרֶךְ חֵמֶת: <B>כֻּלּוֹ חִבּוּר.</B> מִפְּנֵי שֶׁהֶחָזֶה לְסוֹף הֶפְשֵׁטוֹ הוּא, לְפִיכָךְ כֻּלּוֹ חִבּוּר עַד הֶחָזֶה, וְהַנּוֹגֵעַ בָּעוֹר הַמֻּפְשָׁט כְּנוֹגֵעַ בַּבָּשָׂר בֵּין לִטָּמֵא בֵּין לְטַמֵּא: <B>עוֹר שֶׁעַל הַצַּוָּאר.</B> מֵעַצְמוֹ נִפְשָׁט, לְפִיכָךְ אֵינוֹ חִבּוּר לַעֲשׂוֹת הַמֻּפְשָׁט הָרִאשׁוֹן חִבּוּר כְּדֶרֶךְ שֶׁהֶחָזֶה עוֹשֶׂה: <B>וַחֲכָמִים אוֹמְרִים וְכוּ'.</B> וַהֲלָכָה כַּחֲכָמִים: 

~ פרק ט - משנה ד
<B>עוֹר שֶׁיֵּשׁ עָלָיו כַּזַּיִת בָּשָׂר.</B> בְּמָקוֹם אֶחָד: <B>הַנּוֹגֵעַ בְּצִיב הַיּוֹצֵא מִמֶּנּוּ.</B> רְצוּעָה וְתִלְתּוּל הַיּוֹצֵא מֵאוֹתוֹ בָשָׂר וְתָלוּי וְדָבוּק בְּמִקְצָת. וּבְאוֹתוֹ צִיב לֵיכָּא כַּזַּיִת אֲבָל מְעֻרֶה הוּא לְכַזַּיִת: <B>וּבְשַׂעֲרָה.</B> שֶׁבָּעוֹר כְּנֶגֶד אוֹתוֹ בָשָׂר: <B>טָמֵא.</B> דְּשַׂעֲרָה הֲוֵי שׁוֹמֵר: <B>מְטַמֵּא בְמַשָּׂא.</B> שֶׁהֲרֵי נָשָׂא כַּזַּיִת נְבֵלָה: <B>וְלֹא בְמַגָּע.</B> דְּאִי אֶפְשָׁר לִגַּע בְּיַחַד, וּשְׁתֵּי נְגִיעוֹת אֵינָן מִצְטָרְפוֹת: <B>לֹא בְמַגָּע וְלֹא בְמַשָּׂא.</B> כְּדִמְפָרֵשׁ טַעֲמָא בְּסֵיפָא שֶׁהָעוֹר מְבַטְּלָן: <B>וּמוֹדֶה רַבִּי עֲקִיבָא.</B> דְּאַף עַל גַּב דְּלֹא הֲוֵי כַּזַּיִת מְעֻרֶה בְּמָקוֹם אֶחָד, בִּכְהַאי גַוְנָא כְּגוֹן שֶׁתָּחַב שְׁנֵי חֲצָאֵי זֵיתִים בְּקֵיסָם, כְּלוֹמַר עֵץ דַּק, וֶהֱסִיטָן, שֶׁהוּא טָמֵא. וַהֲלָכָה כְּרַבִּי עֲקִיבָא: 

~ פרק ט - משנה ה
<B>קוּלִית.</B> כָּל עֶצֶם שֶׁיֵּשׁ בּוֹ מֹחַ קָרוּי קוּלִית. וְקוּלִית הַמֵּת הַנּוֹגֵעַ בָּהּ בֵּין סְתוּמָה בֵּין נְקוּבָה טָמֵא, דְּהָא עֶצֶם כַּשְּׂעֹרָה בַּמֵּת מְטַמֵּא בְּמַגָּע וּבְמַשָּׂא, כְּדִכְתִיב (בְּמִדְבַּר יט) אוֹ בְעֶצֶם אָדָם: <B>וְקוּלִית הַמֻּקְדָּשִׁים.</B> שֶׁהַפִּגּוּל וְהַנּוֹתָר מְטַמְּאִין הַיָּדַיִם {כג}. דְּגָזְרוּ בְּהוּ רַבָּנָן מִשּׁוּם חַשְׁדֵי כְהֻנָּה {כד} וְעַצְלֵי כְהֻנָּה, וְגָזְרוּ אַף בַּעֲצָמוֹת שֶׁשִּׁמְּשׁוּ אֶת הַנּוֹתָר {כה}: <B>קוּלִית נְבֵלָה.</B> נְבֵלָה אֵין עַצְמוֹתֶיהָ מְטַמְּאִין, דִּכְתִיב בְּנִבְלָתָהּ, וְלֹא בָעֲצָמוֹת. וְכֵן שֶׁרֶץ {כו}. הִלְכָּךְ סְתוּמִים טְהוֹרִים אַף מִלְּטַמֵּא בְמַשָּׂא, וְכָל שֶׁכֵּן בְּמַגָּע, דְּאִי אֶפְשָׁר לוֹ לִגַּע בַּמֹּחַ שֶׁבִּפְנִים. וְאַף עַל גַּב דְּשׁוֹמֵר מַכְנִיס וּמוֹצִיא טֻמְאָה, הָנֵי מִלֵּי בְּדָבָר שֶׁאֶפְשָׁר {כז} לִגַּע בַּטֻּמְאָה עַצְמָהּ וַאֲפִלּוּ לֹא נָגַע בָּהּ אֶלָּא בַשּׁוֹמֵר, טָמֵא, אֲבָל הֵיכָא דְּאִי אֶפְשָׁר לִגַּע בַּטֻּמְאָה עַצְמָהּ, אֵין שׁוֹמֵר מְטַמֵּא: <B>נְקוּבִים כָּל שֶׁהוּא.</B> אֲפִלּוּ כְּחוּט הַשַּׂעֲרָה שֶׁאֶפְשָׁר לְהַכְנִיס בּוֹ חוּט הַשַּׂעֲרָה שֶׁל רֹאשׁוֹ אוֹ זְקָנוֹ וַהֲרֵי הוּא מִטַּמֵּא בְּכָךְ: <B>מִנַּיִן שֶׁאַף בְּמַשָּׂא.</B> אַקּוּלִית דִּנְבֵלָה קָאֵי, דְּשֶׁרֶץ אֵינוֹ מְטַמֵּא בְמַשָּׂא: 

~ פרק ט - משנה ו
<B>בֵּיצַת הַשֶּׁרֶץ.</B> יֵשׁ בִּשְׁמֹנָה שְׁרָצִים שֶׁמְּטִילִים בֵּיצִים, כְּגוֹן הַצָּב וְהַלְּטָאָה וְהַחֹמֶט: <B>הַמְרֻקֶּמֶת.</B> שֶׁנּוֹצַר בָּהּ אֶפְרוֹחַ {כח}: <B>טְהוֹרָה.</B> לְפִי שֶׁאִי אֶפְשָׁר לִגַּע בָּאֶפְרוֹחַ שֶׁבִּפְנִים: <B>נִקְּבָה כָל שֶׁהוּא טְמֵאָה.</B> וְאַף עַל פִּי שֶׁלֹּא נָגַע. שֶׁהַשּׁוֹמֵר מַכְנִיס וּמוֹצִיא טֻמְאָה בְּדָבָר שֶׁאֶפְשָׁר לִגַּע: <B>עַכְבָּר שֶׁחֶצְיוֹ בָשָׂר.</B> יֵשׁ מִין עַכְבָּר שֶׁאֵינוֹ פָּרֶה וְרָבֶה אֶלָּא מֵעַצְמוֹ נוֹצָר מִן הָאֲדָמָה, כְּאַשְׁפָּה הַמַּשְׁרֶצֶת תּוֹלָעִים. וְאִם עֲדַיִן לֹא נִשְׁלְמָה בְּרִיאַת הָעַכְבָּר אֶלָּא מִצִּדּוֹ אֶחָד הַיְמָנִי אוֹ הַשְּׂמָאלִי. הַנּוֹגֵעַ בַּבָּשָׂר, טָמֵא. בָּאֲדָמָה שֶׁכְּנֶגְדּוֹ, טָהוֹר: <B>רַבִּי יְהוּדָה אוֹמֵר כוּ'.</B> וְאֵין הֲלָכָה כְּרַבִּי יְהוּדָה: 

~ פרק ט - משנה ז
<B>הָאֵבָר וְהַבָּשָׂר הַמְדֻלְדָּלִים בִּבְהֵמָה.</B> נִתְלַשׁ מִמֶּנָּה אֵבָר דְּהַיְנוּ בָּשָׂר וְגִידִים וַעֲצָמוֹת, אוֹ נִתְלַשׁ מִמֶּנָּה בָּשָׂר לְבַדּוֹ, וַעֲדַיִן הֵן מְעֻרִין בָּהּ בְּמִקְצָת. וְיֵשׁ הֶפְרֵשׁ בֵּין אֵבָר מִן הַחַי לְבָשָׂר מִן הַחַי, שֶׁהָאֵבָר מְטַמֵּא אָדָם וְכֵלִים כִּנְבֵלָה, וְהַבָּשָׂר שֶׁאֵינוֹ אֵבָר, טָהוֹר מִכְּלוּם, כִּדְיָלְפִינַן מִקְּרָא דִּכְתִיב (וַיִּקְרָא יא) וְכִי יָמוּת מִן הַבְּהֵמָה, מִמִּקְצַת בְּהֵמָה כְּגוֹן אֵבָר מִמֶּנָּה, וְסֵיפָא דִקְרָא הַנּוֹגֵעַ בְּנִבְלָתָהּ יִטְמָא, וּמִדִּכְתִיב וְכִי יָמוּת מַשְׁמַע כְּעֵין מִיתָה בָּעִינַן שֶׁאֵינָהּ עוֹשָׂה חֲלִיפִין, לַאֲפוֹקֵי בָּשָׂר שֶׁעוֹשֶׂה חֲלִיפִין, שֶׁאִם יִתְלֹשׁ בָּשָׂר מִן הַבְּהֵמָה, בָּשָׂר אַחֵר עוֹלֶה תַחְתָּיו: <B>מְטַמְּאִין טֻמְאַת אֳכָלִין.</B> אִם חָשַׁב עֲלֵיהֶן לְהַאֲכִילָן לְנָכְרִי {ל}, הֲווּ אֹכֶל לְקַבֵּל טֻמְאָה וּלְטַמֵּא אֲחֵרִים. דְּטֻמְאַת עַצְמָן אֵין בָּהֶן עַד שֶׁיִּתָּלְשׁוּ כֻלָּן {לא}, אֲבָל מְקַבְּלִין טֻמְאָה מִן הַשֶּׁרֶץ וּמְטַמְּאִין בָּהּ אֶת אֲחֵרִים: <B>וּצְרִיכִים הֶכְשֵׁר.</B> לָבֹא בַמַּיִם לְאַחַר שֶׁנִּדַּלְדְּלוּ, וְאַחַר כָּךְ מְקַבְּלִים טֻמְאָה לְעוֹלָם: <B>נִשְׁחֲטָה הַבְּהֵמָה.</B> נִטְהֲרוּ מִלְּטַמֵּא עוֹד מִשּׁוּם נְבֵלָה. וְאַף עַל פִּי שֶׁאֲסוּרִים בַּאֲכִילָה מִשּׁוּם וּבָשָׂר בַּשָּׂדֶה טְרֵיפָה, יְדֵי נְבֵלָה טָהֲרוּ {לג}, דְּאֵין שְׁחִיטָה עוֹשָׂה נִפּוּל {לד}: <B>הֻכְשְׁרוּ בְדָמֶיהָ.</B> לְקַבֵּל טֻמְאָה בְּלֹא הֶכְשֵׁר אַחֵר, כְּדִין בְּהֵמָה שֶׁנִּשְׁחֲטָה וְיָצָא מִמֶּנָּה דָם שֶׁהֻכְשַׁר בְּשָׂרָהּ בְּאוֹתוֹ דָם: <B>מֵתָה הַבְּהֵמָה הַבָּשָׂר.</B> שֶׁנִּדַּלְדֵּל: <B>צָרִיךְ הֶכְשֵׁר.</B> לְקַבֵּל טֻמְאָה מִן הַשֶּׁרֶץ אִם לֹא הֻכְשַׁר מִשֶּׁנִּדַּלְדֵּל. דְּטֻמְאַת נְבֵלָה אֵין בּוֹ, דְּמִיתָה עוֹשָׂה נִפּוּל {לה} וְנֶחְשָׁב כְּאִלּוּ נָפַל אוֹתוֹ הָאֵבָר אוֹ אוֹתוֹ הַבָּשָׂר הַמְדֻלְדָּל וְאֵינוֹ נַעֲשֶׂה נְבֵלָה עִמָּהּ בְּמִיתָתָהּ, אֶלָּא כְּאִלּוּ פֵרֵשׁ מֵחַיִּים הוּא, וּבָשָׂר הַפּוֹרֵשׁ מִן הַחַי טָהוֹר: <B>הָאֵבָר מְטַמֵּא מִשּׁוּם אֵבָר מִן הַחַי.</B> דְּמִיתָה עוֹשָׂה נִפּוּל כִּדְפָרֵישְׁנָא, וְאֵינוֹ נַעֲשֶׂה נְבֵלָה עִמָּהּ, הִלְכָּךְ אֵינוֹ מְטַמֵּא מִשּׁוּם נְבֵלָה. וְאִיכָּא בֵּין אֵבָר מִן הַחַי לְאֵבָר מִן הַנְּבֵלָה, דְּבָשָׂר הַפּוֹרֵשׁ מֵאֵבָר מִן הַחַי לֹא מְטַמֵּא, שֶׁהֲרֵי אֲפִלּוּ בָּשָׂר הַפּוֹרֵשׁ מִן הַחַי לֹא מְטַמֵּא, כָּל שֶׁכֵּן בָּשָׂר הַפּוֹרֵשׁ מֵאֵבָר מִן הַחַי, וְאִלּוּ בָּשָׂר הַפּוֹרֵשׁ מֵאֵבָר מִן הַנְּבֵלָה מְטַמֵּא כְּבָשָׂר הַפּוֹרֵשׁ מִן הַנְּבֵלָה עַצְמָהּ: <B>וְרַבִּי שִׁמְעוֹן מְטַהֵר.</B> אִי אֶפְשָׁר לְאוֹקְמֵי מִלְּתֵיהּ דְּרַבִּי שִׁמְעוֹן אַהַךְ דְּסֵיפָא, דְּמִמָּה נַפְשָׁךְ, אִי מִיתָה עוֹשָׂה נִפּוּל לִטָּמֵא מִשּׁוּם אֵבָר מִן הַחַי, וְאִי אֵינָהּ עוֹשָׂה נִפּוּל לִטָּמֵא מִשּׁוּם אֵבָר מִן נְבֵלָה. הִלְכָּךְ עַל כָּרְחֲךָ רַבִּי שִׁמְעוֹן אַרֵישָׁא קָאֵי, הָאֵבָר וְהַבָּשָׂר הַמְדֻלְדָּלִים בַּבְּהֵמָה מְטַמְּאִין טֻמְאַת אֳכָלִין בִּמְקוֹמָן, וְרַבִּי שִׁמְעוֹן מְטַהֵר הָאֵבָר {לו} כָּל זְמַן שֶׁמְּעֻרֶה בְּבַעֲלֵי חַיִּים שֶׁאֵינוֹ מְטַמֵּא טֻמְאַת אֳכָלִין. וְטַעֲמָא דְרַבִּי שִׁמְעוֹן, דְּאָמַר קְרָא (וַיִּקְרָא יא) מִכָּל הָאֹכֶל אֲשֶׁר יֵאָכֵל, אֹכֶל שֶׁאַתָּה יָכוֹל לְהַאֲכִילוֹ לְנָכְרִי בְּהֶתֵּר קָרוּי אֹכֶל וּמְטַמֵּא טֻמְאַת אֳכָלִים, לַאֲפוֹקֵי הָאֵבָר וְהַבָּשָׂר הַמְדֻלְדָּלִים שֶׁאֲסוּרִים לַנָּכְרִי מִשׁוּם אֵבָר מִן הַחַי וּמִשּׁוּם בָּשָׂר מִן הַחַי, שֶׁאֵינָן קְרוּיִין אֹכֶל וְאֵין מְטַמְּאִין טֻמְאַת אֳכָלִים. וַהֲלָכָה כְּרַבִּי מֵאִיר בִּשְׁתֵּיהֶן: 

~ פרק ט - משנה ח
<B>הַמְדֻלְדָּלִים בָּאָדָם טְהוֹרִים.</B> דְּאָדָם כִּי יָמוּת כְּתִיב (בְּמִדְבַּר יט): <B>מֵת הָאָדָם הַבָּשָׂר טָהוֹר.</B> דְּמִיתָה עוֹשָׂה נִפּוּל וּבָשָׂר שֶׁפֵּרֵשׁ מִן הָאָדָם הַחַי טָהוֹר: <B>הָאֵבָר מְטַמֵּא מִשׁוּם אֵבָר מִן הַחַי.</B> וְדִין הָאֵבָר שֶׁפֵּרַשׁ מִן הָאָדָם הַחַי שֶׁהוּא מְטַמֵּא, כָּל זְמַן שֶׁהוּא אֵבָר שָׁלֵם מְטַמֵּא בְמַגָּע וּבְמַשָּׂא וּבְאֹהֶל. אֲבָל כַּזַּיִת בָּשָׂר שֶׁפֵּרַשׁ מִמֶּנּוּ, אוֹ עֶצֶם כַּשְּׂעֹרָה שֶׁפֵּרַשׁ מִמֶּנּוּ, טָהוֹר. וְאֵבָר שֶׁפֵּרַשׁ מִן הַמֵּת וְחָזַר וּפֵרַשׁ מֵאוֹתוֹ אֵבָר כַּזַּיִת בָּשָׂר אוֹ עֶצֶם כַּשְּׂעֹרָה, טָמֵא: <B>וְרַבִּי שִׁמְעוֹן מְטַהֵר.</B> בְּאֵבָר מִן הַמֵּת נַמִּי כְּמוֹ בְּאֵבָר מִן הַחַי. דְּסָבַר כְּשֵׁם שֶׁאֵבָר מִן הַחַי בָּשָׂר הַפּוֹרֵשׁ מִמֶּנּוּ אוֹ עֶצֶם כַּשְּׂעֹרָה הַפּוֹרֵשׁ מִמֶּנּוּ טָהוֹר, הָכִי נַמִּי בְּאֵבָר מִן הַמֵּת {לז}. וְאֵין הֲלָכָה כְּרַבִּי שִׁמְעוֹן: 

^ פרק י

~ פרק י - משנה א
<B>הַזְּרוֹעַ וְהַלְּחָיַיִם.</B> בָּאָרֶץ וּבְחוּצָה לָאָרֶץ. מִשּׁוּם דְּבָעֵי לְמִתְנֵי בְּחֻלִּין אֲבָל לֹא בְמֻקְדָּשִׁין, תָּנֵי לְכֻלְּהוּ: <B>בִּפְנֵי הַבַּיִת.</B> בִּזְמַן שֶׁבֵּית הַמִּקְדָּשׁ קַיָּם: <B>וָאֶתֵּן אֹתָם.</B> בְּחָזֶה וָשׁוֹק כְּתִיב. אוֹתָם מִעוּט הוּא, חָזֶה וָשׁוֹק אִין מִידִי אַחֲרִינָא לֹא: 

~ פרק י - משנה ב
<B>כָּל הַקֳּדָשִׁים שֶׁקָּדַם מוּם קָבוּעַ לְהֶקְדֵּשָׁן.</B> הֲרֵי הֵן כְּמַקְדִּישׁ עֵצִים וַאֲבָנִים לִדְמֵיהֶן, וְאֵין בָּהֶן קְדֻשַּׁת הַגּוּף: <B>וְנִפְדּוּ חַיָּבִין בַּבְּכוֹרָה.</B> אִם יָלְדוּ לְאַחַר שֶׁנִּפְדּוּ. אֲבָל קֹדֶם פִּדְיוֹן לֹא, דִּקְדֻשַּׁת דָּמִים מַדְחָה מִן הַבְּכוֹרָה {ג}, שֶׁאֵין קְדֻשָּׁה חָלָה עַל קְדֻשָּׁה: <B>וּוְלָדָן וַחֲלָבָן מֻתָּר לְאַחַר פִּדְיוֹנָן.</B> אֲבָל מַקְדִּישׁ תְּמִימִים וְנַעֲשׂוּ בַעֲלֵי מוּמִין וְנִפְדּוּ, וְלָדָן אָסוּר כְּדִלְקַמָּן. וּבֵין רֵישָׁא דְקָתָנֵי מֻתָּר וּבֵין סֵיפָא דְקָתָנֵי אָסוּר מַיְרֵי כְּגוֹן דְּאִיעַבַּר לִפְנֵי פִדְיוֹנוֹ וְאִתְיַלִּיד לְאַחַר פִּדְיוֹנוֹ. וַחֲלָבָן נַמִּי דְּמַקְדִּישׁ תְּמִימִים וְנִפְדּוּ נַפְקָא לָן דְּאָסוּר דִּכְתִיב בִּפְסוּלֵי הַמֻּקְדָּשִׁין שֶׁנִּפְדּוּ תִּזְבַּח וְאָכַלְתָּ בָשָׂר, תִּזְבַּח וְלֹא גִיזָה, וְאָכַלְתָּ וְלֹא לִכְלָבֶיךָ, בָּשָׂר וְלֹא חָלָב: <B>וְאֵין עוֹשִׂין תְּמוּרָה.</B> אֲפִלּוּ קֹדֶם פִּדְיוֹנָן. טוֹב מֵעִקָּרָא עוֹשֶׂה תְמוּרָה וַאֲפִלּוּ נַעֲשָׂה רַע אַחַר שֶׁהִקְדִּישׁוֹ, אֲבָל רַע מֵעִקָּרוֹ אֵינוֹ עוֹשֶׂה תְמוּרָה: <B>וְאִם מֵתוּ יִפָּדוּ.</B> וְאַף עַל פִּי שֶׁאֵינָן רְאוּיִין אֶלָּא לַכְּלָבִים {ז}, וַאֲנַן קַיְמָא לָן דְּאֵין פּוֹדִין אֶת הַקֳּדָשִׁים לְהַאֲכִילָן לַכְּלָבִים, הָנֵי כְּעֵצִים בְּעַלְמָא נִינְהוּ וְלֹא נָחִית לְהוּ קְדֻשַּׁת הַגּוּף: <B>חוּץ מִן הַבְּכוֹר וְהַמַּעֲשֵׂר.</B> דְּאַף עַל גַּב דְּקָדַם מוּמָן לְהֶקְדֵּשָׁן, חָלָה עֲלֵיהֶן קְדֻשָּׁה גְמוּרָה לְכָל דִּבְרֵיהֶם, אֶלָּא שֶׁאֵין כְּשֵׁרִים לִקָּרֵב, דִּבְכוֹר בָּרֶחֶם תָּלָה רַחֲמָנָא, לֹא שְׁנָא תָּם וְלֹא שְׁנָא בַּעַל מוּם קַדִּישׁ, תָּם קָרֵב, וּבַעַל מוּם נֶאֱכָל לַכֹּהֵן בְּמוּמוֹ. וּמַעְשַׂר בְּהֵמָה נַמִּי כְּתִיב בֵּיהּ (וַיִּקְרָא כז) הָעֲשִׂירִי יִהְיֶה קֹדֶשׁ לַה' לֹא יְבַקֵּר בֵּין טוֹב לָרַע. טוֹב תָּם, רַע בַּעַל מוּם: <B>אוֹ מוּם עוֹבֵר.</B> קוֹדֵם לְהֶקְדֵּשָׁן, דְּמוּם עוֹבֵר כְּמַאן דְּלֵיתֵיהּ דָּמֵי: <B>פְּטוּרִים מִן הַבְּכוֹרָה.</B> דִּכְתִיב בִּפְסוּלֵי הַמֻּקְדָּשִׁין שֶׁנִּפְדּוּ כַּצְּבִי וְכָאַיָּל, מַה צְּבִי וְאַיָּל פְּטוּרִים מִן הַבְּכוֹרָה, דְּהָא כָּל הַבְּכוֹר אֲשֶׁר יִוָּלֵד בִּבְקָרְךָ וּבְצֹאנֶךָ כְּתִיב (דְּבָרִים טו), אַף פְּסוּלֵי הַמֻּקְדָּשִׁין שֶׁנִּפְדּוּ אֲפִלּוּ יָלְדוּ לְאַחַר שֶׁנִּפְדּוּ פְּטוּרִים מִן הַבְּכוֹרָה: <B>וּמִן הַמַּתָּנוֹת.</B> הַזְּרוֹעַ וְהַלְּחָיַיִם וְהַקֵּבָה: <B>וְלָדָן וַחֲלָבָן אָסוּר.</B> בִּדְאִיעַבַּר לִפְנֵי פִדְיוֹנוֹ וְאִתְיַלִּיד לְאַחַר פִּדְיוֹנוֹ מַיְרֵי, כְּדִפְרִישִׁית לְעֵיל. דְּאִי אִיעַבַּר וְאִתְיַלִּיד לְאַחַר פִּדְיוֹנוֹ, וְלַד צְבִי וְאַיָּל הוּא. וְאִי אִתְיַלִּיד לִפְנֵי פִדְיוֹנוֹ, אֲפִלּוּ קָדַם מוּמָן לְהֶקְדֵּשָׁן נַמִּי וְלָדָן אָסוּר {ט}: <B>וְהַשּׁוֹחֲטָן בַּחוּץ חַיָּב.</B> וְאַף עַל גַּב דְּאֵינָן רְאוּיִן לְפֶתַח אֹהֶל מוֹעֵד דְּהָא בַּעֲלֵי מוּמִין נִינְהוּ, וּתְנַן הָרָאוּי לְפֶתַח אֹהֶל מוֹעֵד {י} חַיָּבִין עָלָיו בַּחוּץ וְשֶׁאֵינוֹ רָאוּי לִפְנִים אֵין חַיָּבִים עָלָיו בַּחוּץ, מוֹקְמִינַן לָהּ לְמַתְנִיתִין בְּדֻקִּין שֶׁבָּעַיִן וְרַבִּי עֲקִיבָא הִיא דְּאָמַר אִם עָלוּ לֹא יֵרְדּוּ, הִלְכָּךְ הוֹאִיל וּבִפְנִים לֹא יֵרְדּוּ, חַיָּבִין עֲלֵיהֶם בַּחוּץ אִם שְׁחָטָן קֹדֶם פִּדְיוֹנָן: <B>וְעוֹשִׂין תְּמוּרָה.</B> קֹדֶם פִּדְיוֹנָן. דִּכְתִיב (וַיִּקְרָא כז) טוֹב בְּרַע אוֹ רַע בְּטוֹב: <B>וְאִם מֵתוּ.</B> מֵעַצְמָן: <B>יִקָּבֵרוּ.</B> דְּאֵין פּוֹדִין אֶת הַקֳּדָשִׁים לְהַאֲכִילָן לַכְּלָבִים: 

~ פרק י - משנה ג
<B>בְּכוֹר שֶׁנִּתְעָרֵב בְּמֵאָה.</B> מַתְנִיתִין אַיְרֵי בִּבְכוֹר שֶׁבָּא לְיַד כֹּהֵן וְנָפַל בּוֹ מוּם בְּיַד כֹּהֵן וּמְכָרוֹ לְיִשְׂרָאֵל בְּמוּמוֹ. דְּאִי בִּבְכוֹר בְּיַד יִשְׂרָאֵל קֹדֶם שֶׁנְּתָנוֹ לַכֹּהֵן, אַמַּאי פּוֹטְרִים אֶת כֻּלָּן מִמַּתְּנוֹת כְּהֻנָּה, לֵימָא לֵיהּ כֹּהֵן, אִי בְּכוֹר הוּא כֻּלַּהּ דִּידִי הוּא, אִי לֹא בְכוֹר הוּא הַב לִי מַתְּנְתָאֵי. אֲבָל כְּשֶׁכְּבָר בָּא לְיַד כֹּהֵן וּמְכָרוֹ לְיִשְׂרָאֵל בְּמוּמוֹ וְנִתְעָרֵב בְּמֵאָה, פּוֹטְרִים אֶת כֻּלָּן מִמַּתְּנוֹת כְּהֻנָּה, דְּכָל חַד וְחַד יָכוֹל לִדְחוֹת אֶת עַצְמוֹ וְלוֹמַר לַכֹּהֵן, שֶׁלִּי בְּכוֹר הוּא, שֶׁמְּכָרוֹ הַכֹּהֵן וּפָטוּר מִן הַמַּתָּנוֹת, דְּמִן הַבְּכוֹר אֵין נוֹתְנִים מַתָּנוֹת, שֶׁאֵין קְדֻשָּׁה חָלָה עַל קְדֻשָּׁה: <B>אֶחָד שׁוֹחֵט אֶת כֻּלָּן פּוֹטְרִין לוֹ אֶחָד.</B> שֶׁאִי אֶפְשָׁר שֶׁלֹּא יְהֵא הַבְּכוֹר אֶחָד מֵהֶן, וְיָכוֹל לוֹמַר זֶה הוּא: <B>צָרִיךְ שֶׁיִּרְשֹׁם.</B> שֶׁיַּעֲשֶׂה בוֹ סִימָן. שֶׁיָּבִינוּ הַכֹּל שֶׁיֵּשׁ לְכֹהֵן אוֹ לְנָכְרִי שֻׁתָּפוּת בָּהּ: <B>וְאִם אָמַר לוֹ.</B> אִם אָמַר כֹּהֵן לְיִשְׂרָאֵל פָּרָה זוֹ אֲנִי מוֹכֵר לְךָ חוּץ מִן הַמַּתָּנוֹת שֶׁבָּהּ: <B>פָּטוּר.</B> יִשְׂרָאֵל {יד} מִן הַמַּתָּנוֹת: <B>אָמַר לוֹ.</B> יִשְׂרָאֵל לַחֲבֵרוֹ טַבָּח, מְכֹר לִי בְּנֵי מֵעֶיהָ שֶׁל פָּרָה זוֹ: <B>וְהָיוּ בָהֶן מַתָּנוֹת.</B> הַקֵּבָה, שֶׁהִיא אַחַת מִן הַמַּתָּנוֹת: <B>נוֹתְנָן.</B> לוֹקֵחַ זֶה לַכֹּהֵן: <B>וְאֵין הַמּוֹכֵר מְנַכֶּה לוֹ מִן הַדָּמִים.</B> שֶׁהֲרֵי הָיָה יוֹדֵעַ הַלּוֹקֵחַ שֶׁמַּתָּנוֹת שָׁם, וְזֶה לֹא מָכַר לוֹ אֶת הַקֵּבָה: <B>לָקַח הֵימֶנּוּ בְמִשְׁקָל.</B> כָּךְ וְכָךְ הַלִּטְרָא, וְשָׁקַל לוֹ הַקֵּבָה. נוֹתְנָהּ לוֹ לוֹקֵחַ לַכֹּהֵן, שֶׁהֲרֵי הַגְּזֵלָה אֶצְלוֹ וְצָרִיךְ לְהָשִׁיב, וְהַטַּבָּח יְנַכֶּה לוֹ מִן הַדָּמִים, שֶׁהֲרֵי מָכַר דָּבָר שֶׁאֵינוֹ שֶׁלּוֹ. וְאִם עָבַר הַשּׁוֹחֵט וְלֹא נָתַן מַתָּנוֹת מִן הַבְּהֵמָה, לֹא נֶאֱסַר הַבָּשָׂר בַּאֲכִילָה, אֲבָל מְנַדִּין אוֹתוֹ. וַאֲפִלּוּ כֹּהֵן שֶׁפָּטוּר מִן הַמַּתָּנוֹת, אִם הוּא טַבָּח {טו} שֶׁשּׁוֹחֵט וּמוֹכֵר בַּשּׁוּק, מַמְתִּינִין לוֹ שְׁתַּיִם וְשָׁלֹשׁ {טז} שַׁבָּתוֹת, מִכָּאן וָאֵילָךְ מוֹצִיאִין מִמֶּנּוּ מַתָּנוֹת וְנוֹתְנִין אוֹתָן לְכֹהֲנִים אֲחֵרִים. וְאִם קָבַע בֵּית מִטְבָּחַיִם, אֵין מַמְתִּינִים לוֹ אֶלָּא מוֹצִיאִין מִמֶּנּוּ מִיָּד, וְאִם לֹא רָצָה לִתֵּן מְנַדִּין אוֹתוֹ: 

~ פרק י - משנה ד
<B>מִן הַפֶּרֶק שֶׁל אַרְכֻּבָּה.</B> הַנִּמְכֶּרֶת עִם הָרֹאשׁ: <B>עַד כַּף שֶׁל יָד.</B> עֶצֶם רָחָב שֶׁל כָּתֵף שֶׁקּוֹרִין אספלדו"ן. וְהֵן שְׁנֵי עֲצָמוֹת, הָעֶצֶם הָאֶמְצָעִי דְּהַיְנוּ מִן הַפֶּרֶק שֶׁל אַרְכֻּבָּה הַנִּמְכֶּרֶת עִם הָרֹאשׁ עַד מְקוֹם שֶׁכְּנֶגְדּוֹ בְּגָמָל נִכָּר, וְהָעֶצֶם הָעֶלְיוֹן הַמְחֻבָּר לַגּוּף {יח}. וְהַזְּרוֹעַ הַיְמִינִי בִּלְבָד הוּא שֶׁנּוֹתְנִים לַכֹּהֵן, דִּכְתִיב (דְּבָרִים יח) וְנָתַן לַכֹּהֵן הַזְּרוֹעַ, הַמְיֻמָּן שֶׁבַּזְּרוֹעַ {יט}: <B>וְהוּא שֶׁל נָזִיר.</B> כְּלוֹמַר, וְכֵן זְרוֹעַ בְּשֵׁלָה הָאָמוּר בַּנָּזִיר, כָּךְ נִטֶּלֶת: <B>וּכְנֶגְדּוֹ בָרֶגֶל שׁוֹק.</B> הָאָמוּר בִּשְׁלָמִים נַמִּי הֲוֵי שְׁנֵי עֲצָמוֹת מִן הַפֶּרֶק שֶׁל אַרְכֻּבָּה עַד בּוּקָא דְאַטְמָא, דְּהַיְנוּ כָּל הַיָּרֵךְ: <B>סֹבֶךְ שֶׁל רָגֶל.</B> הַיְנוּ פֶּרֶק שֶׁבֵּין הַקּוּלִית וְעֶצֶם הָאֶמְצָעִי. וְאֵין הֲלָכָה כְּרַבִּי יְהוּדָה: <B>הַפֶּרֶק שֶׁל לְחִי.</B> אֵצֶל הַצְּדָעִים. וְחוֹתֵךְ כְּלַפֵּי מַטָּה עַד פִּקָּה שֶׁל גַּרְגָּרֶת. עַד שִׁיפּוּי כוֹבַע שֶׁהִיא פַּקְעִיתָהּ וּפִתְחָהּ שֶׁל קָנֶה, דְּהַיְנוּ לְחָיַיִם הַתַּחְתּוֹנוֹת עִם הַלָּשׁוֹן. פֵּרוּשׁ אַחֵר, פִּקָּה שֶׁל גַּרְגֶּרֶת טַבַּעַת הַגְּדוֹלָה שֶׁל קָנֶה שֶׁעֲשׂוּיָה עֲגֻלָּה כְּפִקָּה. וּפִקָּה הִיא עֲגֻלָּה כְּכַדּוּר וּבְתוֹכָהּ נֶקֶב שֶׁתּוֹחֲבוֹת הַנָּשִׁים בַּפֶּלֶךְ לְהַכְבִּידוֹ כְּשֶׁטֹּווֹת בּוֹ: 

^ פרק יא

~ פרק יא - משנה א
<B>רֵאשִׁית הַגֵּז.</B> כָּל הַגּוֹזֵז צֹאנוֹ וַאֲפִלּוּ גּוֹזְזָן מֵאָה פְעָמִים נוֹתֵן מִן הַגִּיזָה מַתָּנָה לַכֹּהֵן: <B>נוֹהֵג בָּאָרֶץ וּבְחוּצָה לָאָרֶץ.</B> וְהָאִידְנָא נָהוּג עַלְמָא כְּרַבִּי אִלָּעִאי, דְּאָמַר רֵאשִׁית הַגֵּז אֵינוֹ נוֹהֵג אֶלָּא בָאָרֶץ. דְּיָלֵיף נְתִינָה נְתִינָה מִתְּרוּמָה, מַה תְּרוּמָה אֵינָהּ נוֹהֶגֶת אֶלָּא בָאָרֶץ אַף רֵאשִׁית הַגֵּז אֵינוֹ נוֹהֵג אֶלָּא בָאָרֶץ. וְרַבּוֹתַי הוֹרוּ בַּמַּתָּנוֹת נַמִּי דְּאֵין נוֹהֲגוֹת אֶלָּא בָאָרֶץ, דְּרֵאשִׁית הַגֵּז וְהַמַּתָּנוֹת שָׁוִין הֵן {א}. וְלֹא הוֹדוּ לָהֶן שְׁאָר חַכְמֵי הַדּוֹר {ב}: <B>בְּמֻקְדָּשִׁים.</B> אֲפִלּוּ קָדְשֵׁי בֶדֶק הַבַּיִת. מִשּׁוּם דִּכְתִיב גֵּז צֹאנְךָ, וְלֹא שֶׁל הֶקְדֵּשׁ {ג}: <B>נוֹהֲגִים בְּבָקָר וּבְצֹאן.</B> דִּכְתִיב (דְּבָרִים יח) אִם שׁוֹר אִם שֶׂה: <B>וּבְמֻעָט.</B> אֲפִלּוּ לֹא שָׁחַט אֶלָּא אַחַת: <B>אֶלָּא בִרְחֵלוֹת.</B> כְּתִיב הָכָא (שָׁם) גֵּז צֹאנְךָ, וּכְתִיב הָתָם (אִיּוֹב לא) וּמִגֵּז כְּבָשַׂי יִתְחַמֵּם, מַה לְּהַלָּן כְּבָשִׂים אַף כָּאן כְּבָשִׂים {ה}: 

~ פרק יא - משנה ב
<B>וּשְׁתֵּי צֹאן.</B> אַלְמָא תַּרְתֵּי מִקְרֵי צֹאן: <B>שֶׁנֶּאֱמַר חָמֵשׁ צֹאן עֲשׂוּיוֹת.</B> שֶׁמְּעַשּׂוֹת אֶת בַּעֲלֵיהֶן וְאוֹמְרוֹת לוֹ קוּם עֲשֵׂה מִצְוָה חֲדָשָׁה, שֶׁלֹּא הָיְתָה מִצְוָה עָלָיו בְּפָחוֹת מִכֵּן. וְהַיְנוּ עַל כָּרְחֲךָ רֵאשִׁית הַגֵּז, דִּכְתִיב בֵּיהּ צֹאן דְּמַשְׁמַע מְרֻבֶּה {ו}. דְּאִלּוּ בְּכוֹר כְּתִיב בְּכוֹר שׁוֹר, דְּמַשְׁמַע אֲפִלּוּ חַד. וְכֵן מַתָּנוֹת אִם שׁוֹר אִם שֶׂה: <B>מָנֶה מָנֶה וּפְרָס.</B> כָּל אַחַת מָנֶה וָחֵצִי. וּבְצִיר מֵהָכִי לָא חֲשִׁיב גֵּז, שֶׁזּוֹ פָּחוּת שֶׁבַּגִּיזוֹת: <B>בְּכָל שֶׁהֵן.</B> לָאו דַּוְקָא, דִּבְפָחוֹת מִשִּׁשִּׁים סְלָעִים לֹא מִחַיַּב בְּרֵאשִׁית הַגֵּז. אֶלָּא מִשּׁוּם דְּרַבִּי דּוֹסָא יְהִיב שִׁעוּרָא רַבָּה {ז}, קָרֵי תַּנָּא לְשִׁעוּרָא זוּטָא דְרַבָּנָן כָּל שֶׁהֵן. וְהַסֶּלַע מִשְׁקָלוֹ עֶשְׂרִים וְאַרְבָּעָה מָעִים, וּמִשְׁקַל כָּל מָעָה שִׁשָּׁה עָשָׂר גַּרְעִינֵי שְׂעוֹרָה: <B>כַּמָּה הוּא נוֹתֵן לוֹ.</B> הַבָּא לְחַלֵּק רֵאשִׁית הַגֵּז שֶׁבְּיָדוֹ, לֹא יִפְחוֹת לְכָל כֹּהֵן מִמִּשְׁקַל חָמֵשׁ סְלָעִים צֶמֶר: <B>מְלֻבָּן.</B> וְלֹא שֶׁיִּהְיֶה חַיָּב הַיִּשְׂרָאֵל לְלַבְּנוֹ, אֶלָּא שֶׁיִּתֵּן לוֹ שִׁעוּר מִן הַצֶּמֶר הַצּוֹאִי, דְּהַיְנוּ שֶׁאֵינוֹ מְלֻבָּן, עַד שֶׁכְּשֶׁיְּלַבְּנֶנּוּ הַכֹּהֵן יַעֲמֹד עַל מִשְׁקַל חָמֵשׁ סְלָעִים צֶמֶר מְלֻבָּן: <B>כְּדֵי.</B> שֶׁיּוּכַל: <B>לַעֲשׂוֹת מִמֶּנּוּ בֶגֶד קָטָן.</B> הָרָאוּי לְשֵׁרוּת. וּמַאי נִיהוּ, אַבְנֵט. מִדְּסָמַךְ קְרָא אַחַר רֵאשִׁית הַגֵּז מִיָּד, כִּי בוֹ בָּחַר ה' אֱלֹהֶיךָ מִכָּל שְׁבָטֶיךָ לַעֲמֹד לְשָׁרֵת, שָׁמְעִינַן מִנַּהּ דְּהָכִי קָאָמַר, תֵּן לוֹ מֵרֵאשִׁית גֵּז צֹאנְךָ כְּדֵי שֶׁיּוּכַל לַעֲשׂוֹת בֶּגֶד לַעֲמֹד לְשָׁרֵת. וְהַקָּטָן שֶׁבַּבְּגָדִים הָרָאוּי לְשֵׁרוּת הוּא אַבְנֵט, וְהוּא נַעֲשֶׂה מֵחָמֵשׁ סְלָעִים צֶמֶר מְלֻבָּן. וְרֵאשִׁית הַגֵּז אֵין לוֹ שִׁעוּר מִן הַתּוֹרָה, וּמִדִּבְרֵי סוֹפְרִים שֶׁלֹּא יִפְחוֹת מֵאֶחָד מִשִּׁשִּׁים. וְאֵין חַיָּב בְּרֵאשִׁית הַגֵּז עַד שֶׁיִּגְזֹז חָמֵשׁ צֹאן, וְתִהְיֶה גִזַּת כָּל אַחַת מֵחֲמִשְׁתָּן אֵין פָּחוֹת מִי"ב סֶלַע, שֶׁאִם הָיְתָה גִיזַת אַחַת מֵהֶן פָּחוֹת מִי"ב סֶלַע אַף עַל פִּי שֶׁחֲמִשְׁתָּן גּוֹזְזוֹת יוֹתֵר מִשִּׁשִּׁים סְלָעִים הֲרֵי זֶה פָּטוּר: <B>עַד שֶׁצְּבָעוֹ.</B> בְּעָלָיו קֹדֶם שֶׁנְּתָנוֹ: <B>פָּטוּר.</B> מִלִּתְּנוֹ עוֹד. דְּקַנְיֵהּ בְּשִׁנּוּי, וַהֲוָה לֵיהּ כְּמַזִּיק מַתְּנוֹת כְּהֻנָּה אוֹ שֶׁאֲכָלָן, דְּפָטוּר {ט}: <B>וְלֹא צְבָעוֹ.</B> אֵין זֶה שִׁנּוּי וְאַכַּתִּי בְּעֵינֵיהּ הוּא: <B>הַלּוֹקֵחַ גֵּז צֹאנוֹ שֶׁל נָכְרִי.</B> כְּשֶׁהוּא מְחֻבָּר לַצֹּאן, פָּטוּר. דְּגֵז צֹאנְךָ כְּתִיב, וְהַאי צֹאן לָאו דִּידֵיהּ הוּא, וְאַצֹּאן קָפֵיד רַחֲמָנָא וְלָאו אַגִּיזִין דִּידֵיהּ: <B>אִם שִׁיֵּר הַמּוֹכֵר הַמּוֹכֵר חַיָּב.</B> דְּאָמַר לֵיהּ לוֹקֵחַ מַתָּנָה דְכֹהֵן גַּבָּךְ הִיא {י}: <B>וְאִם לָאו הַלּוֹקֵחַ חַיָּב.</B> דְּאָמַר לֵיהּ מוֹכֵר מַתָּנָה דְכֹהֵן לֹא זַבַּנִי לָךְ: <B>שְׁחוּפוֹת.</B> לֹא שְׁחוֹרוֹת וְלֹא לְבָנוֹת: <B>זֶה נוֹתֵן לְעַצְמוֹ.</B> הַלּוֹקֵחַ נוֹתֵן לְעַצְמוֹ עַל מַה שֶּׁלָּקַח, וְהַמּוֹכֵר נוֹתֵן לְעַצְמוֹ עַל מַה שֶּׁשִּׁיֵּר אֶצְלוֹ. דְּגִיזַת הַלְּבָנוֹת טוֹבָה מִשֶּׁל שְׁחוּפוֹת {יא}. וְכֵן זְכָרִים וּנְקֵבוֹת גִּיזַת הַזְּכָרִים קָשָׁה וְהַאי דִנְקֵבוֹת רַכִּיךְ: 

^ פרק יב

~ פרק יב - משנה א
<B>שִׁלּוּחַ הַקֵּן.</B> אֲבָל לֹא בְמֻקְדָּשִׁין. מַשְׁכַּחַת מֻקְדָּשִׁין דְּאִלּוּ הָיוּ חֻלִּין הָיוּ חַיָּבִים בְּשִׁלּוּחַ הַקֵּן, כְּגוֹן שֶׁהָיָה לוֹ עוֹף וְהִקְדִּישׁוֹ כְּשֶׁהוּא בִרְשׁוּתוֹ לְבֶדֶק הַבַּיִת, וּבָרַח, וּמְצָאוֹ אַחַר כָּךְ רוֹבֵץ עַל הַקֵּן וְהִכִּירוֹ. אִי נַמִּי, כְּגוֹן שֶׁהִקְדִּישׁ גּוֹזָלוֹת שֶׁל שׁוֹבָכוֹ לַמִּזְבֵּחַ לְעוֹלַת נְדָבָה, וְאַחַר כָּךְ כְּשֶׁגָּדְלוּ אוֹתָן גּוֹזָלוֹת בָּרְחוּ וְיָצְאוּ וְקִנְּנוּ בְּמָקוֹם אַחֵר, דְּמֵעִקָּרָא כִּי אַקְדְּשִׁינְהוּ דִּידֵיהּ הֲווּ וְחָל הֶקְדֵּשׁ עֲלַיְהוּ, וְהַשְׁתָּא דִּמְצָאָן לָאו מְזֻמָּן הוּא, וְאִי הֲווּ חֻלִּין הֲווּ מִחַיְּבֵי: <B>וְאֵינוֹ נוֹהֵג אֶלָּא בְשֶׁאֵינוֹ מְזֻמָּן.</B> דִּכְתִיב כִּי יִקָּרֵא, פְּרָט לִמְזֻמָּן: <B>שֶׁקִּנְּנוּ בְפַרְדֵּס.</B> שֶׁמָּרְדוּ וְיָצְאוּ מִן הַבַּיִת, וְאֵינָן חוֹזְרוֹת לַבַּיִת, וְנַעֲשׂוּ מִדְבָּרִיּוֹת. וּפַרְדֵּס לָאו מְזֻמָּן הוּא מִפְּנֵי שֶׁיְּכוֹלוֹת לִבְרֹחַ: <B>הַרְדְּסִיאוֹת.</B> שֶׁדַּרְכָּן לִגָּדֵל עִם בְּנֵי אָדָם. וְעַל שֵׁם הוֹרְדוֹס הַמֶּלֶךְ שֶׁהָיָה מִתְעַסֵּק בְּגִדּוּלָן נִקְרְאוּ הַרְדְּסִיאוֹת עַל שְׁמוֹ: 

~ פרק יב - משנה ב
<B>עוֹף טָמֵא פָּטוּר מִלְּשַׁלֵּחַ.</B> דִּכְתִיב קַן צִפּוֹר, עוֹף מַשְׁמַע בֵּין טָהוֹר בֵּין טָמֵא, צִפּוֹר טָהוֹר וְלֹא טָמֵא: <B>עוֹף טָמֵא רוֹבֵץ עַל בֵּיצֵי עוֹף טָהוֹר.</B> אַף עַל גַּב דְּמִינָא דְאֶפְרוֹחִים בַּר שִׁלּוּחַ הוּא, פָּטוּר. דְּקַן צִפּוֹר בָּעִינַן, שֶׁתְּהֵא הָאֵם הַמְקַנֶּנֶת טְהוֹרָה: <B>וְעוֹף טָהוֹר הָרוֹבֵץ עַל בֵּיצֵי עוֹף טָמֵא פָּטוּר.</B> דְּאָמַר קְרָא וְאֶת הַבָּנִים תִּקַּח לָךְ, לְךָ וְלֹא לִכְלָבֶיךָ: <B>קוֹרֵא.</B> בַּעֲרָבִי קוֹרִין לוֹ שונא"ר, וּבְלַעַ"ז פרדי"ז {ב}. וְדַרְכּוֹ שֶׁהַזָּכָר רוֹבֵץ עַל הַבֵּיצִים כְּמוֹ הַנְּקֵבָה, הִלְכָּךְ רַבִּי אֱלִיעֶזֶר מְחַיֵּב לְשַׁלֵּחַ הַזָּכָר. אֲבָל בִּשְׁאָר עוֹפוֹת מוֹדֶה רַבִּי אֱלִיעֶזֶר שֶׁזָּכָר פָּטוּר, דְּאֵם אָמַר רַחֲמָנָא, וְלֹא אָב. וְאֵין הֲלָכָה כְּרַבִּי אֱלִיעֶזֶר: 

~ פרק יב - משנה ג
<B>בִּזְמַן שֶׁכְּנָפֶיהָ נוֹגְעוֹת בַּקֵּן חַיָּב לְשַׁלֵּחַ.</B> דְּאָמַר קְרָא רוֹבֶצֶת, וְלֹא מְעוֹפֶפֶת. וּמִדְּכָתַב רוֹבֶצֶת וְלֹא כָתַב יוֹשֶׁבֶת, שְׁמַע מִנַּהּ דְּאִם כְּנָפֶיהָ נוֹגְעוֹת בַּקֵּן חַיֶּבֶת: <B>שֶׁנֶּאֱמַר שַׁלֵּחַ.</B> לְעוֹלָם מַשְׁמַע {ו}: <B>נָטַל אֶת הַבָּנִים וְכוּ'.</B> דְּכֵיוָן דְּנָטַל אֶת הַבָּנִים הֲוֵי לֵיהּ קֵן מְזֻמָּן: 

~ פרק יב - משנה ד
<B>לוֹקֶה וְאֵינוֹ מְשַׁלֵּחַ.</B> אַף עַל גַּב דְּלָאו הַנִּתָּק לַעֲשֵׂה אֵין לוֹקִין עָלָיו, הָכָא הַיְנוּ טַעֲמָא דְּסָבַר רַבִּי יְהוּדָה שַׁלֵּחַ מֵעִקָּרָא מַשְׁמַע {ז}, וְהָכִי קָאָמַר קְרָא, לֹא תִקַּח הָאֵם, אֲבָל מַה יֵּשׁ עָלֶיךָ לַעֲשׂוֹת כְּשֶׁתִּמְצָא הַקֵּן, שַׁלֵּחַ תְּשַׁלַּח אֶת הָאֵם, וְאֵין כָּאן נִתָּק לַעֲשֵׂה אֶלָּא עֲבֵרַת עֲשֵׂה וְלֹא תַעֲשֶׂה. וְאֵין הֲלָכָה כְּרַבִּי יְהוּדָה: <B>אֵין לוֹקִין עָלֶיהָ.</B> אִם קִיֵּם עֲשֵׂה שֶׁבָּהּ. אֲבָל אִם לֹא קִיֵּם הָעֲשֵׂה, כְּגוֹן הַלּוֹקֵחַ אֵם מֵעַל הַבָּנִים וּשְׁחָטָהּ אוֹ מֵתָה תַּחַת יָדוֹ, לוֹקֶה: 

~ פרק יב - משנה ה
<B>מִצְוָה שֶׁהִיא כְּאִסָּר.</B> שֶׁאֵין בָּהּ חֶסְרוֹן כִּיס אֶלָּא דָּבָר מֻעָט: 

