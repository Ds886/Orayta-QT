&UniqueId=1290&TextSource=ר' פנחס ראובן שליט''א&LastLevelIndex=2&CosmeticsType==911&ForcedBookName=רע''ב&GroupId=mishna_zvahim&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MK_ZVAHIM Layer 2 - 41 pages

// ב. ב: ג. ג: ד. ד: ה. ה: ו. ו: ז. ז: ח. ח: ט. ט: י. י: יא. יא: יב.
// יב: יג. יג: יד. יד: טו. טו: טז. טז: יז. יז: יח. יח: יט. יט: כ. כ: כא. כא: כב.
//

$ משנה - זבחים - רע''ב

^ פרק א

~ פרק א - משנה א
<b>כָּל הַזְּבָחִים שֶׁנִּזְבְּחוּ שֶׁלֹּא לִשְׁמָן.</b> כְּגוֹן שֶׁנִּשְׁחֲטָה עוֹלָה לְשֵׁם שְׁלָמִים: <B>כְּשֵׁרִים.</B> וְיִזְרֹק דָּמָן וְיַקְטִיר אֵמוּרֵיהֶן {ג} לִשְׁמָן. דְּבִקְדֻשָּׁתַיְהוּ קַיְמוּ וְאָסוּר לְשַׁנּוֹיֵי בְהוּ: <B>אֶלָּא שֶׁלֹּא עָלוּ לַבְּעָלִים לְשֵׁם חוֹבָה.</B> וְצָרִיךְ לְהָבִיא אַחֵר לְחוֹבָתוֹ אוֹ לְנִדְרוֹ וְיִשְׁחָטֶנּוּ לִשְׁמוֹ. דְּאָמַר קְרָא (דְּבָרִים כג) מוֹצָא שְׂפָתֶיךָ תִּשְׁמֹר וְעָשִׂיתָ כַּאֲשֶׁר נָדַרְתָּ לַה' אֱלֹהֶיךָ נְדָבָה, אִם נְדָבָה אֵינוֹ נֶדֶר, וְאִם נֶדֶר אֵינוֹ נְדָבָה, אֶלָּא הָכִי קָאָמַר, אִם כְּמָה שֶׁנָּדַרְתָּ עָשִׂיתָ, שֶׁנִּשְׁחַט לְשֵׁם נֶדֶר וּלְשֵׁם הַבְּעָלִים, יְהֵא נֶדֶר וְיֵצֵא הַבַּעַל יְדֵי חוֹבַת נִדְרוֹ. וְאִם לָאו, שֶׁלֹּא נִשְׁחַט הַזֶּבַח לְשֵׁם בְּעָלִים {ד}, יְהֵא נְדָבָה, כְּלוֹמַר כָּשֵׁר הוּא כְּאִלּוּ הֱבִיאוֹ לִנְדָבָה, אֲבָל לֹא יָצָא יְדֵי נִדְרוֹ, שֶׁלֹּא עָלָה לַבְּעָלִים לְשֵׁם חוֹבָה. וְדַוְקָא קָרְבַּן יָחִיד שֶׁיֵּשׁ לוֹ בְּעָלִים, אֲבָל קָרְבְּנוֹת צִבּוּר שֶׁנִּשְׁחֲטוּ שֶׁלֹּא לִשְׁמָן, עָלוּ לַצִּבּוּר לְשֵׁם חוֹבָה {ה}, שֶׁהַשְּׁחִיטָה מוֹשַׁכְתָּן {ו} לְמַה שֶּׁהֵן רְאוּיִין לוֹ. וְדַוְקָא כְשֶׁשְּׁחָטָן בְּפֵרוּשׁ שֶׁלֹּא לִשְׁמָן, אָז אָמְרִינַן דְּלֹא עָלוּ לַבְּעָלִים לְשֵׁם חוֹבָה. אֲבָל שְׁחָטָן סְתָם, עָלוּ לַבְּעָלִים לְחוֹבָה: <B>חוּץ מִן הַפֶּסַח.</B> דְּבַפֶּסַח כְּתִיב (שָׁם טז) וְעָשִׂיתָ פֶּסַח, עַד שֶׁיְּהוּ כָל עֲשִׂיּוֹתָיו לְשֵׁם פֶּסַח, וְעוֹד כְּתִיב (שְׁמוֹת יב) וַאֲמַרְתֶּם זֶבַח פֶּסַח הוּא, שֶׁתְּהֵא זְבִיחָה לְשֵׁם פֶּסַח, וְהַנְהוּ תְּרֵי קְרָאֵי, חַד לִפְסֹל אִם נַעֲשָׂה שֶׁלֹּא לְשֵׁם פֶּסַח, וְחַד לִפְסֹל אִם נַעֲשָׂה שֶׁלֹּא לְשֵׁם בְּעָלִים: <B>וְחַטָּאת.</B> דִּבְחַטָּאת נַמִּי כְתִיבֵי תְּרֵי קְרָאֵי, כְּתִיב (וַיִּקְרָא ד) וְשָׁחַט אוֹתָהּ לְחַטָּאת, שֶׁתְּהֵא שְׁחִיטָה לְשֵׁם חַטָּאת, וּכְתִיב (שָׁם) וְלָקַח הַכֹּהֵן מִדַּם הַחַטָּאת, עַד שֶׁתְּהֵא קַבָּלַת הַדָּם וּזְרִיקָתוֹ לְשֵׁם חַטָּאת {ז}, וְכִפֵּר עָלָיו הַכֹּהֵן, עָלָיו וְלֹא עַל חֲבֵרוֹ, דְּהַיְנוּ שֶׁתְּהֵא לְשֵׁם בְּעָלִים, מֵחַטָּאתוֹ אֲשֶׁר חָטָא, שֶׁתְּהֵא לְשֵׁם אוֹתוֹ הַחֵטְא. וְלֹא אֲמָרָן דְּחַטָּאת שֶׁלֹּא לִשְׁמוֹ פָּסוּל, אֶלָּא כְּשֶׁשְּׁחָטוֹ לְשֵׁם קָדָשִׁים אֲחֵרִים, אֲבָל שָׁחַט לְשֵׁם חֻלִּין, כָּשֵׁר, וְלֹא עָלָה לַבְּעָלִים לְשֵׁם חוֹבָה, דִּכְתִיב (שָׁם כב) וְלֹא יְחַלְּלוּ אֶת קָדְשֵׁי בְנֵי יִשְׂרָאֵל, קָדָשִׁים מְחַלְּלִין קָדָשִׁים, וְאֵין חֻלִּין מְחַלְּלִין קָדָשִׁים {ח}: <B>הַפֶּסַח בִּזְמַנּוֹ.</B> פָּסוּל שֶׁלֹּא לִשְׁמוֹ כָּל זְמַן שְׁחִיטָתוֹ, דְּהַיְנוּ מֵחֲצוֹת הַיּוֹם שֶׁל עֶרֶב פֶּסַח עַד הָעֶרֶב. אֲבָל קֹדֶם לָכֵן וְאַחַר מִכֵּן, קַיְמָא לָן פֶּסַח בִּשְׁאָר יְמוֹת הַשָּׁנָה שְׁלָמִים הָוֵי, וְכָל דִּינוֹ כִּשְׁלָמִים {ט}: <B>אַף הָאָשָׁם.</B> כְּדִמְפָרֵשׁ טַעֲמָא וְאָזֵיל, הַחַטָּאת בָּאָה עַל הַחֵטְא וְכוּ' וּכְתִיב כַּחַטָּאת כָּאָשָׁם. וְרַבָּנָן סָבְרֵי, חַטָּאת דִּכְתִיב בֵּיהּ מִעוּטָא, פָּסוּל. אָשָׁם דְּלֹא כְתִיב בֵּיהּ מִעוּטָא, כָּשֵׁר {י}. וְאִם תֹּאמַר, אָשָׁם נַמִּי כְתִיב בֵּיהּ אָשָׁם הוּא, הַאי לֹא נֶאֱמַר אֶלָּא לְאַחַר הַקְטָרַת אֵמוּרִין, וְאִם בָּא לְמַעֵט שֶׁלֹּא לִשְׁמוֹ דְּפָסוּל, קֹדֶם הַקְטָרַת אֵמוּרִין הָיָה צָרִיךְ לְכָתְבוֹ. וְאֵין הֲלָכָה כְּרַבִּי אֱלִיעֶזֶר: 

~ פרק א - משנה ב
<B>הַנִּשְׁחָטִים לְשֵׁם פֶּסַח.</B> כָּל שְׁאָר זְבָחִים שֶׁנִּזְבְּחוּ בְּאַרְבָּעָה עָשָׂר בְּנִיסָן לְשֵׁם פֶּסַח, פְּסוּלִים, וְכֵן שֶׁנִּזְבְּחוּ לְשֵׁם חַטָּאת בְּכָל זְמַן, פְּסוּלִים, כִּי הֵיכִי דְּאִינְהוּ פְּסוּלִים לְשֵׁם אֲחֵרִים. וּפָלֵיג אַתַּנָּא קַמָּא דְּמַתְנִיתִין דְּאָמַר כָּל הַזְּבָחִים שֶׁנִּזְבְּחוּ שֶׁלֹּא לִשְׁמָן כְּשֵׁרִים. וְאָמַר אִיהוּ, וּבִלְבָד שֶׁלֹּא יִשְׁחָטֵם לְשֵׁם פֶּסַח וְלֹא לְשֵׁם חַטָּאת: <B>שִׁמְעוֹן אֲחִי עֲזַרְיָה.</B> נִקְרָא כֵן, עַל שֵׁם שֶׁעֲזַרְיָה עָסַק בִּפְרַקְמַטְיָא וְהָיָה מְסַפֵּק צָרְכֵי שִׁמְעוֹן אָחִיו שֶׁהָיָה עוֹסֵק בַּתּוֹרָה, וְהִתְנוּ בֵינֵיהֶם שֶׁיְּהֵא חֵלֶק לַעֲזַרְיָה בִּשְׂכַר תַּלְמוּדוֹ שֶׁל שִׁמְעוֹן: <B>שְׁחָטָן.</B> לִשְׁאָר זְבָחִים: <B>לְשֵׁם גָּבוֹהַּ מֵהֶן.</B> כְּדִמְפָרֵשׁ וְאָזֵיל. כְּשֵׁרִים: <B>לְשֵׁם נָמוּךְ מֵהֶן.</B> לְשֵׁם זֶבַח שֶׁהוּא פָחוּת מֵהֶן בִּקְדֻשָּׁה: <B>פְּסוּלִים.</B> דִּכְתִיב (וַיִּקְרָא כב) וְלֹא יְחַלְּלוּ אֶת קָדְשֵׁי בְּנֵי יִשְׂרָאֵל אֶת אֲשֶׁר יָרִימוּ לַה', בְּמוּרָם מֵהֶם אֵין מִתְחַלְּלִים, בְּנָמוּךְ מֵהֶם מִתְחַלְּלִים. וְאֵין הֲלָכָה כְּרַבִּי יוֹסֵי בֶן חוֹנִי, וְלֹא כְשִׁמְעוֹן אֲחִי עֲזַרְיָה: <B>בְּכוֹר וּמַעֲשַׂר בְּהֵמָה.</B> נְמוּכִין מִשְּׁלָמִים, מִפְּנֵי שֶׁהַשְּׁלָמִים טְעוּנִים מַתָּן אַרְבַּע, כְּלוֹמַר שְׁתֵּי מַתָּנוֹת שֶׁהֵן אַרְבַּע, וּסְמִיכָה וּנְסָכִים, וּתְנוּפַת חָזֶה וְשׁוֹק. מַה שֶּׁאֵין כֵּן בִּבְכוֹר וּבְמַעֲשֵׂר דְּדָמָן טָעוּן מַתָּנָה אַחַת, וְאֵין סְמִיכָה וּנְסָכִים נוֹהֶגֶת בָּהֶן, וְלֹא תְנוּפַת חָזֶה וְשׁוֹק: 

~ פרק א - משנה ג
<B>רַבִּי יְהוֹשֻׁעַ מַכְשִׁיר.</B> דַּחֲשִׁיב לֵיהּ כְּפֶסַח בִּשְׁאָר יְמוֹת הַשָּׁנָה, הוֹאִיל וְאֵין זְמַנּוֹ עַד בֵּין הָעַרְבַּיִם: <B>בֶּן בְּתֵירָא פּוֹסֵל.</B> הוֹאִיל וּמִקְצָת הַיּוֹם רָאוּי הֲוָה לֵיהּ כְּפֶסַח בִּזְמַנּוֹ {יד}. וַהֲלָכָה כְּבֶן בְּתֵירָא: <B>שִׁבְעִים וּשְׁנַיִם זָקֵן.</B> לְהוֹדִיעֲךָ שֶׁבִּישִׁיבָה אַחַת הָיוּ יוֹשְׁבִים וְכֻלָּן הוֹרוּ כְּאִישׁ אֶחָד, לְכָךְ תָּנֵי זָקֵן וְלֹא תָנָא זְקֵנִים: <B>כָּל הַזְּבָחִים הַנֶּאֱכָלִים.</B> אֲבָל עוֹלָה לֹא: <B>וְלֹא הוֹסִיף בֶּן עַזַּאי.</B> עַל דִּבְרֵי חֲכָמִים לִפְסֹל חוּץ מִפֶּסַח וְחַטָּאת, אֶלָּא עוֹלָה: 

~ פרק א - משנה ד
<B>קִבֵּל וְהִלֵּךְ וְזָרַק.</B> אוֹ אוֹ קָתָנֵי. שֶׁשְּׁחָטוֹ שֶׁלֹּא לִשְׁמָן, אוֹ קִבֵּל הַדָּם בַּמַּזְרֵק, אוֹ הוֹלִיךְ הַדָּם לַמִּזְבֵּחַ, אוֹ זָרַק. כָּל אַחַת מֵאַרְבַּע עֲבוֹדוֹת הַלָּלוּ שֶׁעָשָׂה שֶׁלֹּא לִשְׁמָן, בַּפֶּסַח וּבַחַטָּאת פָּסַל, וּבִשְׁאָר זְבָחִים, לֹא עָלוּ לַבְּעָלִים לְשֵׁם חוֹבָה. וַאֲפִלּוּ עָשָׂה אַחַת מֵאַרְבַּע עֲבוֹדוֹת הַלָּלוּ לִשְׁמָן וְשֶׁלֹּא לִשְׁמָן יַחַד, בֵּין שֶׁהִקְדִּים מַחֲשֶׁבֶת לִשְׁמָן לְמַחֲשֶׁבֶת שֶׁלֹּא לִשְׁמָן, בֵּין שֶׁהִקְדִּים מַחֲשֶׁבֶת שֶׁלֹּא לִשְׁמָן לְמַחֲשֶׁבֶת לִשְׁמָן, בְּכָל עִנְיָן פָּסוּל: <B>אֲבָל אֶפְשָׁר שֶׁלֹּא בְהִלּוּךְ.</B> הִלְכָּךְ לָא חֲשִׁיבָא לְמִפְסַל. וַחֲכָמִים אוֹמְרִים, אַף עַל גַּב דְּאֶפְשָׁר שֶׁלֹּא בְהִלּוּךְ, מַחֲשָׁבָה פּוֹסֶלֶת בָּהּ, דַּעֲבוֹדָה שֶׁאֶפְשָׁר לְבַטְּלָהּ שְׁמָהּ עֲבוֹדָה, וְהוֹלָכַת הַדָּם עֲבוֹדָה הִיא, שֶׁהֲרֵי פְּסוּלָה בְּזָר {טז}, דִּכְתִיב וְשָׁחַט וְהִקְרִיבוּ בְנֵי אַהֲרֹן הַכֹּהֲנִים, מִקַּבָּלָה וָאֵילָךְ מִצְוַת כְּהֻנָּה: <B>הַמְהַלֵּךְ בִּמְקוֹם שֶׁהוּא צָרִיךְ לְהַלֵּךְ.</B> הוֹלָכָה זוֹ, מַחֲשָׁבָה פּוֹסֶלֶת בָּהּ. כֵּיצַד, קִבְּלוֹ בַּחוּץ לְהַלָּן מִן הַמִּזְבֵּחַ וְהִכְנִיסוֹ בִּפְנִים, שֶׁקֵּרְבוֹ לְצַד הַמִּזְבֵּחַ, זֶהוּ הִלּוּךְ שֶׁצָּרִיךְ לְהַלֵּךְ וּמַחֲשָׁבָה פּוֹסֶלֶת בּוֹ. קִבְּלוֹ בִּפְנִים סָמוּךְ לַמִּזְבֵּחַ וְהוֹצִיאוֹ לַחוּץ, זֶהוּ הִלּוּךְ שֶׁאֵינוֹ צָרִיךְ, וְאֵין מַחֲשָׁבָה פּוֹסֶלֶת בּוֹ. חָזַר וְהִכְנִיסוֹ, זֶהוּ הִלּוּךְ הַצָּרִיךְ. וְאֵין הֲלָכָה כְּרַבִּי אֶלְעָזָר וְלֹא כְרַבִּי שִׁמְעוֹן: 

^ פרק ב

~ פרק ב - משנה א
<B>כָּל הַזְּבָחִים שֶׁקִּבֵּל דָּמָן זָר.</B> שֶׁאֵינוֹ כֹהֵן, פָּסוּל. דִּכְתִיב (וַיִּקְרָא כב) וְיִנָּזְרוּ מִקָּדְשֵׁי בְנֵי יִשְׂרָאֵל {ב} וְלֹא יְחַלְּלוּ, לִמֵּד עַל הַזָּר שֶׁעָבַד, שֶׁחִלֵּל אֶת הַקֳּדָשִׁים: <B>אוֹנֵן.</B> מִי שֶׁמֵּת לוֹ אֶחָד מִן הַקְּרוֹבִים שֶׁהוּא חַיָּב לְהִתְאַבֵּל עֲלֵיהֶם, כָּל יוֹם הַמִּיתָה קָרוּי אוֹנֵן, וְאָסוּר לֶאֱכֹל בַּקֳּדָשִׁים {ג}. וְאִם עָבַד חִלֵּל. חוּץ מִכֹּהֵן גָּדוֹל שֶׁהוּא מַקְרִיב אוֹנֵן: <B>טְבוּל יוֹם.</B> שֶׁאֵין טָהֳרָתוֹ נִגְמֶרֶת עַד שֶׁיַּעֲרִיב שִׁמְשׁוֹ כְּדִכְתִיב (שָׁם) וּבָא הַשֶּׁמֶשׁ וְטָהֵר {ה}: <B>וּמְחֻסַּר בְּגָדִים.</B> כֹּהֵן הֶדְיוֹט שֶׁשִּׁמֵּשׁ בְּפָחוֹת מֵאַרְבָּעָה בְגָדִים. וְכֹהֵן גָּדוֹל שֶׁשִּׁמֵּשׁ בְּפָחוֹת מִשְּׁמֹנָה. וּכְשֵׁם שֶׁמְּחֻסַּר בְּגָדִים פָּסוּל, כָּךְ מְיֻתָּר בְּגָדִים פָּסוּל {ז}. וְכֵן אִם הָיָה דָבָר חוֹצֵץ בֵּין בְּשָׂרוֹ לַכְּתֹנֶת אוֹ לַמִּכְנָסַיִם, פָּסוּל, דְּרַחֲמָנָא אָמַר (שָׁם ו) יִלְבַּשׁ עַל בְּשָׂרוֹ, שֶׁלֹּא יְהֵא דָבָר חוֹצֵץ בֵּין הַבְּגָדִים לִבְשָׂרוֹ. הִלְכָּךְ כֹּהֵן בִּשְׁעַת עֲבוֹדָה לֹא הָיָה מֵנִיחַ תְּפִלִּין שֶׁל יָד, לְפִי שֶׁהֵן חוֹצְצִים בֵּין הַבֶּגֶד לִבְשָׂרוֹ. אֲבָל תְּפִלִּין שֶׁל רֹאשׁ הָיָה מֵנִיחַ, לְפִי שֶׁהֵן מֻנָּחִין עַל שְׂעָרוֹ שֶׁהוּא נִרְאֶה בֵּין צִיץ לְמִצְנֶפֶת: <B>וּמְחֻסַּר כִּפּוּרִים.</B> כְּגוֹן זָב וְזָבָה וּמְצֹרָע וְיוֹלֶדֶת שֶׁנִּגְמְרָה טָהֳרָתָן וְלֹא הֵבִיאוּ קָרְבְּנוֹתֵיהֶם. וְאַשְׁכְּחַן דְּכָתַב רַחֲמָנָא בְּיוֹלֶדֶת (שָׁם יב) וְכִפֶּר עָלֶיהָ הַכֹּהֵן וְטָהֵרָה, מִכְּלָל שֶׁעַד כָּאן טְמֵאָה הִיא. וְהוּא הַדִּין לְכָל שְׁאָר טְמֵאִים הַטְּעוּנִים קָרְבָּן, שֶׁהֵן בְּטֻמְאָתָן עַד שֶׁיָּבִיאוּ כַפָּרָתָן לְעִנְיַן אֲכִילַת קָדָשִׁים וְלָבֹא בַּמִּקְדָּשׁ: <B>וְשֶׁלֹּא רְחוּץ יָדַיִם וְרַגְלַיִם.</B> לְפִי שֶׁנֶּאֱמַר בְּקִדּוּשׁ יָדַיִם וְרַגְלַיִם חֻקַּת עוֹלָם, וְנֶאֱמַר בְּבִגְדֵי כְהֻנָּה חֻקַּת עוֹלָם, מַה בִּגְדֵי כְהֻנָּה אִם עָבַד מְחֻסַּר בְּגָדִים פָּסַל, אַף אִם עָבַד שֶׁלֹּא רְחוּץ יָדָיו וְרַגְלָיו פָּסַל. וְסֵדֶר קִדּוּשׁ יָדַיִם וְרַגְלַיִם, לֹא עוֹמֵד וְלֹא יוֹשֵׁב אֶלָּא מֻטֶּה {ח}, וּמֵנִיחַ יָדוֹ הַיְמָנִית עַל גַּבֵּי רַגְלוֹ הַיְמָנִית וְיָדוֹ הַשְּׂמָאלִית עַל גַּבֵּי רַגְלוֹ הַשְּׂמָאלִית, וּמְשַׁפְשֵׁף רַגְלָיו בְּיָדָיו בְּשָׁעָה שֶׁהוּא מְקַדֵּשׁ. וְאֵינוֹ רַשַּׁאי לְקַדֵּשׁ בְּתוֹךְ הַכִּיּוֹר עַצְמוֹ, אֶלָּא מִן הַמַּיִם שֶׁיּוֹצְאִים מִמֶּנּוּ, שֶׁנֶּאֱמַר (שְׁמוֹת ל) וְרָחֲצוּ אַהֲרֹן וּבָנָיו מִמֶּנּוּ, וְלֹא בְתוֹכוֹ. וְכָל הַמֵּימוֹת כְּשֵׁרִים לְקִדּוּשׁ. וַאֲפִלּוּ שֶׁאֵינָן מַיִם חַיִּים: <B>וְעָרֵל.</B> אִם עָבַד פָּסַל. דִּכְתִיב (בִּיחֶזְקֵאל מד) כָּל בֶּן נֵכָר עֲרַל לֵב וַעֲרַל בָּשָׂר, הִקִּישׁ עָרֵל לְבֶן נֵכָר, מַה בֶּן נֵכָר אִם עָבַד פָּסַל {י}, אַף עָרֵל כֵּן: <B>יוֹשֵׁב.</B> דִּכְתִיב (דְּבָרִים יח) לַעֲמֹד לְשָׁרֵת, שֶׁלֹּא יְהֵא שֵׁרוּת אֶלָּא מְעֻמָּד: <B>עוֹמֵד עַל גַּבֵּי כֵלִים.</B> הוֹאִיל וְרִצְפַּת הָעֲזָרָה מְקַדֶּשֶׁת {יב}, וּכְלֵי שָׁרֵת מְקַדְּשִׁין הַדָּבָר הַנּוֹגֵעַ בָּהֶן, מַה כְּלִי שָׁרֵת צָרִיךְ שֶׁלֹּא יְהֵא דָבָר חוֹצֵץ בֵּינוֹ {יג} לַכְּלִי שָׁרֵת, אַף רִצְפָּה לֹא יְהֵא דָבָר חוֹצֵץ בֵּינוֹ לְבֵין הָרִצְפָּה. וְלֹא מִבַּעְיָא כֵּלִים שֶׁאֵינָן מִין בָּשָׂר דְּוַדַּאי חָיְצֵי, אֶלָּא אֲפִלּוּ בְהֵמָה שֶׁהִיא מִין בָּשָׂר. וְלֹא מִבַּעְיָא בְּהֵמָה שֶׁאֵינָהּ מִין אָדָם, אֶלָּא אֲפִלּוּ רַגְלֵי חֲבֵרוֹ שֶׁהֵן מִין אָדָם חוֹצְצִים: <B>קִבֵּל בַּשְּׂמֹאל פָּסָל.</B> דִּכְתִיב (וַיִּקְרָא ד) וְלָקַח הַכֹּהֵן מִדַּם הַחַטָּאת בְּאֶצְבָּעוֹ וְנָתַן, מְלַמֵּד שֶׁלֹּא תְהֵא קַבָּלַת הַדָּם וְלֹא נְתִינָה אֶלָּא בְּיָמִין. דְּכָל מָקוֹם שֶׁנֶּאֱמַר יָד אוֹ אֶצְבַּע אֵינוֹ אֶלָּא בְּיָמִין, דְּיָלֵיף מִמְּצֹרָע דִּכְתִיב בֵּיהּ (שָׁם יד) וְטָבַל הַכֹּהֵן אֶת אֶצְבָּעוֹ הַיְמָנִית {טו}: <B>וְרַבִּי שִׁמְעוֹן מַכְשִׁיר.</B> סָבַר מִקְרָא נִדְרָשׁ לְאַחֲרָיו וְלֹא לְפָנָיו, הִלְכָּךְ אֶצְבַּע אַוְּנָתַן דִּכְתִיב בַּתְרֵיהּ קָאֵי, וְלֹא אַוְּלָקַח דִּכְתִיב לְקַמֵּיהּ. וְרַבָּנָן סָבְרֵי מִקְרָא נִדְרָשׁ לְפָנָיו וּלְאַחֲרָיו, וְכִי כְּתִיב אֶצְבַּע אַתַּרְוַיְהוּ קָאֵי, אַלְּקִיחָה דִלְפָנָיו וְאַנְּתִינָה דְאַחֲרָיו. וַהֲלָכָה כַּחֲכָמִים: <B>נִשְׁפַּךְ עַל הָרִצְפָּה.</B> שֶׁלֹּא נִתְקַבֵּל הַדָּם בִּכְלִי: <B>וַאֲסָפוֹ פָּסוּל.</B> דִּכְתִיב (שָׁם טז) וְלָקַח מִדַּם הַפָּר, מַאי מִדַּם הַפָּר, אִי סָלְקָא דַעְתָּךְ וַאֲפִלּוּ מִקְצָת דָּם, וְהָא כְתִיב (שָׁם ד) וְאֶת כָּל דַּם הַפָּר יִשְׁפֹּךְ, אַלְמָא צָרִיךְ שֶׁיְּקַבֵּל כָּל הַדָּם. אֶלָּא קָרֵי בֵיהּ וְלָקַח דָּם מֵהַפָּר, מִן הַפָּר יְקַבְּלֶנּוּ וְלֹא מִן הָאָרֶץ. שֶׁגּוֹרְעִין אוֹת מִתֵּבָה זוֹ וּמוֹסִיפִין אוֹתָהּ עַל תֵּבָה אַחֶרֶת וְדוֹרְשִׁים אוֹתָהּ: <B>נְתָנוֹ עַל הַכֶּבֶשׁ שֶׁלֹּא כְנֶגֶד הַיְסוֹד פָּסוּל.</B> וּמִכָּל מָקוֹם נִתְכַּפְּרוּ הַבְּעָלִים. אֶלָּא שֶׁהַבָּשָׂר אֵינוֹ נֶאֱכָל. דְּאָמַר רַחֲמָנָא גַּבֵּי דָּם (שָׁם יז) וַאֲנִי נְתַתִּיו לָכֶם עַל הַמִּזְבֵּחַ לְכַפֵּר, כֵּיוָן שֶׁהִגִּיעַ דָּם לַמִּזְבֵּחַ נִתְכַּפְּרוּ הַבְּעָלִים {יז}: <B>נָתַן אֶת הַנִּתָּנִין לְמַטָּה.</B> מִחוּט הַסִּיקְרָא שֶׁהָיָה חָגוּר לַמִּזְבֵּחַ בָּאֶמְצַע. וְהַדָּמִים הַנִּתָּנִין בְּחָמֵשׁ אַמּוֹת הָעֶלְיוֹנוֹת שֶׁהֵן לְמַעְלָה מִן הַחוּט נִקְרָאִים הַנִּתָּנִים לְמַעְלָה, וְהַנִּתָּנִין בְּחָמֵשׁ אַמּוֹת תַּחְתּוֹנוֹת שֶׁהֵן לְמַטָּה מִן הַחוּט נִקְרָאִים הַנִּתָּנִים לְמַטָּה: <B>הַנִּתָּנִים בִּפְנִים.</B> שֶׁדָּמָן טָעוּן הַזָּיָה עַל מִזְבַּח הַזָּהָב {יח}: <B>בַּחוּץ.</B> עַל מִזְבֵּחַ הַחִיצוֹן: <B>פָּסוּל.</B> וְאָסוּר בַּאֲכִילָה: <B>וְאֵין בּוֹ כָרֵת.</B> הָאוֹכֵל מִבְּשַׂר הַקֳּדָשִׁים שֶׁנִּפְסַל דָּמוֹ בַּפְּסוּלִים הַלָּלוּ, אֵינוֹ עָנוּשׁ כָּרֵת {יט}: 

~ פרק ב - משנה ב
<B>הַשּׁוֹחֵט אֶת הַזֶּבַח.</B> שְׁלָמִים אוֹ שְׁאָר הַנֶּאֱכָלִים: <B>כַּזַּיִת מֵעוֹר הָאַלְיָה.</B> הָא קָמַשְׁמַע לָן דְּעוֹר הָאַלְיָה לָאו כְּאַלְיָה דָמֵי, וְהָוֵי מְחַשֵּׁב לֶאֱכֹל דָּבָר שֶׁדַּרְכּוֹ לֶאֱכֹל {כ}, וּלְפִיכָךְ פָּסוּל. דְּאִי כְּאַלְיָה דָמֵי, הָוֵי מְחַשֵּׁב לֶאֱכֹל דָּבָר שֶׁדַּרְכּוֹ לְהַקְטִיר וְלֹא הָיָה פָּסוּל, כְּדִתְנַן לְקַמָּן בְּסָמוּךְ, לֶאֱכֹל דָּבָר שֶׁדַּרְכּוֹ לֶאֱכֹל, לְהַקְטִיר דָּבָר שֶׁדַּרְכּוֹ לְהַקְטִיר, פָּסוּל: <B>וְאֵינוֹ עָנוּשׁ כָּרֵת.</B> הָאוֹכֵל. וַאֲפִלּוּ בַּחוּץ אֵינוֹ עָנוּשׁ כָּרֵת: <B>לֶאֱכֹל אֶת בְּשָׂרוֹ לְמָחָר.</B> הָא לֵיכָּא לְאוֹקְמָא בִּשְׁלָמִים, אֶלָּא בְּתוֹדָה וְחַטָּאת. דְּאִלּוּ בִּשְׁלָמִים זְמַנּוֹ הוּא. אֲבָל לִזְרֹק דָּמוֹ אוֹ לְהַקְטִיר אֵמוּרָיו, אֲפִלּוּ בִּשְׁלָמִים הָוֵי לְמָחָר חוּץ לִזְמַנּוֹ: <B>פִּגּוּל וְחַיָּבִים עָלָיו כָּרֵת.</B> הָאוֹכְלוֹ, וַאֲפִלּוּ בִּזְמַנּוֹ עָנוּשׁ כָּרֵת: 

~ פרק ב - משנה ג
<B>הַשּׁוֹחֵט וְהַמְקַבֵּל וְהַמְהַלֵּךְ וְהַזּוֹרֵק.</B> אִם כְּשֶׁהוּא עָסוּק בְּאַחַת מֵאַרְבַּע עֲבוֹדוֹת הַלָּלוּ חָשַׁב {כא} עַל הַזֶּבַח לֶאֱכֹל מִמֶּנּוּ דָבָר שֶׁדַּרְכּוֹ לֶאֱכֹל דְּהַיְנוּ הַבָּשָׂר, אוֹ לְהַקְטִיר מִמֶּנּוּ דָבָר שֶׁדַּרְכּוֹ לְהַקְטִיר דְּהַיְנוּ אֵמוּרִים, חוּץ לִמְקוֹמוֹ, הַבָּשָׂר אָסוּר בַּאֲכִילָה, וְהָאוֹכְלוֹ אֵינוֹ עָנוּשׁ כָּרֵת. וְאִם חָשַׁב עַל הַזֶּבַח לְאָכְלוֹ חוּץ לִזְמַנּוֹ, הַזֶּבַח פִּגּוּל, וְהָאוֹכְלוֹ אֲפִלּוּ בְתוֹךְ זְמַנּוֹ עָנוּשׁ כָּרֵת, דִּכְתִיב (וַיִּקְרָא ז) וְאִם הֵאָכֹל יֵאָכֵל מִבְּשַׂר זֶבַח שְׁלָמָיו בַּיּוֹם הַשְּׁלִישִׁי לֹא יֵרָצֶה הַמַּקְרִיב אֹתוֹ לֹא יֵחָשֵׁב לוֹ פִּגּוּל יִהְיֶה, וּבִמְחַשֵּׁב לֶאֱכֹל מִזִּבְחוֹ בַּיּוֹם הַשְּׁלִישִׁי הַכָּתוּב מְדַבֵּר. אוֹ אֵינוֹ מְדַבֵּר אֶלָּא בְּאוֹכֵל מִזִּבְחוֹ בַּיּוֹם הַשְּׁלִישִׁי, אָמַרְתָּ, אַחַר שֶׁהֻכְשַׁר יַחֲזֹר וְיִפְסֹל, בִּתְמִיָּה {כב}. וְעוֹד, הֲרֵי הוּא אוֹמֵר לֹא יֵחָשֵׁב, בְּמַחֲשָׁבָה הוּא נִפְסָל וְאֵינוֹ נִפְסָל בַּשְּׁלִישִׁי. וּמִדְּקָאָמַר קְרָא הֵאָכֹל יֵאָכֵל, דָּרְשִׁינַן דְּבִשְׁתֵּי אֲכִילוֹת הַכָּתוּב מְדַבֵּר, אַחַת אֲכִילַת אָדָם דְּהַיְנוּ הַבָּשָׂר, וְאַחַת אֲכִילַת מִזְבֵּחַ דְּהַיְנוּ הָאֵמוּרִין. וְעַל שְׁתֵּיהֶן הוּא אוֹמֵר לֹא יֵחָשֵׁב פִּגּוּל יִהְיֶה: <B>וּבִלְבַד שֶׁיִּקְרַב הַמַּתִּיר.</B> הַדָּם שֶׁהוּא מַתִּיר {כה}: <B>כְּמִצְוָתוֹ.</B> [כְּאִלּוּ הָיָה כָּשֵׁר] שֶׁלֹּא יְהֵא בוֹ פְּסוּל אַחֵר. אֲבָל אִם יֵשׁ בּוֹ פְּסוּל מַחֲשָׁבָה אַחֶרֶת, יָצָא מִידֵי פִּגּוּל, כְּדִמְפָרֵשׁ וְאָזֵיל. דְּגַבֵּי פִּגּוּל כְּתִיב לֹא יֵרָצֶה, כְּדִכְתִיב גַּבֵּי כָּשֵׁר, לוֹמַר לָךְ כְּהַרְצָאַת כָּשֵׁר כָּךְ הַרְצָאַת פִּגּוּל. מָה הַרְצָאַת כָּשֵׁר לֹא קָרֵי לַהּ הַרְצָאָה אֶלָּא בַזְּרִיקָה שֶׁהִיא סוֹף אַרְבַּע עֲבוֹדוֹת הַמַּתִּירוֹת, אַף פִּגּוּל אֵינוֹ קָבוּעַ וּלְעוֹלָם הוּא תָּלוּי וְעוֹמֵד עַד שֶׁיִּזָּרֵק הַדָּם שֶׁהוּא סוֹף כָּל הַמַּתִּירִין: 

~ פרק ב - משנה ד
<B>בִּשְׁתִיקָה.</B> בְּלֹא מַחֲשָׁבָה הַפּוֹסֶלֶת {כו}: <B>הַפֶּסַח וְהַחַטָּאת שֶׁשְּׁחָטָן שֶׁלֹּא לִשְׁמָן.</B> מוֹצִיאָן מִידֵי פִּגּוּל. אֲבָל שְׁאָר זְבָחִים אֵין שֶׁלֹּא לִשְׁמָן מוֹצִיאָן מִידֵי פִּגּוּל, דְּהָא כְּשֵׁרִים הֵן בְּשֶׁלֹּא לִשְׁמָן: 

~ פרק ב - משנה ה
<B>לֶאֱכֹל כַּזַּיִת בַּחוּץ וְכַזַּיִת לְמָחָר.</B> הַיְנוּ הַךְ דַּאֲמַרַן, אֶלָּא דְרֵישָׁא אַיְרֵי בִּשְׁתֵּי עֲבוֹדוֹת, שֶׁשָּׁחַט עַל מְנָת לֶאֱכֹל כַּזַּיִת בַּחוּץ, וְקִבֵּל עַל מְנָת לֶאֱכֹל כַּזַּיִת לְמָחָר. וְכָאן בַּעֲבוֹדָה אַחַת, שֶׁשָּׁחַט עַל מְנָת לֶאֱכֹל כַּזַּיִת לְמָחָר וְכַזַּיִת בַּחוּץ: <B>רַבִּי יְהוּדָה אוֹמֵר כוּ'.</B> אַכֻּלַּהּ מַתְנִיתִין פָּלֵיג. דְּלֵית לֵיהּ דְּמַחֲשֶׁבֶת שְׁאָר פְּסוּלִים מוֹצִיאָה מִידֵי פִּגּוּל, אֶלָּא אִם כֵּן קָדַם פְּסוּלוֹ לְפִגּוּלוֹ. וּבַעֲבוֹדָה אַחַת נַמִּי פָּלֵיג {כט}, דְּאִית לֵיהּ תְּפֹס לְשׁוֹן רִאשׁוֹן. וְאֵין הֲלָכָה כְּרַבִּי יְהוּדָה: <B>לֶאֱכֹל כַּחֲצִי זַיִת וּלְהַקְטִיר כַּחֲצִי זַיִת.</B> וּשְׁנֵיהֶן חוּץ לִזְמַנּוֹ אוֹ חוּץ לִמְקוֹמוֹ: <B>כָּשֵׁר שֶׁאֵין אֲכִילָה וְהַקְטָרָה מִצְטָרְפִין.</B> לְפָסְלוֹ. דְּהָכָא לֵיכָּא שִׁעוּרָא וְהָכָא לֵיכָּא שִׁעוּרָא: 

^ פרק ג

~ פרק ג - משנה א
<B>כָּל הַפְּסוּלִין שֶׁשָּׁחֲטוּ שְׁחִיטָתָן כְּשֵׁרָה.</B> וְהוּא הַדִּין דַּאֲפִלּוּ לְכַתְּחִלָּה שׁוֹחֲטִין. דִּכְתִיב (וַיִּקְרָא א) וְשָׁחַט אֶת בֶּן הַבָּקָר וְהִקְרִיבוּ בְּנֵי אַהֲרֹן הַכֹּהֲנִים אֶת הַדָּם, מִקַּבָּלָה וָאֵילָךְ מִצְוַת כְּהֻנָּה, לִמֵּד עַל הַשְּׁחִיטָה שֶׁכְּשֵׁרָה בְּזָרִים וּבִפְסוּלִים. וְלֹא קָתָנֵי שֶׁשָּׁחֲטוּ דְּמַשְׁמַע דִּיעֲבַד אִין לְכַתְּחִלָּה לֹא, אֶלָּא מִשּׁוּם טְמֵאִים בִּלְבָד, דְּטָמֵא לְכַתְּחִלָּה לֹא יִשְׁחֹט, גְּזֵרָה שֶׁמָּא יִגַּע בַּבָּשָׂר. וְטָמֵא שֶׁשָּׁחַט בְּקָדָשִׁים וּכְשֵׁרִים לֹא מַשְׁכַּחַת לַהּ אֶלָּא בְסַכִּינָא אֲרִיכָא {א}, וּכְגוֹן שֶׁהוּא עוֹמֵד חוּץ לָעֲזָרָה {ב} וְשׁוֹחֵט הַבְּהֵמָה שֶׁבְּתוֹךְ הָעֲזָרָה, דְּהָא שְׁחִיטַת קָדָשִׁים בָּעֲזָרָה הַוְיָא, וְאֵין טָמֵא נִכְנָס לָעֲזָרָה. וּבְנִטְמָא בְּשֶׁרֶץ {ג}, שֶׁאֵינוֹ מְטַמֵּא אֶת הַסַּכִּין, דְּלָאו אַב הַטֻּמְאָה הוּא. אוֹ בִּטְמֵא מֵת וּכְגוֹן שֶׁבָּדַק קְרוּמִית שֶׁל קָנֶה וְשָׁחַט בָּהּ, אֲבָל בְּסַכִּין לֹא, שֶׁטְּמֵא מֵת מְטַמֵּא אֶת הַסַּכִּין לִהְיוֹת אַב הַטֻּמְאָה כַּיּוֹצֵא בוֹ, וְהַסַּכִּין מְטַמֵּא אֶת הַבָּשָׂר {ה}: <B>לְפִיכָךְ הֵן פּוֹסְלִים אֶת הַקָּרְבָּן בְּמַחֲשָׁבָה.</B> הוֹאִיל וּרְאוּיִין לַעֲבוֹדָה זוֹ מַחֲשַׁבְתָּן מַחֲשָׁבָה וּפוֹסֶלֶת: <B>וְכֻלָּן.</B> הַפְּסוּלִים: <B>שֶׁקִּבְּלוּ אֶת הַדָּם.</B> עַל מְנָת לֶאֱכֹל וּלְהַקְטִיר חוּץ לִזְמַנּוֹ אוֹ חוּץ לִמְקוֹמוֹ: <B>אִם יֵשׁ דַּם הַנֶּפֶשׁ.</B> עוֹד בַּבְּהֵמָה, יַחֲזֹר הַכָּשֵׁר לַעֲבוֹדָה וִיקַבֵּל וְיִזְרֹק, וְהַזֶּבַח כָּשֵׁר. שֶׁאֵין מַחֲשַׁבְתָּן שֶׁל אֵלּוּ פּוֹסַלְתָּן בְּקַבָּלָה, לְפִי שֶׁאֵינָן רְאוּיִין לָהּ, וְאֵין הַמַּחֲשָׁבָה פּוֹסֶלֶת אֶלָּא בְּמִי שֶׁרָאוּי לָעֲבוֹדָה {ח}, וּבַדָּבָר הָרָאוּי, וּבַמָּקוֹם הָרָאוּי לַעֲבֹד, דִּכְתִיב (וַיִּקְרָא ז) הַמַּקְרִיב אוֹתוֹ לֹא יֵחָשֵׁב, בָּרָאוּי לְהַקְרָבָה הַכָּתוּב מְדַבֵּר: 

~ פרק ג - משנה ב
<B>יַחֲזִיר לַכָּשֵׁר.</B> וְלֹא מִפְסִיל בְּמַה שֶּׁנָּתַן אוֹתוֹ לַפָּסוּל {ט}: <B>נְתָנוֹ.</B> פָּסוּל {י}: <B>עַל גַּבֵּי הַכֶּבֶשׁ שֶׁלֹּא כְנֶגֶד הַיְסוֹד.</B> דְּהַוְיָא נְתִינָה שֶׁלֹּא בִמְקוֹמָהּ. אוֹ שֶׁנָּתַן אֶת הַנִּתָּנִים לְמַטָּה לְמַעְלָה, יַחֲזֹר הַכָּשֵׁר וִיקַבֵּל. וּצְרִיכָה לְאַשְׁמְעִינַן בְּכֻלְּהוּ דְּאִית לֵיהּ תַּקַּנְתָּא בַּחֲזָרָה. דְּאִי אַשְׁמְעִינַן בָּרֵישָׁא, הֲוָה אֲמֵינָא הָנָךְ דַּחֲזוּ לַעֲבוֹדַת צִבּוּר כְּגוֹן טָמֵא דַּחֲזִי לְכַתְּחִלָּה בְּצִבּוּר, הִלְכָּךְ גַּבֵּי יָחִיד אִיכָּא תַקַּנְתָּא בַּחֲזָרָה {יב}, אֲבָל שְׂמֹאל דְּלֹא חַזְיָא לַעֲבוֹדַת צִבּוּר אֵימָא דְּלֵית לֵיהּ תַּקַּנְתָּא בַּחֲזָרָה. וְאִי אַשְׁמְעִינַן שְׂמֹאל, הֲוָה אֲמֵינָא שְׂמֹאל אִית לֵיהּ תַּקַּנְתָּא בַּחֲזָרָה, שֶׁכֵּן יֵשׁ בָּהּ הֶכְשֵׁר בְּיוֹם הַכִּפּוּרִים, שֶׁכֹּהֵן גָּדוֹל נוֹטֵל אֶת הַמַּחְתָּה בִּימִינוֹ וְאֶת הַכַּף בִּשְׂמֹאלוֹ, אֲבָל כְּלִי חֹל אֵימָא לֹא. וְאִי אַשְׁמְעִינַן כְּלִי חֹל, מִשּׁוּם דַּחֲזוּ לְקַדְּשִׁינְהוּ, אֲבָל הָנָךְ אֵימָא לֹא, צְרִיכָא:  

~ פרק ג - משנה ג
<B>לֶאֱכֹל דָּבָר שֶׁאֵין דַּרְכּוֹ לֶאֱכֹל.</B> חוּץ לִזְמַנּוֹ אוֹ חוּץ לִמְקוֹמוֹ: <B>וְרַבִּי אֱלִיעֶזֶר פּוֹסֵל.</B> וְאֵין הֲלָכָה כְּרַבִּי אֱלִיעֶזֶר: 

~ פרק ג - משנה ד
<B>קִיפָה.</B> תַּבְלִין וְדַק דַּק שֶׁבְּשׁוּלֵי קְדֵרָה {טז}: <B>אָלָל.</B> שִׁיּוּרֵי הַבָּשָׂר הַנִּדְבָּקִים בָּעוֹר בִּשְׁעַת הֶפְשֵׁט. פֵּרוּשׁ אַחֵר, גִּיד הַצַּוָּאר שֶׁהוּא קָשֶׁה וְאֵינוֹ רָאוּי לַאֲכִילָה שֶׁקּוֹרִין קַפִּיל"וֹ בְּלַעַ"ז: <B>הַקַּרְנַיִם וְהַטְּלָפַיִם.</B> וַאֲפִלּוּ מַה שֶּׁיֵּשׁ בָּהֶן קָרוֹב לַבָּשָׂר שֶׁכְּשֶׁחוֹתְכִין אוֹתוֹ יוֹצֵא מִמֶּנּוּ דָם, לָא חֲשִׁיב כְּבָשָׂר: <B>וְאֵין חַיָּבִין עֲלֵיהֶם מִשּׁוּם פִּגּוּל.</B> אִם הָיָה הַזֶּבַח פִּגּוּל, שֶׁחָשַׁב עַל בְּשָׂרוֹ לְאָכְלוֹ חוּץ לִזְמַנּוֹ, וְאָכַל מֵאֵלּוּ, פָּטוּר: <B>וְטָמֵא.</B> אִם אָכַל מֵאַחַת מֵאֵלֶּה בְּטֻמְאַת הַגּוּף מִזֶּבַח כָּשֵׁר, אֵינוֹ חַיָּב מִשּׁוּם אוֹכֵל קָדָשִׁים בְּטֻמְאַת הַגּוּף: 

~ פרק ג - משנה ה
<B>הַשּׁוֹחֵט אֶת הַמֻּקְדָּשִׁין.</B> כָּל הֵיכָא דְּנָקַט הַאי לִישָׁנָא מַיְרֵי בִּנְקֵבוֹת: <B>לֶאֱכֹל שָׁלִיל.</B> שֶׁבְּמֵעֶיהָ: <B>אוֹ שִׁלְיָא.</B> הָעוֹר הַחוֹפֶה אֶת הַוָּלָד. אֵין מַחֲשָׁבָה זוֹ פּוֹסֶלֶת אֶת הַזֶּבַח. דִּשְׁלִיל וְשִׁלְיָא לָאו גוּפָא דְזִבְחָא הוּא: <B>לֹא פִגֵּל.</B> הָכִי קָאָמַר, הַשּׁוֹחֵט אֶת הַמֻּקְדָּשִׁין לֶאֱכֹל שְׁלִיל אוֹ שִׁלְיָא חוּץ לִמְקוֹמוֹ, לֹא פָסַל. וְאִם חָשַׁב לֶאֱכֹל מֵהֶן חוּץ לִזְמַנּוֹ, לֹא פִגֵּל: <B>חֲלֵב הַמֻּקְדָּשִׁין וּבֵיצֵי תוֹרִין אֵין חַיָּבִין עֲלֵיהֶן מִשּׁוּם פִּגּוּל.</B> אִם פִּגֵּל בַּזֶּבַח וְאָכַל מֵחָלָב שֶׁבְּדַדֶּיהָ, לֹא מְחֻיָּב עָלֶיהָ מִשּׁוּם פִּגּוּל, דְּלָאו גּוּפָא דְזִבְחָא הוּא: 

~ פרק ג - משנה ו
<B>לְהַנִּיחַ אֶת דָּמוֹ אוֹ אֶת אֵמוּרָיו לְמָחָר.</B> לֹא שֶׁיַּקְטִירֵם לְמָחָר, דְּהַאי מַחֲשֶׁבֶת חוּץ לִזְמַנּוֹ הִיא וּפִגּוּל גָּמוּר הָוֵי. אֶלָּא עַל מְנָת שֶׁיַּנִּיחַ הַכֹּל לְמָחָר וְלֹא יַקְטִירֵם: <B>רַבִּי יְהוּדָה פּוֹסֵל.</B> הוֹאִיל וּמִפְסַל בְּהוֹצָאָה וּבְהִנּוּחַ, מִפְסַל נַמִּי בְּמַחֲשֶׁבֶת הוֹצָאָה וְהִנּוּחַ. וּכְשֵׁם שֶׁאִם הִנִּיחָן לְמָחָר פָּסוּל, דְּדָם נִפְסָל בִּשְׁקִיעַת הַחַמָּה, כָּךְ אִם חָשַׁב עֲלֵיהֶן לְהַנִּיחָם לְמָחָר, פָּסַל: <B>וַחֲכָמִים מַכְשִׁירִין.</B> הוֹאִיל וְלֹא חָשַׁב לֹא לְהַקְטִיר וְלֹא לִזְרֹק וְלֹא לֶאֱכֹל חוּץ לִזְמַנּוֹ, וְכֵן לֹא חָשַׁב לֹא לְהַקְטִיר וְלֹא לִזְרֹק וְלֹא לֶאֱכֹל חוּץ לִמְקוֹמוֹ, אַף עַל פִּי שֶׁחָשַׁב לְהַנִּיחַ לְמָחָר אוֹ לְהוֹצִיא חוּץ לִמְקוֹמוֹ, לֹא פָסַל. וַהֲלָכָה כַּחֲכָמִים. וְהָא דְּלֹא פָסַל רַבִּי יְהוּדָה בִּמְחַשֵּׁב בַּדָּמִים הַנִּתָּנִין לְמַטָּה לָתֵת אוֹתָם לְמַעְלָה הוֹאִיל וְאִם עָשָׂה כֵן פָּסַל, מִשּׁוּם דִּסְבִירָא לֵיהּ לְרַבִּי יְהוּדָה שֶׁהַחוֹשֵׁב לִזְרֹק הַדָּם עַל הַמִּזְבֵּחַ אֲפִלּוּ שֶׁלֹּא בִמְקוֹמוֹ כְּאִלּוּ חָשַׁב לְזָרְקוֹ בִּמְקוֹמוֹ, וּבִלְבָד שֶׁלֹּא יַחֲשֹׁב לִזְרֹק חוּץ לָעֲזָרָה {יח}: 

^ פרק ד

~ פרק ד - משנה א
<B>בֵּית שַׁמַּאי אוֹמְרִים כָּל הַנִּתָּנִין עַל מִזְבֵּחַ הַחִיצוֹן.</B> יֵשׁ מֵהֶן שֶׁטְּעוּנִין אַרְבַּע מַתָּנוֹת. וְיֵשׁ מֵהֶן שֶׁטְּעוּנִין שְׁתַּיִם שֶׁהֵם אַרְבַּע. וְיֵשׁ שֶׁטְּעוּנִים מַתָּנָה אַחַת, כְּדִתְנַן בְּאִידָךְ פִּרְקִין. וְהַשְׁתָּא קָאָמַר דְּכֻלָּן שֶׁלֹּא נָתַן אֶלָּא מַתָּנָה אַחַת בְּדִיעֲבַד כִּפֵּר, דִּכְתִיב (דְּבָרִים יב) וְדַם זְבָחֶיךָ יִשָּׁפֵךְ, שְׁפִיכָה אַחַת מַשְׁמַע, מִדְּלֹא כְתִיב סָבִיב דְּמַשְׁמַע שְׁתֵּי מַתָּנוֹת שֶׁהֵן אַרְבַּע: <B>וּבְחַטָּאת שְׁתֵּי מַתָּנוֹת.</B> שָׁלֹשׁ פָּרָשִׁיּוֹת נֶאֶמְרוּ בַּחַטָּאוֹת הַחִיצוֹנוֹת בְּוַיִּקְרָא, אַחַת בִּשְׂעִיר נָשִׂיא, וּשְׁתַּיִם בְּחַטַּאת יָחִיד, אַחַת בְּכִבְשָׂה וְאַחַת בִּשְׂעִירָה. בִּשְׁתַּיִם כְּתִיב עַל קַרְנֹת חָסֵר, וְהָאַחַת מָלֵא. וּבֵית שַׁמַּאי יֶשׁ לָהֶן יֵשׁ אֵם לְמִקְרָא, הֲרֵי כָּאן שִׁשָּׁה, וְאֵין בַּמִּזְבֵּחַ אֶלָּא אַרְבַּע, וְהַשְּׁתַּיִם יְתֵרוֹת לֹא נֶאֶמְרוּ אֶלָּא שֶׁשְּׁנָאָן הַכָּתוּב לְעַכֵּב. וּבֵית הִלֵּל סָבְרֵי אַהֲנֵי מִקְרָא דְּמַשְׁמַע שֵׁשׁ, וְאַהֲנֵי מַסֹּרֶת דְּמַשְׁמַע אַרְבַּע, הִלְכָּךְ טְפֵי חָדָא אַמַּסֹּרֶת וּבְצַר חָדָא מִמִּקְרָא וְהָווּ לְהוּ חָמֵשׁ, אַרְבַּע לְמִצְוָה וְחַד לְעַכֵּב, וְאִם נָתַן מַתָּנָה אַחַת כִּפֵּר: <B>לְפִיכָךְ.</B> חַטָּאת וְכָל הַזְּבָחִים לְבֵית הִלֵּל, וּלְבֵית שַׁמַּאי שְׁאָר הַזְּבָחִים חוּץ מֵחַטָּאת, נָתַן אֶת הָרִאשׁוֹנָה כְתִקְּנָה וְאֶת הַשְּׁנִיָּה בְּמַחֲשֶׁבֶת אֲכִילַת בָּשָׂר חוּץ לִזְמַנָּהּ, כִּפֵּר, וְכָשֵׁר הַקָּרְבָּן לִקָּרֵב עַל יְדֵי מַתָּנָה רִאשׁוֹנָה, דְּאֵין הַשְּׁנִיָּה מַתֶּרֶת הַבָּשָׂר, שֶׁהֲרֵי הֻתַּר עַל יְדֵי מַתָּנָה רִאשׁוֹנָה, הִלְכָּךְ אֵינָהּ מְפַגֶּלֶת: <B>נָתַן אֶת הָרִאשׁוֹנָה חוּץ לִזְמַנָּהּ כוּ' פִּגּוּל וְחַיָּבִין עָלָיו כָּרֵת.</B> שֶׁאֵין מַחֲשֶׁבֶת חוּץ לִמְקוֹמוֹ דִּשְׁנִיָּה מוֹצִיאָתוֹ מִידֵי פִגּוּל, שֶׁהֲרֵי הֻקְבַּע בָּרִאשׁוֹנָה שֶׁקָּרְבוּ כָּל מַתִּירָיו: 

~ פרק ד - משנה ב
<B>אִם חִסַּר אַחַת מִכָּל הַמַּתָּנוֹת לֹא כִפֵּר.</B> דִּבְפַר הֶעְלֵם דָּבָר כְּתִיב (וַיִּקְרָא ד) וְעָשָׂה לַפָּר כַּאֲשֶׁר עָשָׂה לְפַר הַחַטָּאת כֵּן יַעֲשֶׂה לוֹ, וּמִקְרָא שֶׁאֵין צָרִיךְ הוּא, שֶׁהֲרֵי כָּל עֲבוֹדוֹתָיו נִתְפָּרְשׁוּ בוֹ {ב}, אֶלָּא לִכְפֹּל בְּאַזְהָרַת הַזָּאוֹת שֶׁבּוֹ הוּא דְאָתָא. וְהָכִי מַשְׁמַע, וְעָשָׂה לוֹ כַאֲשֶׁר כָּתַבְתִּי לְךָ עֲשִׂיּוֹתָיו, וְשָׁנָה עֲלֵיהֶם לְעַכֵּב שֶׁאִם חִסַּר אַחַת מִן הַמַּתָּנוֹת לֹא כִפֵּר: <B>לְפִיכָךְ.</B> הוֹאִיל וְכֻלָּן מַתִּירוֹת, אֵין זוֹ מַתֶּרֶת בְּלֹא זוֹ וְאֵין זוֹ מְפַגֶּלֶת בְּלֹא זוֹ: <B>אִם נְתָנָן כֻּלָּן כְּתִקְנָן וְאַחַת שֶׁלֹּא כְתִקְנָהּ.</B> בְּמַחֲשֶׁבֶת חוּץ לִזְמַנּוֹ: <B>פָּסוּל.</B> שֶׁלֹּא הֻתַּר בָּרִאשׁוֹנוֹת: <B>וְאֵין בּוֹ כָרֵת.</B> שֶׁאֵין מְפַגְּלִים בַּחֲצִי מַתִּיר: 

~ פרק ד - משנה ג
<B>אֵלּוּ דְבָרִים שֶׁאֵין חַיָּבִים עֲלֵיהֶם.</B> כָּרֵת בַּאֲכִילָתָן מִשּׁוּם פִּגּוּל: <B>הַקֹּמֶץ.</B> אִם קָמַץ עַל מְנָת לֶאֱכֹל שִׁירַיִם לְמָחָר, וְנִתְפַּגְּלָה הַמִּנְחָה שֶׁאֵינָהּ נֶאֱכֶלֶת אֶלָּא לְיוֹם וְלַיְלָה, אֵין הָאוֹכֵל אֶת הַקֹּמֶץ בְּכָרֵת, שֶׁאֵין פִּגּוּל חָל אֶלָּא עַל דָּבָר שֶׁיֵּשׁ לוֹ מַתִּירִין אֲחֵרִים. דְּפִגּוּל מִשְּׁלָמִים יָלְפִינַן לֵיהּ דִּכְתִיב (וַיִּקְרָא ז) וְאִם הֵאָכֹל יֵאָכֵל מִבְּשַׂר זֶבַח שְׁלָמָיו וְגוֹ', מַה שְּׁלָמִים מְיֻחָדִים שֶׁיֵּשׁ לָהֶם מַתִּירִין בֵּין לָאָדָם בֵּין לַמִּזְבֵּחַ, שֶׁהַדָּם מַתִּיר לְהַקְטִיר הָאֵמוּרִין לַמִּזְבֵּחַ, וְהָאֵמוּרִין מַתִּירִין הַבָּשָׂר לָאָדָם, וְחַיָּבִין עֲלֵיהֶם מִשּׁוּם פִּגּוּל, אַף כָּל שֶׁיֵּשׁ לוֹ מַתִּירִין בֵּין לָאָדָם בֵּין לַמִּזְבֵּחַ חַיָּבִין עָלָיו מִשּׁוּם פִּגּוּל, לַאֲפוֹקֵי כָּל הָנָךְ דַּחֲשִׁיב בְּמַתְנִיתִין, שֶׁאֵין לָהֶם מַתִּירִין אֶלָּא הֵן עַצְמָן מַתִּירִין לַאֲחֵרִים, שֶׁהָאוֹכֵל מֵהֶן אֵינוֹ חַיָּב מִשּׁוּם פִּגּוּל: <B>וְהַלְּבוֹנָה.</B> אֵין אַחֵר מַתִּירָהּ {ד}. אֶלָּא הִיא מַתֶּרֶת אֶת הַמִּנְחָה, כְּמוֹ הַקֹּמֶץ: <B>מִנְחַת נִדְבַת כֹּהֲנִים {ה}.</B> כֻּלָּהּ כָּלִיל וְאֵינָהּ נִקְמֶצֶת. הִלְכָּךְ אֵין אַחֵר מַתִּירָהּ: <B>מִנְחַת כֹּהֵן מָשִׁיחַ.</B> דְּהַיְנוּ חֲבִתֵּי כֹהֵן גָּדוֹל שֶׁהִיא קְרֵבָה בְּכָל יוֹם מַחֲצִיתָהּ בַּבֹּקֶר וּמַחֲצִיתָהּ בָּעֶרֶב: <B>וּמִנְחַת נְסָכִים.</B> לֹא גָרְסִינַן דְּהָא מַפְלִיג פְּלִיגֵי בָהּ. וְיֵשׁ חִלּוּק בֵּין בָּאָה עִם הַזֶּבַח לְבָאָה בִּפְנֵי עַצְמָהּ: <B>וְהַדָּם.</B> הוּא הַמַּתִּיר: <B>וְהַנְּסָכִים הַבָּאִים בִּפְנֵי עַצְמָן.</B> כְּגוֹן שֶׁהִתְנַדֵּב מִנְחַת נְסָכִים בְּלֹא זֶבַח, כִּדְאָמְרִינַן בִּמְנָחוֹת מִתְנַדֵּב אָדָם מִנְחַת נְסָכִים בִּפְנֵי עַצְמָהּ. אִי נַמִּי הֱבִיאָהּ בִּשְׁבִיל הַזֶּבַח, אֶלָּא שֶׁהֵבִיא זִבְחוֹ הַיּוֹם וּנְסָכָיו לְמָחָר, דְּאָמַר מַר וּמִנְחָתָם וְנִסְכֵּיהֶם, אֲפִלּוּ לְמָחָר. אֲבָל אִם הֱבִיאָן עִם זִבְחוֹ וּפִגֵּל בַּזֶּבַח, נִתְפַּגְּלוּ הַנְּסָכִים: <B>וַחֲכָמִים אוֹמְרִים אַף הַבָּאִים עִם הַבְּהֵמָה.</B> דְּכֵיוָן דְּיָכוֹל לְהַקְרִיב נְסָכִים לְמָחָר, נִמְצָא שֶׁאֵין הַזֶּבַח מַתִּירָן לִקָּרֵב, אֶלָּא הֵן מַתִּירִין אֶת עַצְמָן. וַהֲלָכָה כַּחֲכָמִים: <B>לֹג שֶׁמֶן שֶׁל מְצֹרָע.</B> שְׁיָרָיו נֶאֱכָלִין {ו}: <B>אֵין חַיָּבִין עָלָיו מִשּׁוּם פִּגּוּל.</B> אִם פִּגֵּל בָּאָשָׁם לֹא נִפְגַּל הַלֹּג. וְאַף עַל פִּי שֶׁהַלֹּג תָּלוּי בָּאָשָׁם, דִּכְתִיב (שָׁם יד) עַל דַּם הָאָשָׁם, דְּאִם לֹא נָתַן מִדַּם הָאָשָׁם תְּחִלָּה אֵין נְתִינַת הַשֶּׁמֶן כְּלוּם, אֲפִלּוּ הָכִי כֵּיוָן דְּאָדָם מֵבִיא אֲשָׁמוֹ עַכְשָׁיו וְלֻגּוֹ עַד עֲשָׂרָה יָמִים, נִמְצָא שֶׁאֵין הָאָשָׁם מַתִּירוֹ. וְכֵיוָן דְּאֵין לוֹ מַתִּירִים, אֵין חַיָּבִין עָלָיו מִשּׁוּם פִּגּוּל: <B>וְרַבִּי מֵאִיר אוֹמֵר.</B> לֹג הַבָּא עִם הָאָשָׁם בּוֹ בַיּוֹם, חַיָּבִין עָלָיו מִשּׁוּם פִּגּוּל אִם פִּגֵּל בָּאָשָׁם. וְאֵין הֲלָכָה כְּרַבִּי מֵאִיר: <B>בֵּין לָאָדָם בֵּין לַמִּזְבֵּחַ.</B> אוֹ לָזֶה אוֹ לָזֶה: 

~ פרק ד - משנה ד
<B>הָעוֹלָה דָּמָהּ מַתִּיר אֶת בְּשָׂרָהּ לַמִּזְבֵּחַ.</B> דִּכְתִיב (שָׁם א) וְזָרְקוּ אֶת הַדָּם, וַהֲדַר וְעָרְכוּ: <B>וְאֶת עוֹרָהּ לַכֹּהֲנִים.</B> דִּכְתִיב (שָׁם ז) עוֹר הָעוֹלָה אֲשֶׁר הִקְרִיב, אֵין לוֹ אֶלָּא לְאַחַר זְרִיקָה: <B>חַטַּאת הָעוֹף.</B> שֶׁהִיא נֶאֱכֶלֶת לַכֹּהֲנִים. נַפְקָא לָן מִדִּכְתִיב לְכָל חַטָּאתָם, לְרַבּוֹת חַטַּאת הָעוֹף, דְּלֹא תֵימָא נְבֵלָה הִיא: <B>פָּרִים הַנִּשְׂרָפִים.</B> פַּר כֹּהֵן מָשִׁיחַ וּפַר הֶעְלֵם דָּבָר שֶׁל צִבּוּר וּפַר יוֹם הַכִּפּוּרִים: <B>וּשְׂעִירִים הַנִּשְׂרָפִים.</B> שָׂעִיר שֶׁל יוֹם הַכִּפּוּרִים, וּשְׂעִירֵי עֲבוֹדָה זָרָה. שֶׁכָּל אֵלּוּ דָמָן טָעוּן הַזָּיָה לִפְנִים, וְאֵמוּרֵיהֶן קְרֵבִין עַל מִזְבַּח הָעוֹלָה וּשְׁאָר הַבָּשָׂר נִשְׂרָף בְּבֵית הַדֶּשֶׁן. וְהוֹאִיל וְדָמָן מַתִּיר אֶת אֵמוּרֵיהֶן לִקָּרֵב, אִם פִּגֵּל בָּהֶן וְאָכַל אֶת אֵמוּרֵיהֶן חַיָּב עֲלֵיהֶן מִשּׁוּם פִּגּוּל: <B>כֹּל שֶׁאֵינוֹ עַל מִזְבֵּחַ הַחִיצוֹן כִּשְׁלָמִים.</B> דְּפִגּוּל, בִּשְׁלָמִים הוּא דִכְתִיב, מַה שְּׁלָמִים מְיֻחָדִים שֶׁמַתַּן דָּמָן עַל מִזְבֵּחַ הַחִיצוֹן, אַף כָּל שֶׁדָּמָן נָתוּן עַל מִזְבֵּחַ הַחִיצוֹן. לַאֲפוֹקֵי פָּרִים הַנִּשְׂרָפִים וּשְׂעִירִים הַנִּשְׂרָפִים שֶׁדָּמָן טָעוּן הַזָּיָה {י} וּמַתַּן דָּמִים בִּפְנִים. וְאֵין הֲלָכָה כְּרַבִּי שִׁמְעוֹן: 

~ פרק ד - משנה ה
<B>קָדְשֵׁי נָכְרִים.</B> שֶׁהַנָּכְרִים נוֹדְרִים נְדָרִים וּנְדָבוֹת כְּיִשְׂרָאֵל. דִּכְתִיב בְּפָרָשַׁת אֱמוֹר אִישׁ אִישׁ מִבֵּית יִשְׂרָאֵל אֲשֶׁר יַקְרִיב קָרְבָּנוֹ לְכָל נִדְרֵיהֶם וּלְכָל נִדְבוֹתָם, וְדָרְשִׁינַן אִישׁ, מַה תַּלְמוּד לוֹמַר אִישׁ אִישׁ, לְרַבּוֹת אֶת הַגּוֹיִם שֶׁנּוֹדְרִים נְדָרִים וּנְדָבוֹת כְּיִשְׂרָאֵל: <B>אֵין חַיָּבִין מִשּׁוּם פִּגּוּל נוֹתָר וְטָמֵא.</B> דְּפִגּוּל יָלֵיף מִנּוֹתָר בִּגְזֵרָה שָׁוָה דְעָוֹן עָוֹן {יא}, וְנוֹתָר יָלֵיף מִטָּמֵא בִּגְזֵרָה שָׁוָה דְּחִלּוּל חִלּוּל {יב}, וּבְטָמֵא כְתִיב (וַיִּקְרָא כב) וְיִנָּזְרוּ מִקָּדְשֵׁי בְּנֵי יִשְׂרָאֵל, וְלֹא מִקָּדְשֵׁי נָכְרִים. וְאֵין הֲלָכָה כְּרַבִּי מֵאִיר: <B>דְּבָרִים שֶׁאֵין חַיָּבִין עֲלֵיהֶן מִשּׁוּם פִּגּוּל.</B> כְּגוֹן הַקֹּמֶץ וְהַקְּטֹרֶת וְכָל הַשְּׁנוּיִין בְּמִשְׁנָתֵנוּ: <B>חַיָּבִין מִשּׁוּם טֻמְאָה.</B> הָאוֹכְלָן בְּטֻמְאַת הַגּוּף חַיָּב כָּרֵת: <B>חוּץ מִן הַדָּם.</B> דְּמִעֲטֵיהּ קְרָא, דִּכְתִיב (שָׁם יז) וַאֲנִי נְתַתִּיו לָכֶם, שֶׁלָּכֶם יְהֵא כִּשְׁאָר חֻלִּין, וְלֹא כְּקָדָשִׁים. וְעוֹד כְּתִיב (שָׁם) עַל הַמִּזְבֵּחַ לְכַפֵּר, לְכַפָּרָה נְתַתִּיו וְלֹא לִמְעִילָה {טו}. הִלְכָּךְ אֵין חַיָּבִין עָלָיו לֹא מִשּׁוּם טֻמְאָה וְלֹא מִשּׁוּם נוֹתָר וְלֹא מִשּׁוּם פִּגּוּל, אֶלָּא מִשּׁוּם אוֹכֵל דָּם גְּרֵידָא: <B>בְּדָבָר שֶׁדַּרְכָּן לְהֵאָכֵל.</B> שֶׁדֶּרֶךְ בְּנֵי אָדָם לְאָכְלָן, וְאַף עַל פִּי שֶׁהוּא מִן הַנִּקְטָרִים, כְּגוֹן קֹמֶץ וּמִנְחַת כֹּהֲנִים וְהַדּוֹמִים לָהּ. אֲבָל לְבוֹנָה וְעֵצִים וּקְטֹרֶת אֵין חַיָּבִין עֲלֵיהֶן מִשּׁוּם טֻמְאָה. וְרַבָּנָן פְּלִיגֵי עֲלֵיהּ וּמְרַבּוּ לְהוּ לַטֻּמְאָה מִקְּרָא דִּכְתִיב (שָׁם ז) וְהַבָּשָׂר אֲשֶׁר יִגַּע בְּכָל טָמֵא, וְהַבָּשָׂר יְתֵרָא, לְרַבּוֹת עֵצִים וּלְבוֹנָה. וַהֲלָכָה כַּחֲכָמִים דְּעֵצִים וּלְבוֹנָה נַמִּי יֵשׁ בָּהֶן מִשּׁוּם טֻמְאָה. וְאֵין לְךָ עֵצִים דְּמִטַּמְאִין אֶלָּא עֵצִים שֶׁל קָרְבָּן בִּלְבָד, שֶׁאִם נָגְעָה בָהֶן טֻמְאָה אָסוּר לְשָׂרְפָן עַל גַּבֵּי הַמִּזְבֵּחַ: 

~ פרק ד - משנה ו
<B>לְשֵׁם זֶבַח.</B> לַאֲפוֹקֵי שִׁנּוּי קֹדֶשׁ, כְּגוֹן לְשֵׁם זֶבַח אַחֵר: <B>לְשֵׁם זוֹבֵחַ.</B> לַאֲפוֹקֵי שִׁנּוּי בְּעָלִים. כִּדְיָלְפִינַן לְעֵיל בְּרֵישׁ פֶּרֶק קַמָּא מִמּוֹצָא שְׂפָתֶיךָ תִּשְׁמֹר וְעָשִׂיתָ כַּאֲשֶׁר נָדַרְתָּ לַה' אֱלֹהֶיךָ נְדָבָה כוּ': <B>לְשֵׁם אִשִּׁים.</B> לַאֲפוֹקֵי אִם שְׁחָטוֹ עַל מְנָת לַעֲשׂוֹתוֹ חֲתִיכוֹת צְלוּיוֹת בְּגֶחָלִים: <B>לְשֵׁם רֵיחַ.</B> לַאֲפוֹקֵי אִם צְלָאָן תְּחִלָּה חוּץ לַמַּעֲרָכָה, דְּתוּ לֹא מַסְקֵי רֵיחָא: <B>לְשֵׁם הַנַּחַת רוּחַ.</B> נַחַת רוּחַ לְהַקָּדוֹשׁ בָּרוּךְ הוּא שֶׁאָמַר וְנַעֲשָׂה רְצוֹנוֹ. וְכָל הָנֵי יָלְפִינַן לְהוּ מִדִּכְתִיב אִשֶּׁה רֵיחַ נִיחוֹחַ: <B>לְשֵׁם חֵטְא.</B> לְשֵׁם חֶטְאוֹ שֶׁהוּא מְבִיאוֹ עָלָיו: <B>אַף מִי שֶׁלֹּא הָיָה בְלִבּוֹ לְשֵׁם אֶחָד מִכָּל אֵלּוּ.</B> אֶלָּא שְׁחָטוֹ סְתָם, כָּשֵׁר {יח}: <B>שֶׁהוּא תְנַאי בֵּית דִּין.</B> שֶׁיִּשְׁחֹט סְתָם וְלֹא לֵימָא לִשְׁמָן, דִּלְמָא אָתֵי לְמֵימַר שֶׁלֹּא לִשְׁמָן: <B>שֶׁאֵין הַמַּחְשָׁבָה הוֹלֶכֶת אֶלָּא אַחַר הָעוֹבֵד.</B> הִלְכָּךְ אִי הֲוָה אוֹמֵר שֶׁלֹּא לִשְׁמָן אַף כִּי אָמְרוּ הַבְּעָלִים לִשְׁמָן, לָאו מִידֵי הוּא, דְּלָאו בְּדִידְהוּ תַּלְיָא מִלְּתָא, דִּכְתִיב (וַיִּקְרָא ז) הַמַּקְרִיב אוֹתוֹ לֹא יֵחָשֵׁב. וַהֲלָכָה כְּרַבִּי יוֹסֵי: 

^ פרק ה

~ פרק ה - משנה א
<B>אֵיזֶהוּ מְקוֹמָן שֶׁל זְבָחִים, קָדְשֵׁי קָדָשִׁים.</B> עוֹלוֹת חַטָּאוֹת וַאֲשָׁמוֹת {א}: <B>שְׁחִיטָתָן בַּצָּפוֹן.</B> עוֹלָה, בְּהֶדְיָא כְתִיב בֵּיהּ (שָׁם א) וְשָׁחַט אוֹתוֹ עַל יֶרֶךְ הַמִּזְבֵּחַ צָפוֹנָה {ב}. חַטָּאת, כְּתִיב בֵּיהּ (שָׁם ו) בִּמְקוֹם אֲשֶׁר תִּשָּׁחֵט הָעוֹלָה תִּשָּׁחֵט הַחַטָּאת. אָשָׁם, כְּתִיב בֵּיהּ (שָׁם ז) בִּמְקוֹם אֲשֶׁר יִשְׁחֲטוּ אֶת הָעוֹלָה יִשְׁחֲטוּ אֶת הָאָשָׁם: <B>שְׁחִיטָתָן בַּצָּפוֹן.</B> וְהָא דְלָא תָנֵי הָכָא וְקִבּוּל דָּמָן בִּכְלִי שָׁרֵת בַּצָּפוֹן, אַף עַל גַּב דְּכֻלְּהוּ קַבָּלַת דָּמָן בַּצָּפוֹן בִּמְקוֹם שְׁחִיטָה, דְּסָמוּךְ לַשְּׁחִיטָה כְּתִיב וְלָקַח מִדַּם הַפָּר, אֶלָּא מִשּׁוּם דְּאִיכָּא אֲשָׁמוֹ שֶׁל מְצֹרָע שֶׁהַכֹּהֵן הָיָה מְקַבֵּל מִקְצָת דָּמוֹ בְּכַפּוֹ, דִּכְתִיב (שָׁם יד) וְלָקַח הַכֹּהֵן מִדַּם הָאָשָׁם וְנָתַן, מַה נְּתִינָה בְּעַצְמוֹ שֶׁל כֹּהֵן, בְּאֶצְבָּעוֹ, אַף לְקִיחָה בְּעַצְמוֹ שֶׁל כֹּהֵן {ג}, מִשּׁוּם הָכִי לֹא כָתַב הָכָא וְקִבּוּל דָּמָן, שֶׁאֵין קִבּוּל דָּמָן שָׁוֶה. וּמִשּׁוּם דְּלֹא סַגִּי לֵיהּ בְּלֹא קַבָּלַת כְּלִי, שֶׁלְּאַחַר שֶׁקִּבֵּל כֹּהֵן אֶחָד לְמִקְצָת דָּם בְּיָדוֹ הָיָה כֹהֵן אַחֵר מְקַבֵּל הַדָּם בַּכְּלִי {ד}, מִשּׁוּם הָכִי הָדַר תָּנֵי בְּהֶדְיָא אֲשַׁם מְצֹרָע אָשָׁם תָּלוּי שְׁחִיטָתָן בַּצָּפוֹן וְקִבּוּל דָּמָן בִּכְלִי שָׁרֵת בַּצָּפוֹן: <B>פַּר וְשָׂעִיר שֶׁל יוֹם הַכִּפּוּרִים.</B> אַף עַל גַּב דְּצָפוֹן בְּעוֹלָה הוּא דִכְתִיב, הִקְדִּים תַּנָּא לְחַטָּאוֹת בָּרֵישָׁא, דְּאַיְדֵי דְּאָתְיָא מִדְּרָשָׁא חֲבִיבָא לֵיהּ. וְחַטָּאוֹת פְּנִימִיּוֹת אַיְדֵי דְּנִכְנַס דָּמָן לִפְנַי וְלִפְנִים חֲבִיבָא לֵיהּ וְאַקְדְמִינְהוּ לִשְׁאָר חַטָּאוֹת. וְאִינְהוּ נַמִּי שְׁחִיטָתָן בַּצָּפוֹן, דִּכְתִיב (שָׁם ד) וְשָׁחַט אֶת הַחַטָּאת בִּמְקוֹם הָעוֹלָה, וּקְרָא יְתֵרָא הוּא, דְּהָא כְתִיב בִּמְקוֹם אֲשֶׁר תִּשָּׁחֵט הָעוֹלָה תִּשָּׁחֵט הַחַטָּאת, אֶלָּא זֶה בָּנָה אָב לְכָל הַחַטָּאוֹת שֶׁיְּהוּ טְעוּנוֹת צָפוֹן: <B>וְקִבּוּל דָּמָן בִּכְלִי שָׁרֵת.</B> דִּכְתִיב בְּעוֹלַת סִינַי (שְׁמוֹת כד) וַיָּשֶׂם בָּאַגָּנֹת, וּמִמֶּנּוּ לָמְדוּ כָּל הַזְּבָחִים לִהְיוֹת טְעוּנִים כְּלִי: <B>הַזָּיָה עַל בֵּין הַבַּדִּים.</B> עוֹמֵד בֵּין שְׁנֵי בַדֵּי אָרוֹן וּמַזֶּה אַחַת לְמַעְלָה וְשֶׁבַע לְמַטָּה כְּנֶגֶד עָבְיָהּ שֶׁל כַּפֹּרֶת, וְלֹא הָיוּ נוֹגְעִים בָּהּ: <B>וְעַל הַפָּרֹכֶת.</B> דִּכְתִיב (וַיִּקְרָא טז) וְכֵן יַעֲשֶׂה לְאֹהֶל מוֹעֵד {ח}: <B>וְעַל מִזְבַּח הַזָּהָב.</B> כְּדִכְתִיב וְיָצָא אֶל הַמִּזְבֵּחַ. בְּסֵדֶר עֲבוֹדַת יוֹם הַכִּפּוּרִים בְּפָרָשַׁת אַחֲרֵי מוֹת: <B>מַתָּנָה אַחַת מְעַכָּבֶת.</B> כְּדַאֲמַרַן בְּפֶרֶק בֵּית שַׁמַּאי [דַּף לו] דִּבְפַר הֶעְלֵם דָּבָר כְּתִיב וְעָשָׂה לַפָּר כַּאֲשֶׁר עָשָׂה לְפַר הַחַטָּאת כֵּן יַעֲשֶׂה לוֹ, וּקְרָא יְתֵרָא הוּא, לְעַכֵּב שֶׁאִם חִסַּר אַחַת מִן הַמַּתָּנוֹת לֹא כִפֵּר. וְדָרְשִׁינַן וְעָשָׂה לַפָּר, זֶה פַּר יוֹם הַכִּפּוּרִים, דִּבְדִידֵיהּ נַמִּי מַתָּנָה אַחַת מְעַכֶּבֶת כְּמוֹ פַּר הֶעְלֵם דָּבָר: <B>שְׁיָרֵי הַדָּם הָיָה שׁוֹפֵךְ עַל יְסוֹד מַעֲרָבִי.</B> כְּדִכְתִיב (וַיִּקְרָא ד) אֶל יְסוֹד מִזְבַּח הָעוֹלָה אֲשֶׁר פֶּתַח אֹהֶל מוֹעֵד, וְאֹהֶל מוֹעֵד לְמַעֲרָבוֹ שֶׁל מִזְבֵּחַ הַחִיצוֹן הָיָה: <B>אִם לֹא נָתַן.</B> שְׁיָרֵי הַדָּם לַיְסוֹד, לֹא עִכֵּב הַכַּפָּרָה. דְּבָתַר הַזָּאוֹת וּמַתַּן דָּמִים לִפְנִים כְּתִיב (שָׁם טז) וְכִלָּה מִכַּפֵּר אֶת הַקֹּדֶשׁ, דְּמַשְׁמַע שֶׁכְּבָר שָׁלְמוּ כָל הַכַּפָּרוֹת כֻּלָּן: 

~ פרק ה - משנה ב
<B>פָּרִים הַנִּשְׂרָפִים.</B> פַּר הֶעְלֵם וּפַר כֹּהֵן מָשִׁיחַ, שֶׁאֵין נֶאֱכָלִים לַכֹּהֲנִים אֶלָּא נִשְׂרָפִים חוּץ לִירוּשָׁלַיִם: <B>וּשְׂעִירִים הַנִּשְׂרָפִים.</B> שְׂעִירֵי {ט} עֲבוֹדָה זָרָה. שֶׁהֻקְּשׁוּ לְפַר הֶעְלֵם לְכָל דִּבְרֵיהֶם: <B>הַזָּיָה עַל הַפָּרֹכֶת.</B> שֶׁבַע הַזָּיוֹת עַל הַפָּרֹכֶת. אֲבָל בֵּין הַבַּדִּים לֹא כְתִיב בְּהוּ הַזָּיָה כְּמוֹ בְּפַר שֶׁל יוֹם הַכִּפּוּרִים דִּכְתִיב בֵּיהּ (שָׁם) וְהִזָּה בְּאֶצְבָּעוֹ עַל פְּנֵי הַכַּפֹּרֶת: <B>אֵלּוּ וָאֵלּוּ.</B> שֶׁל יוֹם הַכִּפּוּרִים וּשְׁאָר הַנִּשְׂרָפִים: <B>נִשְׂרָפִים בְּבֵית הַדָּשֶׁן.</B> לִמְקוֹם שֶׁמּוֹצִיאִים שָׁם אֶת הַדֶּשֶׁן שֶׁל מִזְבֵּחַ הַחִיצוֹן, דִּכְתִיב בֵּיהּ (שָׁם ו) וְהוֹצִיא אֶת הַדֶּשֶׁן אֶל מִחוּץ לַמַּחֲנֶה. וּבְפָרִים הַנִּשְׂרָפִים כְּתִיב (שָׁם ד) אֶל שֶׁפֶךְ הַדֶּשֶׁן יִשָּׂרֵף {י}: 

~ פרק ה - משנה ג
<B>אֵלּוּ הֵן חַטֹּאות הַצִּבּוּר.</B> שֶׁאָנוּ צְרִיכִין לְהַזְכִּירָם, שֶׁהֲרֵי הַפְּנִימִיּוֹת כְּבָר נִשְׁנוּ: <B>שְׂעִירֵי רָאשֵׁי חֳדָשִׁים וְשֶׁל מוֹעֲדוֹת.</B> שֶׁהֵן עַל מִזְבֵּחַ הַחִיצוֹן: <B>שְׁחִיטָתָן בַּצָּפוֹן.</B> שֶׁהֲרֵי לָמַדְנוּ בְּבִנְיָן אָב לְכָל הַחַטָּאוֹת שֶׁהֵן טְעוּנוֹת צָפוֹן: <B>עָלָה בַכֶּבֶשׁ וּפָנָה לַסּוֹבֵב.</B> מִפְּנֵי שֶׁדָּמָהּ נִתָּן עַל הַקְּרָנוֹת וּבְאֶצְבַּע, צָרִיךְ לַעֲמוֹד עַל גַּבֵּי סוֹבֵב. אֲבָל בְּכָל שְׁאָר הַדָּמִים שֶׁהֵן הַתַּחְתּוֹנִים מִן הַחוּט וּלְמַטָּה, עוֹמֵד עַל הָרִצְפָּה אֵצֶל זָוִית הַמִּזְבֵּחַ וְזוֹרֵק מִן הַכְּלִי, וְכָל מָקוֹם שֶׁיַּגִּיעַ לַמִּזְבֵּחַ כָּשֵׁר: <B>וּבָא לוֹ לְקֶרֶן דְּרוֹמִית מִזְרָחִית.</B> שֶׁבָּהּ הוּא פּוֹגֵעַ רִאשׁוֹן, כִּדְקַיְמָא לָן [יוֹמָא דַּף טו] כָּל פִּנּוֹת שֶׁאַתָּה פוֹנֶה לֹא יִהְיוּ אֶלָּא דֶרֶךְ יָמִין {יב}, וְהַכֶּבֶשׁ בַּדָּרוֹם, וּכְשֶׁעוֹלֶה בוֹ וּפָנָיו לַמִּזְבֵּחַ נִמְצָא יְמִינוֹ לַמִּזְרָח, וּפוֹנֶה לִימִינוֹ לַמִּזְרָח וּבָא לוֹ לְאוֹתָהּ הַקֶּרֶן, וְהוֹלֵךְ וּמַקִּיף בַּסּוֹבֵב דֶּרֶךְ יָמִין וּפָנָיו לַמִּזְבֵּחַ מִן הַדָּרוֹם לַמִּזְרָח וּמִמִּזְרָח לַצָּפוֹן וּמִצָּפוֹן לַמַּעֲרָב דְּהַיְנוּ דֶרֶךְ יָמִין. וְאַמָּה עַל אַמָּה בְּרוּם אַמָּה הַנָּתוּן בְּרֹאשׁ הַמִּזְבֵּחַ בְּכָל זָוִית וְזָוִית שֶׁבָּהּ, קָרוּי קֶרֶן: <B>עַל יְסוֹד דְּרוֹמִית.</B> דְּיָלְפִינַן יְרִידָתוֹ מִן הַכֶּבֶשׁ בַּחַטָּאוֹת הַחִיצוֹנוֹת וּשְׁיָרֵי הַדָּם בְּיָדוֹ, מִיצִיאָתוֹ מִן הַהֵיכָל וְשִׁירַיִם הַפְּנִימִית בְּיָדוֹ, מַה יְצִיאָתוֹ מִן הַהֵיכָל הָיָה נוֹתֵן שְׁיָרֵי הַדָּם בְּסָמוּךְ לוֹ שֶׁהוּא יְסוֹד מַעֲרָבִי כְּדִכְתִיב (וַיִּקְרָא ד) אֲשֶׁר פֶּתַח אֹהֶל מוֹעֵד, דְּהַיְנוּ לְצַד מַעֲרָב שֶׁהוּא סָמוּךְ לַהֵיכָל, אַף יְרִידָתוֹ מִן הַכֶּבֶשׁ נוֹתֵן הַשִּׁירַיִם בְּסָמוּךְ לוֹ, דְּהַיְנוּ יְסוֹד דְּרוֹמִי סָמוּךְ לַכֶּבֶשׁ, שֶׁהַכֶּבֶשׁ בַּדָּרוֹם: <B>לִפְנִים מִן הַקְּלָעִים.</B> לְפִי שֶׁבַּמִּשְׁכָּן הָיוּ קְלָעִים הֶקֵּף לַחֲצַר אֹהֶל מוֹעֵד, וּבְחַטָּאת כְּתִיב (שָׁם ו) בְּמָקוֹם קָדשׁ תֵּאָכֵל בַּחֲצַר אֹהֶל מוֹעֵד. וּבְבֵית עוֹלָמִים הָיְתָה חוֹמַת הָעֲזָרָה בִּמְקוֹם הַקְּלָעִים: <B>לְזִכְרֵי כְהֻנָּה.</B> דְּגַבֵּי חַטָּאת וְאָשָׁם וּמִנְחָה כְּתִיב כָּל זָכָר בַּכֹּהֲנִים יֹאכַל אוֹתָהּ: <B>בְּכָל מַאֲכָל.</B> מִשּׁוּם דְּבָעֵי לְמִתְנֵי בַפֶּסַח דְּאֵינוֹ נֶאֱכָל אֶלָּא צָלִי, תָּנָא בְּכֻלְּהוּ בְכָל מַאֲכָל: <B>לְיוֹם וָלַיְלָה.</B> דִּכְתִיב (שָׁם ז) וּבְשַׂר זֶבַח תּוֹדַת שְׁלָמָיו בְּיוֹם קָרְבָּנוֹ יֵאָכֵל, לָמַדְנוּ לְתוֹדָה שֶׁנֶּאֱכֶלֶת לְיוֹם אֶחָד {יד}. חַטָּאת וְאָשָׁם מִנַּיִן, תַּלְמוּד לוֹמַר זֶבַח: <B>עַד חֲצוֹת.</B> סְיָג עָשׂוּ חֲכָמִים לַתּוֹרָה לְהַרְחִיק אֶת הָאָדָם מִן הָעֲבֵרָה. דְּהָא קְרָא לֹא יַנִּיחַ מִמֶּנּוּ עַד בֹּקֶר קָאָמַר: 

~ פרק ה - משנה ד
<B>הָעוֹלָה קָדְשֵׁי קָדָשִׁים.</B> הִיא. לִפָּסֵל בְּיוֹצֵא, וּבִטְבוּל יוֹם, וּבִמְחֻסַּר כִּפּוּרִים, וּמוֹעֲלִים בָּהּ {טו}. וּמִשּׁוּם דְּלֹא כְתִיב בָּהּ בַּקְּרָא קֹדֶשׁ קָדָשִׁים הִיא {טז} כְּמוֹ בְּחַטָּאת וְאָשָׁם, אַשְׁמְעִינַן תַּנָּא הָכָא דְּהִיא נַמִּי קָדְשֵׁי קָדָשִׁים כְּחַטָּאת וְאָשָׁם, שֶׁהֲרֵי הִיא שָׁוָה לָהֶם לִמְקוֹם שְׁחִיטָתָן וְקַבָּלַת דָּמָן: <B>שְׁתֵּי מַתָּנוֹת.</B> בְּקֶרֶן מִזְרָחִית צְפוֹנִית {יז}, וּבְקֶרֶן מַעֲרָבִית דְּרוֹמִית שֶׁכְּנֶגְדָּהּ בַּאֲלַכְסוֹן. וְטַעֲמָא, מִשּׁוּם דְּקֶרֶן מִזְרָחִית דְּרוֹמִית לֹא הָיָה לוֹ יְסוֹד לְפִי שֶׁלֹּא הָיָה בְּחֶלְקוֹ שֶׁל בִּנְיָמִין שֶׁנִּתְנַבֵּא יַעֲקֹב עָלָיו (בְּרֵאשִׁית מט) בַּבֹּקֶר יֹאכַל עַד, בְּאַחֲסַנְתֵּיהּ יִתְבְּנֵי מִקְדָּשָׁא {יח}, דָּבָר הַמְקֻדָּשׁ לְדָמִים לֹא יְהֵא אֶלָּא בְּחֶלְקוֹ שֶׁל בִּנְיָמִין, וְאוֹתוֹ הַקֶּרֶן לֹא הָיָה בְּחֶלְקוֹ, שֶׁהַמִּזְבֵּחַ הָיָה תּוֹפֵס בְּחֶלְקוֹ שֶׁל יְהוּדָה אַמָּה בְּמִזְרָחוֹ וְאַמָּה בִּדְרוֹמוֹ כָּל אֹרֶךְ מִזְרָח וְדָרוֹם בָּעֳבִי אַמָּה, אֶלָּא שֶׁלֹּא הָיְתָה אַמָּה שֶׁבַּמִּזְרָח עַל פְּנֵי כָּל הַמִּזְרָח, שֶׁכְּשֶׁמַּגִּיעַ לְקֶרֶן מִזְרָחִית צְפוֹנִית הָיְתָה כֻלָּה בְּתוֹךְ אַמָּה לַקֶּרֶן, וְכֵן אֲכִילַת הָאַמָּה הַדְּרוֹמִית לֹא הָיְתָה מְהַלֶּכֶת עַל פְּנֵי כָל הַדָּרוֹם, שֶׁכְּשֶׁמַּגִּיעַ לְקֶרֶן דְּרוֹמִית מַעֲרָבִית הָיְתָה כֻלָּה סָמוּךְ לַקֶּרֶן אַמָּה. נִמְצָא יְסוֹד לִשְׁלָשׁ הַקְּרָנוֹת. הִלְכָּךְ הָיָה מַתְחִיל בְּקֶרֶן צְפוֹנִית מִזְרָחִית. הוֹאִיל וְקֶרֶן דְּרוֹמִית מִזְרָחִית אֵין לָהּ יְסוֹד לְפִי שֶׁלֹּא הָיָה בְּחֶלְקוֹ שֶׁל טוֹרֵף שֶׁנִּתְנַבֵּא עָלָיו יַעֲקֹב. וְעוֹלָה טְעוּנָה תְּחִלַּת מַתַּן דָּמָהּ כְּנֶגֶד הַיְסוֹד {יט}, הִלְכָּךְ בָּעֵי הָנָךְ תַּרְתֵּי דַּאֲמַרַן. דִּשְׁתֵּי מַתָּנוֹת שֶׁהֵן אַרְבַּע בָּעִינַן, כְּדֵי שֶׁיְּהֵא מַתַּן הַדָּם בְּאַרְבַּע רוּחוֹת הַמִּזְבֵּחַ, דִּכְתִיב (וַיִּקְרָא א) וְזָרְקוּ אֶת הַדָּם עַל הַמִּזְבֵּחַ סָבִיב, אִי וְזָרְקוּ יָכוֹל יִזְרְקֶנּוּ בִּזְרִיקָה אַחַת, תַּלְמוּד לוֹמַר סָבִיב, וְאִי אֶפְשָׁר לְהַקִּיף בִּזְרִיקָה אַחַת. אִי סָבִיב יָכוֹל יַקִּיפֶנּוּ כְּחוּט, תַּלְמוּד לוֹמַר וְזָרְקוּ, וְאֵין זְרִיקָה אֶלָּא מֵרָחוֹק, וּכְחוּט אִי אֶפְשָׁר לְהַקִּיף אֶלָּא בְּאֶצְבַּע. הָא כֵּיצַד, נוֹתֵן שְׁתֵּי מַתָּנוֹת שֶׁהֵן אַרְבַּע: <B>וּטְעוּנָה הֶפְשֵׁט וְנִתּוּחַ.</B> כְּדִכְתִיב (שָׁם) וְהִפְשִׁיט אֶת הָעוֹלָה וְנִתַּח אֹתָהּ לִנְתָחֶיהָ: <B>וְכָלִיל לָאִשִּׁים.</B> כֻּלָּהּ נִשְׂרֶפֶת עַל גַּבֵּי הָאֵשׁ: 

~ פרק ה - משנה ה
<B>זִבְחֵי שַׁלְמֵי צִבּוּר.</B> כִּבְשֵׂי עֲצֶרֶת: <B>אֲשַׁם גְּזֵלוֹת.</B> הָאָמוּר בִּשְׁבוּעַת הַפִּקָּדוֹן: <B>אֲשַׁם מְעִילוֹת.</B> הַנֶּהֱנֶה מִן הַהֶקְדֵּשׁ: <B>אֲשַׁם שִׁפְחָה חֲרוּפָה.</B> הַבָּא עַל שִׁפְחָה שֶׁחֶצְיָהּ שִׁפְחָה וְחֶצְיָהּ בַּת חוֹרִין הַמְיֹעֶדֶת לְעֶבֶד עִבְרִי שֶׁמֻּתָּר בְּשִׁפְחָה וּבְבַת חוֹרִין: <B>אֲשַׁם נָזִיר.</B> שֶׁנִּטְמָא בְּמֵת, דִּכְתִיב בֵּיהּ (בְּמִדְבַּר ו) וְהִזִּיר לַה' אֶת יְמֵי נִזְרוֹ [וְגוֹ']: <B>אָשָׁם תָּלוּי.</B> סָפֵק שָׁגַג בְּדָבָר שֶׁחַיָּבִין עַל זְדוֹנוֹ כָּרֵת, סָפֵק לֹא שָׁגַג. וְהוּא כְתִיב בְּוַיִּקְרָא אֵצֶל אֲשַׁם מְעִילוֹת: <B>אָשָׁם וַדַּאי.</B> לֹא גָרְסִינַן. שֶׁכָּל אֵלּוּ אָשָׁם וַדַּאי הֵן, חוּץ מֵאָשָׁם תָּלוּי: <B>שְׁתֵּי מַתָּנוֹת שֶׁהֵן אַרְבַּע.</B> דִּבְאָשָׁם נַמִּי כְתִיב זְרִיקָה וּכְתִיב סָבִיב: <B>וְנֶאֱכָלִין לִפְנִים מִן הַקְּלָעִים.</B> דִּכְתִיב בְּאָשָׁם (בְּמִדְבַּר יח) בְּקֹדֶשׁ הַקֳּדָשִׁים תֹּאכֲלֶנּוּ. וְזִבְחֵי שַׁלְמֵי צִבּוּר סָמַךְ אוֹתָן הַכָּתוּב לְחַטָּאת דִּכְתִיב (וַיִּקְרָא כג) וַעֲשִׂיתֶם שְׂעִיר עִזִּים אֶחָד לְחַטָּאת וּשְׁנֵי כְבָשִׂים בְּנֵי שָׁנָה לְזֶבַח שְׁלָמִים, לוֹמַר לְךָ שֶׁדִּינָן כַּחַטָּאת, שֶׁאֵין נֶאֱכָלִין אֶלָּא לִפְנִים מִן הַקְּלָעִים וּלְזִכְרֵי כְהֻנָּה. אֲבָל אֵין טְעוּנִים אַרְבַּע מַתָּנוֹת כַּחַטָּאת, שֶׁאֵין לְךָ בְּכָל הַקָּרְבָּנוֹת מִי שֶׁטָּעוּן אַרְבַּע מַתָּנוֹת אֶלָּא חַטָּאת בִּלְבָד {כ}: 

~ פרק ה - משנה ו
<B>הַתּוֹדָה וְאֵיל נָזִיר קָדָשִׁים קַלִּים.</B> אֵין מוֹעֲלִין בָּהֶן: <B>שְׁחִיטָתָן בְּכָל מָקוֹם.</B> אֵין טְעוּנִין שְׁחִיטָה בַּצָּפוֹן {כא}: <B>וְנֶאֱכָלִים בְּכָל הָעִיר.</B> דְּגַבֵּי חַטָּאת כְּתִיב (שָׁם י) וַאֲכַלְתֶּם אֹתָהּ בְּמָקוֹם קָדוֹשׁ, וְאֵין שְׁלָמִים בְּמָקוֹם קָדוֹשׁ אֶלָּא בְמָקוֹם טָהוֹר {כג}, דְּהַיְנוּ בְּכָל הָעִיר שֶׁהוּא מָקוֹם טָהוֹר מִלִּכָּנֵס שָׁם מְצֹרָעִים: <B>לְכָל אָדָם.</B> לְזָרִים: <B>לְיוֹם וָלַיְלָה.</B> בְּתוֹדָה כְתִיב (שָׁם ז) בְּיוֹם קָרְבָּנוֹ יֵאָכֵל לֹא יַנִּיחַ מִמֶּנּוּ עַד בֹּקֶר. וְתַנְיָא, תּוֹדַת שְׁלָמָיו, לְרַבּוֹת שַׁלְמֵי נָזִיר: <B>הַמּוּרָם מֵהֶם.</B> חָזֶה וְשׁוֹק שֶׁנָּתַן מֵהֶן לַכֹּהֵן כִּשְׁאָר שְׁלָמִים, דְּתוֹדָה לִשְׁלָמִים אִתְקוּשׁ דִּכְתִיב (שָׁם) וְזֹאת תּוֹרַת זֶבַח הַשְּׁלָמִים וְגוֹ' אִם עַל תּוֹדָה וְגוֹ'. וְאַרְבַּע חַלּוֹת מֵאַרְבַּע מִינִים שֶׁבָּהּ כְּדִכְתִיב (שָׁם) אֶחָד מִכָּל קָרְבָּן לַכֹּהֵן הַזּוֹרֵק וְגוֹ', וּמוּרָם מֵאֵיל נָזִיר, זְרוֹעַ בְּשֵׁלָה וְחָזֶה וְשׁוֹק וְחַלַּת מַצָּה אַחַת וּרְקִיק אֶחָד: <B>כַּיּוֹצֵא בָהֶן.</B> נֶאֱכָלִים בְּכָל הָעִיר לְיוֹם וָלַיְלָה: <B>לַכֹּהֲנִים לִנְשֵׁיהֶם.</B> כְּדִכְתִיב (שָׁם י) וְאֶת חֲזֵה הַתְּנוּפָה וְגוֹ' תֹּאכְלוּ בְּמָקוֹם טָהוֹר אַתָּה וּבָנֶיךָ וּבְנוֹתֶיךָ: 

~ פרק ה - משנה ז
<B>שְׁחִיטָתָן בְּכָל מָקוֹם בָּעֲזָרָה.</B> שָׁלֹשׁ פָּרָשִׁיּוֹת נֶאֶמְרוּ בִּשְׁחִיטַת שְׁלָמִים, חֲדָא בְּבֶן בָּקָר, וַחֲדָא בְּכֶשֶׂב, וַחֲדָא בְּעֵז. בְּקַמַּיְתָא כְתִיב וּשְׁחָטוֹ פֶּתַח אֹהֶל מוֹעֵד, וּבְתַרְתֵּי בָּתְרַיְתָא כְתִיב לִפְנֵי אֹהֶל מוֹעֵד, לְהַכְשִׁיר אֶת כָּל הָרוּחוֹת שֶׁבָּעֲזָרָה, דְּלִפְנֵי מַשְׁמַע כָּל שֶׁלִּפְנֵי הַהֵיכָל {כה}: <B>לִשְׁנֵי יָמִים וְלַיְלָה אֶחָד.</B> דְּהָכִי כְתִיב בִּשְׁלָמִים (שָׁם ז) וְהַנּוֹתָר מִבְּשַׂר הַזָּבַח בַּיּוֹם הַשְּׁלִישִׁי בָּאֵשׁ יִשָּׂרֵף {כו}: 

~ פרק ה - משנה ח
<B>וְהַמַּעֲשֵׂר.</B> מַעֲשַׂר בְּהֵמָה: <B>וְדָמָן טָעוּן מַתָּנָה אַחַת.</B> דְּלֹא כְתִיב בְּהוּ סָבִיב {כז}, אֶלָּא וְאֶת דָּמָם תִּזְרוֹק כְּתִיב גַּבֵּי בְּכוֹר. וְהָנָךְ נַמִּי מֵהָתָם יָלְפִינַן, מִדְּלֹא כְתִיב וְאֶת דָּמוֹ אֶלָּא וְאֶת דָּמָם: <B>כְּנֶגֶד הַיְסוֹד.</B> בְּמָקוֹם שֶׁיֵּשׁ יְסוֹד תַּחְתָּיו, לְמַעוֹטֵי מִזְרָחִית דְּרוֹמִית שֶׁאֵין שָׁם יְסוֹד כְּדַאֲמַרַן. וּבְכוֹר וּמַעֲשֵׂר וּפֶסַח טְעוּנִים יְסוֹד, דְּיָלְפִינַן זְרִיקָה זְרִיקָה לִגְזֵרָה שָׁוָה מֵעוֹלָה, וּבְעוֹלָה כְתִיב (וַיִּקְרָא ד) אֶל יְסוֹד מִזְבַּח הָעוֹלָה: <B>שִׁנָּה בַאֲכִילָתָן.</B> זֶה מִזֶּה. אַף עַל פִּי שֶׁהִשְׁוָה אוֹתָן לְמַתַּן דָּמִים: <B>הַבְּכוֹר נֶאֱכָל לַכֹּהֲנִים.</B> כְּדִכְתִיב (בְּמִדְבַּר יח) וּבְשָׂרָם יִהְיֶה לְךָ: <B>וְהַמַּעֲשֵׂר לְכָל אָדָם.</B> שֶׁלֹּא מָצִינוּ בְּכָל הַתּוֹרָה שֶׁיִּהְיֶה לַכֹּהֲנִים חֵלֶק בּוֹ: <B>וְנֶאֱכָלִין בְּכָל הָעִיר.</B> דִּכְתִיב (דְּבָרִים יב) וַהֲבֵאתֶם שָׁמָּה עוֹלוֹתֵיכֶם וְזִבְחֵיכֶם וְאֶת מַעְשְׂרֹתֵיכֶם. וְתַנְיָא, בִּשְׁנֵי מַעַשְׂרוֹת הַכָּתוּב מְדַבֵּר, חַד מַעְשַׂר בְּהֵמָה, וְחַד מַעְשַׂר דָּגָן. וּכְתִיב בְּהַהוּא קְרָא וּבְכוֹרוֹת בְּקַרְכֶם וְצֹאנְכֶם, וּמִדְלֹא קָבַע לְהוּ מְחִצָּה שְׁמַע מִנַּהּ דְּמַעֲשֵׂר וּבְכוֹר נֶאֱכָלִים בְּכָל הָעִיר {כח}: <B>לִשְׁנֵי יָמִים וְלַיְלָה אֶחָד.</B> דְּבִבְכוֹר הוּא אוֹמֵר וּבְשָׂרָם יִהְיֶה לְךָ כַּחֲזֵה הַתְּנוּפָה וּכְשׁוֹק הַיָּמִין, הִקִּישׁוֹ הַכָּתוּב לְחָזֶה וְשׁוֹק, מַה חָזֶה וְשׁוֹק שֶׁל שְׁלָמִים לִשְׁנֵי יָמִים וְלַיְלָה אֶחָד, אַף בְּכוֹר לִשְׁנֵי יָמִים וְלַיְלָה אֶחָד, וּמַעֲשֵׂר כִּבְכוֹר: <B>לִמְנוּיָו.</B> לְאוֹתָם שֶׁנִּמְנוּ בִּדְמֵי לְקִיחָתוֹ, כְּדִכְתִיב (שְׁמוֹת יב) אִישׁ לְפִי אָכְלוֹ תָּכֹסּוּ: 

^ פרק ו

~ פרק ו - משנה א
<B>קָדְשֵׁי קָדָשִׁים.</B> כְּאִלּוּ נִשְׁחֲטוּ בַצָּפוֹן. דִּכְתִיב (שָׁם כ) וְזָבַחְתָּ עָלָיו {ב} אֶת עוֹלוֹתֶיךָ וְאֶת שְׁלָמֶיךָ, כֻּלּוֹ כָּשֵׁר לְעוֹלָה וְכֻלּוֹ כָּשֵׁר לִשְׁלָמִים, וְאַף עַל גַּב דְּעוֹלָה טְעוּנָה צָפוֹן וְאֵין שְׁלָמִים טְעוּנִים צָפוֹן: <B>מֵחֲצִי הַמִּזְבֵּחַ וְלַצָּפוֹן כַּצָּפוֹן.</B> דְּמַשְׁמַע לֵיהּ חֶצְיוֹ לְעוֹלוֹתֶיךָ וְחֶצְיוֹ לִשְׁלָמֶיךָ. דְּאִי סָלְקָא דַעְתָּךְ כֻּלּוֹ לְעוֹלָה כָּשֵׁר, הַשְׁתָּא כֻּלּוֹ לְעוֹלָה אָמַרְתְּ דְּכָשֵׁר, כֻּלּוֹ לִשְׁלָמִים שֶׁשְּׁחִיטָתָן בְּכָל מָקוֹם מִיבַּעְיָא. וְאִידָךְ, אִצְטְרִיךְ, סָלְקָא דַעְתָּךְ אֲמֵינָא עוֹלָה דְּדָחֵיק לָהּ מָקוֹם, שֶׁלֹּא הֻכְשְׁרוּ לָהּ שְׁאָר הָרוּחוֹת, וּפְעָמִים שֶׁהָעוֹלוֹת מְרֻבּוֹת וְצַר לָהֶם הַמָּקוֹם, לְפִיכָךְ הִכְשִׁיר לָהֶם רֹאשׁ הַמִּזְבֵּחַ, אֲבָל שְׁלָמִים דְּלֹא דָחֵיק לְהוּ הַמָּקוֹם לֹא הִכְשִׁיר לָהֶם רֹאשׁ הַמִּזְבֵּחַ, קָא מַשְׁמַע לָן. וַהֲלָכָה כְּרַבִּי יוֹסֵי: <B>הָיוּ נִקְמָצוֹת בְּכָל מָקוֹם.</B> וְאֵינָם טְעוּנוֹת צָפוֹן. דְּלֹא קָבַע הַכָּתוּב מָקוֹם לִקְמִיצָה: <B>לִפְנִים מִן הַקְּלָעִים לְזִכְרֵי כְהֻנָּה.</B> דִּכְתִיב (בְּמִדְבַּר יח) לְכָל קָרְבָּנָם וּלְכָל מִנְחָתָם, וּסְמִיךְ לֵיהּ בְּקֹדֶשׁ הַקֳּדָשִׁים תֹּאכֲלֶנּוּ כָּל זָכָר יֹאכַל אוֹתוֹ: <B>לְיוֹם וָלַיְלָה עַד חֲצוֹת.</B> דְּיָלְפִינַן מִמִּנְחַת לַחְמֵי תוֹדָה: 

~ פרק ו - משנה ב
<B>חַטַּאת הָעוֹף הָיְתָה נַעֲשֵׂית בְּקֶרֶן מַעֲרָבִית דְּרוֹמִית.</B> מִשּׁוּם דְּמִנְחַת חוֹטֵא {ג} קְרוּיָה חַטָּאת, דִּכְתִיב בְּמִנְחַת חוֹטֵא (וַיִּקְרָא ה) לֹא יָשִׂים עָלֶיהָ שֶׁמֶן וְלֹא יִתֵּן עָלֶיהָ לְבוֹנָה כִּי חַטָּאת הִיא. וּמַשְׁמַע נַמִּי שֶׁהַחַטָּאת קְרוּיָה מִנְחָה. דְּחַטָּאת נֶהְפְּכָה לִהְיוֹת מִנְחָה בְּדַלֵּי דַלּוּת, וּמִנְחָה מָצִינוּ שֶׁטְּעוּנָה הַגָּשָׁה בְּקֶרֶן מַעֲרָבִית דְּרוֹמִית דִּכְתִיב (שָׁם ו) הַקְרֵב אֹתָהּ בְּנֵי אַהֲרֹן לִפְנֵי ה' אֶל פְּנֵי הַמִּזְבֵּחַ, אֵיזֶהוּ רוּחַ שֶׁהוּא לִפְנֵי ה' וְאֶל פְּנֵי הַמִּזְבֵּחַ, הֱוֵי אוֹמֵר זוֹ רוּחַ מַעֲרָבִית דְּרוֹמִית, דְּלִפְנֵי ה' הוּא מַעֲרָב, וּפְנֵי הַמִּזְבֵּחַ הוּא הַדָּרוֹם שֶׁשָּׁם הָיָה הַכֶּבֶשׁ, וּמַה מִּנְחָה טְעוּנָה הַגָּשָׁה בְּקֶרֶן מַעֲרָבִית דְּרוֹמִית, אַף חַטַּאת הָעוֹף עֲבוֹדָתָהּ בְּקֶרֶן מַעֲרָבִית דְּרוֹמִית. וְהַזָּאַת דָּמָהּ הִיא עִקַּר עֲבוֹדָתָהּ: <B>בְּכָל מָקוֹם הָיְתָה כְשֵׁרָה.</B> לִמְלִיקָתָהּ {ד}: <B>אֶלָּא זֶה הָיָה מְקוֹמָהּ.</B> לְהַזָּאָתָהּ. וְהָכִי מְפָרֵשׁ לַהּ בַּגְּמָרָא: <B>מִלְּמַטָּה.</B> לְמַטָּה מִחוּט הַסִּקְרָא: <B>הַגָּשׁוֹת.</B> שֶׁל מְנָחוֹת קֹדֶם קְמִיצָתָן, כְּדִכְתִיב (שָׁם ב) וְהִגִּישָׁהּ אֶל הַמִּזְבֵּחַ: <B>וּשְׁיָרֵי הַדָּם.</B> שֶׁל חַטָּאוֹת הַחִיצוֹנוֹת {ה} הָיָה שׁוֹפֵךְ אֶל יְסוֹד דְּרוֹמִי. כִּדְיָלְפִינַן בְּפֶרֶק אֵיזֶהוּ מְקוֹמָן: <B>נִסּוּךְ הַמַּיִם.</B> בְּחַג הַסֻּכּוֹת: <B>וְהַיַּיִן.</B> בְּכָל יוֹם. שֶׁשָּׁם הָיוּ הַשִּׁיתִין וְלֹא הָיָה אֶפְשָׁר לְנַסֵּךְ כִּי אִם שָׁם: <B>וְעוֹלַת הָעוֹף כְּשֶׁהִיא רַבָּה בַמִּזְרָח.</B> דְּעִקַּר מְקוֹמָהּ בְּקֶרֶן דְּרוֹמִית מִזְרָחִית מִפְּנֵי שֶׁקְּרוֹבָה לְבֵית הַדֶּשֶׁן לִזְרֹק שָׁם מֻרְאָה וְנוֹצָה, כְּדִכְתִיב (שָׁם א) וְהִשְׁלִיךְ אֹתָהּ וְגוֹ' אֶל מְקוֹם הַדָּשֶׁן. וּכְשֶׁהִיא רַבָּה שָׁם שֶׁיֵּשׁ כֹּהֲנִים הַרְבֵּה בְּאוֹתָהּ הַקֶּרֶן עֲסוּקִים בְּעוֹלוֹת וְאֵין לָזֶה מָקוֹם לַעֲמֹד בַּסּוֹבֵב דְּעוֹלַת הָעוֹף נַעֲשֵׂית לְמַעְלָה, בָּא לוֹ לְקֶרֶן דְּרוֹמִית מַעֲרָבִית, שֶׁאַף הִיא סְמוּכָה לְבֵית הַדֶּשֶׁן יוֹתֵר מִשְּׁאָר שְׁתֵּי קְרָנוֹת, שֶׁבֵּית הַדֶּשֶׁן סָמוּךְ לַכֶּבֶשׁ הָיָה בְּמִזְרָחוֹ שֶׁל כֶּבֶשׁ וְלִדְרוֹמוֹ שֶׁל מִזְבֵּחַ: 

~ פרק ו - משנה ג
<B>וּמַקִּיפִים דֶּרֶךְ שְׂמֹאל.</B> מַקִּיפִים אֶת הַמִּזְבֵּחַ בִּשְׁבִיל צָרְכֵי עֲבוֹדָה. כְּגוֹן לְמַתַּן דְּמֵי חַטָּאוֹת וּלְסִדּוּר מַעֲרָכָה אוֹ לְהַפֵּךְ אֵבָרִים בְּצִנּוֹרָא, וְיוֹרְדִים בְּמַעֲרָבוֹ שֶׁל כֶּבֶשׁ שֶׁהִיא שְׂמֹאל הָעוֹלִין לַמִּזְבֵּחַ בַּעֲלִיָּתָן: <B>חוּץ מִן הָעוֹלֶה לִשְׁלשָׁה דְבָרִים אֵלּוּ.</B> הַנַּעֲשִׂים בְּקֶרֶן מַעֲרָבִית דְּרוֹמִית, שֶׁהֵן נִסּוּךְ הַמַּיִם וְהַיַּיִן וְעוֹלַת הָעוֹף {ו}, שֶׁכְּשֶׁהוּא עוֹלֶה לַמִּזְבֵּחַ פּוֹנֶה לַסּוֹבֵב לִשְׂמֹאל {ז} בְּאוֹתָהּ הַקֶּרֶן, וּכְשֶׁגָּמַר חוֹזֵר עַל עָקֵב דֶּרֶךְ עֲלִיָּתוֹ. בְּנִסּוּךְ הַמַּיִם וְהַיַּיִן, שֶׁמָּא יִתְעַשְּׁנוּ בַּעֲשַׁן הַמִּזְבֵּחַ בְּעוֹד שֶׁהוּא פוֹנֶה דֶרֶךְ יָמִין וּמַקִּיף לִשְׂמֹאל וְיָפִיגוּ טַעֲמָן וְרֵיחָן, וַאֲנַן בָּעִינַן תְּמִימִים יִהְיוּ לָכֶם וְנִסְכֵּיהֶם, שֶׁיִהְיוּ הַנְּסָכִים תְּמִימִים. וְעוֹלַת הָעוֹף נַמִּי שֶׁמָּא תִתְעַשֵּׁן וְתָמוּת: 

~ פרק ו - משנה ד
<B>הָיָה מוֹלֵק אֶת רֹאשָׁהּ.</B> אוֹחֵז שְׁתֵּי גַפֶּיהָ בִּשְׁתֵּי אֶצְבְּעוֹתָיו זֶרֶת וּקְמִיצָה שֶׁל יָדוֹ הַשְּׂמָאלִית, וְהָעוֹף עַל גַּבֵּי יָדוֹ וּפָנָיו שֶׁל עוֹף לְצַד גַּב יָדוֹ שֶׁיִּהְיֶה הָעֹרֶף לְמַעְלָה, וּמוֹתֵחַ צַוָּארוֹ הַגָּרוֹן עַל רֹחַב שֶׁל שְׁתֵּי אֶצְבְּעוֹתָיו אֶצְבַּע וְאַמָּה. וּמוֹלֵק בְּצִפָּרְנוֹ. וְזוֹ אַחַת מֵעֲבוֹדוֹת קָשׁוֹת שֶׁבַּמִּקְדָּשׁ: <B>וְאֵינוֹ מַבְדִּיל.</B> הָרֹאשׁ מִן הַגּוּף. אֶלָּא חוֹתֵךְ שִׁדְרָה וּמִפְרֶקֶת וְרֹב בָּשָׂר עִמּוֹ {י} עַד שֶׁמַּגִּיעַ לַוֶּשֶׁט אוֹ לַקָּנֶה וְנוֹטֵל סִימָן אֶחָד לְבַדּוֹ וּמוֹלֵק, כְּדִכְתִיב וְלֹא יַבְדִּיל: <B>וּמַזֶּה מִדָּמָהּ.</B> אוֹחֵז בָּעוֹף וּמַזֶּה. שֶׁלֹּא הָיָה מַזֶּה לֹא בִּכְלִי {יא} וְלֹא בְּאֶצְבַּע אֶלָּא בְּגוּפוֹ שֶׁל עוֹף {יב}: <B>הָיָה מִתְמַצֶּה.</B> שֶׁמְּקָרֵב בֵּית מְלִיקָתוֹ לַמִּזְבֵּחַ וְדֹחֲקוֹ בַּקִּיר {יג} וְהַדָּם מִתְמַצֶּה וְיוֹרֵד לַיְסוֹד. דִּבְחַטַּאת הָעוֹף כְּתִיב (וַיִּקְרָא ה) וְהִזָּה מִדַּם הַחַטָּאת עַל קִיר הַמִּזְבֵּחַ וְהַנִּשְׁאָר בַּדָּם יִמָּצֵה אֶל יְסוֹד הַמִּזְבֵּחַ, אֵיזֶהוּ קִיר שֶׁהַשִּׁירַיִם שֶׁלּוֹ מִתְמַצִּין לַיְסוֹד, הֱוֵי אוֹמֵר זֶה קִיר הַתַּחְתּוֹן, דְּהַיְנוּ מִן הַחוּט וּלְמַטָּה. דְּאִי קִיר הָעֶלְיוֹן, דְּהַיְנוּ מִן הַחוּט וּלְמַעְלָה, פְּעָמִים שֶׁהָיָה מִתְמַצֶּה לַסּוֹבֵב, כֵּיוָן שֶׁעוֹשֶׂה לְמַעְלָה מִן הַסּוֹבֵב, שֶׁהַחוּט לְמַטָּה מִן הַסּוֹבֵב אַמָּה {יד}: 

~ פרק ו - משנה ה
<B>עָלָה בַכֶּבֶשׁ.</B> לְפִי שֶׁעוֹלַת הָעוֹף נַעֲשֵׂית לְמַעְלָה, דְּלֹא כְתִיב בְּעוֹלַת הָעוֹף יְסוֹד, אֶלָּא בְּחַטַּאת הָעוֹף בִּלְבָד {טו}. וּבִבְהֵמָה אִפְּכָא, דְּחַטַּאת בְּהֵמָה נַעֲשֵׂית לְמַעְלָה דִּכְתִיב בָּהּ קַרְנוֹת הַמִּזְבֵּחַ, וְעוֹלַת בְּהֵמָה לְמַטָּה דִּכְתִיב (שָׁם ד) אֶל יְסוֹד מִזְבַּח הָעוֹלָה, תָּלָה הַיְסוֹד בָּעוֹלָה: <B>בָּא לוֹ לְקֶרֶן דְּרוֹמִית מִזְרָחִית.</B> לְפִי שֶׁהִיא קְרוֹבָה לְבֵית הַדֶּשֶׁן שֶׁשָּׁם מַשְׁלִיךְ הַמֻּרְאָה וְהַנּוֹצָה: <B>מִמּוּל עָרְפָּהּ.</B> מוּל הָרוֹאֶה אֶת עָרְפָּהּ. וְהוּא אֲחֹרֵי הַצַּוָּאר {טז}. וְאַף עַל פִּי שֶׁלֹּא נֶאֱמַר בְּעוֹלָה מוּל עֹרֶף, לָמַדְנוּ בָהּ מוּל עֹרֶף מֵחַטָּאת {יז}: <B>וּמַבְדִּיל.</B> חוֹתֵךְ שְׁנֵי סִימָנִים. דְּמִדִּכְתִיב בְּחַטַּאת הָעוֹף וְלֹא יַבְדִּיל, לָמַדְנוּ שֶׁבְּעוֹלַת הָעוֹף מַבְדִּיל {יח}: <B>וְהִקִּיף בֵּית מְלִיקָתוֹ לַמִּזְבֵּחַ.</B> מְקָרֵב {כ} וְדוֹחֵק בֵּית הַמְּלִיקָה בְּקִיר הַמִּזְבֵּחַ כְּדֵי שֶׁיִּתְמַצֶּה הַדָּם: <B>וּסְפָגוֹ בְמֶלַח.</B> לְשׁוֹן שְׁאִיבָה וּלְקִיחָה, כְּמוֹ סוֹפֵג אֶת הָאַרְבָּעִים. אַף כָּאן נוֹתֵן עָלָיו מֶלַח כְּדֵי שֶׁיְּהֵא הָרֹאשׁ מוֹשֵׁךְ וּמְקַבֵּל הַמֶּלַח. פֵּרוּשׁ אַחֵר, סְפָגוֹ בְּגִימֶ"ל כְּמוֹ סוֹפְקוֹ בְּקוּ"ף, לְשׁוֹן וַיִּסְפּוֹק אֶת כַּפָּיו (בְּמִדְבַּר כד): <B>מֻרְאָה.</B> זֶפֶק: <B>נוֹצָה.</B> קוֹדֵר בּוֹ כְמִין אֲרֻבָּה וְנוֹטֵל כָּל הָעוֹר וְהַנּוֹצָה שֶׁכְּנֶגֶד הַזֶּפֶק עִם הַזֶּפֶק וּמַשְׁלִיךְ: <B>שִׁסַּע.</B> אֶת הָעוֹף בֵּין אֲגַפִּים וְלֹא הָיָה מַבְדִּיל: 

~ פרק ו - משנה ו
<B>הִבְדִּיל בַּחַטָּאת.</B> שֶׁמָּלַק שְׁנֵי סִימָנִים בַּחַטָּאת: <B>אוֹ לֹא הִבְדִּיל בָּעוֹלָה.</B> שֶׁמָּלַק בָּהּ סִימָן אֶחָד: <B>פָּסוּל.</B> דְּכָל שִׁנּוּי שֶׁהוּא לִפְנֵי עֲבוֹדַת הַדָּם פָּסוּל: <B>וְלֹא מִצָּה דַם הַגּוּף פְּסוּלָה.</B> דְּעִקַּר דָּמִים בַּגּוּף הוּא דִשְׁכִיחֵי {כב}: 

~ פרק ו - משנה ז
<B>חַטַּאת הָעוֹף שֶׁמְּלָקָהּ שֶׁלֹּא לִשְׁמָהּ.</B> מְלִיקָה בָּעוֹף בִּמְקוֹם שְׁחִיטָה בַּבְּהֵמָה. וּמִצּוּי בָּעוֹף בִּמְקוֹם זְרִיקַת הַדָּם בַּבְּהֵמָה. וְהַמַּחֲשָׁבָה הַפּוֹסֶלֶת בִּשְׁחִיטָה וּזְרִיקַת דָּם בַּבְּהֵמָה, פּוֹסֶלֶת בַּמְּלִיקָה וּבְמִצּוּי הַדָּם בָּעוֹף. אֲבָל קַבָּלָה וְהִלּוּךְ אֵין בָּעוֹף: <B>עוֹלַת הָעוֹף כְּשֵׁרָה.</B> כְּדִתְנַן בְּרֵישׁ פֶּרֶק קַמָּא גַּבֵּי בְהֵמָה, כָּל הַזְּבָחִים שֶׁנִּזְבְּחוּ שֶׁלֹּא לִשְׁמָן כְּשֵׁרִים אֶלָּא שֶׁלֹּא עָלוּ לַבְּעָלִים לְשֵׁם חוֹבָה, חוּץ מִן הַפֶּסַח וּמִן הַחַטָּאת: <B>לֶאֱכֹל דָּבָר שֶׁדַּרְכּוֹ לֶאֱכֹל.</B> חַטַּאת הָעוֹף: <B>לְהַקְטִיר דָּבָר שֶׁדַּרְכּוֹ לְהַקְטִיר.</B> עוֹלַת הָעוֹף: <B>שֶׁלֹּא לִשְׁמָהּ.</B> אֵין מוֹצִיא עוֹלָה מִידֵי פִּגּוּל, לְפִי שֶׁהִיא כְשֵׁרָה שֶׁלֹּא לִשְׁמָהּ. וְכֻלַּהּ מַתְנִיתִין מְפֹרֶשֶׁת לְעֵיל פֶּרֶק ב': 

^ פרק ז

~ פרק ז - משנה א
<B>חַטַּאת הָעוֹף שֶׁעֲשָׂאָהּ לְמַטָּה.</B> מִחוּט הַסִּקְרָא, כְּהִלְכָתָהּ שֶׁהִיא נַעֲשֵׂית לְמַטָּה, כְּדַאֲמַרַן בְּפִרְקִין דִּלְעֵיל: <B>כְּמַעֲשֵׂה חַטָּאת.</B> בְּהַזָּאָה וּמִצּוּי: <B>לְשֵׁם חַטָּאת.</B> אַף עַל פִּי שֶׁשִּׁנָּה בְּסֵדֶר מְלִיקָה, כְּגוֹן שֶׁמָּלַק וְהִבְדִּיל, וּבְחַטָּאת נֶאֱמַר וְלֹא יַבְדִּיל {א}: <B>כְּשֵׁרָה.</B> הוֹאִיל וְנַעֲשֵׂית לְמַטָּה וּבִשְׁאָר עֲבוֹדוֹת כְּהִלְכָתָהּ: <B>כְּמַעֲשֵׂה חַטָּאת לְשֵׁם עוֹלָה וְכוּ' פְּסוּלָה.</B> דְּחַטָּאת שֶׁלֹּא לִשְׁמָהּ פְּסוּלָה: <B>כְּמַעֲשֵׂה כֻלָּם.</B> כְּלוֹמַר כְּמַעֲשֶׂה אֶחָד מִכֻּלָּם {ג} הָאֲמוּרִים כָּאן, וַאֲפִלּוּ כְּמַעֲשֵׂה חַטָּאת לְשֵׁם חַטָּאת, הוֹאִיל וַעֲשָׂאָהּ לְמַעְלָה פְּסוּלָה {ד}: 

~ פרק ז - משנה ב
<B>עוֹלַת הָעוֹף שֶׁעֲשָׂאָהּ לְמַעְלָה.</B> כְּהִלְכָתָהּ שֶׁהִיא נַעֲשֵׂית לְמַעְלָה: <B>כְּמַעֲשֵׂה עוֹלָה לְשֵׁם עוֹלָה.</B> אַף עַל פִּי שֶׁשִּׁנָּה בִמְלִיקָתָהּ שֶׁלֹּא הִבְדִּיל, וּמִן הַדִּין הָיָה לוֹ לְהַבְדִּיל, אֲפִלּוּ הָכִי כְּשֵׁרָה {ה}: <B>כְּמַעֲשֵׂה עוֹלָה לְשֵׁם חַטָּאת כְּשֵׁרָה.</B> דְּכָל הַזְּבָחִים שֶׁנִּזְבְּחוּ שֶׁלֹּא לִשְׁמָן כְּשֵׁרִים אֶלָּא שֶׁלֹּא עָלוּ לַבְּעָלִים לְשֵׁם חוֹבָה, חוּץ מִן הַפֶּסַח וּמִן הַחַטָּאת: <B>עֲשָׂאָהּ לְמַטָּה כְּמַעֲשֶׂה כֻלָּן.</B> כְּמַעֲשֶׂה אֶחָד מִכֻּלָּן, וַאֲפִלּוּ כְּמַעֲשֶׂה עוֹלָה לְשֵׁם עוֹלָה: <B>פְּסוּלָה.</B> הוֹאִיל וַעֲשָׂאָהּ לְמַטָּה פְּסוּלָה: 

~ פרק ז - משנה ג
<B>וְכֻלָּן אֵינָן מְטַמְּאוֹת בְּבֵית הַבְּלִיעָה.</B> אַף עַל פִּי שֶׁנִּפְסְלוּ, מְלִיקָתָן מְטַהֲרְתָּן מִידֵי נְבֵלָה, וְאֵין מְטַמְּאִין בְּבֵית הַבְּלִיעָה כְּדִין נִבְלַת עוֹף טָהוֹר שֶׁהָאוֹכְלָהּ אַף עַל פִּי שֶׁלֹּא נָגַע בָּהּ כְּגוֹן שֶׁתְּחָבָהּ לוֹ חֲבֵרוֹ בְּבֵית הַבְּלִיעָה נִטְמָא טֻמְאָה חֲמוּרָה לְטַמֵּא בְגָדִים שֶׁעָלָיו, אֲבָל אֵלּוּ אַף עַל פִּי שֶׁאֵין מְלִיקָתָן מַתִּירָתָן בַּאֲכִילָה מִפְּנֵי הַפְּסוּל שֶׁאֵרַע בָּהֶן, מִכָּל מָקוֹם מְטַהֲרָתָן וּמוֹצִיאָתָן מִידֵי נְבֵלָה: <B>וּמוֹעֲלִין בָּהֶן.</B> הַנֶּהֱנֶה מֵהֶן בְּשָׁוֶה פְרוּטָה מֵבִיא קָרְבַּן מְעִילָה כְּדִין כָּל נֶהֱנֶה מִן הַהֶקְדֵּשׁ. וַאֲפִלּוּ חַטָּאת, הוֹאִיל וְנִפְסְלָה וְלֹא הָיָה בָהּ שְׁעַת הֶתֵּר לַכֹּהֲנִים, לֹא יָצְאָה מִידֵי מְעִילָה: <B>חוּץ מֵחַטַּאת הָעוֹף שֶׁעֲשָׂאָהּ לְמַטָּה כְּמַעֲשֵׂה חַטָּאת לְשֵׁם חַטָּאת.</B> דִּכְשֵׁרָה הִיא וְיֵשׁ בָּהּ שְׁעַת הֶתֵּר לַכֹּהֲנִים, וְשׁוּב אֵין בָּהּ מְעִילָה אֲפִלּוּ לְזָר: 

~ פרק ז - משנה ד
<B>רַבִּי אֱלִיעֶזֶר אוֹמֵר מוֹעֲלִים בָּהּ.</B> דְּהָא עוֹלָה הִיא וּמִי הוֹצִיאָהּ מִמְּעִילָתָהּ, וַהֲלֹא שְׁעַת הֶתֵּר לַכֹּהֲנִים לֹא הָיָה לָהּ: <B>רַבִּי יְהוֹשֻׁעַ אוֹמֵר אֵין מוֹעֲלִים בָּהּ.</B> דְּכֵיוָן דְּשִׁנָּה שְׁמָהּ וּמַעֲשֶׂיהָ וּמְקוֹמָהּ לְשֵׁם חַטָּאת, נַעֲשֵׂית חַטָּאת {ט}: <B>וּמַה חַטַּאת הָעוֹף שֶׁאֵין מוֹעֲלִים בָּהּ.</B> כְּשֶׁשָּׁחֲטָהּ לִשְׁמָהּ, שֶׁהֲרֵי נֶאֱכֶלֶת לַכֹּהֲנִים: <B>שִׁנָּה אֶת שְׁמָהּ.</B> נִפְסְלָה וְלֹא בָאָה לִכְלַל הֶתֵּר: <B>מוֹעֲלִים בָּהּ.</B> דְּהָא רַבִּי יְהוֹשֻׁעַ גּוּפֵיהּ לֹא פָּלֵיג עָלֶיהָ: <B>לְדָבָר שֶׁיֶּשׁ בּוֹ מְעִילָה.</B> לְשֵׁם עוֹלָה: <B>שֶׁשָּׁחֲטָן בַּדָּרוֹם.</B> לְשֵׁם שְׁלָמִים, יוֹכִיחוּ: <B>שֶׁשִּׁנָּה שְׁמָן וּמַעֲשֵׂיהֶן לְדָבָר שֶׁאֵין בּוֹ מְעִילָה.</B> שֶׁקָּדָשִׁים קַלִּים אֵין מְעִילָה אֶלָּא בְּאֵמוּרֵיהֶן: <B>וּמוֹעֲלִים בָּהֶן.</B> מִפְּנֵי שֶׁנִּפְסְלוּ בְּשִׁנּוּי מְקוֹמָן וְלֹא הוֹצִיאָתָן זְרִיקָתָן מִידֵי מְעִילָה {י}: <B>אִסּוּר וְהֶתֵּר.</B> קָדָשִׁים קַלִּים יֵשׁ בְּאֵמוּרֵיהֶן מִשּׁוּם מְעִילָה וְאֵין בִּבְשָׂרָן מִשּׁוּם מְעִילָה: <B>בְּדָבָר שֶׁכֻּלּוֹ הֶתֵּר.</B> בְּחַטַּאת הָעוֹף שֶׁאֵין בּוֹ צַד מְעִילָה {יא}. וַהֲלָכָה כְּרַבִּי יְהוֹשֻׁעַ: 

~ פרק ז - משנה ה
<B>מָלַק בִּשְׂמֹאל.</B> דִּמְלִיקָתוֹ פְסוּלָה. שֶׁכָּל מָקוֹם שֶׁנֶּאֱמַר אֶצְבַּע וּכְהֻנָּה {יב} אֵינוֹ אֶלָּא שֶׁל יָמִין: <B>אוֹ בַלַּיְלָה.</B> דְּאֵין מְלִיקָה בַלַּיְלָה, דְּרַחֲמָנָא אָמַר בְּיוֹם צַוֹּתוֹ: <B>אֵינָן מְטַמְּאִין.</B> הוֹאִיל וּפְסוּלָן בַּקֹּדֶשׁ וְאַהֲנֵי מְלִיקָה דִּידְהוּ שֶׁאִם עָלוּ לֹא יֵרְדוּ {טו}: <B>שָׁחַט חֻלִּין בִּפְנִים וְקָדָשִׁים בַּחוּץ אֵין מְטַמְּאִין בְּבֵית הַבְּלִיעָה.</B> וְאַף עַל פִּי שֶׁאֲסוּרִים בַּאֲכִילָה: <B>מָלַק בְּסַכִּין.</B> לָאו מְלִיקָה הִיא וְלָאו שְׁחִיטָה הִיא {טז}, דְּהָא מְלִיקָה בְּצִפֹּרֶן הִיא בְּעַצְמוֹ שֶׁל כֹּהֵן: <B>מָלַק חֻלִּין בִּפְנִים.</B> דְּלֹא שַׁיָּךְ מְלִיקָה בְּחֻלִּין אֶלָּא בְּקָדָשִׁים בִּפְנִים, וְהַמּוֹלֵק חֻלִּין בְּכָל מָקוֹם {יז} אוֹ קָדָשִׁים בַּחוּץ הָוֵי כְּאִלּוּ נוֹחֵר אוֹ מְעַקֵּר, וְאֵין אוֹתָהּ מְלִיקָה מוֹצִיאָה מִידֵי נְבֵלָה: <B>תּוֹרִין שֶׁלֹּא הִגִּיעַ זְמַנָּן.</B> תּוֹרִים גְּדוֹלִים כְּשֵׁרִים, קְטַנִּים פְּסוּלִים. בְּנֵי יוֹנָה, קְטַנִּים כְּשֵׁרִים, גְּדוֹלִים פְּסוּלִים: <B>וְשֶׁיָּבַשׁ גַּפָּה.</B> דִּמְחֻסָּר אֵבָר פָּסוּל אַף בָּעוֹפוֹת {יח}. דְּהָא דְּקַיְמָא לָן אֵין תַּמּוּת וְזִכְרוּת בְּעוֹפוֹת, הָנֵי מִלֵּי כְּגוֹן דּוֹקִין שֶׁבָּעַיִן שֶׁאֵין מוּמָן נִכָּר, אֲבָל מְחֻסַּר אֵבָר, הַקְרִיבֵהוּ נָא לְפֶחָתֶךָ {יט}: <B>מְטַמֵּא בְבֵית הַבְּלִיעָה.</B> דְּלֹא מַהֲנֵי מְלִיקָה דִּידְהוּ לְמִידִי, שֶׁאֲפִלּוּ עָלוּ יֵרְדוּ: <B>כֹּל שֶׁאֵין פְּסוּלָן בַּקֹּדֶשׁ.</B> שֶׁנִּפְסְלוּ קֹדֶם שֶׁבָּאוּ לָעֲזָרָה. וְכָל שֶׁאֵין פְּסוּלָן בַּקֹּדֶשׁ אָמְרִינַן לְקַמָּן בְּפֶרֶק הַמִּזְבֵּחַ מְקַדֵּשׁ, דְּאִם עָלָה יֵרֵד. אֲבָל אוֹתָן שֶׁפְּסוּלָן בַּקֹּדֶשׁ כְּגוֹן הַקֳּדָשִׁים הָרְאוּיִין אֶלָּא שֶׁנִּפְסְלוּ בַּעֲבוֹדוֹתֵיהֶן, אֵין מְטַמְּאִין, דְּהָא אַהֲנֵי לְהוּ מְלִיקָה דְּאִם עָלוּ לֹא יֵרְדוּ: <B>כָּל הַפְּסוּלִים.</B> כְּגוֹן זָר וְאוֹנֵן וּטְבוּל יוֹם וּמְחֻסַּר כִּפּוּרִים וְכָל אוֹתָן הַשְּׁנוּיִין בְּרֵישׁ פֶּרֶק ב': <B>וְאֵינָן מְטַמְּאוֹת בְּבֵית הַבְּלִיעָה.</B> שֶׁאַף עַל פִּי שֶׁאֵין מְלִיקָתָן מַתֶּרֶת קָדָשִׁים בַּאֲכִילָה, מִכָּל מָקוֹם מוֹצִיאָתָן מִידֵי נְבֵלָה: 

~ פרק ז - משנה ו
<B>אֵינָהּ מְטַמְּאָה בְבֵית הַבְּלִיעָה.</B> דִּמְלִיקָתָהּ מְטַהַרְתָּהּ מִידֵי נְבֵלָה: <B>רַבִּי יְהוּדָה אוֹמֵר מְטַמְּאָה בְבֵית הַבְּלִיעָה.</B> דִּסְבִירָא לֵיהּ לְרַבִּי יְהוּדָה דְלָא אַהֲנֵי שְׁחִיטָה בְּעוֹף שֶׁל חֻלִּין וְלֹא מְלִיקָה בְּקָדָשִׁים בִּטְרֵפָה בָּעוֹף לְהוֹצִיאָהּ מִידֵי נְבֵלָה: <B>אֵינוֹ דִין שֶׁתְּהֵא שְׁחִיטָה כוּ'.</B> וְכֵיוָן דְּיָלַפְתְּ שֶׁשְּׁחִיטָה מְטַהֵר אֶת הַטְּרֵפָה בָּעוֹף בְּחֻלִּין מִקַּל וָחֹמֶר יָלְפִינַן מְלִיקַת קָדָשִׁים מִנַּהּ בְּבִנְיַן אָב, מַה מָּצִינוּ בִּשְׁחִיטָה כוּ' אַף מְלִיקָה הַמַּכְשֶׁרֶת בַּאֲכִילָה תְּטַהֵר טְרֵיפָתָהּ מִטֻּמְאָתָהּ: <B>רַבִּי יוֹסֵי אוֹמֵר דַּיָּהּ כוּ'.</B> כֵּיוָן דְּלֹא אַשְׁכְּחַן בְּהֶדְיָא דִּשְׁחִיטָה מוֹצִיאָה מִידֵי נְבֵלָה בָּעוֹף, אֶלָּא מִקַּל וָחֹמֶר מִנִּבְלַת בְּהֵמָה אַתָּה בָא לִלְמֹד, דַּיָּהּ שֶׁתְּהֵא כְּנִבְלַת בְּהֵמָה שֶׁשְּׁחִיטָתָהּ מְטַהַרְתָּהּ מִידֵי נְבֵלָה וְלֹא מְלִיקָתָהּ, דְּדַיּוֹ לַבָּא מִן הַדִּין לִהְיוֹת כַּנִּדּוֹן {כד}. וְשָׁלֹשׁ מַחֲלוֹקוֹת בַּדָּבָר, רַבִּי מֵאִיר סָבַר, אֶחָד שְׁחִיטָה וְאֶחָד מְלִיקָה מוֹצִיאָה בָּעוֹף מִידֵי נְבֵלָה. וְרַבִּי יְהוּדָה סָבַר, בֵּין שְׁחִיטָה בֵּין מְלִיקָה לֹא מַהֲנֵי בִּטְרֵפָה בָּעוֹף לְהוֹצִיאָהּ מִידֵי נְבֵלָה. וְרַבִּי יוֹסֵי סָבַר, שְׁחִיטָה מְהַנְּיָא, מְלִיקָה לֹא מְהַנְּיָא. וַהֲלָכָה כְּרַבִּי יוֹסֵי: 

^ פרק ח

~ פרק ח - משנה א
<B>כָּל הַזְּבָחִים שֶׁנִּתְעָרְבוּ בְחַטָּאוֹת הַמֵּתוֹת.</B> הָכִי קָאָמַר, כָּל הַזְּבָחִים שֶׁנִּתְעָרְבוּ בָהֶם חַטָּאוֹת הַמֵּתוֹת, אוֹ שׁוֹר הַנִּסְקָל: <B>אֲפִלּוּ אַחַת בְּרִבּוֹא יָמוּתוּ כֻלָּן.</B> דְּכֵיוָן דְּנִתְעָרְבוּ בְּאִסּוּרֵי הֲנָאָה אֵין תַּקָּנָה לִפְדּוֹתָם דְּנֵימָא יִרְעוּ עַד שֶׁיִּסְתָּאֲבוּ. וְלֹא בָטְלֵי בְּרֻבָּא, דְּבַעֲלֵי חַיִּים חֲשִׁיבֵי וְלֹא בָטְלֵי. וְחַטָּאוֹת הַמֵּתוֹת הֵן חֲמִשָּׁה, וְאֵלּוּ הֵן, וְלַד חַטָּאת, וּתְמוּרַת חַטָּאת, וְחַטָּאת שֶׁמֵּתוּ בְעָלֶיהָ, וְשֶׁכִּפְּרוּ בְעָלֶיהָ בְּאַחֶרֶת, וְשֶׁעָבְרָה שְׁנָתָהּ. אֵלּוּ חָמֵשׁ חַטָּאוֹת מַנִּיחִין אוֹתָן בְּמָקוֹם סָגוּר עַד שֶׁיָּמוּתוּ מֵאֲלֵיהֶן, וְהֵן נִקְרָאִין חַטָּאוֹת הַמֵּתוֹת: <B>בְּשׁוֹר שֶׁנֶּעֶבְדָה בוֹ עֲבֵרָה.</B> שֶׁהוּא נִפְסַל בָּהּ לְהַקְרָבָה. כְּגוֹן {ב} שֶׁהֵמִית אֶת הָאָדָם עַל פִּי עֵד אֶחָד שֶׁאֵינוֹ אָסוּר לְהֶדְיוֹט, לְפִי שֶׁאֵינוֹ נִסְקָל אֶלָּא עַל פִּי שְׁנֵי עֵדִים: <B>אוֹ עַל פִּי הַבְּעָלִים.</B> שֶׁבָּאוּ בְעָלִים לְבֵית דִּין וְהוֹדוּ שֶׁהֵמִית, דְּאִפְטַר לֵיהּ מִסְּקִילָה, דְּמוֹדֶה בִּקְנָס פָּטוּר, אֲבָל לְגָבוֹהַּ נֶאֱסָר, דְּקַיְמָא לָן, וּמִן הַצֹּאן, לְהוֹצִיא אֶת הַנּוֹגֵחַ: <B>וְרוֹבֵעַ וְנִרְבָּע.</B> עַל פִּי עֵד אֶחָד, אוֹ עַל פִּי הַבְּעָלִים, אוֹ קֹדֶם שֶׁנִּגְמַר דִּינוֹ {ג}, אוֹ שֶׁהָיָה אוֹתוֹ שֶׁהֵמִית וְהָרוֹבֵעַ וְהַנִּרְבָּע [שֶׁל] נָכְרִי. שֶׁנֶּאֱסָר לְגָבוֹהַּ וְלֹא לְהֶדְיוֹט: <B>מֻקְצֶה.</B> שֶׁהִפְרִישׁוּהוּ {ד} לְקָרְבָּן לַעֲבוֹדָה זָרָה, וְנֶעֱבָד נַמִּי, שְׁנֵיהֶם מֻתָּרִים לְהֶדְיוֹט: <B>וּבְאֶתְנָן וּבִמְחִיר.</B> כָּל הָנֵי חֻלִּין נִינְהוּ, וְזֶבַח אֶחָד מְעֹרָב בָּהֶן, כֻּלָּן יִרְעוּ. שֶׁאִי אֶפְשָׁר לִשְׁחֹט אֶחָד מֵהֶם בְּלֹא מוּם, שֶׁמָּא זֶהוּ הַזֶּבַח, וְהַשּׁוֹחֵט קָדָשִׁים בַּחוּץ חַיָּב כָּרֵת. וּלְמָכְרָן לְצָרְכֵי עוֹלוֹת אִי אֶפְשָׁר, שֶׁהֲרֵי פְּסוּלִים: <B>וְיָבִיא בִדְמֵי הַיָּפֶה שֶׁבָּהֶן מֵאוֹתוֹ הַמִּין.</B> אִם חַטָּאת חַטָּאת {ה} וְאִם עוֹלָה עוֹלָה. וְיִקַּח מָעוֹת כְּשִׁעוּר דְּמֵי הַיָּפֶה שֶׁבְּכֻלָּן וְיֹאמַר, כָּל מָקוֹם שֶׁהוּא הַזֶּבַח יְהֵא מְחֻלָּל עַל הַמָּעוֹת הַלָּלוּ: <B>נִתְעָרֵב.</B> זֶבַח אֶחָד בְּחֻלִּין כְּשֵׁרִים הַרְבֵּה: <B>יִמָּכְרוּ הַחֻלִּין.</B> כֻּלָּן לְצָרְכֵי אוֹתוֹ הַמִּין שֶׁהָיָה הַזֶּבַח שֶׁנִּתְעָרֵב בָּהֶן. וְנִמְצְאוּ כֻּלָּן קָדָשִׁים מִמִּין אֶחָד אֶלָּא שֶׁאֵין יָדוּעַ מִי בְּעָלָיו שֶׁל כָּל אֶחָד וְאֶחָד, שֶׁהֲרֵי הַזֶּבַח הָרִאשׁוֹן שֵׁם בְּעָלָיו עָלָיו וְאֵין יָדוּעַ אֵיזֶהוּ. וְתַקָּנָתוֹ, שֶׁיַּקְרִיב כָּל אֶחָד לְשֵׁם מִי שֶׁהוּא וְיֹאמַר כְּשֶׁיַּקְרִיב כָּל אֶחָד, הֲרֵי הוּא לְשֵׁם בְּעָלִים שֶׁלּוֹ: 

~ פרק ח - משנה ב
<B>מִין בְּמִינוֹ.</B> חַטָּאת בְּחַטָּאת, עוֹלָה בְּעוֹלָה, שְׁלָמִים בִּשְׁלָמִים, אֶלָּא שֶׁהֵן שֶׁל בְּעָלִים הַרְבֵּה: <B>יַקְרִיב כָּל אֶחָד לְשֵׁם מִי שֶּׁהוּא.</B> וְלֹא יַזְכִּיר שֵׁם אָדָם {ו}. וְהָנֵי מִלֵּי בְּקָרְבָּנוֹת שֶׁל נָשִׁים {ז} דְּלֹא בָעֵי סְמִיכָה, דִּכְתִיב בְּנֵי יִשְׂרָאֵל וְסָמַךְ, בְּנֵי יִשְׂרָאֵל סוֹמְכִים וְאֵין בְּנוֹת יִשְׂרָאֵל סוֹמְכוֹת. אֲבָל בְּקָרְבָּן אֲנָשִׁים דְּבָעֵי סְמִיכָה, לֹא: <B>מִין בְּשֶׁאֵינוֹ מִינוֹ יִרְעוּ.</B> שֶׁאִי אֶפְשָׁר בְּהַקְרָבָה, שֶׁחֲלוּקִין בְּמַתַּן דָּמִים אוֹ בְהַקְטָרָתָן אוֹ בַאֲכִילָתָן: <B>וְיַפְסִיד הַמּוֹתָר מִבֵּיתוֹ.</B> שֶׁאִם מָכַר אֶחָד מֵהֶן בִּשְׁנַיִם וְהָאַחֵר בְּאֶחָד {ח}, צָרִיךְ לְהָבִיא מִכָּל מִין בִּשְׁנַיִם, כֵּיוָן שֶׁאֵין יָדוּעַ מֵאֵיזֶה מִין הוּא אוֹתוֹ שֶׁנִּמְכָּר בִּשְׁנַיִם, וְנִמְצָא מַפְסִיד אֶחָד מִבֵּיתוֹ: <B>נִתְעָרְבוּ בִבְכוֹר וּבְמַעֲשֵׂר.</B> בְּהֵמָה. שֶׁאֵין לָהֶם פִּדְיוֹן שֶׁתָּחוּל קְדֻשָּׁתוֹ עַל דְּמֵיהֶן וְיֵצְאוּ הֵן לְחֻלִּין, אֶלָּא נֶאֱכָלִין בְּמוּמָן, הַבְּכוֹר נֶאֱכָל לַכֹּהֲנִים וְהַמַּעֲשֵׂר לַבְּעָלִים: <B>כֻּלָּן יִרְעוּ עַד שֶׁיִּסְתָּאֲבוּ.</B> שֶׁיִּפֹּל בָּהֶן מוּם. וְיֹאמַר, כָּל מָקוֹם שֶׁהוּא הַזֶּבַח יִתְחַלֵּל עַל הַמָּעוֹת הַלָּלוּ. וּמֻתָּרִים לְאָכְלָן, וּבִלְבָד שֶׁיֵּאָכְלוּ בְּתוֹרַת בְּכוֹר וּמַעֲשֵׂר, שֶׁלֹּא יִמְכְּרֵם בָּאִטְלִיז וְלֹא יִשְׁקְלֵם בַּלִּיטְרָא {ט}. וּמִדְּמֵי הַזֶּבַח יַקְרִיב מִינוֹ שֶׁל זֶבַח: <B>הַכֹּל יְכוֹלִים לְהִתְעָרֵב.</B> כְּלוֹמַר אִם נִתְעָרְבוּ יֵשׁ סָפֵק בְּתַעֲרָבְתָּן: <B>חוּץ מִן הַחַטָּאת עִם הָאָשָׁם.</B> שֶׁהַחַטָּאת אֵינָהּ לְעוֹלָם אַיִל, וְאָשָׁם אֵינוֹ אֶלָּא אַיִל. וְאִי אֲשַׁם מְצֹרָע וַאֲשַׁם נָזִיר הוּא שֶׁהֵן בָּאִים כְּבָשִׂים, מִכָּל מָקוֹם הֵן זְכָרִים, וְהַחַטָּאת אֵינָהּ בָּאָה אֶלָּא נְקֵבָה {יא}. אֲבָל חַטָּאת וְעוֹלָה מִתְעָרְבִים, כְּגוֹן שְׂעִיר נָשִׂיא בִּשְׂעִיר עוֹלַת נְדָבָה. וְכָל שֶׁכֵּן חַטָּאת וּשְׁלָמִים, שֶׁהַכֹּל קָרֵב שְׁלָמִים בֵּין זְכָרִים בֵּין נְקֵבוֹת. וְכֵן אַיִל שֶׁל עוֹלַת נְדָבָה בְּאָשָׁם: 

~ פרק ח - משנה ג
<B>אָשָׁם שֶׁנִּתְעָרֵב בִּשְׁלָמִים.</B> שֶׁמַתַּן דָּמוֹ שֶׁל אָשָׁם וּשְׁלָמִים שָׁוֶה: <B>שְׁנֵיהֶם יִשָּׁחֲטוּ בַצָּפוֹן.</B> דִּשְׁלָמִים שְׁחִיטָתָן בְּכָל מָקוֹם וִיכוֹלִים נַמִּי לְשָׁחֲטָן בַּצָּפוֹן בְּמָקוֹם שֶׁשּׁוֹחֲטִים הָאָשָׁם: <B>כֶּחָמוּר שֶׁבָּהֶן.</B> לִפְנִים מִן הַקְּלָעִים לְזִכְרֵי כְהֻנָּה לְיוֹם וְלַיְלָה. וְלֹא כַּשְּׁלָמִים הַקַּלִּים שֶׁנֶּאֱכָלִים בְּכָל הָעִיר לְכָל אָדָם לִשְׁנֵי יָמִים וְלַיְלָה אֶחָד. וּבַעַל הַשְּׁלָמִים יָצָא יְדֵי נִדְרוֹ, דְּהָא שְׁלָמִים לִשְׁמָן הֵן קְרֵבִין, שֶׁמַּקְרִיב כָּל אֶחָד לְשֵׁם מִי שֶׁהוּא: <B>אֵין מְבִיאִין קָדָשִׁים לְבֵית הַפְּסוּל.</B> שֶׁמְּמַעֵט אֶת אֲכִילַת שְׁלָמִים בֵּין בְּאוֹכְלֵיהֶן בֵּין בִּזְמַן אֲכִילָתָן וּמְבִיאָן לִידֵי נוֹתָר. אֶלָּא יִרְעוּ וְיִסְתָּאֲבוּ וְיִמָּכְרוּ כִּדְאָמְרִינַן גַּבֵּי קָדָשִׁים בְּקָדָשִׁים מִין בְּשֶׁאֵינוֹ מִינוֹ, וְיָבִיא בִדְמֵי הַיָּפֶה שֶׁבָּהֶן כוּ'. וְאֵין הֲלָכָה כְּרַבִּי שִׁמְעוֹן: <B>חֲתִיכוֹת בַּחֲתִיכוֹת.</B> אִם נִתְעָרְבוּ חֲתִיכוֹת קָדְשֵׁי קָדָשִׁים בַּחֲתִיכוֹת שֶׁל קָדָשִׁים קַלִּים, אוֹ חֲתִיכוֹת שֶׁל קָדָשִׁים קַלִּים הַנֶּאֱכָלִים לְיוֹם אֶחָד כְּגוֹן שַׁלְמֵי תוֹדָה עִם חֲתִיכוֹת שֶׁל קָדָשִׁים קַלִּים הַנֶּאֱכָלִים לִשְׁנֵי יָמִים וְלַיְלָה אֶחָד דְּהַיְנוּ שְׁאָר שְׁלָמִים, בְּהָא מוֹדוּ רַבָּנָן לְרַבִּי שִׁמְעוֹן דְּיֵאָכְלוּ כֶּחָמוּר שֶׁבָּהֶן, דְּמַאי אִית לֵיהּ לְמֶעְבַּד: 

~ פרק ח - משנה ד
<B>אֵבְרֵי חַטָּאת.</B> שֶׁבְּשָׂרָהּ נֶאֱכָל לַכֹּהֲנִים: <B>שֶׁנִּתְעָרְבוּ בְאֵבְרֵי עוֹלָה.</B> שֶׁכֻּלָּהּ כָּלִיל: <B>יִתֵּן לְמַעְלָן.</B> יִתֵּן אֵבְרֵי הַתַּעֲרֹבוֹת כֻּלָּן עַל הָעֵצִים. וְטַעֲמָא דְרַבִּי אֱלִיעֶזֶר, דְּאָמַר קְרָא (וַיִּקְרָא ב) כִּי כָל שְׂאֹר וְכָל דְּבַשׁ לֹא תַקְטִירוּ מִמֶּנּוּ אִשֶּׁה לַה', וְהָכִי מַשְׁמָעוּתָא דִקְרָא, כִּי כָל שְׂאֹר וְכָל דְּבַשׁ לֹא תַקְטִירוּ, וְלֹא תַקְטִירוּ כָּל שֶׁמִּמֶּנּוּ אִשֶּׁה לַה', דְּהַיְנוּ הַשִּׁירַיִם שֶׁל קָרְבָּן. קָרְבָּן רֵאשִׁית תַּקְרִיבוּ מִן הַשְּׂאֹר וְהַדְּבַשׁ לַה', שְׁתֵּי לֶחֶם מִן הַשְּׂאֹר וּדְבַשׁ מִן הַבִּכּוּרִים מִפְּרִי הָעֵץ שֶׁהֵם תְּאֵנִים וּתְמָרִים. וְאֶל הַמִּזְבֵּחַ דָּרְשִׁינַן לֵיהּ בֵּין אַשְּׂאֹר וּדְבַשׁ בֵּין אַשִּׁירַיִם, לְרֵיחַ נִיחוֹחַ אִי אַתָּה מַעֲלֶה אֲבָל אַתָּה מַעֲלֶה לְשֵׁם עֵצִים. וְהַיְנוּ דְּקָאָמַר וְרוֹאֶה אֲנִי אֶת בְּשַׂר חַטָּאת כְּאִלּוּ הֵן עֵצִים: <B>וַחֲכָמִים אוֹמְרִים תְּעֻבַּר צוּרָתָן.</B> כְּלוֹמַר יַנִּיחַ אוֹתָן עַד שֶׁיִּפָּסְלוּ וְיֵצְאוּ לְבֵית הַשְּׂרֵפָה כִּשְׁאָר פְּסוּלֵי הַמֻּקְדָּשִׁים, וְאֵינוֹ מַעֲלָן לַמִּזְבֵּחַ, דְּהָא עָבַר מִשּׁוּם כָּל שֶׁמִּמֶּנּוּ לָאִשִּׁים הֲרֵי הוּא בְּבַל תַּקְטִירוּ {יב}, וְחַטָּאת דְּאֵמוּרָיו קְרֵבִים לָאִשִּׁים הֲרֵי הַבָּשָׂר בְּבַל תַּקְטִירוּ. וַהֲלָכָה כַּחֲכָמִים: 

~ פרק ח - משנה ה
<B>אֵבָרִים בְּאֶבָרֵי בַעֲלֵי מוּמִים.</B> אֵבָרִים כְּשֵׁרִים שֶׁנִּתְעָרַב בָּהֶן אֵבָר אֶחָד שֶׁל בַּעֲלֵי מוּמִין, וּבָא כֹהֵן שֶׁאֵינוֹ יוֹדֵעַ בְּתַעֲרָבְתָּן וְהִקְרִיב אֶחָד מִן הָרָאשִׁין, יַקְרִיבוּ כָל הָרָאשִׁין לְכַתְּחִלָּה, דְּתָלִינַן אִסּוּרָא בְּהַהוּא דְּקָרֵב, וְהָנָךְ כֻּלְּהוּ כְּשֵׁרִים נִינְהוּ. וּבַגְּמָרָא מְפָרֵשׁ דְּלֹא שָׁרֵי רַבִּי אֱלִיעֶזֶר אֶלָּא לְהַקְרִיבָן שְׁנַיִם שְׁנַיִם, דְּוַדַּאי חַד מֵהָנָךְ זוּג דְּהֶתֵּרָא הוּא וְנִתְּנָה הַקְרָבָה זוֹ לִקָּרֵב מִשּׁוּם הַהוּא דְהֶתֵּר. וְאִי מִשּׁוּם הַהוּא דִּסְפֵק אִסּוּר אִיכָּא לְמִתְלְיֵהּ בְּאוֹתוֹ שֶׁקָּרַב תְּחִלָּה קֹדֶם שֶׁנִּמְלַךְ. אֲבָל אֶחָד אֶחָד שֶׁמָּא לֹא נִתְּנָה הַקְרָבָה זוֹ לִקָּרֵב אֲפִלּוּ לְרַבִּי אֱלִיעֶזֶר דִּלְמָא הַאי דְאִסּוּרָא הוּא: <B>חוּץ מֵאַחַד.</B> חוּץ מִזּוּג אֶחָד. הָכִי מְפָרֵשׁ לֵיהּ בַּגְּמָרָא. דִּבְחַד גְּרֵידָא מוֹדֶה רַבִּי אֱלִיעֶזֶר דְּלֹא נִתְּנָה הַקְרָבָה זוֹ לִקָּרֵב, כְּדַאֲמָרַן: 

~ פרק ח - משנה ו
<B>אִם יֶשׁ בּוֹ מַרְאֵה דָם כָּשֵׁר.</B> וְהָנֵי מִלֵּי כְּשֶׁנָּפְלוּ הַמַּיִם לְתוֹךְ דָּם שֶׁל קָדָשִׁים. אֲבָל אִם נָפַל דָּם שֶׁל קָדָשִׁים לְתוֹךְ מַיִם, אָמְרִינַן קַמָּא קַמָּא בָּטִיל {טו}, וַאֲפִלּוּ יֵשׁ בּוֹ מַרְאֵה דָם פָּסוּל: <B>נִתְעָרֵב בְּיַיִן.</B> שֶׁהוּא אָדוֹם: <B>רוֹאִין אוֹתוֹ כְּאִלּוּ הוּא מָיִם.</B> וְאִם הָיָה דָם זֶה נִכָּר בְּאוֹתָן הַמַּיִם, כָּשֵׁר: <B>בְּדַם בְּהֵמָה.</B> שֶׁל חֻלִּין: <B>רוֹאִין אוֹתוֹ.</B> דָּם שֶׁל חֻלִּין כְּאִלּוּ הוּא מַיִם, וְאִם הָיָה מַרְאֵה אַדְמוּמִית שֶׁל דָּם הַכָּשֵׁר נִכָּר בָּהֶם, כָּשֵׁר, וְאַף עַל פִּי שֶׁהַדָּם הַפָּסוּל מְרֻבָּה עָלָיו הַרְבֵּה: <B>אֵין דָּם מְבַטֵּל דָּם.</B> דְּמִין בְּמִינוֹ לְרַבִּי יְהוּדָה לֹא בָטִיל, וַאֲפִלּוּ טִפָּה לְתוֹךְ כְּלִי גָדוֹל {יז}, אַף עַל פִּי שֶׁאִלּוּ הָיָה הַדָּם מַיִם אֵין הַדָּם הַכָּשֵׁר נִכָּר בָּהֶם, אֲפִלּוּ הָכִי כָּשֵׁר לִזְרִיקָה. וְאֵין הֲלָכָה כְּרַבִּי יְהוּדָה: 

~ פרק ח - משנה ז
<B>נִתְעָרֵב בְּדַם הַפְּסוּלִים.</B> כְּגוֹן בְּדָם שֶׁנִּשְׁחַט לְחוּץ לִזְמַנּוֹ {יח}: <B>יִשָּׁפֵךְ לָאַמָּה.</B> לְאַמַּת הַמַּיִם הָעוֹבֶרֶת בָּעֲזָרָה וְיוֹרֶדֶת לְנַחַל קִדְרוֹן. וְלֹא אָמְרִינַן רוֹאִים אוֹתוֹ כְּאִלּוּ הוּא מַיִם וְאִם דָּם הַכָּשֵׁר נִכָּר בָּהֶם יִזָּרֵק, דְּגָזְרִינַן דִּלְמָא אָתֵי לְאַכְשׁוֹרֵי דַם פְּסוּלִים בְּעֵינַיְהוּ {יט}. וְכֵן דַּם הַתַּמְצִית. דְּמִדְּאוֹרַיְתָא דַּם הַתַּמְצִית לֹא חֲזִי לְכַפָּרָה, דִּכְתִיב (וַיִּקְרָא יז) כִּי נֶפֶשׁ הַבָּשָׂר בַּדָּם הִוא וַאֲנִי נְתַתִּיו לָכֶם עַל הַמִּזְבֵּחַ לְכַפֵּר. דָּם שֶׁהַנֶּפֶשׁ יוֹצְאָה בוֹ מְכַפֵּר, וְשֶׁאֵין הַנֶּפֶשׁ יוֹצְאָה בוֹ אֵינוֹ מְכַפֵּר. וְגָזְרִינַן עַל דַּם הַנֶּפֶשׁ שֶׁנִּתְעָרֵב בְּדַם הַתַּמְצִית, דִּלְמָא אָתֵי לְאַכְשׁוֹרֵי בַּזְּרִיקָה דַּם הַתַּמְצִית בְּעֵינֵיהּ: <B>רַבִּי אֱלִיעֶזֶר מַכְשִׁיר.</B> לְכַתְּחִלָּה בְּדַם הַתַּמְצִית שֶׁנִּתְעָרֵב עִם דַּם הַנֶּפֶשׁ. דְּסָבַר אֵין דַּם הַתַּמְצִית שֶׁל בְּהֵמָה מָצוּי לִהְיוֹת רַבֶּה עַל דַּם הַנֶּפֶשׁ, הִלְכָּךְ אַמַּאי נִגְזוֹר, הֲוָה לֵיהּ כְּנִתְעָרֵב דַּם הַחֻלִּין בְּדַם הַקֳּדָשִׁים דְּלֹא גָזְרִינַן בֵּיהּ מִידֵי. וּכְשֶׁנִּתְעָרֵב בְּדַם פְּסוּלִין דְּמִלְּתָא דִשְׁכִיחָא, לֹא פָּלֵיג רַבִּי אֱלִיעֶזֶר {כ}. וְתַנָּא קַמָּא סָבַר פְּעָמִים שֶׁדַּם הַתַּמְצִית רַבֶּה עַל דַּם הַנֶּפֶשׁ, הִלְכָּךְ גָּזַר הֵיכָא דְּלֹא רַבָּה אַטּוּ הֵיכָא דְרַבֶּה. וּמִיהוּ הֵיכָא דְּלֹא נִמְלַךְ הַכֹּהֵן בְּבֵית דִּין אִם יִתֵּן מִתַעֲרֹבֶת זוֹ אִם לָאו וְנָתַן מֵאֵלָיו, מוֹדֶה תַנָּא קַמָּא דְכָשֵׁר, דִּגְזֵרָה בְעָלְמָא הִיא וּבְדִיעֲבַד כָּשֵׁר. וְכִי אָתֵי לְאִמְּלוֹכֵי, אָמְרִינַן לֵיהּ לְשׁוֹפְכוֹ לָאַמָּה מִשּׁוּם גְּזֵרָה. וַהֲלָכָה כַּחֲכָמִים: 

~ פרק ח - משנה ח
<B>דַּם תְּמִימִים שֶׁנִּתְעָרֵב בְּדַם בַּעֲלֵי מוּמִין יִשָּׁפֵךְ לָאַמָּה.</B> וּבְהָא לֹא פָלֵיג רַבִּי אֱלִיעֶזֶר, דְּעָבַר בִּזְרִיקָתָן מִשּׁוּם לֹא תַקְרִיבוּ {כא}: <B>נִתְעָרֵב כּוֹס בְּכוֹסוֹת.</B> כּוֹס דָּם שֶׁל בַּעַל מוּם בְּכוֹסוֹת שֶׁל דָּם כָּשֵׁר, וְאֵין יָדוּעַ אֵיזֶהוּ כּוֹס שֶׁל דַּם בַּעַל מוּם: <B>רַבִּי אֱלִיעֶזֶר אוֹמֵר אִם קָרַב אֶחָד מֵהֶם כוּ'.</B> כְּדֶרֶךְ שֶׁנֶּחְלְקוּ בְּאֵבָרִים וְאֵבְרֵי בַעֲלֵי מוּמִין, כָּךְ נֶחְלְקוּ בְּכוֹסוֹת, וְּכִדְפָרִישְׁנָא לְעֵיל. וּצְרִיכָא לְאַפְלוּגֵי בְּתַרְוַיְהוּ, דְּאִי אַשְׁמְעִינַן בְּאֵבָרִים, בְּהָא קָאָמַר רַבִּי אֱלִיעֶזֶר יִקְרְבוּ מִשּׁוּם דְּאִתְעָבִידָא כַפָּרָתָן בְּהֶכְשֵׁר, דְּהַיְנוּ זְרִיקַת דָּמָן שֶׁהִיא עִקַּר כַּפָּרָה, אֲבָל גַּבֵּי כוֹס בְּכוֹסוֹת דְּעִקַּר כַּפָּרָה בְּקִלְקוּל, אֵימָא לֹא, צְרִיכָא {כב}: 

~ פרק ח - משנה ט
<B>הַנִּתָּנִין לְמַטָּה.</B> מִחוּט הַסִּקְרָא. כְּגוֹן דַּם עוֹלָה וְאָשָׁם וּשְׁלָמִים וּבְכוֹר וּפֶסַח וּמַעֲשֵׂר, שֶׁנִּתְעָרְבוּ בְּדַם חַטָּאת שֶׁהוּא נִתַּן לְמַעְלָה: <B>רַבִּי אֱלִיעֶזֶר אוֹמֵר יִתֵּן לְמַעְלָה.</B> מַתְּנוֹת חַטָּאת. וְאַף עַל פִּי שֶׁדַּם הַתַּחְתּוֹנִים מְעֹרָב בּוֹ. הוֹאִיל וְאֵינוֹ מִתְכַּוֵּן לָתֵת הַתַּחְתּוֹנִים לְמַעְלָה רוֹאֶה אֲנִי אוֹתָם כְּאִלּוּ הֵם מַיִם. וּמִפְּנֵי שֶׁמִּצְוָה לְהַקְדִּים עֶלְיוֹנִים לְתַחְתּוֹנִים, שֶׁכָּל הַחַטָּאוֹת קוֹדְמוֹת לָעוֹלוֹת, הִלְכָּךְ נוֹתֵן לְמַעְלָה תְּחִלָּה וְאַחַר כָּךְ לְמַטָּה, וּנְתִינַת מַטָּה תַּעֲלֶה לוֹ לִשְׁפִיכַת שִׁירַיִם שֶׁל חַטָּאת וּלְהַתְחָלַת מַתְּנוֹת עוֹלָה: <B>יִשָּׁפְכוּ לָאַמָּה.</B> דְּלֵית לְהוּ רוֹאִים: <B>וְאִם לֹא נִמְלַךְ וְנָתַן כָּשֵׁר.</B> דְּהָא נִתַּן מִמֶּנּוּ לְמַעְלָה {כג}. וְאֵין הֲלָכָה כְּרַבִּי אֱלִיעֶזֶר: 

~ פרק ח - משנה י
<B>הַנִּתָּנִין בְּמַתָּנָה אַחַת.</B> בַּגְּמָרָא מְפָרֵשׁ כְּגוֹן כּוֹס {כד} דַּם בְּכוֹר שֶׁנִּתְעָרֵב בְּכוֹס דַּם מַעֲשֵׂר: <B>יִנָּתְנוּ מַתָּנָה אֶחָת.</B> מִכָּל כּוֹס וְכוֹס יִתֵּן מַתָּנָה אַחַת מִכּוֹס זֶה וּמַתָּנָה אַחַת מִכּוֹס זֶה: <B>מַתַּן אַרְבַּע בְּמַתַּן אַרְבַּע.</B> כְּגוֹן דַּם עוֹלָה בְּדַם שְׁלָמִים אוֹ בְּדַם אָשָׁם, שֶׁשְּׁנֵיהֶם טְעוּנִים שְׁתֵּי מַתָּנוֹת שֶׁהֵן אַרְבַּע וּשְׁנֵיהֶם תַּחְתּוֹנִים: <B>מַתַּן אַרְבַּע בְּמַתַּן אֶחָד.</B> כְּגוֹן עוֹלָה בִּבְכוֹר שֶׁשְּׁנֵיהֶם תַּחְתּוֹנִים: <B>רַבִּי אֱלִיעֶזֶר אוֹמֵר יִנָּתְנוּ בְמַתַּן אַרְבַּע.</B> וְרוֹאֶה אֲנִי אֶת מַתָּנוֹת הַיְתֵרוֹת הַנִּתָּנוֹת מִדַּם הַבְּכוֹר כְּאִלּוּ הֵם מַיִם. וְאֵין זֶה בַּל תּוֹסִיף: <B>בְּמַתָּנָה אֶחָת.</B> שֶׁלֹּא יַעֲבֹר עַל בַּל תּוֹסִיף. וִידֵי עוֹלָה יָצָא, דְּכָל הַנִּתָּנִים עַל מִזְבֵּחַ הַחִיצוֹן שֶׁנְּתָנָן בְּמַתָּנָה אַחַת כִּפֵּר: <B>וְלֹא עָשִׂיתָ מַעֲשֶׂה בְיָדֶךָ.</B> וְאֵינוֹ דוֹמֶה עוֹשֶׂה מַעֲשֶׂה, לְיוֹשֵׁב וְאֵינוֹ עוֹשֶׂה וְאִסּוּר בָּא מֵאֵלָיו. וַהֲלָכָה כְּרַבִּי יְהוֹשֻׁעַ: 

~ פרק ח - משנה יא
<B>הַנִּתָּנִין בִּפְנִים כוּ' יִשָּׁפְכוּ לָאַמָּה.</B> דְּלֹא אָמְרִינַן רוֹאִים, וְאָסוּר לְשַׁנּוֹת אֶת אֵלּוּ מִפְּנֵי הֶכְשֵׁרָן שֶׁל אֵלּוּ. וְרַבִּי אֱלִיעֶזֶר דְּסָבַר אָמְרִינַן רוֹאִין, לֹא פָלֵיג הָכָא. דְּהֵיכִי לַעֲבִיד, נֵיתִיב לַחוּץ וַהֲדַר לִפְנִים, כְּשֵׁם שֶׁמִּצְוָה לְהַקְדִּים עֶלְיוֹנִים לְתַחְתּוֹנִים כָּךְ מִצְוָה לְהַקְדִּים פְּנִימִי לְחִיצוֹן, דִּפְנִימִי חָשׁוּב. נֵיתִיב בִּפְנִים וַהֲדַר נֵיתִיב בַּחוּץ, כֵּיוָן דְּאִיכָּא חַטָּאת וְאָשָׁם שֶׁאִם נִתְעָרֵב דָּמָם בַּדָּמִים הַפְּנִימִים לֹא מָצֵי לְמֵימַר יִתֵּן בִּפְנִים וְאַחַר כָּךְ יִתֵּן בַּחוּץ מִשּׁוּם דְּמִפַּסְלֵי חִיצוֹנִים, לֹא פְסִיקָא לֵיהּ. וְאִם תֹּאמַר לִפְסְלִינְהוּ לַחִיצוֹנִים כְּדֵי לְהַכְשִׁיר פְּנִימִים. לְמִפְסְלִינְהוּ בְּיָדַיִם לֹא קָאָמַר רַבִּי אֱלִיעֶזֶר, וּמוּטָב לְהַמְתִּין עַד שְׁקִיעַת הַחַמָּה וְיִפָּסְלוּ מֵאֲלֵיהֶן וְיִשָּׁפְכוּ לָאַמָּה: <B>נָתַן בַּחוּץ.</B> כֹּהֵן שֶׁלֹּא נִמְלַךְ וְנָתַן מִתַּעֲרֹבֶת זוֹ בַּחוּץ, כָּשֵׁר: <B>רַבִּי עֲקִיבָא פוֹסֵל.</B> הַחִיצוֹן. שֶׁכָּל דָּמִים הַחִיצוֹנִים שֶׁנִּכְנְסוּ לִפְנִים נִפְסְלוּ: <B>וַחֲכָמִים מַכְשִׁירִים.</B> בְּכָל הַקָּרְבָּנוֹת, חוּץ מֵחַטָּאת הַחִיצוֹנָה דְּמִפַּסְלָא מִשּׁוּם וְכָל חַטָּאת אֲשֶׁר יוּבָא כוּ'. וַהֲלָכָה כַּחֲכָמִים: 

~ פרק ח - משנה יב
<B>יָצָא אַחַד מֵהֶן לַחוּץ.</B> חוּץ לָעֲזָרָה: <B>הַפְּנִימִי כָּשֵׁר.</B> וְנוֹתֵן מִמֶּנּוּ מַתְּנוֹתָיו וְהַקָּרְבָּן כָּשֵׁר: <B>וַחֲכָמִים פּוֹסְלִין.</B> דִּכְתִיב (וַיִּקְרָא ו) אֲשֶׁר יוּבָא מִדָּמָהּ, וַאֲפִלּוּ מִקְצָת דָּמָהּ, פָּסוּל, מִדְּלֹא כְתִיב אֶת דָּמָהּ: <B>וּמָה אִם בְּמָקוֹם שֶׁהַמַּחֲשָׁבָה פוֹסֶלֶת בַּחוּץ.</B> כְּלוֹמַר, וּמַה חוּץ, שֶׁהוּא מָקוֹם שֶׁהַמַּחֲשָׁבָה פוֹסֶלֶת בּוֹ, שֶׁאִם חָשַׁב בַּשְּׁחִיטָה עַל מְנָת לִזְרֹק דָּמָהּ לַחוּץ, פְּסוּלָה: <B>לֹא עָשָׂה.</B> אֵצֶל מוֹצִיא מִקְצָת דָּמָהּ לַחוּץ אֶת הַמְשֻׁיָּר בִּפְנִים כַּיּוֹצֵא, כִּדְאַמְרִיתוּ הַפְּנִימִי כָּשֵׁר: <B>מְקוֹם שֶׁאֵין הַמַּחֲשָׁבָה פוֹסֶלֶת בִּפְנִים.</B> כְּלוֹמַר הֵיכָל שֶׁהוּא מָקוֹם שֶׁאֵין מַחֲשָׁבָה פוֹסֶלֶת בּוֹ, שֶׁאִם שָׁחַט עַל מְנָת לִתֵּן אֶת הַנִּתָּנִים בַּחוּץ בִּפְנִים, כָּשֵׁר, אֵינוֹ דִין כוּ'. וְאֵין הֲלָכָה כְּרַבִּי יוֹסֵי הַגְּלִילִי. וְדַוְקָא בְּדָם הוּא דְאָמְרִינַן דְּאִם יָצָא חוּץ לָעֲזָרָה אוֹ נִכְנַס בִּפְנִים לְהַזּוֹת מִמֶּנּוּ בַּהֵיכָל נִפְסַל. אֲבָל בְּשַׂר קָדָשִׁים נְהִי דְּאִם יָצָא לַחוּץ נִפְסַל וְאָסוּר בַּאֲכִילָה, דִּכְתִיב (שְׁמוֹת כב) וּבָשָׂר בַּשָּׂדֶה טְרֵפָה, בָּשָׂר שֶׁיָּצָא חוּץ לִמְחִצָּתוֹ, דְּהַיְנוּ קָדְשֵׁי קָדָשִׁים חוּץ לָעֲזָרָה וְקָדָשִׁים קַלִּים מִחוּץ לָעִיר, נַעֲשָׂה כְאִלּוּ הוּא בָּשָׂר בַּשָּׂדֶה וַהֲרֵי הוּא טְרֵפָה וְלֹא תֹאכְלוּ. מִכָּל מָקוֹם אִם נִכְנַס לִפְנִים אֶל תּוֹךְ הַהֵיכָל לֹא נִפְסַל בִּשְׁבִיל כֵּן וּמֻתָּר בַּאֲכִילָה, דְּאָמַר קְרָא אֲשֶׁר יוּבָא מִדָּמָהּ לֹא תֹאכַל, מִדָּמָהּ וְלֹא מִבְּשָׂרָה: <B>עַד שֶׁיְּכַפֵּר.</B> בַּהֵיכָל: <B>רַבִּי יְהוּדָה אוֹמֵר כוּ'.</B> וַהֲלָכָה כְּרַבִּי יְהוּדָה: <B>וְאֵין הַצִּיץ מְרַצֶּה עַל הַיּוֹצֵא.</B> וְאַף עַל גַּב דִּפְסוּלִים שֶׁעָלוּ לֹא יֵרְדוּ, אַרְצוֹיֵי מִיהָא לֹא אַרְצוֹ, דִּכְתִיב בַּצִּיץ (שָׁם כח) וְנָשָׂא אַהֲרֹן אֶת עֲוֹן הַקֳּדָשִׁים, וּבְפָרָשַׁת אֱמוֹר כְּתִיב כָּל אִישׁ אֲשֶׁר יִקְרַב מִכָּל זַרְעֲכֶם אֶל הַקֳּדָשִׁים וְגוֹ' וְטֻמְאָתוֹ עָלָיו, מַה קָדָשִׁים הָאֲמוּרִים לְהַלָּן בְּטֻמְאָה הַכָּתוּב מְדַבֵּר, אַף עֲוֹן קָדָשִׁים הָאֲמוּרִים בַּצִּיץ בְּטֻמְאָה הַכָּתוּב מְדַבֵּר: 

^ פרק ט

~ פרק ט - משנה א
<B>הַמִּזְבֵּחַ מְקַדֵּשׁ אֶת הָרָאוּי לוֹ.</B> וּפְלִיגֵי תַנָּאֵי בְּפֵרוּשָׁא דְּמַתְנִיתִין מַאי נִיהוּ הָרָאוּי לוֹ: <B>רַבִּי יְהוֹשֻׁעַ אוֹמֵר כָּל הָרָאוּי לָאִשִּׁים.</B> לְהִשָּׂרֵף עַל גַּבֵּי הָאֵשׁ, אַף עַל פִּי שֶׁנִּפְסַל, אִם עָלָה לַמִּזְבֵּחַ קִדְּשׁוֹ הַמִּזְבֵּחַ וְנַעֲשָׂה לַחְמוֹ, וְאִם עָלָה לֹא יֵרֵד. אֲבָל דָּבָר שֶׁאֵין רָאוּי לָאֵשׁ, כְּגוֹן דָּם פָּסוּל וּנְסָכִים פְּסוּלִים, אֲפִלּוּ אִם עָלוּ יֵרְדוּ: <B>הִיא הָעֹלָה עַל מוֹקְדָה.</B> דָּבָר שֶׁהוּא לַמּוֹקֵד וְעָלָה, הֲרֵי הוּא בַּהֲוָיָתוֹ וְלֹא יֵרֵד. הִיא, מַשְׁמַע בַּהֲוָיָתָהּ תְּהֵא: <B>רַבָּן גַּמְלִיאֵל אוֹמֵר כָּל הָרָאוּי לַמִּזְבֵּחַ.</B> וַאֲפִלּוּ דָּם וּנְסָכִים שֶׁנִּפְסְלוּ, אִם עָלוּ לֹא יֵרְדוּ. וְאֵין לְךָ לְמַעֵט אֶלָּא דָבָר שֶׁלֹּא הוּבְרַר לְחֶלְקוֹ שֶׁל מִזְבֵּחַ מֵעוֹלָם, כְּגוֹן קְמָצִים שֶׁלֹּא קָדְשׁוּ בִּכְלִי אַחַר קְמִיצָה, דְּאַף עַל גַּב דְּהַמִּנְחָה כֻלָּהּ קָדְשָׁה בִּכְלִי אֵין זֶה חֵלֶק גָּבוֹהַּ בָּרוּר, שֶׁאֵין הַמִּנְחָה קְרֵבָה כֻלָּהּ. וּבִקְמִיצָה בְלֹא מַתַּן כְּלִי, אֵין זֶה מְבֹרָר לַמִּזְבֵּחַ, וְאֵינוֹ מִתְקַדֵּשׁ אֲפִלּוּ עָלָה עַל גַּבֵּי הַמִּזְבֵּחַ: <B>אֶלָּא הַדָּם וְהַנְּסָכִים.</B> שֶׁהֵם רְאוּיִים לַמִּזְבֵּחַ וְאֵינָם רְאוּיִם לָאִשִּׁים: <B>רַבִּי שִׁמְעוֹן אוֹמֵר הַזֶּבַח כָּשֵׁר וְהַנְּסָכִים פְּסוּלִים.</B> רַבִּי שִׁמְעוֹן סְבִירָא לֵיהּ בִּנְסָכִים שֶׁל זֶבַח כְּרַבִּי יְהוֹשֻׁעַ וּבְדָם וּבִנְסָכִים הַבָּאִים בִּפְנֵי עַצְמָן כְּרַבָּן גַּמְלִיאֵל. וְלֹא מִמּוֹקְדָה יָלֵיף, אֶלָּא מִקְּרָא דִּכְתִיב (שְׁמוֹת כט) כָּל הַנּוֹגֵעַ בַּמִּזְבֵּחַ יִקְדָּשׁ, וּכְתִיב בַּתְרֵיהּ וְזֶה אֲשֶׁר תַּעֲשֶׂה עַל הַמִּזְבֵּחַ כְּבָשִׂים בְּנֵי שָׁנָה תְמִימִים שְׁנַיִם לַיּוֹם עוֹלָה, אֵין הַמִּזְבֵּחַ מְקַדֵּשׁ אֶלָּא דוּמְיָא דְּעוֹלָה, מָה עוֹלָה הַבָּאָה בִּגְלַל עַצְמָהּ, אַף כָּל הַבָּאִים בִּגְלַל עַצְמָן, יָצְאוּ נְסָכִים הַבָּאִים בִּגְלַל הַזֶּבַח. הִלְכָּךְ בֵּין שֶׁהַזֶּבַח כָּשֵׁר וְהַנְּסָכִים פְּסוּלִים כְּגוֹן שֶׁיָּצְאוּ אוֹ נִטְמְאוּ, בֵּין שֶׁהַזֶּבַח פָּסוּל וְהַנְּסָכִים כְּשֵׁרִים, דְּהוֹאִיל וְהֵן בָּאִים בִּגְלָלוֹ נִפְסָלִים עִמּוֹ וּבְטֵלָה תּוֹרַת הֶקְדֵּשׁ מֵהֶן: <B>וַאֲפִלּוּ זֶה וְזֶה פְּסוּלִים הַזֶּבַח לֹא יֵרֵד.</B> שֶׁהַמִּזְבֵּחַ מְקַדְּשׁוֹ: <B>וְהַנְּסָכִים יֵרֵדוּ.</B> כֵּיוָן שֶׁאֵין בָּאִים בִּגְלַל עַצְמָן אֵינָן דּוּמְיָא דְעוֹלָה וְאֵין מִזְבֵּחַ מְקַדְּשָׁן. וַהֲלָכָה כְּרַבִּי יְהוֹשֻׁעַ: 

~ פרק ט - משנה ב
<B>הַלָּן.</B> בֵּין דָּם בֵּין אֵמוּרִים שֶׁלָּנוּ לַיְלָה חוּץ לַמִּזְבֵּחַ: <B>רַבִּי יְהוּדָה אוֹמֵר שֶׁנִּשְׁחֲטָה בַלַּיְלָה כוּ' אִם עָלְתָה תֵּרֵד.</B> דִּכְתִיב זֹאת תּוֹרַת הָעוֹלָה הִיא הָעוֹלָה, זֹאת הִיא הָעוֹלָה, הֲרֵי כָאן שְׁלשָׁה מִעוּטִים {ו}, מִעֵט נִשְׁחֲטָה בַלַּיְלָה וְשֶׁנִּשְׁפַּךְ דָּמָהּ וְשֶׁיָּצָא דָּמָהּ חוּץ לַקְּלָעִים, שֶׁאִם עָלְתָה תֵּרֵד: <B>רַבִּי שִׁמְעוֹן אוֹמֵר לֹא תֵרֵד.</B> דְּדָרִישׁ זֹאת תּוֹרַת הָעוֹלָה, תּוֹרָה אַחַת לְכָל הָעוֹלִים, שֶׁאִם עָלוּ לֹא יֵרְדוּ. וַהֲלָכָה כְּרַבִּי יְהוּדָה: 

~ פרק ט - משנה ג
<B>מַכְשִׁיר בְּבַעֲלֵי מוּמִין.</B> דְּאִם עָלוּ לֹא יֵרְדוּ. וְדַוְקָא בְדוֹקִין שֶׁבָּעַיִן וְכַיּוֹצֵא בָהֶן הִכְשִׁיר רַבִּי עֲקִיבָא, הוֹאִיל וְהֵן כְּשֵׁרִים לְכַתְּחִלָּה בְּעוֹפוֹת. אֲבָל בִּמְחֻסָּר אֵבָר דְּפָסוּל בְּעוֹפוֹת, לֹא: <B>דּוֹחֶה הָיָה אַבָּא אֶת בַּעֲלֵי מוּמִין.</B> שֶׁאִם עָלוּ דּוֹחֶה הָיָה אוֹתָן כִּלְאַחַר יָד וְלֹא הָיָה מוֹרִידָן דֶּרֶךְ בִּזָּיוֹן בְּפַרְהֶסְיָא, וּבְהָא פָלֵיג אַתַּנָּא קַמָּא דְּאָמַר יֵרְדוּ. וַהֲלָכָה כְּרַבִּי חֲנִינָא בֶן אַנְטִיגְנוֹס {י}: 

~ פרק ט - משנה ד
<B>כְּשֵׁם שֶׁאִם עָלוּ לֹא יֵרְדוּ.</B> אַכָּל הָנָךְ פְּסוּלִין דִּתְנַן בְּהוּ לֹא יֵרְדוּ קָאֵי: <B>כָּךְ אִם יָרְדוּ.</B> לְאַחַר שֶׁעָלוּ, לֹא יַעֲלוּ עוֹד: <B>וְכֻלָּן שֶׁעָלוּ חַיִּים בְּרֹאשׁ הַמִּזְבֵּחַ.</B> רַבִּי עֲקִיבָא קָאָמַר לַהּ, דְּמַכְשִׁיר בְּבַעֲלֵי מוּמִין. וּמוֹדֶה שֶׁאִם עָלוּ חַיִּים בְּרֹאשׁ הַמִּזְבֵּחַ יֵרְדוּ, שֶׁאֵין הַמִּזְבֵּחַ מְקַדֵּשׁ בַּעֲלֵי מוּמִין חַיִּים: <B>עוֹלָה שֶׁעָלְתָה חַיָּה לְרֹאשׁ הַמִּזְבֵּחַ תֵּרֵד.</B> בְּעוֹלָה כְשֵׁרָה מַיְרֵי, וְדִבְרֵי הַכֹּל. וְלֹא נָקַט לַהּ אֶלָּא מִשּׁוּם סֵיפָא, לְלַמֶּדְךָ שֶׁרֹאשׁ הַמִּזְבֵּחַ מָקוֹם רָאוּי לְהֶפְשֵׁט וְנִתּוּחַ הֵיכָא דְּעָבַר וּשְׁחָטָהּ בְּרֹאשׁ הַמִּזְבֵּחַ: 

~ פרק ט - משנה ה
<B>וְאֵלּוּ אִם עָלוּ יֵרְדוּ.</B> וַאֲפִלּוּ הֵן כְּשֵׁרִים וּטְהוֹרִים. מִשּׁוּם דְּלֹא שַׁיָּךְ בְּהוּ מִזְבֵּחַ כְּלָל: <B>בְּשַׂר קָדְשֵׁי קָדָשִׁים כוּ'.</B> דְּלַאֲכִילָה קָיְמֵי וְלֹא לְמִזְבֵּחַ: <B>וְהַקְּטֹרֶת.</B> לֹא רְאוּיָה הִיא לַמִּזְבֵּחַ הַחִיצוֹן: <B>הַצֶּמֶר שֶׁבְּרָאשֵׁי כְבָשִׂים.</B> גָּרְסִינַן. וְרֵישָׁא דְבָבָא אַחֲרִיתָא הִיא, וּבַהֲדֵי עֲצָמוֹת וְגִידִין קָתָנֵי לַהּ וּמִשְׁפָּט אֶחָד לָהֶם. הַצֶּמֶר שֶׁבְּרָאשֵׁי כְבָשִׂים, שֶׁל עוֹלָה. שֶׁהָרֹאשׁ אֵינוֹ בִכְלַל הֶפְשֵׁט וְקָרֵב עִם עוֹרוֹ, וְהָכִי אָמְרִינַן בִּשְׁחִיטַת חֻלִּין [דַּף כז:], מִנַּיִן לְרַבּוֹת אֶת הָרֹאשׁ שֶׁכְּבָר הֻתַּז בִּשְׁחִיטָה שֶׁאַף עַל פִּי שֶׁאֵינוֹ בִּכְלַל הֶפְשֵׁט יֶשְׁנוֹ בִכְלַל הַקְטָרָה, תַּלְמוּד לוֹמַר אֶת הָרֹאשׁ. וְיֵשׁ צֶמֶר בְּגֹבַהּ רֹאשׁוֹ שֶׁל כֶּבֶשׂ אֵצֶל עָרְפּוֹ, וְכֵן הַשֵּׂעָר שֶׁבִּזְקַן הַתְּיָשִׁים בִּזְמַן שֶׁהֵן מְחֻבָּרִים, כֻּלָּן עוֹלִים: 

~ פרק ט - משנה ו
<B>וְכֻלָּם.</B> בֵּין פְּסוּלִים שֶׁעָלוּ דִּתְנַן בְּהוּ לֹא יֵרְדוּ, בֵּין עֲצָמוֹת וְגִידִין שֶׁהֶעֱלָן מְחֻבָּרִים {יא} וַאֲכָלָתָם הָאֵשׁ: <B>וּפָקְעוּ מֵעַל הַמִּזְבֵּחַ.</B> לָאָרֶץ. אסקלטי"ר בְּלַעַ"ז: <B>לֹא יַחֲזִיר.</B> אֵין צָרִיךְ לְהַחֲזִיר {יג}: <B>וְכֵן גַּחֶלֶת שֶׁפָּקְעָה.</B> אֵין צָרִיךְ לְהַחֲזִיר: <B>אֵבָרִים שֶׁפָּקְעוּ כוּ'.</B> אִי דְאִית בְּהוּ מַמָּשׁ, שֶׁבְּשָׂרָם נִכָּר, אֲפִלּוּ לְאַחַר חֲצוֹת נַמִּי יַחֲזִיר, דְּלֹא הָוֵי עִכּוּל. וְאִי דְלֵית בְּהוּ מַמָּשׁ, שֶׁנִּשְׂרְפוּ כֻלָּן וְנַעֲשׂוּ גַּחֶלֶת, אֲפִלּוּ קֹדֶם חֲצוֹת לֹא יַחֲזִיר. אֶלָּא הָכָא בְּמַאי עָסְקִינַן, כְּגוֹן שֶׁנִּתְקַשּׁוּ מֵחֲמַת הָאֵשׁ שֶׁשָּׁלְטָה בְכֻלָּן וְנִשְׂרְפוּ וְלֹא נַעֲשׂוּ פֶּחָם אֲבָל כְּעֵצִים יְבֵשִׁים הֵם מִתּוֹכָם: <B>קֹדֶם לַחֲצוֹת וּלְאַחַר חֲצוֹת.</B> יָלְפִינַן מִקְּרָא דִכְתִיב כָּל הַלַּיְלָה עַד הַבֹּקֶר, מִמַּשְׁמַע שֶׁנֶּאֱמַר כָּל הַלַּיְלָה אֵינִי יוֹדֵעַ שֶׁעַד הַבֹּקֶר, אֶלָּא תֵּן בֹּקֶר לְבָקְרוֹ שֶׁל לַיְלָה, שֶׁאֵין צְרִיכִין לִהְיוֹת עוֹד עַל הַמּוֹקֵד, וְאֵיזֶה בֹקֶר נוֹסַף עַל בָּקְרוֹ שֶׁל לַיְלָה שֶׁאֵין צְרִיכִין לִהְיוֹת עוֹד עַל הַמּוֹקֵד, זֶה חֲצוֹת. דְּבֹקֶר שֶׁל לַיְלָה הוּא עַמּוּד הַשַּׁחַר: <B>וּמוֹעֲלִין בָּהֶן.</B> דְּאַכַּתִּי בְּנֵי מִזְבֵּחַ נִינְהוּ: <B>וְאֵין מוֹעֲלִין בָּהֶן.</B> דְּכֵיוָן דַּהֲווּ מְעֻכָּלִים הֲווּ לְהוּ דָבָר שֶׁנַּעֲשֵׂית מִצְוָתוֹ וְאֵין מוֹעֲלִים בּוֹ: 

~ פרק ט - משנה ז
<B>הַכֶּבֶשׁ מְקַדֵּשׁ.</B> דִּכְתִיב (שְׁמוֹת מ) וּמָשַׁחְתָּ אֶת הַמִּזְבֵּחַ וְגוֹ', אֶת, לְרַבּוֹת אֶת הַכֶּבֶשׁ: <B>הַכֵּלִים מְקַדְּשִׁים.</B> דִּבְכֵלִים נַמִּי כְתִיב (שָׁם ל) כָּל הַנּוֹגֵעַ בָּהֶם יִקְדָּשׁ: <B>כְּלֵי הַלַּח.</B> קְעָרוֹת וּמִזְרָקוֹת לְדָם וּלְיַיִן וּלְשֶׁמֶן: <B>מִדּוֹת הַיָּבֵשׁ.</B> שְׁתֵּי מִדּוֹת שֶׁל יָבֵשׁ הָיוּ שָׁם, עִשָּׂרוֹן, וַחֲצִי עִשָּׂרוֹן {טו}: <B>שֶׁהָיוּ עוֹשִׂין וְהֵן שְׁלֵמִים.</B> שֶׁהָיוּ עוֹשִׂים כְּשֶׁהֵן שְׁלֵמִים. וּמִיהוּ כָּל כְּלֵי שָׁרֵת שֶׁנִּקְּבוּ אוֹ שֶׁנִּשְׁבְּרוּ אֵין מְתַקְּנִין שִׁבְרֵיהֶן אֶלָּא עוֹשִׂים אוֹתָן חֲדָשִׁים. וְכֵן סַכִּין שֶׁנִּפְגַּם אֵין מַשְׁחִיזִין אוֹתוֹ לְהָסִיר הַפְּגָם. וּבִגְדֵי כְהֻנָּה שֶׁנִּתְלַכְלְכוּ אֵין מְכַבְּסִין אוֹתָן אֶלָּא עוֹשִׂים חֲדָשִׁים וּמַנִּיחִין אֵלּוּ לְצֹרֶךְ פְּתִילוֹת שֶׁל מְנוֹרָה וְשִׂמְחַת בֵּית הַשּׁוֹאֵבָה. וְכָל כָּךְ לָמָּה, לְפִי שֶׁאֵין עֲנִיּוּת בִּמְקוֹם עֲשִׁירוּת. וּמִזְבֵּחַ שֶׁנִּפְגַּם פָּסוּל. וְכָל פְּגִימָה הַפּוֹסֶלֶת בְּסַכִּין שֶׁל שְׁחִיטָה, פּוֹסֶלֶת בַּמִּזְבֵּחַ. וְכָל זְמַן שֶׁהַמִּזְבֵּחַ פָּגוּם כָּל קָדָשִׁים הַנִּשְׁחָטִין בָּעֲזָרָה כֻּלָּם פְּסוּלִין, דִּכְתִיב (שָׁם כ) וְזָבַחְתָּ עָלָיו אֶת עוֹלוֹתֶיךָ וְאֶת שְׁלָמֶיךָ, וְאִי אֶפְשָׁר לוֹמַר מִקְרָא כְּמַשְׁמָעוֹ שֶׁהֲרֵי שְׁחִיטַת קָדָשִׁים בָּעֲזָרָה הִיא וְלֹא עַל הַמִּזְבֵּחַ, אֶלָּא עָלָיו, כְּלוֹמַר כָּל זְמַן שֶׁהוּא שָׁלֵם אַתָּה זוֹבֵחַ, וְאֵין אַתָּה זוֹבֵחַ כְּשֶׁהוּא פָגוּם. וְכָל קָדָשִׁים הַנִּמְצָאִים {טז} בָּעֲזָרָה בְּשָׁעָה שֶׁהַמִּזְבֵּחַ פָּגוּם אַף עַל פִּי שֶׁנִּשְׁחֲטוּ בְכַשְׁרוּת {יז}, כֻּלָּם פְּסוּלִים. וַאֲפִלּוּ שְׁיָרֵי מְנָחוֹת אֵינָם נֶאֱכָלִים, דִּכְתִיב (וַיִּקְרָא י) וְאִכְלוּהָ מַצּוֹת אֵצֶל הַמִּזְבֵּחַ, מִפִּי הַשְּׁמוּעָה לָמְדוּ בִּזְמַן שֶׁהַמִּזְבֵּחַ שָׁלֵם וְלֹא בִּזְמַן שֶׁהוּא פָגוּם: 

^ פרק י

~ פרק י - משנה א
<B>כֹּל הַתָּדִיר מֵחֲבֵרוֹ קוֹדֶם אֶת חֲבֵרוֹ.</B> דִּכְתִיב מִלְּבַד עֹלַת הַבֹּקֶר אֲשֶׁר לְעֹלַת הַתָּמִיד. מִכְּדִי כְתִיב מִלְּבַד עֹלַת הַבֹּקֶר, הָעֲשׂוּיָה כְבָר מַשְׁמַע, מִנַּהּ שָׁמְעִינַן דִּתְמִידִין קוֹדְמִין לְמוּסָפִין, אֲשֶׁר לְעֹלַת הַתָּמִיד לָמָּה לִּי, פְּשִׁיטָא דְּעֹלַת הַבֹּקֶר עוֹלַת הַתָּמִיד הִיא, אֶלָּא תָּלָה לְךָ טַעַם הַקְדָּמָתָהּ בְּתָדִירוּת כְּדֵי שֶׁתִּלְמֹד לִשְׁאָר תְּדִירִין שֶׁיַּקְדִּימוּ. דְּמִשּׁוּם הִיא גוּפָהּ לֹא הֲוָה צָרִיךְ לְפָרוֹשֵׁי: 

~ פרק י - משנה ב
<B>דַּם חַטָּאת קוֹדֵם לְדַם עוֹלָה.</B> אִם שְׁנֵיהֶם שְׁחוּטִין וְעוֹמְדִין לִזָּרֵק {ב}: <B>שֶׁהוּא מְרַצֶּה.</B> מְכַפֵּר עַל חַיָּבֵי כְרֵתוֹת שֶׁצְּרִיכִים רִצּוּי גָדוֹל: <B>אֵבְרֵי עוֹלָה קוֹדְמִין.</B> בְּהַקְטָרָתָן: <B>לְאֵמוּרֵי חַטָּאת.</B> אִם נִזְרְקוּ {ג} דְּמֵי שְׁנֵיהֶם: <B>מִפְּנֵי שֶׁהֵן כָּלִיל.</B> וְצַד רִבּוּי הוּא זֶה לַמִּזְבֵּחַ: <B>עַל אַרְבַּע קְרָנוֹת.</B> וְאָשָׁם שְׁתֵּי מַתָּנוֹת שֶׁהֵן אַרְבַּע וְלֹא עַל הַקְּרָנוֹת: <B>וְעַל הַיְסוֹד.</B> שְׁפִיכַת שִׁירַיִם וּבְאָשָׁם לֹא מָצִינוּ שֶׁנֶּאֱמַר בּוֹ {ה}: <B>מַתַּן אַרְבַּע.</B> שְׁתֵּי מַתָּנוֹת שֶׁהֵן אַרְבַּע, וּבְכוֹר אֵינוֹ טָעוּן אֶלָּא מַתָּנָה אַחַת, וְאֵינוֹ טָעוּן סְמִיכָה וּנְסָכִים וְלֹא תְנוּפַת חָזֶה וְשׁוֹק: 

~ פרק י - משנה ג
<B>וְנֶאֱכָל לַכֹּהֲנִים.</B> וְהַמַּעֲשֵׂר אֵין לַכֹּהֲנִים חֵלֶק בּוֹ אֶלָּא כֻּלּוֹ נֶאֱכָל לַבְּעָלִים: <B>מִפְּנֵי שֶׁהוּא מִין זֶבַח.</B> זְבִיחַת סַכִּין. וְעוֹף בִּמְלִיקָה. וּזְבָחִים חֲשִׁיבֵי {ז}: <B>וְיֵשׁ בּוֹ קָדְשֵׁי קָדָשִׁים.</B> וְאַף עַל גַּב דְּקָרְבַּן עוֹף כֻּלּוֹ קָדְשֵׁי קָדָשִׁים, אוֹ חַטָּאת אוֹ עוֹלָה, זְבָחִים יֵשׁ לָהֶן לְחֵלֶק גָּבֹהַּ שְׁנֵי דְבָרִים, דָּמוֹ וְאֵמוּרָיו, מַה שֶּׁאֵין כֵּן לְחַטַּאת הָעוֹף שֶׁאֵין לַמִּזְבֵּחַ אֶלָּא דָמָהּ, וְכֵיוָן דְּקָדְמָה לְחַטַּאת הָעוֹף, כָּל שֶׁכֵּן לְעוֹלַת הָעוֹף, דְּהָא חַטַּאת הָעוֹף קוֹדֶמֶת לְעוֹלַת הָעוֹף כְּדִמְפָרֵשׁ וְאָזֵיל: 

~ פרק י - משנה ד
<B>שֶׁהֵן מִינֵי דָמִים.</B> וּמִינֵי דָמִים כַּפָּרָתָן מְרֻבָּה: <B>חַטַּאת הָעוֹף קוֹדֶמֶת לְעוֹלַת הָעוֹף.</B> דִּכְתִיב (וַיִּקְרָא ה) וְהִקְרִיב אֶת אֲשֶׁר לַחַטָּאת רִאשׁוֹנָה {י}, בָּנָה בִּנְיַן אָב {יא} לְכָל הַחַטָּאוֹת שֶׁקּוֹדְמוֹת לָעוֹלָה, בֵּין בִּבְהֵמָה בֵּין בְּעוֹף {יב}: <B>וְכֵן בְּהֶקְדֵּשָׁהּ.</B> כְּשֶׁהוּא מַפְרִישׁ קִנּוֹ, דְּהַיְנוּ שְׁתֵּי תוֹרִים אוֹ שְׁנֵי בְנֵי יוֹנָה, קוֹרֵא שֵׁם לַחַטָּאת תְּחִלָּה {יג}: 

~ פרק י - משנה ה
<B>קוֹדְמוֹת לָאֲשָׁמוֹת.</B> אִם הָיָה מְחֻיָּב חַטָּאת וְאָשָׁם וּמְבִיאָן, חַטָּאת קוֹדֶמֶת. כְּדִתְנַן שֶׁדָּמָהּ נִתַּן עַל אַרְבַּע קְרָנוֹת וְעַל הַיְסוֹד: <B>מִפְּנֵי שֶׁהוּא בָא לְהַכְשִׁיר.</B> אֶת הַמְּצֹרָע לְקָדָשִׁים וּלְבִיאַת מִקְדָּשׁ. הִלְכָּךְ חֲשִׁיבוּתָא הוּא לְגַבֵּיהּ, שֶׁהַטָּהֳרָה תְלוּיָה בוֹ: <B>וּבָאִים בְּכֶסֶף שְׁקָלִים.</B> דִּכְתִיב (וַיִּקְרָא ה) בְּעֶרְכְּךָ כֶּסֶף שְׁקָלִים, בַּאֲשַׁם מְעִילוֹת, וְאָתֵי אָשָׁם תָּלוּי וַאֲשַׁם גְּזֵלוֹת בִּגְזֵרָה שָׁוָה בְּעֶרְכְּךָ בְּעֶרְכְּךָ, וַאֲשַׁם שִׁפְחָה חֲרוּפָה גָּמַר בְּאַיִל אַיִל: <B>חוּץ מֵאֲשַׁם נָזִיר וַאֲשַׁם מְצֹרָע.</B> דִּכְתִיב בְּהוּ (בְּמִדְבַּר ו) כֶּבֶשׂ בֶּן שְׁנָתוֹ. וּמִדְּאַיִל בֶּן שְׁתֵּי שָׁנִים בִּשְׁתֵּי סְלָעִים, כֶּבֶשׂ בֶּן שָׁנָה לָאו בִּשְׁתֵּי סְלָעִים הוּא: 

~ פרק י - משנה ו
<B>כָּךְ הֵם קוֹדְמִים לַאֲכִילָה.</B> אַכֻּלְּהוּ דִּבְנֵי אֲכִילָה קָאֵי, כְּגוֹן חַטָּאת לְאָשָׁם, וְאָשָׁם לְתוֹדָה, וְתוֹדָה לִשְׁלָמִים: <B>שְׁלָמִים.</B> שֶׁל קָרְבַּן אֶמֶשׁ {יד}: <B>וַחֲכָמִים אוֹמְרִים כוּ'.</B> וַהֲלָכָה כַּחֲכָמִים. וְתָדִיר וּמְקֻדָּשׁ, כְּגוֹן דַּם עוֹלַת תָּמִיד וְדַם חַטָּאת עוֹמְדִים, זֶה תָּדִיר וְזֶה מְקֻדָּשׁ מִמֶּנּוּ, דְּהָא אֲמַרַן דַּם חַטָּאת קֹדֶם לְדַם עוֹלָה מִפְּנֵי שֶׁהוּא מְרַצֶּה. הָא מִלְּתָא מִבַּעְיָא בַּגְּמָרָא וְלֹא אִפְשִׁיטָא, וְנִרְאֶה דְּתָדִיר קֹדֶם: 

~ פרק י - משנה ז
<B>וּבְכֻלָּן.</B> בְּכָל הַנֶּאֱכָלִים: <B>רַשָּׁאִים הַכֹּהֲנִים לְשַׁנּוֹת בַּאֲכִילָתָן.</B> כְּגוֹן לְאָכְלָן צְלוּיִין מְבֻשָּׁלִין וּשְׁלוּקִין. דִּבְמַתְּנוֹת כְּהֻנָּה כְּתִיב (שָׁם יח) לְךָ נְתַתִּים לְמָשְׁחָה, לִגְדֻלָּה כְּדֶרֶךְ שֶׁהַמְּלָכִים אוֹכְלִים צָלִי שָׁלוּק וּמְבֻשָּׁל וּבְמַטְעַמִּים וְתַבְלִין: <B>שֶׁלֹּא יָבִיא אֶת הַתְּרוּמָה לִידֵי פְסוּל.</B> לְפִי שֶׁהַתַּבְלִין שֶׁבָּלְעוּ טַעַם הַקֳּדָשִׁים אִם יָבֹאוּ לִידֵי נוֹתָר הֲרֵי הֵן בְּאַזְהָרָה {יח} מִשּׁוּם טַעַם הַקֳּדָשִׁים שֶׁבָּלוּעַ בָּהֶן: 

~ פרק י - משנה ח
<B>שֶׁהוּא מִתְחַלֵּק.</B> לַאֲכִילַת כֹּהֲנִים: <B>מוֹתַר רְקִיקֵי מִנְחוֹת יִשְׂרָאֵל.</B> מִנְחַת מַאֲפֶה שֶׁבָּאָה חַלּוֹת וּרְקִיקִין. חַלּוֹת בּוֹלְלָן, וּרְקִיקִין מוֹשְׁחָן. וְאָמַר רַבִּי שִׁמְעוֹן {יט} בְּמַסֶּכֶת מְנָחוֹת [דַּף עה] מוֹשְׁחָן כְּמִין כ"י [כַּ"ף יְוָנִית], וּשְׁאָר הַשֶּׁמֶן נֶאֱכָל לַכֹּהֲנִים: <B>מוֹתַר רְקִיקֵי מִנְחַת כֹּהֲנִים.</B> דְּמִנְחַת כֹּהֲנִים כֻּלָּהּ כָּלִיל, הַשֶּׁמֶן שֶׁצָּף עַל גַּבָּהּ וְנוֹתָר שֶׁאֵינוֹ נִבְלַע בָּהּ, שׂוֹרְפִים אוֹתוֹ בִּפְנֵי עַצְמוֹ: <B>וּמוֹתַר מִנְחַת כֹּהֵן הַמָּשִׁיחַ.</B> לְפִי שֶׁשַּׁמְנָהּ מְרֻבָּה, שְׁלֹשָׁה לֻגִּין לְעִשָּׂרוֹן, וּמִתּוֹךְ שֶׁהִיא אֲפוּיָה תְּחִלָּה אֵין שַׁמְנָהּ נִבְלַע בִּפְתִיתֶיהָ וְצָרִיךְ לְהַקְטִיר הַמּוֹתָר בִּפְנֵי עַצְמוֹ: <B>שֶׁאֵין מִתְנַדְּבִים שָׁמֶן.</B> לְפִיכָךְ לֹא יַעֲלֶה עַל דַּעְתְּךָ שֶׁיְּהֵא הַשֶּׁמֶן הַמִּתְחַלֵּק אוֹ הַנִּקְטָר נְדָבָה: <B>רַבִּי טַרְפוֹן אוֹמֵר מִתְנַדְּבִים שָׁמֶן.</B> בִּפְנֵי עַצְמוֹ. וְאֵין פָּחוֹת מִלֹּג. וְנִשְׂרָף בִּפְנֵי עַצְמוֹ {כא}. וַהֲלָכָה כְּרַבִּי טַרְפוֹן. וְכֵן הֲלָכָה שֶׁמִּתְנַדְּבִים יַיִן בִּפְנֵי עַצְמוֹ וְאֵין מִתְנַדְּבִים פָּחוֹת מִשְּׁלֹשָׁה לֻגִּין, וְזוֹרְקִין אוֹתוֹ עַל גַּבֵּי הָאִשִּׁים וְנִשְׂרָף שָׁם. וְאַף עַל גַּב דְּהוּא מְכַבֶּה אֵשׁ הַמַּעֲרָכָה וְרַחֲמָנָא אָמַר לֹא תִכְבֶּה, הוֹאִיל וְאֵינוֹ מִתְכַּוֵּן לְכַבּוֹת שָׁרֵי, דִּכְרַבִּי שִׁמְעוֹן קַיְמָא לָן דְּדָבָר שֶׁאֵינוֹ מִתְכַּוֵּן מֻתָּר. וְלֹא הָוֵי פְּסִיק רֵישֵׁיהּ, דְּאֶפְשָׁר שֶׁתִּהְיֶה הָאֵשׁ גְּדוֹלָה וַחֲזָקָה וּתְנַצֵּחַ אֶת הַיַּיִן וְלֹא יְכַבֶּנָּה: 

^ פרק יא

~ פרק יא - משנה א
<B>דַּם חַטָּאת.</B> טָעוּן כִּבּוּס. כְּדִכְתִיב (וַיִּקְרָא ז) וַאֲשֶׁר יַזֶּה מִדָּמָהּ וְגוֹ' תְּכַבֵּס בְּמָקוֹם קָדוֹשׁ: <B>שֶׁנֶּאֱמַר בְּמָקוֹם קָדוֹשׁ תֵּאָכֵל.</B> וּבְהַהוּא עִנְיָנָא כְּתִיב: <B>וְאֶחָד הַפְּנִימִית.</B> שֶׁדָּמָן טָעוּן הַזָּיָה בִּפְנִים שֶׁאֵינָן נֶאֱכָלוֹת: <B>שֶׁנֶּאֱמַר תּוֹרַת הַחַטָּאת.</B> בְּרֵישָׁא דְהַהוּא עִנְיָנָא כְּתִיב: <B>תּוֹרָה אַחַת לְכָל הַחַטָּאוֹת.</B> וְדַוְקָא חַטַּאת בְּהֵמָה. אֲבָל דַּם חַטַּאת הָעוֹף אֵינוֹ טָעוּן כִּבּוּס, דִּבְהַהוּא עִנְיָנָא תִּשָּׁחֵט הַחַטָּאת כְּתִיב, פְּרָט לְחַטַּאת הָעוֹף שֶׁאֵינָהּ נִשְׁחֶטֶת {ב}: 

~ פרק יא - משנה ב
<B>אֵין דָּמָהּ טָעוּן כִּבּוּס.</B> דִּכְתִיב אֲשֶׁר יַזֶּה מִדָּמָהּ, מִדַּם כְּשֵׁרָה וְלֹא מִדַּם פְּסוּלָה: <B>שְׁעַת הַכֹּשֶׁר.</B> לִזְרִיקָה: <B>שֶׁלָּנָה.</B> שֶׁלָּן דָּמָהּ: <B>וְשֶׁקִּבְּלוּ פְסוּלִין.</B> גָּרְסִינַן. וְלֹא גָרְסִינַן וְשֶׁזָּרְקוּ, דְּהָא אֲפִלּוּ חַטָּאת כְּשֵׁרָה שֶׁנִּתַּז דָּמָהּ עַל גַּבֵּי הַבֶּגֶד לְאַחַר זְרִיקַת הַדָּם אֵינוֹ טָעוּן כִּבּוּס, כִּדְאָמְרִינַן אֲשֶׁר יַזֶּה, פְּרָט לְזֶה שֶׁכְּבָר הֻזָּה {ד}: 

~ פרק יא - משנה ג
<B>נִתַּז מִן הַצַּוָּאר.</B> שֶׁל בְּהֵמָה עַל הַבֶּגֶד, אֵינוֹ טָעוּן כִּבּוּס. דִּכְתִיב אֲשֶׁר יַזֶּה, לֹא אָמַרְתִּי אֶלָּא בְּרָאוּי לְהַזָּאָה: <B>מִן הַקֶּרֶן.</B> שֶׁל מִזְבֵּחַ: <B>וּמִן הַיְסוֹד.</B> מִן הַשִּׁירַיִם הָרְאוּיִים לִשָּׁפֵךְ עַל הַיְסוֹד, וְאַף עַל פִּי שֶׁלֹּא נִשְׁפְּכוּ עֲדַיִן. דְּמֵאַחַר שֶׁנִּתַּן מַתַּן דָּמָהּ אֵין שִׁירַיִם טְעוּנִים כִּבּוּס, דִּכְתִיב אֲשֶׁר יַזֶּה, פְּרָט לָזֶה שֶׁכְּבָר הֻזָּה מִדָּמָהּ: <B>אֶלָּא הַדָּם שֶׁנִּתְקַבֵּל בִּכְלִי.</B> מַה טַּעַם קָאָמַר, מַה טַּעַם נִשְׁפַּךְ עַל הָרִצְפָּה וַאֲסָפוֹ אֵין טָעוּן כִּבּוּס, לְפִי שֶׁאֵין טָעוּן כִּבּוּס אֶלָּא הַדָּם שֶׁנִּתְקַבֵּל בִּכְלִי: <B>וְרָאוּי לְהַזָּיָה.</B> לְמַעוֹטֵי קִבֵּל פָּחוֹת מִכְּדֵי הַזָּאָה בִּכְלִי זֶה וּפָחוֹת מִכְּדֵי הַזָּאָה בִּכְלִי זֶה וְאַחַר כָּךְ עֵרְבָן, דְּלֹא קַדְּשֵׁי וְאֵין טְעוּנִין כִּבּוּס: <B>עַד שֶׁלֹּא הֻפְשַׁט אֵין טָעוּן כִּבּוּס.</B> דִּכְתִיב עַל הַבֶּגֶד, מַה בֶּגֶד הָרָאוּי לְקַבֵּל טֻמְאָה, דְּאֵין לְךָ בֶּגֶד קָטָן שֶׁשְּׁמוֹ בֶּגֶד שֶׁאֵינוֹ רָאוּי לְקַבֵּל טֻמְאָה אִם חָשַׁב עָלָיו לִכְלִי כְּמוֹת שֶׁהוּא, אַף כָּל הָרָאוּי לְקַבֵּל טֻמְאָה, וְעַד שֶׁלֹּא הֻפְשַׁט אֵינוֹ רָאוּי לְקַבֵּל טֻמְאָה, וּמִשֶּׁהֻפְשַׁט הָוֵי רָאוּי לְקַבֵּל טֻמְאָה אִם חָשַׁב עָלָיו לַעֲשׂוֹת אוֹתוֹ מִכְסֶה לְמֶרְכָּבָה אוֹ לְכַסּוֹת בּוֹ אֶת הַמִּטָּה וְאֵינוֹ צָרִיךְ קִצּוּעַ: <B>אַף מִשֶּׁהֻפְשַׁט.</B> כָּל זְמַן שֶׁלֹּא נִתְקַן לִהְיוֹת כְּלִי: <B>אֵין טָעוּן כִּבּוּס.</B> דְּבָעִינַן דָּבָר הַמְקַבֵּל טֻמְאָה שֶׁאֵין מְחֻסָּר אֲפִלּוּ מַחֲשָׁבָה: <B>אֶלָּא מְקוֹם הַדָּם.</B> וְלֹא כָל הַבֶּגֶד: <B>וְרָאוּי לְקַבֵּל טֻמְאָה.</B> וְאַף עַל פִּי שֶׁמְּחֻסָּר מַחֲשָׁבָה. וּבִלְבַד שֶׁלֹּא יְהֵא מְחֻסָּר מְלָאכָה. וּסְתָמָא כְרַבִּי יְהוּדָה, וְכֵן הֲלָכָה: <B>וְרָאוּי לְכִבּוּס.</B> לְמַעוֹטֵי כְּלִי עֵץ. דְּאַף עַל גַּב דִּמְקַבֵּל טֻמְאָה הוּא אֵינוֹ רָאוּי לְכִבּוּס, דְּבַר גְּרִידָה הוּא וְלֹא בַּר כִּבּוּס: 

~ פרק יא - משנה ד
<B>בְּמָקוֹם קָדוֹשׁ.</B> בָּעֲזָרָה: <B>וּשְׁבִירַת כְּלִי חֶרֶס בְּמָקוֹם קָדוֹשׁ.</B> דְּבָתַר דִּכְתִיב תְּכַבֵּס בְּמָקוֹם קָדוֹשׁ, כְּתִיב וּכְלִי חֶרֶס אֲשֶׁר תְּבֻשַּׁל בּוֹ יִשָּׁבֵר, אִיתְקַשׁ שְׁבִירַת כְּלִי חֶרֶס לְכִבּוּס, מַה כִּבּוּס בְּמָקוֹם קָדוֹשׁ אַף שְׁבִירַת כְּלִי חֶרֶס בְּמָקוֹם קָדוֹשׁ: <B>זֶה חֹמֶר.</B> אַכִּבּוּס קָאֵי {ז}: 

~ פרק יא - משנה ה
<B>בֶּגֶד.</B> שֶׁנִּתַּז עָלָיו דַּם חַטָּאת וְיָצָא חוּץ לַקְּלָעִים: <B>נִטְמָא חוּץ לַקְּלָעִים.</B> לְאַחַר שֶׁיָּצָא. וְאִי אֶפְשָׁר לְהַכְנִיס טֻמְאָה לָעֲזָרָה: <B>קוֹרְעוֹ.</B> בְּרֻבּוֹ. וְטָהוֹר מִטֻּמְאָה: <B>וְנִכְנָס וּמְכַבְּסוֹ בְמָקוֹם קָדוֹשׁ.</B> וְאַף עַל גַּב דְּבֶגֶד שֶׁנִּטְמָא וּקְרָעוֹ בְרֻבּוֹ עֲדַיִן הוּא בְּטֻמְאָתוֹ מִדְּרַבָּנָן עַד שֶׁלֹּא יִשָּׁאֵר בְּחִבּוּרוֹ כְּדֵי רֹחַב סוּדָר, הָכָא שָׁרֵי לְהַכְנִיסוֹ לָעֲזָרָה כְּדֵי לְקַיֵּם בּוֹ מִצְוַת כִּבּוּס, כֵּיוָן דְּמִדְּאוֹרַיְתָא כְּשֶׁנִּקְרַע רֻבּוֹ טָהוֹר {ט}: <B>נוֹקְבוֹ.</B> לְטַהֲרוֹ מִטֻּמְאָתוֹ וְדַוְקָא נֶקֶב כְּשִׁעוּר שֹׁרֶשׁ קָטָן {י}, דְּבָזֶה טָהַר מִטֻּמְאָתוֹ וַעֲדַיִן כְּלִי הוּא וּמְקַיֵּם בּוֹ מִצְוַת שְׁבִירָה בַּמִּקְדָּשׁ, אֲבָל אִם נִקַּב נֶקֶב גָּדוֹל, דְּיָצָא מִתּוֹרַת כְּלִי, שׁוּב אֵינוֹ נִכְנָס וְשׁוֹבְרוֹ, דְּרַחֲמָנָא אָמַר וּכְלִי חֶרֶס אֲשֶׁר תְּבֻשַּׁל בּוֹ יִשָּׁבֵר, בִּשְׁעַת שְׁבִירָה יִהְיֶה כְּלִי, וְהַאי בִּשְׁעַת שְׁבִירָה לֹא הָוֵי כְּלִי: 

~ פרק יא - משנה ו
<B>פּוֹחֲתוֹ.</B> דִּכְלִי מַתָּכוֹת אֵינוֹ טָהוֹר מִטֻּמְאָתוֹ בְּנֶקֶב כָּל שֶׁהוּא אֶלָּא בְּנֶקֶב גָּדוֹל. וּמִיהוּ אַחַר שֶׁפְּחָתוֹ, מַקִּישׁ עָלָיו בְּקֻרְנָס וּמְחַבְּרוֹ כְּדֵי שֶׁיַּחֲזֹר שֵׁם כְּלִי עָלָיו. דְּבִשְׁעַת מְרִיקָה צָרִיךְ שֶׁיִּהְיֶה כְּלִי {יב}: 

~ פרק יא - משנה ז
<B>וְאֶחָד שֶׁעֵרָה לְתוֹכוֹ רוֹתֵחַ.</B> מִדִּכְתִיב (וַיִּקְרָא ז) וּכְלִי חֶרֶס אֲשֶׁר תְּבֻשַּׁל בּוֹ יִשָּׁבֵר, דְּסָמַךְ יִשָּׁבֵר אֵצֶל בּוֹ, וְלֹא כְתִיב וְאִם בִּכְלִי חֶרֶשׂ תְּבֻשַּׁל יִשָּׁבֵר, לְמִדְרַשׁ, אִם נִבְלַע בּוֹ מִכָּל מָקוֹם יִשָּׁבֵר: <B>קָדָשִׁים קַלִּים אֵינָן טְעוּנִים מְרִיקָה וּשְׁטִיפָה.</B> מוֹדֶה רַבִּי שִׁמְעוֹן דְּבָעוּ הַגְעָלָה בְּרוֹתְחִין, שֶׁהֲרֵי הַטַּעַם הַבָּלוּעַ נַעֲשֶׂה נוֹתָר וּפוֹלְטוֹ לְאַחַר זְמָן בְּהֶתֵּר אִם לֹא יַגְעִילֶנּוּ. וּמִתּוֹרַת מְרִיקָה וּשְׁטִיפָה הוּא דִּמְמַעֵט רַבִּי שִׁמְעוֹן לְקָדָשִׁים קַלִּים, דִּמְרִיקָה וּשְׁטִיפָה דְקָדְשֵׁי קָדָשִׁים צָרִיךְ שֶׁיִּהְיֶה בְּמַיִם וְלֹא בְּיַיִן וְלֹא בְּמָזוּג {יד}, וְאִם בִּשֵּׁל בְּמִקְצָת כְּלִי טָעוּן מְרִיקָה וּשְׁטִיפָה כָּל הַכְּלִי {טו}, וּצְרִיכִים מְרִיקָה בְּחַמִּין וּשְׁטִיפָה בְּצוֹנֵן. וְאִלּוּ קָדָשִׁים קַלִּים לְרַבִּי שִׁמְעוֹן מַגְעִילָן אֲפִלּוּ בְּיַיִן וַאֲפִלּוּ בְּמָזוּג רוֹתְחִים, דְּלֹא קָפְדִינַן אֶלָּא לְהַגְעִיל אִסּוּר הַנִּבְלָע, וְאֵין צָרִיךְ לְהַגְעִיל אֶלָּא מְקוֹם הַבִּשּׁוּל בִּלְבָד {טז}, וְאַחַר הַהַגְעָלָה אֵין צָרִיךְ שְׁטִיפָה בְּצוֹנֵן, דְּכָל הָנָךְ גְּזֵרַת הַכָּתוּב נִינְהוּ בְּחַטָּאת וּבְקָדְשֵׁי קָדָשִׁים, וְלֹא בְּקָדָשִׁים קַלִּים. וְאֵין הֲלָכָה כְּרַבִּי שִׁמְעוֹן. דְּדַוְקָא תְּרוּמָה מְמַעֲטִינַן מִכָּל הָנֵי דַאֲמַרַן, דִּכְתִיב יֹאכַל אוֹתָהּ, וְתַנְיָא, אוֹתָהּ פְּרָט לִתְרוּמָה {יז} שֶׁאֵין לָהּ תּוֹרַת מְרִיקָה וּשְׁטִיפָה כְּקָדָשִׁים. אֲבָל קָדָשִׁים קַלִּים שָׁוִין הֵן לְקָדְשֵׁי קָדָשִׁים לְכָל תּוֹרַת מְרִיקָה וּשְׁטִיפָה. וּבְפֵרוּשׁ מְרִיקָה וּשְׁטִיפָה נֶחְלְקוּ תַּנָּאִים בַּבְּרַיְתָא, יֵשׁ שֶׁאוֹמֵר מְרִיקָה הַגְעָלָה בְּחַמִּין וּשְׁטִיפָה בְּצוֹנֵן. וְיֵשׁ מִי שֶׁאוֹמֵר מְרִיקָה וּשְׁטִיפָה שְׁתֵּיהֶן בְּצוֹנֵן לְבָתַר הַגְעָלָה, כְּדִתְנַן לְקַמָּן בְּסָמוּךְ, אֶלָּא שֶׁמְּרִיקָה כִּמְרִיקַת הַכּוֹס וּשְׁטִיפָה כִּשְׁטִיפַת הַכּוֹס, שֶׁזֶּה מִבַּחוּץ וְזֶה מִבִּפְנִים, כְּלוֹמַר שְׁטִיפָה מִבַּחוּץ וּמְרִיקָה מִבִּפְנִים. וַהֲלָכָה כְּדִבְרֵי הָאוֹמֵר מְרִיקָה בְּחַמִּין וּשְׁטִיפָה בְּצוֹנֵן: <B>יְבַשֵּׁל בּוֹ אֶת כָּל הָרָגֶל.</B> בְּלֹא מְרִיקָה וּשְׁטִיפָה, וּלְבַסּוֹף יִמְרֹק וְיִשְׁטֹף. לְפִי שֶׁכָּל יוֹם נַעֲשָׂה גִעוּל לַחֲבֵרוֹ, דְּמִתּוֹךְ שֶׁשְּׁלָמִים מְרֻבִּים בָּרֶגֶל אֵין בָּלוּעַ שֶׁלָּהֶן נַעֲשֶׂה נוֹתָר, שֶׁהֲרֵי זְמַן שְׁלָמִים לִשְׁנֵי יָמִים {יח}, וְכִי מְבַשֵּׁל בֵּיהּ שְׁלָמִים הָאִידְנָא וַהֲדַר מְבַשֵּׁל בֵּיהּ שְׁלָמִים לְמָחָר מִשְּׁלָמִים שֶׁנִּשְׁחֲטוּ בְּיוֹם הַמָּחֳרָת, פּוֹלֵט מַה שֶּׁבָּלַע אֶתְמוֹל וּבוֹלֵעַ מִן הָאַחֲרוֹנוֹת, נִמְצָא שֶׁאֵינוֹ בָא לִידֵי נוֹתָר: <B>וַחֲכָמִים אוֹמְרִים עַד זְמַן אֲכִילָה.</B> שֶׁלֹּא יְהֵא בֵּין סוֹף הַבִּשּׁוּל לִתְחִלַּת מְרִיקָה וּשְׁטִיפָה אֶלָּא זְמַן אֲכִילָה בִּלְבַד וְלֹא יוֹתֵר מִזֶּה {יט}. דִּכְתִיב וּמֹרַק וְשֻׁטַּף, וּכְתִיב כָּל זָכָר בַּכֹּהֲנִים יֹאכַל אוֹתָהּ, וְלָמָּה סְמָכָן הַכָּתוּב, לוֹמַר לְךָ שֶׁמַּמְתִּין זְמַן אֲכִילָה בִּלְבַד וַהֲדַר עֲבִיד לֵיהּ מְרִיקָה וּשְׁטִיפָה בּוֹ בַיּוֹם מִיָּד. וַהֲלָכָה כַּחֲכָמִים: <B>הָאַסְכְּלָא.</B> גראדיל"א בְּלַעַ"ז. וְהִיא עֲשׂוּיָה כְעֵין שְׂבָכָה וְצוֹלִין עָלָיו צְלִי: <B>מַגְעִילָן.</B> בְּחַמִּין: 

~ פרק יא - משנה ח
<B>הֲרֵי הַקַּלִּים נֶאֱכָלִין כַּחֲמוּרִים וְאֵינָן טְעוּנִין מְרִיקָה.</B> מַתְנִיתִין חַסּוֹרֵי מִחַסְּרָא וְהָכִי קָתָנֵי, אִם יֵשׁ בָּהֶן בְּנוֹתֵן טַעַם הֲרֵי קַלִּים נֶאֱכָלִים כַּחֲמוּרִים לִפְנִים מִן הַקְּלָעִים לְיוֹם וְלַיְלָה וּטְעוּנִים מְרִיקָה וּשְׁטִיפָה וּפוֹסְלִים בְּמַגָּע. אֵין בָּהֶן בְּנוֹתֵן טַעַם אֵין הַקַּלִּים נֶאֱכָלִים כַּחֲמוּרִים וְאֵין בָּהֶן מְרִיקָה וּשְׁטִיפָה וְאֵין פּוֹסְלִים בְּמַגָּע. וּמַתְנִיתִין רַבִּי שִׁמְעוֹן הִיא דְּאָמַר קָדָשִׁים קַלִּים אֵין טְעוּנִין מְרִיקָה וּשְׁטִיפָה, הִלְכָּךְ כְּשֶׁלֹּא נָתְנוּ טַעַם קָדְשֵׁי קָדָשִׁים בְּקָדָשִׁים קַלִּים אֵין טְעוּנִים מְרִיקָה וּשְׁטִיפָה: <B>רָקִיק.</B> פָּסוּל, שֶׁנָּגַע בְּרָקִיק כָּשֵׁר, וּבָלַע הַכָּשֵׁר מִן הַפָּסוּל: 

^ פרק יב

~ פרק יב - משנה א
<B>טְבוּל יוֹם.</B> שֶׁטָּבַל וְעָלָה וְלֹא הֶעֱרִיב שִׁמְשׁוֹ: <B>וּמְחֻסַּר כִּפּוּרִים.</B> כְּגוֹן זָב וּמְצֹרָע וְיוֹלֶדֶת שֶׁטָּבְלוּ וְהֶעֱרִיב שִׁמְשָׁן וְלֹא הֵבִיאוּ כַּפָּרָתָן: <B>אֵינָן חוֹלְקִים בַּקֳּדָשִׁים.</B> הוֹאִיל וְאֵין רְאוּיִין לַאֲכִילָה אֵין חוֹלְקִים לֶאֱכֹל לָעֶרֶב כְּשֶׁיִּטָּהֲרוּ, דִּכְתִיב (וַיִּקְרָא ו) הַכֹּהֵן הַמְחַטֵּא אֹתָהּ יֹאכֲלֶנָּה, כֹּהֵן הָרָאוּי לְחִטּוּי חוֹלֵק {א}, שֶׁאֵינוֹ רָאוּי לְחִטּוּי אֵינוֹ חוֹלֵק. וְאִי אֶפְשָׁר לוֹמַר כֹּהֵן שֶׁאֵינוֹ רָאוּי לְחִטּוּי בִּשְׁעַת הַקְרָבָה אֵינוֹ אוֹכֵל, דְּהָא אִיכָּא קָטָן דְּאֵינוֹ רָאוּי לְחִטּוּי וְאוֹכֵל {ב}, אֶלָּא עַל כָּרְחֲךָ יֹאכֲלֶנָּה דְּאָמַר קְרָא יַחְלֹק בָּהּ כְּדֵי לֶאֱכֹל מִמֶּנָהּ קָאָמַר, וּמִדְּאַפְּקָהּ קְרָא לַחֲלוּקָה בִלְשׁוֹן אֲכִילָה, שְׁמַע מִנַּהּ דְּכֹהֵן הָרָאוּי לַאֲכִילָה חוֹלֵק, שֶׁאֵין רָאוּי לַאֲכִילָה אֵינוֹ חוֹלֵק. הִלְכָּךְ בַּעֲלֵי מוּמִין חוֹלְקִין, שֶׁאַף עַל פִּי שֶׁאֵין רְאוּיִין לְחִטּוּי, רְאוּיִין הֵן לַאֲכִילָה, כְּדִכְתִיב (שָׁם כא) וּמִן הַקֳּדָשִׁים יֹאכַל: <B>אוֹנֵן נוֹגֵעַ.</B> וְהוּא שֶׁטָּבַל וְלֹא הִסִּיחַ דַּעְתּוֹ מִן הַטְּבִילָה כָּל זְמַן שֶׁהוּא אוֹנֵן. שֶׁאִם הִסִּיחַ דַּעְתּוֹ וְנָגַע, אֲפִלּוּ לְאַחַר שֶׁטָּבַל פָּסַל {ד}: <B>וְכֹל שֶׁאֵינוֹ רָאוּי לַעֲבוֹדָה אֵינוֹ חוֹלֵק בַּבָּשָׂר.</B> חוּץ מִבַּעֲלֵי מוּמִין שֶׁאַף עַל פִּי שֶׁאֵינָן רְאוּיִין לַעֲבוֹדָה חוֹלְקִים בַּבָּשָׂר, דְּרַבִּינְהוּ קְרָא בְּהֶדְיָא, דִּכְתִיב (שָׁם) לֶחֶם אֱלֹהָיו מִקָּדְשֵׁי הַקֳּדָשִׁים וְגוֹ', וּכְתִיב (שָׁם ו) כָּל זָכָר בִּבְנֵי אַהֲרֹן יֹאכֲלֶנָּה, לְרַבּוֹת בַּעֲלֵי מוּמִין לְמַחֲלֹקֶת, אִי לַאֲכִילָה הֲרֵי כְבָר אָמוּר וּמִן הַקֳּדָשִׁים יֹאכַל: <B>וְטָהוֹר בִּשְׁעַת הֶקְטֵר חֲלָבִים.</B> שֶׁהוּא כָּל הַלַּיְלָה. כְּגוֹן שֶׁטָּבַל וְטָהַר בְּהַעֲרֵב שֶׁמֶשׁ: <B>אֵינוֹ חוֹלֵק.</B> שֶׁאֵין הַכֹּהֵן חוֹלֵק בַּקֳּדָשִׁים עַד שֶׁיְּהֵא טָהוֹר מִשְּׁעַת זְרִיקַת דָּמִים עַד שְׁעַת הֶקְטֵר חֲלָבִים, וְאִם נִטְמָא בֵּין כָּךְ וּבֵין כָּךְ אֵינוֹ חוֹלֵק {ט}: 

~ פרק יב - משנה ב
<B>כֹּל שֶׁלֹּא זָכָה הַמִּזְבֵּחַ בִּבְשָׂרָהּ.</B> כְּגוֹן שֶׁאֵרַע בָּהּ פְּסוּל קֹדֶם זְרִיקָה {י}, דְּלֹא הָיְתָה לָהּ שְׁעַת הֶתֵּר לַמִּזְבֵּחַ: <B>עוֹרָהּ לַכֹּהֲנִים.</B> הוֹאִיל וְזָכָה הַמִּזְבֵּחַ בִּבְשָׂרָהּ שֶׁהֲרֵי כְשֵׁרָה הִיא: <B>וְאֶחָד עוֹלַת הָאִשָּׁה.</B> דִּכְתִיב וְהַכֹּהֵן הַמַּקְרִיב אֶת עוֹלַת אִישׁ, אֵין לִי אֶלָּא עוֹלַת אִישׁ, עוֹלַת נָשִׁים וַעֲבָדִים {יב} מִנַּיִן, תַּלְמוּד לוֹמַר עוֹר הָעוֹלָה, רִבָּה. אִם כֵּן לָמָּה נֶאֱמַר עוֹלַת אִישׁ, פְּרָט לְמַתְפִּיס עוֹלָתוֹ לְבֶדֶק הַבַּיִת, שֶׁהָעוֹר קָדוֹשׁ {יג}: 

~ פרק יב - משנה ג
<B>עוֹרוֹת קָדָשִׁים קַלִּים לַבְּעָלִים.</B> דִּכְתִיב עוֹר הָעוֹלָה וְגוֹ', מָה עוֹלָה {יד} קָדְשֵׁי קָדָשִׁים אַף כָּל קָדְשֵׁי קָדָשִׁים: <B>עוֹרוֹת קָדְשֵׁי קָדָשִׁים.</B> חַטָּאוֹת וַאֲשָׁמוֹת: <B>לַכֹּהֲנִים.</B> כְּדִמְפָרֵשׁ טַעֲמָא וְאָזֵיל: <B>אֵין הַמִּזְבֵּחַ מוֹכִיחַ.</B> כְּלוֹמַר, אֵין לְךָ לוֹמַר מִזְבֵּחַ יוֹכִיחַ שֶׁזָּכָה בִּבְשַׂר הָעוֹלָה וְלֹא זָכָה בָּעוֹר, וְאַף אַתָּה אַל תִּתְמַהּ בְּקָדְשֵׁי קָדָשִׁים שֶׁאַף עַל פִּי שֶׁזָּכוּ כֹּהֲנִים בִּבְשָׂרָן לֹא יִזְכּוּ בְעוֹרָן. אֵין זוֹ הוֹכָחָה, שֶׁאֵין לַמִּזְבֵּחַ עוֹר בְּכָל מָקוֹם. אֲבָל בַּכֹּהֲנִים מָצִינוּ שֶׁזָּכוּ בְּעוֹר הָעוֹלָה, וְקַל וָחֹמֶר שֶׁיִּזְכּוּ בְּעוֹרוֹת קָדְשֵׁי קָדָשִׁים: 

~ פרק יב - משנה ד
<B>אֵין עוֹרוֹתֵיהֶן לַכֹּהֲנִים.</B> אֶלָּא נִשְׂרָפִים עִם עוֹרָן: <B>לֹא רָאִיתִי עוֹר יוֹצֵא לְבֵית הַשְּׂרֵפָה.</B> לְאַחַר שֶׁהֻפְשַׁט אִם נִמְצֵאת טְרֵפָה, אַף עַל פִּי שֶׁפְּסוּל זֶה הָיָה בוֹ קֹדֶם הֶפְשֵׁט, הוֹאִיל וְלֹא נִכַּר עַד לְאַחַר הֶפְשֵׁט: <B>שֶׁהַמַּפְשִׁיט אֶת הַבְּכוֹר וְנִמְצָא טְרֵפָה.</B> הָא קָמַשְׁמַע לָן רַבִּי עֲקִיבָא דַּאֲפִלּוּ בְּכוֹר בַּעַל מוּם הַנִּשְׁחָט בַּמְּדִינָה עַל מוּמוֹ, וְלֹא הִתִּירוֹ הַכָּתוּב אֶלָּא בַּאֲכִילָה כְּדִכְתִיב בִּשְׁעָרֶיךָ תֹּאכֲלֶנּוּ, אֲבָל אִם מֵת עוֹרוֹ אָסוּר וְטָעוּן קְבוּרָה, וְאַשְׁמְעִינַן רַבִּי עֲקִיבָא דְּהֵיכָא דְלָא הֻכַּר טְרֵפָתוֹ עַד לְאַחַר הֶפְשֵׁטוֹ, שָׁרְיָה שְׁחִיטָתוֹ וְהֶפְשֵׁטוֹ לְעוֹרוֹ, כְּאִלּוּ נִזְרַק דָּמוֹ בַּמִּקְדָּשׁ: <B>יֵאוֹתוּ הַכֹּהֲנִים בְּעוֹרוֹ.</B> וְאֵינוֹ נִשְׂרָף: <B>אֵין לֹא רָאִינוּ רְאָיָה.</B> שֶׁמָּא לֹא אֵרַע בְּיָמָיו שֶׁיִּמָּצֵא טְרֵפָה לְאַחַר הֶפְשֵׁט, וְאִם אֵרַע וּשְׂרָפוּהוּ הוּא לֹא רָאָה: <B>אֶלָּא יוֹצֵא לְבֵית הַשְּׂרֵפָה.</B> הוֹאִיל וְקֹדֶם הֶפְשֵׁט בָּא. וַהֲלָכָה כְּרַבִּי עֲקִיבָא בִּבְכוֹר בַּעַל מוּם כְּשֶׁהִתִּירוֹ מֻמְחֶה. אֲבָל לֹא הִתִּירוֹ מֻמְחֶה, לֹא {טז}. וַהֲלָכָה כַּחֲכָמִים בִּבְכוֹר תָּמִים, דְּבָשָׂר בִּקְבוּרָה וְהָעוֹר בִּשְׂרֵפָה {יז}: 

~ פרק יב - משנה ה
<B>פָּרִים הַנִּשְׂרָפִין.</B> פַּר כֹּהֵן מָשִׁיחַ, וּפַר הֶעְלֵם דָּבָר שֶׁל צִבּוּר, וּפָר שֶׁל יוֹם הַכִּפּוּרִים: <B>וּשְׂעִירִים הַנִּשְׂרָפִים.</B> שְׂעִיר יוֹם הַכִּפּוּרִים וּשְׂעִירֵי עֲבוֹדָה זָרָה: <B>נִשְׂרָפִין בְּבֵית הַדֶּשֶׁן.</B> חוּץ לְשָׁלשׁ מַחֲנוֹת. וּבְבֵית עוֹלָמִים, חוּץ לִירוּשָׁלַיִם. דִּכְתִיב בְּהוּ אֶל מִחוּץ לַמַּחֲנֶה, כְּלוֹמַר חוּץ לְשָׁלשׁ מַחֲנוֹת: <B>מְטַמְּאִין בְּגָדִים.</B> לָעֲסוּקִים בָּהֶם. כְּדִכְתִיב (וַיִּקְרָא יו) וְהַשּׂוֹרֵף אוֹתָם יְכַבֵּס בְּגָדָיו. וְכָל מָקוֹם שֶׁנֶּאֱמַר יְכַבֵּס בְּגָדָיו, לֹא בִּלְבַד הַבְּגָדִים שֶׁהוּא לָבוּשׁ טְעוּנִין כִּבּוּס, אֶלָּא כָּל בֶּגֶד שֶׁהוּא נוֹגֵעַ בּוֹ בְּעוֹדוֹ מְחֻבָּר לַטָּמֵא, נִטְמָא וְטָעוּן כִּבּוּס: <B>שֶׁלֹּא כְמִצְוָתָן.</B> כְּגוֹן שֶׁנִּפְסְלוּ וּטְעוּנִין שְׂרֵפָה כִּשְׁאָר פְּסוּלֵי הַמֻּקְדָּשִׁים: <B>בְּבֵית הַבִּירָה.</B> פְּעָמִים בָּעֲזָרָה וּפְעָמִים בְּהַר הַבַּיִת. כֵּיצַד, אֵרַע בָּהֶן פְּסוּל קֹדֶם יְצִיאָתָן מִן הָעֲזָרָה, בֵּין קֹדֶם זְרִיקָה בֵּין לְאַחַר זְרִיקָה, נִשְׂרָפִין בְּבֵית הַדֶּשֶׁן הַגָּדוֹל שֶׁבָּעֲזָרָה. אֵרַע בָּהֶן פְּסוּל אַחַר יְצִיאָתָן מִן הָעֲזָרָה, נִשְׂרָפִין בְּבֵית הַדֶּשֶׁן שֶׁבְּהַר הַבַּיִת, וְהוּא בֵּית הַמִּקְדָּשׁ {יח}: 

~ פרק יב - משנה ו
<B>הָיוּ סוֹבְלִין אוֹתָן.</B> אֶת הַנִּשְׂרָפִים כְּמִצְוָתָן הָיוּ נוֹשְׂאִין אוֹתָן בְּמוֹטוֹת לְהוֹצִיאָן לְבֵית שְׂרֵפָתָן: <B>הָרִאשׁוֹנִים.</B> בְּנֵי אָדָם הַנּוֹשְׂאִים בַּמּוֹט. אוֹתָן שֶׁבָּראֹשׁ הָאֶחָד יוֹצְאִים רִאשׁוֹנִים, וְהָאַחֲרוֹנִים שֶׁבָּרֹאשׁ הַשֵּׁנִי לֹא יָצְאוּ: <B>נִתַּךְ הַבָּשָׂר.</B> נִגְמְרָה שְׂרֵפָתָן, אֵין הַמְסַיֵּעַ שׁוּב בָּהֶן מְטַמֵּא בְגָדִים. אֲבָל מִקַּמֵּי הָכִי כָּל הַמְסַיְּעִין בִּשְׁעַת שְׂרֵפָה {יט} מְטַמְּאִים בְּגָדִים, דִּכְתִיב וְהַשּׂוֹרֵף אוֹתָם יְכַבֵּס בְּגָדָיו, בִּשְׁעַת שְׂרֵפָה. יָכוֹל הַמְסַיֵּעַ לְאַחַר שֶׁנַּעֲשׂוּ אֵפֶר {כ} מְטַמֵּא בְגָדִים, תַּלְמוּד לוֹמַר אוֹתָם, אוֹתָם מְטַמֵּא בְגָדִים, נַעֲשׂוּ אֵפֶר אֵינוֹ מְטַמֵּא בְגָדִים. וּפָרִים הַנִּשְׂרָפִים וּשְׂעִירִים הַנִּשְׂרָפִים עַצְמָן אֵין מְטַמְּאִין אָדָם וּבְגָדִים שֶׁנּוֹגְעִים בָּהֶם, אֶלָּא הַמִּתְעַסֵּק בִּשְׂרֵפָתָן טָמֵא מִגְּזֵרַת הַכָּתוּב. לְדִבְרֵי רַבָּנָן מִשֶּׁיֵּצְאוּ הַסּוֹבְלִים בַּמּוֹטוֹת, וּלְדִבְרֵי רַבִּי שִׁמְעוֹן מִשֶּׁיֻּצַּת הָאוּר בְּרֻבָּן. וְאֵין הֲלָכָה כְּרַבִּי שִׁמְעוֹן: 

^ פרק יג

~ פרק יג - משנה א
<B>הַשּׁוֹחֵט.</B> קָדָשִׁים בַּחוּץ וְהֶעֱלָן בַּחוּץ בְּהֶעְלֵם אֶחָד, חַיָּב עַל הַשְּׁחִיטָה וְחַיָּב עַל הַהַעֲלָאָה, שֶׁהֵן שְׁנֵי גוּפֵי עֲבֵרָה, דְּתַרְוַיְהוּ כְתִיבֵי אֲשֶׁר יִשְׁחַט וַאֲשֶׁר יַעֲלֶה: <B>כֵּיוָן שֶׁהוֹצִיאוֹ פְּסָלוֹ.</B> וַאֲפִלּוּ הָכִי חַיָּב {ב}, וְהוּא הַדִּין לְשׁוֹחֵט בַּחוּץ וּמַעֲלֶה בַּחוּץ. וְרַבִּי יוֹסֵי הַגְּלִילִי אָמַר לְךָ, מַה לְשׁוֹחֵט בִּפְנִים וּמַעֲלֶה בַּחוּץ שֶׁכֵּן הָיְתָה לוֹ שְׁעַת הַכֹּשֶׁר, תֹּאמַר לְשׁוֹחֵט בַּחוּץ וּמַעֲלֶה בַּחוּץ שֶׁלֹּא הָיְתָה לוֹ שְׁעַת הַכֹּשֶׁר. וְאֵין הֲלָכָה כְּרַבִּי יוֹסֵי הַגְּלִילִי: 

~ פרק יג - משנה ב
<B>הַטָּמֵא שֶׁאָכַל כוּ'.</B> מִשּׁוּם דִּפְלִיגֵי רַבִּי יוֹסֵי הַגְּלִילִי וְרַבָּנָן בְּתַרְוַיְהוּ וְדָמוּ הָנָךְ תַּרְתֵּי פְּלֻגְתָּא אַהֲדָדֵי, תַּנִּינְהוּ גַּבֵּי הֲדָדֵי: <B>רַבִּי יוֹסֵי הַגְּלִילִי אוֹמֵר וְכוּ'.</B> כְּשֶׁנִּטְמָא הַגּוּף וְאַחַר כָּךְ נִטְמָא הַבָּשָׂר כֻּלֵּי עָלְמָא לֹא פְלִיגֵי דְּחַיָּב כָּרֵת. כִּי פְלִיגֵי, שֶׁנִּטְמָא הַבָּשָׂר וְאַחַר כָּךְ נִטְמָא הַגּוּף, רַבָּנָן אִית לְהוּ אִסּוּר כּוֹלֵל, דְּמִתּוֹךְ שֶׁחָל עָלָיו אִסּוּר טֻמְאַת הַגּוּף לְאָסְרוֹ בְּבָשָׂר טָהוֹר שֶׁהָיָה מֻתָּר בּוֹ מִתְּחִלָּה, חָל נַמִּי אַף עַל הַבָּשָׂר טָמֵא וְאַף עַל גַּב שֶׁהָיָה אָסוּר וְעוֹמֵד, כְּדֵי שֶׁיִּתְחַיֵּב עָלָיו אַף מִשּׁוּם טֻמְאַת הַגּוּף. וְרַבִּי יוֹסֵי הַגְּלִילִי לֵית לֵיהּ אִסּוּר חָל עַל אִסּוּר בְּאִסּוּר כּוֹלֵל, וְאֵין אִסּוּר שֶׁל טֻמְאַת הַגּוּף חָל עַל אִסּוּר שֶׁל טֻמְאַת בָּשָׂר. וְאֵין הֲלָכָה כְּרַבִּי יוֹסֵי הַגְּלִילִי: <B>וְטָהוֹר שֶׁאָכַל טָמֵא פָּטוּר.</B> מִן הַכָּרֵת. וְסוֹפֵג אֶת הָאַרְבָּעִים מִשּׁוּם (וַיִּקְרָא ז) וְהַבָּשָׂר אֲשֶׁר יִגַּע בְּכָל טָמֵא לֹא יֵאָכֵל: <B>שֶׁאֵינוֹ חַיָּב אֶלָּא עַל טֻמְאַת הַגּוּף.</B> כְּדִכְתִיב (שָׁם) וְטֻמְאָתוֹ עָלָיו וְנִכְרְתָה, בְּטֻמְאַת הַגּוּף הַכָּתוּב מְדַבֵּר {ד}: 

~ פרק יג - משנה ג
<B>שֶׁהַשּׁוֹחֵט לְהֶדְיוֹט כוּ'.</B> הַשּׁוֹחֵט קָדָשִׁים בַּחוּץ לַאֲכִילַת הֶדְיוֹט חַיָּב: <B>הַמַּעֲלֶה בַחוּץ.</B> לְצֹרֶךְ הֶדְיוֹט, פָּטוּר מִשּׁוּם הַעֲלָאַת חוּץ. דְּגַבֵּי שְׁחִיטָה כְּתִיב דָּם יֵחָשֵׁב לָאִישׁ, אֲפִלּוּ הַשּׁוֹחֵט לְאִישׁ. וְגַבֵּי הַעֲלָאָה כְּתִיב לַעֲשׂוֹת אוֹתוֹ לַה' {ה}, אֵינוֹ חַיָּב כְּשֶׁמַּעֲלֵהוּ בַחוּץ עַד שֶׁיְּכַוֵּן בּוֹ לַה': <B>וְשָׁחֲטוּ פְּטוּרִים.</B> דִּכְתִיב (שָׁם יז) דָּם יֵחָשֵׁב לָאִישׁ הַהוּא, אֶחָד וְלֹא שְׁנַיִם: <B>וְהֶעֱלוּהוּ חַיָּבִין.</B> דִּכְתִיב (שָׁם) אִישׁ אִישׁ וְגוֹ' {ו} אֲשֶׁר יַעֲלֶה כוּ', שֶׁאֵין תַּלְמוּד לוֹמַר אִישׁ אִישׁ, אֶלָּא לְרַבּוֹת שְׁנַיִם שֶׁאָחֲזוּ בְאֵבָר וְהֶעֱלוּהוּ, שֶׁהֵן חַיָּבִין: <B>הֶעֱלָה.</B> וְנוֹדַע לוֹ: <B>וְחָזַר וְהֶעֱלָה.</B> מֵאוֹתָהּ בְּהֵמָה עַצְמָהּ, חַיָּב עַל כָּל אַחַת וְאַחַת: <B>עַד שֶׁיַּעֲלֶה לְרֹאשׁ הַמִּזְבֵּחַ.</B> דִּכְתִיב (בְּרֵאשִׁית ח) וַיִּבֶן נֹחַ מִזְבֵּחַ לַה'. אַלְמָא אֲפִלּוּ בָּמַת יָחִיד שֶׁהִיא בַחוּץ אֵינָהּ הַעֲלָאָה בְּלֹא מִזְבֵּחַ: <B>אֲפִלּוּ הֶעֱלָה עַל הַסֶּלַע.</B> דִּכְתִיב (וַיִּקְרָא יז) וְזָרַק הַכֹּהֵן אֶת הַדָּם עַל מִזְבַּח ה' פֶּתַח אֹהֶל מוֹעֵד, וְלֹא מִזְבֵּחַ בְּבָמַת יָחִיד {ט}. וּבְפָרָשַׁת הַמַּעֲלֶה בַחוּץ כְּתִיב. וַהֲלָכָה כְּרַבִּי יוֹסֵי: 

~ פרק יג - משנה ד
<B>שֶׁהָיָה פְסוּלָן בַּקֹּדֶשׁ.</B> כְּגוֹן הַלָּן וְהַיּוֹצֵא וְהַנִּשְׁחָט חוּץ לִזְמַנּוֹ וְחוּץ לִמְקוֹמוֹ, הוֹאִיל וּבִפְנִים אִם עָלוּ לֹא יֵרְדוּ, מִתְקַבֵּל בִּפְנִים קָרִינַן בֵּיהּ וְחַיָּבִין עֲלֵיהֶן בַּחוּץ, דִּכְתִיב (שָׁם) לַעֲשׂוֹת אוֹתוֹ לַה', כָּל הַנַּעֲשֶׂה לַה' חַיָּבִין עָלָיו בַּחוּץ, וְכָל שֶׁאֵינוֹ נַעֲשֶׂה לַה' אֵין חַיָּבִין עָלָיו בַּחוּץ: <B>הַמַּעֲלֶה כַזַּיִת מִן הָעוֹלָה וּמֵאֵמוּרִין.</B> חֲצִי זַיִת מִזֶּה וַחֲצִי זַיִת מִזֶּה: <B>חַיָּב.</B> דְּכֻלָּהּ כָּלִיל: <B>הַלְּבוֹנָה.</B> שֶׁל מִנְחַת נְדָבָה: <B>וְהַקְּטֹרֶת.</B> שֶׁל כָּל יוֹם פְּרַס שַׁחֲרִית וּפְרַס בֵּין הָעַרְבַּיִם: <B>וּמִנְחַת כֹּהֲנִים.</B> שֶׁהִיא כָלִיל וּרְאוּיָה לְהַעֲלָאָה כַּקֹּמֶץ שֶׁל מִנְחַת יִשְׂרָאֵל. אֲבָל שְׁיָרֵי מִנְחַת יִשְׂרָאֵל אֵינוֹ חַיָּב עַל הַעֲלָאָתָן בַּחוּץ: <B>מִנְחַת כֹּהֵן מָשִׁיחַ.</B> עֲשִׂירִית הָאֵיפָה שֶׁהוּא מֵבִיא בְּכָל יוֹם: <B>כַּזַּיִת.</B> דְּהַיְנוּ שִׁעוּר הַקְטָרָה: <B>עַד שֶׁיַּקְרִיב אֶת כֻּלָּן.</B> דְּקָסָבַר כָּל הַמַּתִּירִין מִפַּסְלֵי בְּחִסָּרוֹן, וְכָל זְמַן שֶׁלֹּא קָרְבוּ כֻלָּן לֹא הַוְיָא הַקְטָרָה לָצֵאת בְּעָלִים יְדֵי חוֹבָתָן. וּלְרַבָּנָן הָנֵי נַמִּי הָוֵי הַקְטָרָתָן בְּכַזַּיִת, הֵיכָא דְכֻלּוֹ קַיָּם וְלֹא חָסְרוּ קֹדֶם הַקְטָרָה: <B>וְשִׁיֵּר מֵהֶן וְכוּ' חַיָּב.</B> שֶׁהֲרֵי בָזֶה נִגְמְרָה הַקְטָרָה: <B>וְכֻלָּן שֶׁחָסְרוּ כָל שֶׁהֵן.</B> קֹדֶם הַקְטָרָה עַל יְדֵי אִבּוּד אוֹ שְׂרֵפָה, נִפְסְלוּ בְּחֶסְרוֹנָן, דִּכְתִיב (וַיִּקְרָא ב) וְהַנּוֹתֶרֶת מִן הַמִּנְחָה, פְּרָט לְשֶׁחָסְרָה הִיא אוֹ שֶׁחָסֵר קֻמְצָהּ קֹדֶם הַקְטָרָה: 

~ פרק יג - משנה ה
<B>הַמַּקְרִיב קָדָשִׁים וְאֵמוּרֵיהֶן.</B> שֶׁהִקְרִיב הַבָּשָׂר וְהָאֵמוּרִים מְחֻבָּרִים בּוֹ, חַיָּב מִשּׁוּם אֵמוּרִים. וְלֹא אָמְרִינַן הֲרֵי בָשָׂר חוֹצֵץ בֵּין הָאֵמוּרִין לָאֵשׁ וְדִכְוָתַהּ בִּפְנִים לָאו הַעֲלָאָה הִיא דְרַחֲמָנָא אָמַר (שָׁם א) עַל הָעֵצִים אֲשֶׁר עַל הָאֵשׁ, וְהַמַּעֲלָן בַּחוּץ נַמִּי לֹא יְהֵא חַיָּב {טו}. לֹא אָמְרִינַן הָכִי, לְפִי שֶׁמִּין בְּמִינוֹ אֵינוֹ חוֹצֵץ {טז}: <B>מִנְחָה שֶׁלֹּא נִקְמְצָה.</B> אֵינָהּ רְאוּיָה לִפְנִים. הִלְכָּךְ הַמַּקְרִיבָהּ בַּחוּץ פָּטוּר: <B>קְמָצָהּ וְחָזַר קֻמְצָהּ לְתוֹכָהּ וְהִקְרִיבָהּ בַּחוּץ חַיָּב.</B> שֶׁכַּיּוֹצֵא בָהּ בִּפְנִים כְּשֵׁרָה, כְּדִתְנַן בְּהַקּוֹמֵץ (מְנָחוֹת פ"ג מ"א) נִתְעָרֵב קֻמְצָהּ בִּשְׁיָרֶיהָ לֹא יַקְטִיר וְאִם הִקְטִיר כְּשֵׁרָה: 

~ פרק יג - משנה ו
<B>הַקֹּמֶץ וְהַלְּבוֹנָה.</B> שֶׁל מִנְחַת נְדָבָה. שְׁנֵיהֶם מַתִּירִים אֶת שְׁיָרֶיהָ לַאֲכִילָה, הִלְכָּךְ רַבִּי אֶלְעָזָר פּוֹטֵר דְּבָעֵי הַקְטָרַת כָּל הַמַּתִּיר: <B>אֶחָד בִּפְנִים.</B> תְּחִלָּה וְאַחַר כָּךְ הַשֵּׁנִי בַּחוּץ חַיָּב. שֶׁזֶּה גָמַר וּבוֹ הַכֹּל תָּלוּי: <B>שְׁנֵי בְזִיכֵי לְבוֹנָה.</B> מַתִּירִים לֶחֶם הַפָּנִים: <B>מֵי הֶחָג.</B> שֶׁנִּתְמַלְּאוּ לְשֵׁם נִסּוּךְ הַמַּיִם בְּחַג הַסֻּכּוֹת, אִם נִסֵּךְ אוֹתָן בַּחוּץ חַיָּב, דְּסָבַר נִסּוּךְ הַמַּיִם בֶּחָג דְּאוֹרַיְתָא הִיא, הִלְכָּךְ מְחֻיָּב עֲלַהּ בַּחוּץ. וְאֵין הֲלָכָה כְּרַבִּי אֶלְעָזָר בְּכֻלַּהּ מַתְנִיתִין, וְנִסּוּךְ הַמַּיִם בֶּחָג לָאו דְּאוֹרַיְתָא הִיא אֶלָּא הֲלָכָה לְמֹשֶׁה מִסִּינַי {כ}: <B>שְׁיָרֵי הַדָּם שֶׁהִקְרִיבָן בַּחוּץ חַיָּב.</B> בִּשְׁיָרֵי דָמִים הַפְּנִימִים מַיְרֵי, וְסָבַר דִּשְׁיָרֵי הַדָּם מְעַכְּבִים בָּהֶם {כא} הִלְכָּךְ עֲבוֹדָה הִיא לְהִתְחַיֵּב עָלֶיהָ בַּחוּץ, אֲבָל בִּשְׁיָרֵי הַדָּם שֶׁל מִזְבֵּחַ הַחִיצוֹן מוֹדֶה רַבִּי נְחֶמְיָה שֶׁאֵינָם אֶלָּא לְמִצְוָה וְלֹא לְעַכֵּב, הִלְכָּךְ הַזּוֹרְקָן בַּחוּץ וַדַּאי פָּטוּר. וְאֵין הֲלָכָה כְּרַבִּי נְחֶמְיָה: 

~ פרק יג - משנה ז
<B>מָלַק בַּחוּץ.</B> נְבֵלָה הִיא, שֶׁאֵין מְלִיקָה אֶלָּא בִּפְנִים, לְכָךְ פָּטוּר עַל הַעֲלָאָתוֹ בַחוּץ. וְאִם תֹּאמַר וַהֲלֹא כָּל הַנַּעֲלִים בַּחוּץ נִפְסְלוּ בִּיצִיאָתָן, וְכֵן הַשּׁוֹחֵט בַּחוּץ פָּסוּל הוּא וְחַיָּבִין עַל הַעֲלָאָתוֹ, הָתָם רַחֲמָנָא רַבְּיֵהּ {כב}, אֲבָל לְעִנְיַן שְׁאָר פְּסוּלִים מִתְקַבְּלִים בִּפְנִים בָּעִינַן: <B>שָׁחַט בַּחוּץ וְהֶעֱלָה בַחוּץ חַיָּב.</B> אַף עַל הַעֲלָאָה. דְּכָל שֶׁמִּתְחַיֵּב עַל שְׁחִיטָתוֹ בַּחוּץ אִם חָזַר וְהֶעֱלָן הוּא אוֹ אַחֵר, חַיָּב: <B>נִמְצָא דֶרֶךְ הֶכְשֵׁרוֹ בִּפְנִים.</B> בַּגְּמָרָא קָאָמַר, תָּנֵי דֶרֶךְ חִיּוּבוֹ בִּפְנִים פְּטוּרוֹ בַּחוּץ, וְדֶרֶךְ חִיּוּבוֹ בַּחוּץ פְּטוּרוֹ בִּפְנִים. כְּגוֹן שָׁחַט הָעוֹף בִּפְנִים וְהֶעֱלָה בַּחוּץ פָּטוּר. שָׁחַט בַּחוּץ וְהֶעֱלָה בַּחוּץ חַיָּב. מָלַק בִּפְנִים וְהֶעֱלָה בַחוּץ חַיָּב. מָלַק בַּחוּץ וְהֶעֱלָה בַחוּץ פָּטוּר. נִמְצָא, בְּמָקוֹם שֶׁמִּתְחַיֵּב עַל הַעֲלָאָתוֹ אִם נַעֲשֵׂית הָעֲבוֹדָה הָרִאשׁוֹנָה בִּפְנִים כְּגוֹן בִּמְלִיקַת פְּנִים, פָּטוּר עַל הַעֲלָאָתוֹ אִם נַעֲשֵׂית הַמְּלִיקָה בַחוּץ. וְדֶרֶךְ שֶׁמִּתְחַיֵּב עַל הַעֲלָאָה אִם נַעֲשֵׂית עֲבוֹדָה הָרִאשׁוֹנָה בַּחוּץ כְּגוֹן בִּשְׁחִיטָה, פְּטוּרוֹ בִּפְנִים, אִם נִשְׁחַט בִּפְנִים וְהֶעֱלָה בַחוּץ: <B>רַבִּי שִׁמְעוֹן אוֹמֵר כוּ'.</B> בְּמִלְּתֵיהּ דְּתַנָּא קַמָּא חַסּוֹרֵי מִחַסְּרָא וְהָכִי קָתָנֵי, וְכֵן הַשּׁוֹחֵט בְּהֵמָה בַּלַּיְלָה בִּפְנִים וְהֶעֱלָה בַחוּץ פָּטוּר, דְּאֵינָהּ מִתְקַבֶּלֶת בִּפְנִים {כג}, דִּכְתִיב (וַיִּקְרָא יט) בְּיוֹם זִבְחֲכֶם, וְלֹא בַלַּיְלָה, וְנִמְצָא הַזֶּבַח פָּסוּל וּלְפִיכָךְ אֵינוֹ חַיָּב עַל הַעֲלָאָתוֹ. אֲבָל אִם שָׁחַט בַּלַּיְלָה בַחוּץ וְהֶעֱלָה בַחוּץ חַיָּב, מִפְּנֵי שֶׁהַשְּׁחִיטָה בַחוּץ בַּלַּיְלָה כְּשֵׁרָה הִיא {כד} לְפִיכָךְ חַיָּב שְׁתַּיִם, עַל הַשְּׁחִיטָה וְעַל הַהַעֲלָאָה. וּפָלֵיג רַבִּי שִׁמְעוֹן בְּהָא וַאֲמַר, כֹּל שֶׁחַיָּבִין עָלָיו בַּחוּץ חַיָּבִין עַל כַּיּוֹצֵא בוֹ בִפְנִים שֶׁהֶעֱלָהוּ בַחוּץ. כְּלוֹמַר, כְּשֵׁם שֶׁהַשּׁוֹחֵט בַּחוּץ בַּלַּיְלָה וְהֶעֱלָה בַחוּץ חַיָּב, כָּךְ אִם שָׁחַט בִּפְנִים בַּלַּיְלָה וְהֶעֱלָה בַּחוּץ חַיָּב {כה} עַל הַהַעֲלָאָה, חוּץ מֵהַשּׁוֹחֵט עוֹף בִּפְנִים {כו} וְהֶעֱלָהוּ בַּחוּץ שֶׁהוּא פָּטוּר אַף עַל פִּי שֶׁאִם שָׁחַט וְהֶעֱלָה בַּחוּץ חַיָּב. וְאֵין הֲלָכָה כְּרַבִּי שִׁמְעוֹן: 

~ פרק יג - משנה ח
<B>נָתַן בַּחוּץ וְחָזַר וְנָתַן בִּפְנִים חַיָּב.</B> מִלְּתָא דִפְשִׁיטָא הִיא, וּמִשּׁוּם סֵיפָא נָקַט לַהּ, נָתַן בִּפְנִים וְחָזַר וְנָתַן בַּחוּץ, שֶׁאֵינוֹ נוֹתֵן בַּחוּץ אֶלָּא שְׁיָרֵי הַדָּם, חַיָּב. וּמַתְנִיתִין כְּרַבִּי נְחֶמְיָה דְּסָבַר שִׁירַיִם מְעַכְּבִים {כז}. וְאֵינָהּ הֲלָכָה: <B>שְׁנֵיהֶן בַּחוּץ חַיָּב.</B> אַחַת. וְאִם הָיְתָה לוֹ יְדִיעָה בֵּינְתַיִם, חַיָּב שְׁתַּיִם: <B>אֶחָד בִּפְנִים.</B> וְאַחַר כָּךְ הַשֵּׁנִי בַחוּץ, פָּטוּר. וַאֲפִלּוּ לְרַבִּי נְחֶמְיָה דְּסָבַר כּוֹס אֶחָד עוֹשֶׂה אֶת חֲבֵרוֹ דָּחוּי לִהְיוֹת נִשְׁפָּךְ לָאַמָּה, הִלְכָּךְ אֲפִלּוּ שִׁירַיִם לֹא הָוֵי: <B>וְהַפְּנִימִי מְכַפֵּר.</B> לְהַכְשִׁיר הַזֶּבַח. שֶׁהַדָּם הַנִּזְרָק תְּחִלָּה בַּחוּץ לֹא עָשָׂה הַמְשֻׁיָּר כַּיּוֹצֵא בוֹ: <B>שְׁתֵּיהֶן בַּחוּץ חַיָּב.</B> עַל כָּל אַחַת וְאַחַת. דְּבִשְׁעַת שְׁחִיטָה כָּל אַחַת הָיְתָה רְאוּיָה בִּפְנִים {כט}: <B>אַחַת בִּפְנִים.</B> וְהַשְּׁנִיָּה אַחַר כֵּן בַּחוּץ, פָּטוּר. דְּהַוְיָא לַהּ חַטָּאת שֶׁנִּתְכַּפְּרוּ בְעָלֶיהָ, וּלְמִיתָה אָזְלָה וְאֵינָהּ מִתְקַבֶּלֶת בִּפְנִים: <B>חַיָּב עַל הַחִיצוֹנָה.</B> דְּהָא חַזְיָא לִפְנִים, דְּאֵיזֶה מֵהֶן שֶׁיִּרְצֶה יַקְרִיבָהּ: <B>כְּשֵׁם שֶׁדָּמָהּ פּוֹטֵר אֶת בְּשָׂרָהּ.</B> מִן הַמְּעִילָה, [דִּזְרִיקַת דָּם מוֹצִיאָה בְשַׂר קֹדֶשׁ קָדָשִׁים מִן הַמְּעִילָה, דְּיָהֲבָה בָהּ] שְׁעַת הֶתֵּר לַכֹּהֲנִים: <B>כָּךְ הוּא פוֹטֵר אֶת בְּשַׂר חֲבֶרְתָּהּ.</B> וְאַף עַל פִּי שֶׁפְּסוּלָה [וְאַשָּׁחַט שְׁנֵיהֶם בִּפְנִים קָאֵי]. וְאַשְׁמְעִינַן הָכָא דְּהֵיכָא דְּמֻנָּחוֹת שְׁתֵּיהֶן וְקָדַם וְזָרַק אֶת דַּם הָאַחַת, פָּטַר אֶת חֲבֶרְתָּהּ מִן הַמְּעִילָה מִשּׁוּם חַטָּאת שֶׁנִּתְכַּפְּרוּ בְעָלֶיהָ, דְּקַיְמָא לָן הַחַטָּאוֹת הַמֵּתוֹת לֹא נֶהֱנִין וְלֹא מוֹעֲלִין: 

^ פרק יד

~ פרק יד - משנה א
<B>פָּרַת חַטָּאת.</B> פָּרָה אֲדֻמָּה. שֶׁנֶּאֱמַר בָּהּ חַטָּאת הִיא: <B>חוּץ מִגִּתָּהּ.</B> מַעֲרָכָה שֶׁל עֵצִים מְסֻדָּרִין כְּמִין גַּת הָיוּ עוֹשִׂים לָהּ בְּמָקוֹם שֶׁשּׁוֹחֲטִים אוֹתָהּ בְּהַר הַמִּשְׁחָה כְּנֶגֶד פִּתְחוֹ שֶׁל הֵיכָל. וְאִם שָׁחֲטָהּ חוּץ לַמָּקוֹם הַהוּא פְּסוּלָה. אֲבָל אֵינוֹ חַיָּב עָלֶיהָ מִשּׁוּם שׁוֹחֵט קָדָשִׁים בַּחוּץ, דְּרַחֲמָנָא פַּטְרֵיהּ מִדִּכְתִיב וְאֶל פֶּתַח אֹהֶל מוֹעֵד לֹא הֱבִיאוֹ, וּמִדְּקָפֵיד קְרָא לְעָנְשׁוֹ שֶׁלֹּא הֱבִיאוֹ, שְׁמַע מִנַּהּ בְּעוֹמֵד לַהֲבִיאוֹ שָׁם מִשְׁתָּעֵי קְרָא: <B>כֹּל שֶׁאֵינוֹ רָאוּי לָבֹא כוּ'.</B> שֶׁאֵינוֹ עָתִיד לְהַקְרִיב: 

~ פרק יד - משנה ב
<B>בְּלֹא תַעֲשֶׂה.</B> הוֹאִיל וּרְאוּיִין לָבֹא לְאַחַר זְמָן אֵין בָּהֶם כָּרֵת אֶלָּא לָאו גְּרֵידָא דְּלֹא תַעֲשׂוּן כְּכָל אֲשֶׁר אֲנַחְנוּ עוֹשִׂים פֹּה הַיּוֹם {ג} (דְּבָרִים יב): <B>תּוֹרִים שֶׁלֹּא הִגִּיעַ זְמַנָּן.</B> [כְּדִתְנַן בְּחֻלִּין (כב:) מִשֶּׁיַּזְהִיבוּ כְּשֵׁרִין, וּמִקַּמֵּי הָכִי פְּסוּלִין] דְּתוֹרִים גְּדוֹלִים וְלֹא קְטַנִּים בָּעִינַן: <B>וּבְנֵי יוֹנָה שֶׁעָבַר זְמַנָּן.</B> דִּבְנֵי יוֹנָה קְטַנִּים וְלֹא גְדוֹלִים, וּפְסוּלִים מִתְּחִלַּת הַצִּהוּב וָאֵילָךְ: <B>בְּלֹא תַעֲשֶׂה.</B> הוֹאִיל וּרְאוּיִין לְאַחַר זְמַן יֵשׁ בָּהֶן לֹא תַעֲשֶׂה לְשׁוֹחֲטָן בַּחוּץ: <B>אוֹתוֹ וְאֶת בְּנוֹ.</B> שֶׁשָּׁחַט אֶחָד מֵהֶן וּבָא לְהַקְרִיב הַשֵּׁנִי בּוֹ בַיּוֹם, וְאָסוּר מִשּׁוּם אוֹתוֹ וְאֶת בְּנוֹ לֹא תִשְׁחֲטוּ בְיוֹם אֶחָד (וַיִּקְרָא כב): <B>וּמְחֻסַּר זְמָן.</B> בֵּין שֶׁהוּא מְחֻסַּר זְמָן בְּגוּפוֹ שֶׁלֹּא הָיָה שִׁבְעַת יָמִים תַּחַת אִמּוֹ, בֵּין שֶׁהַבְּעָלִים מְחֻסָּרִים זְמָן כְּדִמְפָרֵשׁ לְקַמָּן. וּצְרִיכָא לְאַשְׁמְעִינַן פְּלֻגְתָּא דְרַבִּי שִׁמְעוֹן וְרַבָּנָן בְּכֻלְּהוּ, דְּאִי אַשְׁמְעִינַן בְּבַעֲלֵי מוּמִין, בְּהָא קָאָמְרֵי רַבָּנָן מִשּׁוּם דִּמְאִיסֵי, אֲבָל תּוֹרִים וּבְנֵי יוֹנָה דְּלֹא מְאִיסֵי אֵימָא מוֹדוּ לֵיהּ לְרַבִּי שִׁמְעוֹן. וְאִי אַשְׁמְעִינַן תּוֹרִים וּבְנֵי יוֹנָה, מִשּׁוּם דְּלֹא חֲזוּ וְאִדְּחוּ {ד}, אֲבָל בַּעֲלֵי מוּמִין דַּחֲזוּ וְאִדְּחוּ אֵימָא מוֹדֶה לְהוּ רַבִּי שִׁמְעוֹן לְרַבָּנָן. וְאִי תָנָא הָנֵי תַרְתֵּי, מִשּׁוּם דִּפְסוּלָא דְגוּפָא, אֲבָל אוֹתוֹ וְאֶת בְּנוֹ דִּפְסוּלָא מֵעָלְמָא קָאָתֵי לְהוּ אֵימָא מוֹדוּ לֵיהּ רַבָּנָן לְרַבִּי שִׁמְעוֹן, צְרִיכָא. וְאֵין הֲלָכָה כְּרַבִּי שִׁמְעוֹן: 

~ פרק יד - משנה ג
<B>הַזָּב וְהַזָּבָה.</B> שֶׁהִקְרִיבוּ בַחוּץ, בְּתוֹךְ יְמֵי סָפְרָן: <B>וְהַיּוֹלֶדֶת.</B> שֶׁהִקְרִיבָה בְּתוֹךְ מְלֹאת: <B>פְּטוּרִין.</B> שֶׁאֵין מִתְקַבְּלִין לֹא לְחוֹבָה וְלֹא לִנְדָבָה: <B>וַאֲשָׁמָם.</B> בַּגְּמָרָא פָּרֵיךְ, זָב וְזָבָה וְיוֹלֶדֶת בְּנֵי אָשָׁם נִינְהוּ, וּמְשָׁנֵי תָּנֵי מְצֹרָע בַּהֲדַיְהוּ, שֶׁהַמְּצֹרָע מֵבִיא אָשָׁם: <B>עוֹלוֹתֵיהֶן וְשַׁלְמֵיהֶן.</B> בַּגְּמָרָא פָּרֵיךְ, הָנֵי בְנֵי שְׁלָמִים נִינְהוּ, וּמְשָׁנֵי, תָּנֵי נָזִיר בַּהֲדַיְהוּ, שֶׁנָּזִיר מֵבִיא שְׁלָמִים: <B>בַּחוּץ חַיָּבִין.</B> שֶׁהֵן מִתְקַבְּלוֹת בִּפְנִים נְדָבָה לִשְׁמָן לְאַחַר שֶׁהִקְרִיבוּ חַטָּאתָם {ז} וְהַמְּצֹרָע אֶת אֲשָׁמוֹ: <B>מִבְּשַׂר חַטָּאת מִבְּשַׂר אָשָׁם כוּ'.</B> דְּכָל הָנֵי נֶאֱכָלִים לַכֹּהֲנִים וְאֵינָן קְרֵבִים לְגַבֵּי מִזְבֵּחַ, וְרַחֲמָנָא אָמַר (וַיִּקְרָא יז) אֲשֶׁר יַעֲלֶה עוֹלָה אוֹ זֶבַח, מָה עוֹלָה שֶׁהִיא קְרֵבָה עַל גַּבֵּי מִזְבֵּחַ, אַף כָּל שֶׁהוּא קָרֵב עַל גַּבֵּי מִזְבֵּחַ: <B>מִבְּשַׂר קָדְשֵׁי קָדָשִׁים.</B> כִּבְשֵׂי עֲצֶרֶת שֶׁהֵם שַׁלְמֵי צִבּוּר וְיֵשׁ לָהֶם תּוֹרַת קָדְשֵׁי קָדָשִׁים: <B>הַיּוֹצֵק.</B> הַשֶּׁמֶן עַל הַמִּנְחָה: <B>הַבּוֹלֵל.</B> הַפּוֹתֵת. הַבּוֹלֵל הַמִּנְחָה בַשֶּׁמֶן. וּפוֹתְתָהּ פִּתִּים: <B>הַמֵּנִיף.</B> הַמַּגִּישׁ. שֶׁמֵּנִיף אֶת הַמִּנְחָה שֶׁטְּעוּנָה תְנוּפָה. וּמַגִּישָׁהּ בַּחוּץ. הַמִּנְחָה שֶׁהִיא טְעוּנָה הַגָּשָׁה בִּפְנִים בְּקֶרֶן דְּרוֹמִית מַעֲרָבִית כְּדִכְתִיב (שָׁם ב) וְהִגִּישָׁהּ אֶל הַמִּזְבֵּחַ: <B>הַמְסַדֵּר.</B> לֶחֶם הַפָּנִים עַל הַשֻּׁלְחָן: <B>פָּטוּר.</B> דְּאָמַר קְרָא אֲשֶׁר יַעֲלֶה עוֹלָה אוֹ זֶבַח, מָה הַעֲלָאָה שֶׁהוּא גְמַר עֲבוֹדָה, אַף כָּל שֶׁהוּא גְמַר עֲבוֹדָה, יָצְאוּ אֵלּוּ שֶׁאֵין אֶחָד מֵהֶן גְּמַר עֲבוֹדָה: <B>אֵין חַיָּבִין עָלָיו מִשּׁוּם זָרוּת.</B> אִם עָשָׂה זָר אַחַת מִכָּל הָעֲבוֹדוֹת הַלָּלוּ, כְּגוֹן שֶׁבָּלַל אוֹ פָּתַת וְכוּ'. וְכֵן טָמֵא, אוֹ מְחֻסַּר בְּגָדִים, אוֹ מִי שֶׁאֵינוֹ רְחוּץ יָדַיִם וְרַגְלַיִם, אֵינוֹ חַיָּב מִיתָה אַף עַל פִּי שֶׁנִּפְסַל אוֹתוֹ דָבָר שֶׁעָבַד בּוֹ: 

~ פרק יד - משנה ד
<B>וְהָעֲבוֹדָה בַּבְּכוֹרוֹת.</B> דִּכְתִיב (שְׁמוֹת כד) וַיִּשְׁלַח אֶת נַעֲרֵי בְנֵי יִשְׂרָאֵל, אֵלּוּ הַבְּכוֹרוֹת שֶׁהָעֲבוֹדָה בָהֶם: <B>מִשֶּׁהוּקַם הַמִּשְׁכָּן נֶאֶסְרוּ הַבָּמוֹת.</B> דִּכְתִיב (וַיִּקְרָא יז) וְאֶל פֶּתַח אֹהֶל מוֹעֵד לֹא הֱבִיאוֹ, מִכְּלַל דִּבְאֹהֶל מוֹעֵד תָּלֵי אִסּוּרָא. וְדַוְקָא לְיִשְׂרָאֵל נֶאֶסְרוּ הַבָּמוֹת, אֲבָל נָכְרִים מֻתָּרִים לְהַקְרִיב לַשָּׁמַיִם בְּכָל מָקוֹם, וַאֲפִלּוּ בַזְּמַן הַזֶּה. וְאָסוּר לְיִשְׂרָאֵל לִהְיוֹת שְׁלוּחָם לְהַקְרִיב וְלֹא לְסַיְּעָם. אֲבָל לְהוֹרוֹת לָהֶם סֵדֶר הַקְרָבָה שָׁרֵי: 

~ פרק יד - משנה ה
<B>בָּאוּ לַגִּלְגָּל.</B> וְלֹא הָיָה שָׁם בַּיִת אֶלָּא יְרִיעוֹת הַמִּשְׁכָּן שֶׁל מִדְבָּר: <B>הֻתְּרוּ הַבָּמוֹת.</B> דְּרַחֲמָנָא אָמַר אֲשֶׁר יִשְׁחַט בַּמַּחֲנֶה וְכוּ' וְאֶל פֶּתַח אֹהֶל מוֹעֵד לֹא הֱבִיאוֹ, פְּרָט לַגִּלְגָּל שֶׁלֹּא הָיָה שָׁם מַחֲנֶה, שֶׁכְּבָר בָּטְלוּ הַמַּחֲנוֹת וְהִתְחִילוּ לִהְיוֹת נְפוֹצִים בְּכָל הָאָרֶץ. וּמֵהַאי טַעֲמָא נַמִּי קָדָשִׁים קַלִּים נֶאֱכָלִין בְּכָל מָקוֹם, שֶׁהֲרֵי לֹא הָיָה שָׁם מַחֲנֶה כְּמוֹ שֶׁהָיָה בַּמִּדְבָּר: 

~ פרק יד - משנה ו
<B>בָּאוּ לְשִׁילֹה נֶאֶסְרוּ הַבָּמוֹת.</B> דִּכְתִיב (דְּבָרִים י"ב) כִּי לֹא בָאתֶם עַד עָתָּה אֶל הַמְּנוּחָה, מִכְּלַל דִּכְשֶׁיָּבֹאוּ אֶל הַמְּנוּחָה, הַבָּמוֹת אֲסוּרוֹת {יג}. וּמְנוּחָה זוֹ שִׁילֹה שֶׁהָיְתָה שָׁם מְנוּחָה שֶׁלֹּא הָיוּ נוֹסְעִים מִמָּקוֹם לְמָקוֹם כְּמוֹ בַּמִּדְבָּר: <B>בַּיִת שֶׁל אֲבָנִים מִלְמַטָּן וִירִיעוֹת מִלְמַעְלָן.</B> דִּכְתִיב (שְׁמוּאֵל א א) וַתְּבִיאֵהוּ בֵית ה' שִׁילֹה, אַלְמָא בַּיִת הָיָה, וּכְתִיב (תְּהִלִּים עח) וַיִּטֹּשׁ מִשְׁכַּן שִׁלוֹ, אַלְּמָא שֶׁל יְרִיעוֹת הָיָה, מְלַמֵּד שֶׁלֹּא הָיָה שָׁם תִּקְרָה {יד} אֶלָּא בַּיִת שֶׁל אֲבָנִים מִלְּמַטָּה וִירִיעוֹת מִלְּמַעְלָה: <B>וּמַעֲשֵׂר שֵׁנִי בְּכָל הָרוֹאֶה.</B> וּלְעֵיל לֹא תָנֵי מַעֲשֵׂר שֵׁנִי, לְפִי שֶׁכָּל אַרְבַּע עֶשְׂרֵה שָׁנָה שֶׁהָיוּ בַּגִּלְגָּל לֹא נִתְחַיְּבוּ בְּמַעַשְׂרוֹת עַד שֶׁכָּבְשׁוּ וְחִלְּקוּ. וּבְכָל הָרוֹאֶה הַיְנוּ בְּכָל מָקוֹם שֶׁרוֹאִין מִשָּׁם שִׁילֹה, דְּאָמַר קְרָא (דְּבָרִים יב) הִשָּׁמֵר לְךָ פֶּן תַּעֲלֶה עוֹלוֹתֶיךָ בְּכָל מָקוֹם אֲשֶׁר תִּרְאֶה, בְּכָל מָקוֹם אֲשֶׁר תִּרְאֶה אִי אַתָּה מַעֲלֶה, אֲבָל אַתָּה אוֹכֵל בְּכָל מָקוֹם שֶׁאַתָּה רוֹאֶה: 

~ פרק יד - משנה ז
<B>בָּאוּ לְנוֹב וּלְגִבְעוֹן.</B> כְּשֶׁחָרְבָה שִׁילֹה לְסוֹף שְׁלֹשׁ מֵאוֹת וְשִׁבְעִים חָסֵר אַחַת שֶׁהָיָה הַמִּשְׁכָּן שָׁם, וְנִלְקַח הָאָרוֹן בִּימֵי עֵלִי, בָּאוּ לְנוֹב, וְחָרְבָה נוֹב בִּימֵי שָׁאוּל וּבָאוּ לְגִבְעוֹן. וְכָל יְמֵי נוֹב וְגִבְעוֹן הָיוּ חֲמִשִּׁים וְשֶׁבַע שָׁנָה {טז}, וְכָל זְמַן זֶה הָיוּ הַבָּמוֹת מֻתָּרוֹת, דְּרַחֲמָנָא אָמַר בְּאִסּוּר הַבָּמוֹת כִּי לֹא בָאתֶם עַד עַתָּה אֶל הַמְּנוּחָה וְאֶל הַנַּחֲלָה, מְנוּחָה זוֹ שִׁילֹה, נַחֲלָה זוֹ יְרוּשָׁלַיִם, וְלָמָּה חִלְּקָן הַכָּתוּב אֶלָּא כְּדֵי לִתֵּן הֶתֵּר לַבָּמוֹת בֵּין זוֹ לְזוֹ: <B>קָדָשִׁים קַלִּים בְּכָל עָרֵי יִשְׂרָאֵל.</B> וְהוּא הַדִּין לְמַעֲשֵׂר שֵׁנִי, שֶׁהֲרֵי הִקִּישָׁן הַכָּתוּב, דִּכְתִיב (שָׁם) לֹא תוּכַל לֶאֱכֹל בִּשְׁעָרֶיךָ מַעֲשַׂר דְּגָנְךָ וְגוֹ', וְכָל נְדָרֶיךָ אֲשֶׁר תִּדֹּר, בִּזְמַן שֶׁקָדָשִׁים קַלִּים טְעוּנִים הֲבָאַת מָקוֹם אַף מַעֲשֵׂר שֵׁנִי טָעוּן הֲבָאַת מָקוֹם, בִּזְמַן שֶׁקָדָשִׁים קַלִּים בְּכָל עָרֵי יִשְׂרָאֵל אַף מַעֲשֵׂר שֵׁנִי בְּכָל עָרֵי יִשְׂרָאֵל: 

~ פרק יד - משנה ח
<B>וְהִיא הָיְתָה נַחֲלָה.</B> הָאֲמוּרָה בַתּוֹרָה כִּי לֹא בָאתֶם עַד עַתָּה אֶל הַמְּנוּחָה וְאֶל הַנַּחֲלָה, דְּמַשְׁמַע מִשֶּׁתָּבֹאוּ אֶל הַנַּחֲלָה יֵאָסְרוּ הַבָּמוֹת: 

~ פרק יד - משנה ט
<B>הֲרֵי אֵלּוּ בַעֲשֵׂה.</B> דְּשָׁמָּה תָבִיאוּ אֶת עוֹלוֹתֵיכֶם, דְּמַשְׁמַע אֲבָל לֹא בַּבָּמָה, וְלָאו הַבָּא מִכְּלָל עֲשֵׂה, עֲשֵׂה. אִי נַמִּי, עֲשֵׂה וֶהֱבִיאוּם לַה', וְלֹא תַעֲשֶׂה דְּהִשָּׁמֵר לְךָ פֶּן תַּעֲלֶה עוֹלוֹתֶיךָ, וְכָל מָקוֹם שֶׁנֶּאֱמָר הִשָּׁמֵר פֶּן וְאַל, אֵינוֹ אֶלָּא לֹא תַעֲשֶׂה: <B>וְאֵין חַיָּבִין עֲלֵיהֶם כָּרֵת.</B> כֵּיוָן שֶׁהִקְדִּישָׁם בִּשְׁעַת הֶתֵּר הַבָּמוֹת, שֶׁאֵין הַמַּקְרִיב בַּחוּץ חַיָּב כָּרֵת אֶלָּא עַל קָרְבָּן שֶׁאִם הִקְרִיבוֹ בַּחוּץ בִּשְׁעַת הֶקְדֵּשׁוֹ הָיָה חַיָּב, דּוּמְיָא דְמִדְבָּר {כא}, דִּבְכָרֵת דִּשְׁחוּטֵי חוּץ כְּתִיב (וַיִּקְרָא יז) חֻקַּת עוֹלָם תִּהְיֶה זֹאת לָהֶם, זֹאת לָהֶם וְאֵין אַחֶרֶת לָהֶם {כב}: <B>הִקְדִּישָׁן בִּשְׁעַת אִסּוּר הַבָּמוֹת.</B> מֵהַהִיא שַׁעְתָּא קָרִינַן בְּהוּ וֶהֱבִיאוּם לַה', וְכֵיוָן שֶׁהִמְתִּין עַד שֶׁלֹּא יָכוֹל לְקַיְּמוֹ נִתְבַּטֵּל הָעֲשֵׂה עַל יָדוֹ. אֲבָל לָאו וְכָרֵת לֵיכָּא, דְּאַזְהָרָה וְעֹנֶשׁ בִּשְׁעַת הַקְרָבָה כְתִיבֵי, וַהֲרֵי הֻתְּרוּ הַבָּמוֹת: 

~ פרק יד - משנה י
<B>וְאֵלּוּ קָדָשִׁים קְרֵבִים בַּמִּשְׁכָּן.</B> כְּגוֹן בִּזְמַן הַגִּלְגָּל וְנוֹב וְגִבְעוֹן שֶׁהָיָה שָׁם מִשְׁכָּן וְהָיוּ הַבָּמוֹת מֻתָּרוֹת. אֵלּוּ קָדָשִׁים צְרִיכִין לְהַקְרִיבָן בַּמִּשְׁכָּן וְלֹא בַּבָּמָה: <B>קָדָשִׁים.</B> שֶׁסְּתָמָן הֻקְדְּשׁוּ בַּמִּשְׁכָּן, וּמַאי נִיהוּ, קָרְבְּנוֹת צִבּוּר: <B>קָרְבְּנוֹת יָחִיד.</B> סְתָמָן לַבָּמָה: <B>קָרְבְּנוֹת יָחִיד שֶׁהֻקְדְּשׁוּ לַמִּשְׁכָּן.</B> שֶׁפֵּרֵשׁ בִּשְׁעַת הֶקְדֵּשָׁן עַל מְנָת לְהַקְרִיבָן לַמִּשְׁכָּן: <B>וְאִם הִקְרִיבָן בְּבָמָה פָּטוּר.</B> מֵאַזְהָרָה וּמֵעֹנֶשׁ, שֶׁהֲרֵי הֻתְּרוּ הַבָּמוֹת. וּמִיהוּ אָסוּר לְשַׁנּוֹת, דִּכְתִיב (דְּבָרִים כג) מוֹצָא שְׂפָתֶיךָ תִּשְׁמֹר וְעָשִׂית: <B>בָּמוֹת צִבּוּר.</B> גִּלְגָּל וְנוֹב וְגִבְעוֹן: <B>סְמִיכָה.</B> דִּכְתִיב לִפְנֵי ה' וְסָמַךְ, שֶׁאֵין סְמִיכָה בְּבָמָה: <B>שְׁחִיטַת צָפוֹן.</B> דִּכְתִיב (וַיִּקְרָא א) צָפוֹנָה לִפְנֵי ה', וְאֵין צָפוֹן בְּבָמָה: <B>וּמַתַּן סָבִיב.</B> שְׁתֵּי מַתָּנוֹת שֶׁהֵן אַרְבַּע. דִּכְתִיב בְּהוּ (שְׁמוֹת כט) אֶת הַדָּם עַל הַמִּזְבֵּחַ סָבִיב, וְלֹא בְּבָמָה: <B>תְּנוּפָה.</B> דִּכְתִיב תְּנוּפָה לִפְנֵי ה', וְאֵין תְּנוּפָה בְּבָמָה: <B>וְהַגָּשָׁה.</B> דִּכְתִיב (וַיִּקְרָא ב) וְהִגִּישָׁהּ אֶל הַמִּזְבֵּחַ, וְאֵין הַגָּשָׁה בְּבָמָה: <B>אֵין מִנְחָה בְּבָמָה.</B> דִּזְבָחִים אָמַר קְרָא בְּבָמָה וְלֹא מְנָחוֹת {כג}: <B>כִּהוּן.</B> דִּכְתִיב (שָׁם יד) וְזָרַק הַכֹּהֵן אֶת הַדָּם עַל הַמִּזְבֵּחַ, מִזְבֵּחַ צָרִיךְ כֹּהֵן וְאֵין בָּמָה צְרִיכָה כֹּהֵן: <B>וּבִגְדֵי שָׁרֵת.</B> דְּכֵיוָן דְּאֵין צָרִיךְ כֹּהֵן אֵין כָּאן מָקוֹם לְבִגְדֵי שָׁרֵת, דִּבְבִגְדֵי שָׁרֵת כְּתִיב (שָׁם ו) יִלְבְּשֵׁם הַכֹּהֵן: <B>וּכְלֵי שָׁרֵת.</B> דְּבִכְלֵי שָׁרֵת כְּתִיב (שְׁמוֹת כח) לְשָׁרֵת בַּקֹּדֶשׁ, וְלֹא בְּבָמָה: <B>וְרֵיחַ נִיחוֹחַ.</B> אֵבָרִים שֶׁצְּלָאָן וְהֶעֱלָן, אֵין בָּהֶן מִשּׁוּם רֵיחַ נִיחוֹחַ. וְדַוְקָא בַּמִּזְבֵּחַ דִּכְתִיב רֵיחַ נִיחוֹחַ לַה', אֲבָל בְּבָמָה אֲפִלּוּ צְלָאָן וְהֶעֱלָן אֵין בְּכָךְ כְּלוּם: <B>וּמְחִצַּת דָּמִים.</B> חוּט הַסִּקְרָא לְהַבְדִּיל בֵּין דָּמִים הַתַּחְתּוֹנִים לְדָמִים הָעֶלְיוֹנִים. וְאֵין חוּט הַסִּקְרָא בְּבָמָה, דִּכְתִיב (שָׁם כו) וְהָיְתָה הָרֶשֶׁת עַד חֲצִי הַמִּזְבֵּחַ, וְלֹא בְּבָמָה: <B>רְחוּץ יָדַיִם וְרַגְלָיִם.</B> דִּכְתִיב (שָׁם ל) בְּבֹאָם אֶל אֹהֶל מוֹעֵד יִרְחֲצוּ מַיִם, וְלֹא בְּבָמָה: <B>הַזְּמָן.</B> אִם חָשַׁב עַל הַקָּרְבָּן לְאָכְלוֹ חוּץ לִזְמַנּוֹ: <B>וְהַטָּמֵא.</B> אַף עַל פִּי שֶׁזָּר כָּשֵׁר לְהַקְרִיב בְּבָמָה, אֵין טָמֵא מַקְרִיב בְּבָמָה {כו}: 

