&UniqueId=1328&TextSource=ר' פנחס ראובן שליט''א&ForcedBookName=עיקר תוי''ט&CosmeticsType==911&LastLevelIndex=2&GroupId=mishna_menahot&PutNewLinesAsIs=1&SearchInTitles=0
// C:\Dev\BhOCR\Runtime files\Projects\MK_MENAHOT Layer 3 - 41 pages

// כג. כג: כד. כד: כה. כה: כו. כו: כז. כז: כח. כח: כט. כט: ל. ל: לא. לא: לב. לב: לג.
// לג: לד. לד: לה. לה: לו. לו: לז. לז: לח. לח: לט. לט: מ. מ: מא. מא: מב. מב: מג.
//

$ משנה - מנחות - עיקר תוי''ט

^ פרק א

~ פרק א - משנה א

{א} <B> שֶׁנִּקְמְצוּ.</B> עֲבוֹדָה קַמַּיְתָא נָקַט. וְהוּא הַדִּין נְתִינָה בִּכְלִי וְהוֹלָכָה וְהַקְטָרָה, כִּדְּקָתָנֵי סֵיפָא. תּוֹסָפוֹת: {ב} דְּהַיְנוּ שִׁנּוּי קֹדֶשׁ כְּדִמְפָרֵשׁ בְּסֵיפָא לְשֵׁם מִנְחַת חוֹטֵא כוּ'. וְהוּא הַדִּין שִׁנּוּי בְּעָלִים. תּוֹסָפוֹת: {ג} גְּמָרָא. אִי בָּעֵית אֵימָא סְבָרָא, מִשּׁוּם דִּמְשַׁנֵּי בָּהּ כָּל הָנֵי לֵשַׁנֵּי וְלֵיזִיל. אִי בָּעֵית אֵימָא קְרָא כוּ'. וְעַיֵּן פֵּרוּשׁ הָרַ"ב בְּרֵישׁ זְבָחִים: {ד} וּלְפִי זֶה הוּא הַדִּין אֲשַׁם נָזִיר וּמְצֹרָע דְּבָאוּ לְהַכְשִׁיר וְלֹא הִכְשִׁירוּ. אֲבָל כָּל זֶה אִיתּוֹתַב נַמִּי בַּגְּמָרָא, וּלְהָכִי נַמִּי לֹא כְּתָבָם הָרַ"ב בְּרֵישׁ זְבָחִים. וְכֵן הָרַמְבַּ"ם בְּחִבּוּרוֹ חָזַר בּוֹ וְלֹא פָּסַל לָעֹמֶר שֶׁלֹּא לִשְׁמוֹ: {ה} <B> וְהִקְטִיר.</B> בִּמְקוֹם זְרִיקָה: 

~ פרק א - משנה ב

{ו} <B> אַחַת כוּ'.</B> וּמִשּׁוּם דְּרַבִּי שִׁמְעוֹן אָמַר טַעֲמָא דְּלֹא בָּעֵי מִנְחַת חוֹטֵא לְבוֹנָה וְשֶׁמֶן שֶׁלֹּא יְהֵא קָרְבָּנוֹ מְהֻדָּר, סָלְקָא דַעְתָּךְ אֲמֵינָא כִּי קָמְצֵי לַהּ פְּסוּלִין נַמִּי תִּתְכַּשַּׁר, קָא מַשְׁמַע לָן. גְּמָרָא: {ז} <B> קָמַץ כוּ'.</B> בַּגְּמָרָא יָלְפִינַן לַהּ מִקְּרָא: {ח} <B> וְעָלָה.</B> וְאִם תֹּאמַר מַאי אִירְיָא עָלָה אֲפִלּוּ נִשְׁאַר בְּשִׁירַיִם נַמִּי, דְּהַוְיָא מִנְחָה חֲסֵרָה. וְיֵשׁ לוֹמַר שֶׁאֵין רְגִילִים לְצַמְצֵם הָעִשָּׂרוֹן שֶׁלֹּא יִהְיֶה בּוֹ מְעַט יוֹתֵר. תּוֹסָפוֹת: {ט} <B> צְרוֹר כוּ'.</B> כָּל הָנֵי לָמָּה לִי, צְרִיכָא, דְּאִי תָּנָא צְרוֹר מִשּׁוּם דְּלָאו בַּת הַקְרָבָה הִיא, אֲבָל מֶלַח דְּבַת הַקְרָבָה הִיא [דִּלְאַחַר שֶׁהָיָה הַקֹּמֶץ עַל הַמִּזְבֵּחַ הוּא מוֹלְחוֹ] אֵימָא תִּתְכַּשַּׁר. וְאִי תָּנָא מֶלַח דְּלֹא אִקְּבַע בַּהֲדֵי מִנְחָה מֵעִקָּרָא, שֶׁאֵינוֹ מוֹלֵחַ אֶלָּא הַקֹּמֶץ בִּלְבַד, אֲבָל לְבוֹנָה דְּאִקְּבַע בַּהֲדֵי מִנְחָה מֵעִקָּרָא אֵימָא תִּתְכַּשַּׁר, קָא מַשְׁמַע לָן. גְּמָרָא: {י} <B> גַּרְגִּיר כוּ'.</B> אֵין לְהָבִיא רְאָיָה מִזֶּה שֶׁמַּשְׁלִיךְ הַמֶּלַח עַל כָּל הַמִּנְחָה, שֶׁזֶּה אֵינוֹ כוּ'. אֶלָּא דּוּמְיָא דִּצְרוֹר, רְצוֹנוֹ לוֹמַר שֶׁאִם נִזְדַּמֵּן וְנִתְעָרֵב עִם הַסֹּלֶת שׁוּם דָּבָר מִזֶּה וְיַעֲלֶה בְּיָדוֹ. הָרַמְבַּ"ם: {יא} וְשֵׁם אוֹתוֹ הַתּוֹסֶפֶת שֶׁמּוֹסִיפִין בַּגְּדִישָׁה בֵּרוּצִין. הָרַמְבַּ"ם. וּבֶעָרוּךְ פֵּרֵשׁ מִלְּשׁוֹן רִיצָה, שֶׁהוּא יוֹצֵא וְרָץ לַחוּץ: {יב} <B> וְחָסֵר כוּ'.</B> אַגַּב דִּמְפָרֵשׁ יָתֵר, מְפָרֵשׁ חָסֵר כַּיּוֹצֵא בּוֹ, אַף עַל גַּב דִּצְרוֹר כוּ' מִשּׁוּם חָסֵר הוּא. תּוֹסָפוֹת: {יג} גְּמָרָא. וְהוּא הַדִּין מַאֲפֵה תַּנּוּר. וְהָא דְּנָקַט קֶמַח, מִשּׁוּם דְּפוֹתְתָן, שַׁיָּךְ לְקָרְאָן קֶמַח. וְעַיֵּן תּוֹסְפוֹת יוֹם טוֹב: 

~ פרק א - משנה ג

{יד} דְּמַאי אִירְיָא דְּתָנֵי רִבָּה שַׁמְנָהּ, לִתְנֵי רִבָּה לָהּ שֶׁמֶן, אֶלָּא הָא קָא מַשְׁמַע לָן דְּאַף עַל גַּב דְּהִפְרִישׁ לָהּ שְׁנֵי לֻגִּין וְלֹא אָמְרִינַן הוֹאִיל וְהַאי חֲזִי לֵיהּ לֹא לִפָּסֵל. גְּמָרָא. וְרִבָּה פָּחוֹת מִשְּׁנֵי לֻגִּין, יֵשׁ פְּלֻגְתָּא בֵּין רַשִׁ"י וְהָרַמְבַּ"ם. וְדַעַת הָרַ"ב אֵין הֶכְרֵעַ. וְעַיֵּן תּוֹסְפוֹת יוֹם טוֹב: {טו} דִּשְׁנֵי קְמָצִין לְגַבֵּי שְׁנֵי קֳרָטִין הֲוָה יוֹתֵר מִדַּאי הַרְבֵּה. מַה שֶּׁאֵין כֵּן שְׁנֵי לֻגִּין לְגַבֵּי לֹג אֶחָד: {טז} <B> הַקּוֹמֵץ כוּ'.</B> וְנוֹתֵן בִּכְלִי. בְּאַרְבַּע עֲבוֹדוֹת הַלָּלוּ מְפַגְּלִים בַּמִּנְחָה. דְּגָמְרִינַן מִזְּבָחִים בְּהֶקֵּשׁ. כִּדְאָמַר בְּרֵישׁ פִּרְקִין דְּאִתַּקַּשׁ מִנְחָה לְחַטָּאת וְאָשָׁם. וּמֵהַהִיא הֶקֵּשָׁא גָּמְרִינַן מַחֲשָׁבָה דְּפוֹסֶלֶת בַּמִּנְחָה. וּמִנַּהּ, מַה זֶּבַח נִפְגָּל בְּאַרְבַּע עֲבוֹדוֹת כוּ' אַף מִנְחָה כוּ'. רַשִׁ"י: {יז} <B> לְמָחָר.</B> דְּהַיְנוּ חוּץ לִזְמַנּוֹ, דְּמִנְחָה אֵינָהּ נֶאֱכֶלֶת אֶלָּא לְיוֹם וְלַיְלָה. דְּאִתַּקַּשׁ לְחַטָּאת וְאָשָׁם. רַשִׁ"י: {יח} לִרְבוּתָא כָּתַב כֵּן, דַּאֲפִלּוּ פְּסוּל לֵיכָּא: 

^ פרק ב

~ פרק ב - משנה א

{א} וְאִם תֹּאמַר הֵיכִי מָצֵית אֲמַרִית הָכִי, הָא בְּהֶדְיָא אָמְרִינַן בְּסֵיפָא דְּטַעֲמָא מִשּׁוּם דְּאֵין מַתִּיר מְפַגֵּל מַתִּיר דְּהָא אָמַר שֶׁהַזֶּבַח דָּמוֹ כוּ'. וְיֵשׁ לוֹמַר דַּהֲוָה אֲמֵינָא דִּלְדִבְרֵיהֶם דְּרַבָּנָן קָאָמַר לֵיהּ הָכִי: {ב} לְרַבִּי מֵאִיר דְּסוֹף פִּרְקִין. וְאַף עַל גַּב דְּאֵינוֹ רְבוּתָא לְאַשְׁמוֹעִינַן דְּחוֹלֵק אַרַבָּנָן, קוּשְׁטָא דְּמִלְּתָא קָא מַשְׁמַע לָן. וְעַיֵּן תּוֹסְפוֹת יוֹם טוֹב שֶׁהֶאֱרִיךְ: 

~ פרק ב - משנה ב

{ג} דִּכְתִיב וַאֲכָלֻהוּ בְּמָקוֹם קָדוֹשׁ כִּי קֹדֶשׁ קָדָשִׁים הוּא לוֹ. וּמִדְּקַרְיֵהּ קֹדֶשׁ קָדָשִׁים אִיכָּא לְמֵילַף דִּזְמַן אֲכִילָתוֹ נַמִּי כַּאֲכִילַת קָדְשֵׁי קָדָשִׁים שֶׁהִיא לְיוֹם וְלַיְלָה. וְעַיֵּן תּוֹסְפוֹת יוֹם טוֹב: {ד} <B> בְּזִיכִין.</B> תַּרְגּוּם כַּפּוֹתָיו, בְּזִיכוֹהִי. הָרַמְבַּ"ם: {ה} <B> אוֹתָהּ כוּ'.</B> דְּאַף עַל גַּב שֶׁהַכָּתוּב עֲשָׂאָן גּוּף אֶחָד דִּכְתִיב לֶחֶם תְּנוּפָה, הַיְנוּ לְעַכּוֹבֵי דִּמְעַכְּבֵי אַהֲדָדֵי, מָצִינוּ נַמִּי שֶׁעֲשָׂאָן שְׁנֵי גּוּפִים, דִּכְתִיב שְׁתַּיִם שְׁנֵי עֶשְׂרוֹנִים [גְּמָרָא], וְסִדְרֵי לֶחֶם הַפָּנִים יָלְפִינַן מִשְּׁתֵּי לֶחֶם כוּ'. תּוֹסָפוֹת: 

~ פרק ב - משנה ג

{ו} דִּשְׁחִיטַת תּוֹדָה מְקַדֶּשֶׁת לַלֶּחֶם, כִּדְאִיתָא בְּפֶרֶק הַתּוֹדָה. וְכֵן שְׁחִיטַת כְּבָשִׂים מְקַדְּשִׁים לַלֶּחֶם. רַשִׁ"י: {ז} <B> לֶאֱכֹל כוּ'.</B> אוֹ יִזְרֹק דָּמָהּ אוֹ יַקְטִיר אֵמוּרֶיהָ לְמָחָר. הָרַמְבַּ"ם: 

~ פרק ב - משנה ד

{ח} רַשִׁ"י. וְלֹא יָדַעְתִּי לָמָּה דִּקְדְּקוּ לְפָרֵשׁ עַל הַיַּיִן וְלֹא כָּלְלוּ גַּם כֵּן הַסֹּלֶת, דְּהָא פְּלוּגְתַּיְהוּ דְּרַבִּי מֵאִיר וְרַבָּנָן אַף בַּסֹּלֶת: 

~ פרק ב - משנה ה

{ט} <B> וּמוֹדִים כוּ'.</B> הָא לָמָּה לִי לְמִתְנֵי כְּלָל, פְּשִׁיטָא, מִי אִיכָּא מַתִּיר אַחֲרִינָא. אֶלָּא דִּבְרֵישָׁא לֹא מַכְשְׁרֵי אֶלָּא פָּסוּל, וְקָא מַשְׁמַע לָן דְּטַעֲמָא מִשּׁוּם דְּגָזְרוּ בַּקֹּמֶץ אַטּוּ קֹמֶץ דְּמִנְחַת חוֹטֵא דְּדָמֵי לֵיהּ. וְטַעֲמָא דִּלְבוֹנָה, מִשּׁוּם דְּגָזְרֵי אַטּוּ לְבוֹנָה הַבָּאָה בַּבְּזִיכִין. וְכֶבֶשׂ, אַטּוּ כֶּבֶשׂ חֲבֵרוֹ. וּבָזָךְ, אַטּוּ בָּזָךְ חֲבֵרוֹ. גְּמָרָא: 

^ פרק ג

~ פרק ג - משנה א

{א} וְאִם כֵּן מִדְּאוֹרַיְתָא קָאָמַר, וַאֲפִלּוּ כָּרֵת חַיָּב. וְכָתְבוּ הַתּוֹסָפוֹת, תֵּימַהּ, דְּלֹא הֲוָה לֵיהּ לְמֵימַר רַבִּי אֱלִיעֶזֶר פּוֹסֵל, אֶלָּא מְפַגֵּל מִבָּעֵי לֵיהּ. וְיֵשׁ לוֹמַר, דְּאַיְרֵי נַמִּי בְּחוּץ לִמְקוֹמוֹ: {ב} וּמֵאֲכִילַת מִזְבֵּחַ לְאָדָם. גְּמָרָא: {ג} תֵּימַהּ, תִּנַּח דַּאֲכִילַת מִזְבֵּחַ לָאָדָם. אֲבָל אֲכִילַת אָדָם לַאֲכִילַת מִזְבֵּחַ מְנָלָן. וְיֵשׁ לוֹמַר דִּפְשָׁטֵיהּ דִּקְרָא קַיְמֵי שְׁתֵּי הָאֲכִילוֹת אַבְּשַׂר זֶבַח תּוֹדַת שְׁלָמָיו. תּוֹסָפוֹת: {ד} <B> לֶאֱכֹל.</B> הָא מִשְׁנָה יְתֵרָה, דְּהָא תְּנַן בְּסוֹף פֶּרֶק קַמָּא אֶלָּא לְרַבִּי אֱלִיעֶזֶר אִצְטְרִיךְ, דְּאַף עַל גַּב דְּפָסַל רַבִּי אֱלִיעֶזֶר בְּמַחֲשָׁבָה שֶׁלֹּא כְּדַרְכּוֹ אַטּוּ כְּדַרְכּוֹ וּפָסַל מִדְּרַבָּנָן, הָכָא לֹא גָּזַר פָּחוֹת מִכַּזַּיִת אַטּוּ כַּזַּיִת. רַשִׁ"י. וְזֶה לֹא יִתָּכֵן אֶלָּא אַלִּיבָּא דְּמַאן דְּאָמַר דְּרַבִּי אֱלִיעֶזֶר מִדְּרַבָּנָן פָּסַל כוּ'. אֲבָל לְמַאי דְּפֵרֵשׁ הָרַ"ב דְּמִקְּרָא דָּרֵישׁ לַהּ, מִדְּאוֹרַיְתָא קָא פָּסַל. וּמִכָּל מָקוֹם נִרְאֶה לִי לְיַשֵּׁב, דְּהִיא גּוּפֵיהּ קָא מַשְׁמַע לָן, דְּלֹא תֵימָא דְּרַבִּי אֱלִיעֶזֶר מִדְּרַבָּנָן פָּסַל מִטַּעַם גְּזֵרָה, קָא מַשְׁמַע לָן דְּבַחֲצִי זַיִת מַכְשִׁיר, וְאִם אִיתָא דְּמִדְּרַבָּנָן, אִם כֵּן הֲוָה לֵיהּ לִגְזֹר, אֶלָּא טַעֲמֵיהּ בְּרֵישָׁא דְּמִדְּאוֹרַיְתָא הוּא: 

~ פרק ג - משנה ב

{ה} דְּהָא נֶאֱמַר יְצִיקָה בְּמִנְחַת הַסֹּלֶת וְנִשְׁנֵית בְּמִנְחַת מַחֲבַת, וְאָמְרִינַן כָּל מָקוֹם שֶׁהֶחֱזִיר וְשָׁנָה הַכָּתוּב בְּתוֹרַת מִנְחָה אֵינוֹ אֶלָּא לְעַכֵּב. רַשִׁ"י: {ו} דְּאָמַר קְרָא וֶהֱבִיאָהּ אֶל בְּנֵי אַהֲרֹן הַכֹּהֲנִים וְקָמַץ. גְּמָרָא: {ז} דְּאָמַר רַבִּי זֵירָא, כָּל הָרָאוּי לְבִילָה אֵין בִּילָה מְעַכַּבְתּוֹ כוּ'. וְעַיֵּן תּוֹסְפוֹת יוֹם טוֹב: {ח} וּמַשְׁמַע בִּכְדֵי קְמִיצָה מִיהוּ מְעַכְּבֵי. וְלֹא יָדַעְנָא אַמַּאי, דְּהָא לֹא שָׁנָה עָלָיו הַכָּתוּב. וְעַיֵּן תּוֹסְפוֹת יוֹם טוֹב: {ט} כִּדְיָלֵיף לֵיהּ בַּגְּמָרָא מִקְּרָא: {י} <B> נִתְעָרֵב כוּ' כְּשֵׁרָה.</B> לְרַבָּנָן, דְּעוֹלִין אֵין מְבַטְּלִין זֶה אֶת זֶה. וּלְרַבִּי יְהוּדָה, דְּמִין בְּמִינוֹ לֹא בָּטֵל: {יא} וְהוּא לַכֶּבֶשׂ. וְזֶה נִזְכָּר רִאשׁוֹנָה בַּכָּתוּב. וְעוֹד כְּתִיב נִסְכֵּי אַיִל שְׁנֵי עֶשְׂרוֹנִים בִּשְׁלִישִׁית הַהִין שֶׁהֵן אַרְבָּעָה לֻגִּין. וְנִסְכֵּי פַּר וְעֵגֶל שְׁלֹשָׁה עֶשְׂרוֹנִים בַּחֲצִי הַהִין שֶׁהוּא שִׁשָּׁה לֻגִּין. וְעַיֵּן תּוֹסְפוֹת יוֹם טוֹב: {יב} דְּמִשּׁוּם רִבָּה שַׁמְנָהּ דְּמִשְׁנָה ג' פֶּרֶק קַמָּא לֹא מִפַּסְּלָא, כְּדִכְתִיבְנָא הָתָם דְּשִׁיטַת הָרַ"ב דְּלֹא הֲווּ אֶלָּא בְּלֹג. וְהָכָא אַף עַל גַּב דְּבָלַע, מִכָּל מָקוֹם וַדַּאי דְּנִשְׁאַר גַּם כֵּן בְּשֶׁל נְסָכִים. וְעוֹד דְּקֹמֶץ לֹא בָּלַע לֹג כוּ'. וְהִלְכָּךְ לֵיכָּא לְמִפְסַל הָכָא אֶלָּא מִטַּעַם בִּטּוּל. וְעַיֵּן תּוֹסְפוֹת יוֹם טוֹב: {יג} צָרִיךְ עִיּוּן דְּהָא כֵּיוָן דְּמִשּׁוּם בִּטּוּל נָגְעוּ בָּהּ וּמְפָרֵשׁ הָרַ"ב שֶׁהַשֶּׁמֶן מְבַטֵּל הַסֹּלֶת, הֵיכִי שַׁיָּךְ הָכָא לְמֵימַר דְּשֶׁמֶן שֶׁל הַקֹּמֶץ אַף אִם יִבָּלַע כֻּלּוֹ בְּמִנְחַת נְסָכִים שֶׁיְּבַטְּלֶנּוּ, וְאִם כֵּן אֲפִלּוּ עֵרְבוּ מִדַּעַת נַמִּי, דְּהָא אָמְרִינַן דְּלֹא פָּסְלִינַן אֶלָּא בְּרִבָּה לֹג. וּלְהָכִי נַמִּי פֵּרְשׁוּ רַשִׁ"י וְתוֹסָפוֹת, דְּמִנְחַת נְסָכִים הָוֵי חָסֵר שַׁמְנָהּ, וְכָתְבוּ דְּאִין הָכִי נַמִּי דִּפְסוּלָה. וּמִיהוּ יֵשׁ לוֹמַר דְּדַעַת הָרַ"ב כְּרַשִׁ"י דְּרַבֶּה שַׁמְנָהּ, בְּכָל שֶׁהוּא. וְהָא דְּלֹא מְפָרֵשׁ פַּסְלוּת דְּקֹמֶץ מִשּׁוּם רַבֶּה שַׁמְנָהּ, הַיְנוּ טַעֲמָא מִשּׁוּם דְּאֵינוֹ פָּסוּל אֶלָּא מִדַּעַת. וּדְקַשְׁיָא לָן מַאי רִבּוּי שַׁיָּךְ בַּנְּסָכִים, לֹא קַשְׁיָא, דְּכֵיוָן דְּהַקֹּמֶץ מִתְבַּטֵּל, הֲוָה סָלְתּוֹ כְּמַאן דְּלֵיתָא, וְכָל הַשֶּׁמֶן דְּקֹמֶץ וְדִנְסָכִים קַיָּם עִם סֹלֶת הַנְּסָכִים. וְעַיֵּן תּוֹסְפוֹת יוֹם טוֹב: 

~ פרק ג - משנה ג

{יד} <B>כְּשֵׁרוֹת.</B> גְּמָרָא. וְהָא לְרַבָּנָן עוֹלִין אֵין מְבַטְּלִין זֶה אֶת זֶה, הָא מִין בְּמִינוֹ בָּטֵל. וּמְשָׁנֵי כִּדְרַבִּי זֵירָא כוּ', נֶאֶמְרָה הַקְטָרָה בַּקֹּמֶץ וְנֶאֶמְרָה הַקְטָרָה בַּשִּׁירַיִם, מַה כוּ' בַּקֹּמֶץ אֵין הַקֹּמֶץ מְבַטֵּל אֶת חֲבֵרוֹ, אַף כוּ' אֵין שִׁירַיִם מְבַטְּלִים אֶת הַקֹּמֶץ: {טו} דִּכְתִיב לְרָצוֹן לָהֶם, מַשְׁמַע דָּבָר שֶׁהוּא לְרָצוֹן בְּמָקוֹם אַחֵר. תּוֹסָפוֹת. וְעַיֵּן תּוֹסְפוֹת יוֹם טוֹב: {טז} וּתְמֵהַנִי דִּבְפֶרֶק י"ד דִּזְבָחִים מִשְׁנָה ז' תְּנַן, בְּנֹב וְגִבְעוֹן קָדְשֵׁי קָדָשִׁים נֶאֱכָלִים לִפְנִים מִן הַקְּלָעִים. וּבַגְּמָרָא לֵיתָא אֶלָּא שֶׁהֻתַּר מִכְּלָלוֹ בְּבָמָה. וְנִרְאֶה דִּרְצוֹנוֹ לוֹמַר קָדָשִׁים קַלִּים שֶׁנֶּאֱכָלִין שָׁם בְּכָל מָקוֹם. עַיֵּן תּוֹסְפוֹת יוֹם טוֹב: 

~ פרק ג - משנה ד

{יז} בַּגְּמָרָא. וְאַסִּיקְנָא דְּהוּא הַדִּין לְשָׂרוּף וְאָבוּד. וְהַאי דְּקָאָמַר נִטְמָא, רֵישַׁיְהוּ נָקַט: {יח} דְּרַבִּי שִׁמְעוֹן לֹא סַגִּי לֵיהּ בִּכְהֻנָּה לְחוּד, אֶלָּא בָּעֵי אֶצְבַּע בַּהֲדֵי כְּהֻנָּה. דְּלֹא כְּדִכְתִיבְנָא בְּמִשְׁנָה ה' פֶּרֶק ז' דִּזְבָחִים דְּאוֹ אֶצְבַּע אוֹ כְּהֻנָּה, דְּהָתָם אַלִּיבָּא דְּרַבָּנָן: 

~ פרק ג - משנה ה

{יט} הָרַמְבַּ"ם. אֲבָל בַּגְּמָרָא, אָמַר קְרָא מְלֹא קֻמְצוֹ תְּרֵי זִמְנֵי כוּ', חַד לְמִצְוָה וְחַד לְעַכֵּב: {כ} <B> הָעִשָּׂרוֹן כוּ'.</B> הַיַּיִן כוּ'. הַשֶּׁמֶן כוּ'. כֻּלְּהוּ יָלֵיף לְהוּ בַּגְּמָרָא מִקְּרָאֵי: {כא} הָרַמְבַּ"ם. וְלֹא יָדַעְתִּי הֵיאַךְ שָׁמְעִינַן עִכּוּבָא. וּבַגְּמָרָא, מִסָּלְתָּהּ וּמִשַּׁמְנָהּ [בִּשְׁאָר מְנָחוֹת], מִגִּרְשָׂהּ וּמִשַּׁמְנָהּ [בְּמִנְחַת הָעֹמֶר]. פֵּרֵשׁ רַשִׁ"י שָׁנָה עָלָיו הַכָּתוּב לְעַכֵּב: {כב} וְקָשֶׁה, מְנָלָן לְעַכֵּב. וּבַגְּמָרָא, עַל כָּל לְבוֹנָתָהּ, וְאֶת כָּל הַלְּבוֹנָה אֲשֶׁר עַל הַמִּנְחָה, פֵּרֵשׁ רַשִׁ"י שָׁנָה כוּ': 

~ פרק ג - משנה ו

{כג} <B> שְׁנֵי שְׂעִירֵי יוֹם הַכִּפּוּרִים כוּ'.</B> כֻּלְּהוּ יָלְפִינַן לַהּ בַּגְּמָרָא מִקְּרָאֵי: {כד} אֲבָל מַיִם חַיִּים לֹא חֲשִׁיב, לְפִי שֶׁהָיָה מְעָרֵב בָּהֶם הַדָּם, כְּדִכְתִיב וְטָבַל אוֹתָם וְגוֹ'. תּוֹסָפוֹת. וְעַיֵּן תּוֹסְפוֹת יוֹם טוֹב: {כה} וְשִׁיֵּר עוֹד שֶׁבַע הַזָּיוֹת דִּמְצֹרָע וּדְפָרִים וְאֵילִים דְּחָג. תּוֹסָפוֹת: 

~ פרק ג - משנה ז

{כו} <B> קְנֵי כוּ'.</B> וְלֹא חֲשִׁיב נַמִּי גְּבִיעֶיהָ כַּפְתּוֹרֶיהָ וּפְרָחֶיהָ דִּמְעַכְּבִין זֶה אֶת זֶה, מִשּׁוּם דְּלֵיתַנְהוּ בִּמְנוֹרָה שֶׁל שְׁאָר מִינֵי מַתָּכוֹת, כִּדְאִיתָא בַּגְּמָרָא. תּוֹסָפוֹת: {כז} <B> שִׁבְעָה נֵרוֹתֶיהָ.</B> בְּרֹאשׁ כָּל קָנֶה וְקָנֶה הֲוָה נֵר אֶחָד כְּעֵין בָּזָךְ, וְשָׁם נוֹתְנִין הַשֶּׁמֶן וְהַפְּתִילוֹת. רַשִׁ"י: {כח} דִּכְתִיב וּכְתַבְתָּם, כְּתִיבָה תַּמָּה וּשְׁלֵמָה. וּבַתְּפִלִּין כְּתִיב הֲוַיָה, וְהָיוּ לְטֹטָפֹת. וּמִוּכְתַבְתָּם לָמְדוּ גַּם לְסֵפֶר תּוֹרָה. בֵּית יוֹסֵף: {כט} <B>אַרְבַּע צִיצִיּוֹת כוּ'.</B> לֹא אִתְּמַר בַּגְּמָרָא מְנָלָן. וְהָרַמְבַּ"ם פֵּרֵשׁ בַּמִּשְׁנָה דִּלְעֵיל, וְכֻלָּן סָמְכוּ אוֹתָן לִרְמָזִים שֶׁיֵּשׁ בַּפְּסוּקִים שֶׁהֵן רְאָיָה עַל שֶׁיִּהְיוּ מְעַכְּבוֹת, אֲבָל הָעִנְיָן קַבָּלָה בְּיָדֵינוּ: {ל} <B> אַרְבַּע מִצְוֹת.</B> וְנַפְקָא מִנַּהּ לְעִנְיַן סָדִין בַּצִּיצִית, וְטַלִּית בַּעֲלַת חָמֵשׁ, וְלָצֵאת בְּשַׁבָּת בְּטַלִּית שֶׁאֵינָהּ מְצֻיֶּצֶת כְּהִלְכָתָהּ, כִּדְאִיתָא בַּגְּמָרָא: 

^ פרק ד

~ פרק ד - משנה א

{א} <B> הַתְּכֵלֶת כוּ'.</B> וְלֹא דִּבְּרָה הַמִּשְׁנָה בְּדִינֵי הַצִּיצִית וְהַתְּפִלִּין וְהַמְּזוּזָה וְעִנְיַן מְלַאכְתָּן וְהַבְּרָכוֹת שֶׁחַיָּב לְבָרֵךְ עֲלֵיהֶן כוּ'. וְסִבַּת זֶה בְּעֵינַי, לְפִי שֶׁהָיוּ הַדְּבָרִים הָאֵלֶּה מְפֻרְסָמִים בִּזְמַן חִבּוּר הַמִּשְׁנָה, וְהָיוּ עִנְיָנִים יְדוּעִים וּנְהוּגִים בְּיַד כָּל הָעָם פְּרָט וּכְלָל, אֵין עִנְיָן מֵהֶן נִפְלָא מִשּׁוּם אָדָם, וְעַל כֵּן לֹא רָאָה לְדַבֵּר בָּהֶם כְּמוֹ שֶׁלֹּא הִסְדִּיר נֻסַּח הַתְּפִלָּה וְאֵיךְ יִתְנַהֵג שְׁלִיחַ צִבּוּר לְפִי שֶׁהָיָה מְפֻרְסָם. אֲבָל חִבְּרוּ סֵפֶר גְּמָרָא וּבֵאֲרוּ. הָרַמְבַּ"ם: {ב} כֵּן כָּתְבוּ רַשִׁ"י וְתוֹסָפוֹת, מִדְּדָרְשִׁינַן גְּדִיל שְׁנַיִם דְּאֵין גְּדִיל פָּחוּת מִשְּׁנַיִם, גְּדִילִים מַשְׁמַע אַרְבָּעָה: {ג} זוֹ דַּעַת הָרַמְבַּ"ם, דְּלֹא בָּעִינַן אֶלָּא חוּט אֶחָד תְּכֵלֶת. אֲבָל סוֹבֵר שֶׁיִּהְיֶה קְצָתוֹ לָבָן דְּהָא כּוֹפֵל לְכָל חוּט עַד שֶׁיִּהְיוּ שְׁמֹנָה, וְנִמְצָא שֶׁמֵּעַכְשָׁיו שִׁבְעָה דְּלָבָן וְאֶחָד דִּתְכֵלֶת. וְעַיֵּן תּוֹסְפוֹת יוֹם טוֹב: {ד} <B> תְּפִלָּה.</B> תַּרְגּוּם לְטוֹטָפוֹת, לִתְפִלִּין. וְהַטּוּר מְפָרֵשׁ לְשׁוֹן פְּלִילִיָּה. שֶׁהֵן אוֹת וְעֵדוּת לְכָל רוֹאֵינוּ שֶׁהַשְּׁכִינָה שׁוֹרָה עָלֵינוּ, דִּכְתִיב וְרָאוּ כָל עַמֵּי הָאָרֶץ כִּי שֵׁם ה' נִקְרָא עָלֶיךָ וְדָרְשִׁינַן אֵלּוּ תְּפִלִּין שֶׁבָּרֹאשׁ. וְעַיֵּן תּוֹסְפוֹת יוֹם טוֹב: {ה} וְהַחִלּוּק דְּבַתְּפִלָּה קָרֵי לֵיהּ אֵין מְעַכְּבִין כוּ', וּבְאַרְבָּעָה מִינִין שֶׁבַּלּוּלָב מְעַכְּבִין, דִּבְאַרְבָּעָה מִינִין כְּשֶׁהֵן מְצוּיִין נוֹטֵל אֶחָד אֶחָד וְאֵינוֹ יוֹצֵא יְדֵי חוֹבָתוֹ וְלֹא שָׁלְמָה הַמִּצְוָה עַד שֶׁיִּגְמֹר נְטִילַת אַרְבַּעְתָּן בְּיָדוֹ, וַאֲפִלּוּ בָּזֶה אַחַר זֶה, וְאֵינוֹ כֵן בַּתְּפִלָּה כוּ' אֶלָּא כָּל זְמַן שֶׁיַּנִּיחַ אֶחָד מִשְּׁנֵיהֶן רְצוֹנוֹ לוֹמַר שֶׁלּוֹבְשָׁן, כְּבָר קִיֵּם מִצְוַת עֲשֵׂה אַחַת וְיָצָא יְדֵי חוֹבָתָהּ: {ו} גַּם הָרַמְבַּ"ם בְּחִבּוּרוֹ סָתַם וְכָתַב לְשׁוֹן הַמִּשְׁנָה וְלֹא חִלֵּק בֵּין יֵשׁ לוֹ לְאֵין לוֹ. וְעַיֵּן תּוֹסְפוֹת יוֹם טוֹב: {ז} מַשְׁמַע הָא סֹלֶת וְשֶׁמֶן מְעַכְּבֵי אַהֲדָדֵי. תּוֹסָפוֹת. וְעַיֵּן תּוֹסְפוֹת יוֹם טוֹב: 

~ פרק ד - משנה ב

{ח} דְּאֵלּוּ דְּפָרָשַׁת אֱמֹר גּוּפַיְהוּ מְעַכְּבִין זֶה אֶת זֶה, דַּהֲוַיָה כְּתִיב בְּהוּ. פֵּרֵשׁ רַשִׁ"י יִהְיוּ עוֹלָה. וְכָל הֲוַיָה עִכּוּבָא. וּמִיהוּ פָּרִים וּכְבָשִׂים דְּפָרָשַׁת פִּינְחָס לֹא מְעַכְּבֵי אַהֲדָדֵי, וּמָצִינוּ נַמִּי לְפָרוֹשֵׁי מַתְנִיתִין בִּכְהַאי גַוְנָא. וְהָכִי אִיתָא בַּגְּמָרָא דְּתַנָּא מִלֵּי מִלֵּי קָתָנֵי. וְעַיֵּן תּוֹסְפוֹת יוֹם טוֹב: 

~ פרק ד - משנה ג

{ט} <B> וְהַכְּבָשִׂים כוּ'.</B> וַאֲפִלּוּ הָכִי כִּי אָתְיָן בַּהֲדָדֵי, הַכְּבָשִׂים עִקָּר וְהַלֶּחֶם טָפֵל, מִשּׁוּם דִּכְבָשִׂים מַתִּירִין אֶת הַלֶּחֶם כְּשֶׁבָּא בְּיַחַד, וְלֹא פָּלֵיג רַבִּי עֲקִיבָא אַסְּתָמָא דְּמִשְׁנָה ג' פֶּרֶק ב'. וְעַיֵּן תּוֹסְפוֹת יוֹם טוֹב: {י} <B> אָמַר רַבִּי שִׁמְעוֹן בֶּן נַנָּס כוּ'.</B> בַּגְּמָרָא מְפָרֵשׁ דִּפְלִיגֵי בְּטַעֲמָא דִּקְרָא: {יא} <B> לֹא קָרַב.</B> וְזֶה קַבָּלָה בְּיָדוֹ. הָרַמְבַּ"ם: 

~ פרק ד - משנה ד

{יב} תָּמְהוּ הַתּוֹסָפוֹת, דִּבְרֵישׁ פֶּרֶק י' דִּזְבָחִים נַפְקָא לָן מִדִּכְתִיב מִלְּבַד עוֹלַת הַבֹּקֶר וְגוֹ'. וּמַסְּקֵי דְּהָכָא לֹא נַפְקָא לָן אֶלָּא הַקְטָרָה, דְּכֻלֵּי קְרָא בְּהַקְטָרָה מַיְרֵי, וּמֵהָתָם נַפְקָא לָן עֲבוֹדַת דָּם, דִּכְתִיב תַּעֲשׂוּ, מַשְׁמַע עֲשִׂיּוֹת: {יג} <B> וְלֹא הַמּוּסָפִים כוּ'.</B> אִי מַיְרֵי בְּעִכּוּבָא בְּעָלְמָא לָאו כְּלָלָא, דְּשֶׁל חָג מְעַכְּבִין, דִּכְמִשְׁפָּט כְּמִשְׁפָּטָם כְּתִיב בְּהוּ. וְאִי נַמִּי מַיְרֵי בַּקְּדִימָה שֶׁל חָג נַמִּי אֵינָן בִּכְלָל מֵהַאי טַעֲמָא גּוּפָא, דִּכְמִשְׁפָּט כְּתִיב, לְכָךְ קְרֵבִין עַל הַסֵּדֶר כִּדְאִיתָא בַּגְּמָרָא: {יד} דְּאִם לֹא כֵן, שֶׁאֵין מְחַנְּכִין דְּתָנָא בְּסֵיפָא אַהֵי קָאֵי: {טו} דְּכִי כֹּהֲנִים חָטְאוּ מִזְבֵּחַ בָּטֵל. גְּמָרָא: {טז} מְפָרֵשׁ לְלִישְׁנָא דְּלֹא שְׁכִיחָא, שֶׁכֵּן הוּא בְּהַסֻּגְיָא כוּ'. וְהַהוּא וַדַּאי לֹא קַשְׁיָא אַמַּאי קָאָמַר לֹא שְׁכִיחַ, הָא לֹא הֲוֵי כְּלָל, דְּאַזְּמַן הַתַּקָּנָה קָאֵי כוּ' וְהַהוּא שַׁעְתָּא אַכַּתִּי לֹא הֲווּ יָדְעֵי רַבָּנָן שֶׁלֹּא יִשְׁנֶה בָּהּ אָדָם מֵעוֹלָם: {יז} וְאַף עַל גַּב דְּבֵינַיְהוּ כְּתִיב וְכָלִיל עַל מִזְבְּחֶךָ, מִסְתַּבֵּר דְּכִי כְּתִיב עֹשֶׁר אַדְּלֹא שְׁכִיחַ כְּתִיב. גְּמָרָא. וְעַיֵּן תּוֹסְפוֹת יוֹם טוֹב: {יח} <B> וְכֻלָּה כוּ'.</B> דִּקְטֹרֶת חֲדָא מִלְּתָא הִיא. מַה שֶּׁאֵין כֵּן כֶּבֶשׂ לֹא אָמַר דִּשְׁנַיִם הָיוּ קְרֵבִין. תּוֹסָפוֹת: {יט} <B> מְחַנְּכִין.</B> עִנְיַן חִנּוּךְ, הֶרְגֵּל. וְהוּא שֵׁם מֻשְׁאָל בַּדְּבָרִים הָאֵלֶּה לִתְחִלַּת הַמַּעֲשֶׂה, לְפִי שֶׁהַכֵּלִים מַרְגִּילִים אוֹתָן בָּעֲבוֹדָה, דֶּרֶךְ דּוּמְיָא לְאָדָם בִּתְחִלָּה שֶׁמְּלַמְּדִים אוֹתוֹ שׁוּם חָכְמָה אוֹ שׁוּם מִדָּה לְהַרְגִּיל עַצְמוֹ בָּהּ עַד שֶׁתִּהְיֶה קְבוּעָה בּוֹ. הָרַמְבַּ"ם: {כ} <B> שַׁחַר.</B> דְּהָכִי מִדְרָשׁ קְרָא, אִם אֶת הַכֶּבֶשׂ הָאֶחָד כוּ': {כא} <B> בְּשַׁבָּת.</B> אֶלָּא בְּחֹל אִיחֲנוֹכֵי הוּא דְּלֹא מִחֲנַךְ הָא קַדּוּשֵׁי מִקַּדִּישׁ, וְהָתְנַן בְּפֶרֶק י"א מִשְׁנָה ח' שֶׁאֲפִלּוּ הוּא עַל הַשֻּׁלְחָן יָמִים רַבִּים אֵין בְּכָךְ כְּלוּם. וּמְשָׁנֵי, הִיא גּוּפָהּ קָא מַשְׁמַע לָן, דְּחִנּוּךְ וְקִדּוּשׁ דְּשֻׁלְחָן בְּשַׁבָּת הוּא. גְּמָרָא: 

~ פרק ד - משנה ה

{כב} <B> לֹא הָיוּ כוּ'.</B> בַּגְּמָרָא יָלֵיף לֵיהּ מִקְּרָא: {כג} <B> מִבֵּיתוֹ.</B> יָלֵיף לַהּ בַּגְּמָרָא מִקְּרָא: {כד} בַּגְּמָרָא מְפָרֵשׁ מַאי עֲבֵיד רַבִּי שִׁמְעוֹן בְּאוֹתָהּ, וְרַבִּי יְהוּדָה מַאי עֲבֵיד בִּדְרַבִּי שִׁמְעוֹן: 

^ פרק ה

~ פרק ה - משנה א

{א} <B>חוּץ כוּ'.</B> שְׁתֵּי הַלֶּחֶם נִיחָא דְּכָיֵיל בַּהֲדֵי שְׁאָר מְנָחוֹת, דְּאִקְרֵי מִנְחָה, שֶׁנֶּאֱמַר בְּהַקְרִיבְכֶם מִנְחָה חֲדָשָׁה לַה'. אֲבָל לַחְמֵי תּוֹדָה אָמְרִינַן בַּגְּמָרָא דְּלֹא אִקְרֵי מִנְחָה, וּמִכָּל מָקוֹם נִיחָא לְאַשְׁמוֹעִינַן דִּינָא. תּוֹסָפוֹת: {ב} <B> בּוֹדֶה.</B> בְּדָלֶ"ת גָּרַס, וּפֵרוּשׁ לְשׁוֹן הוֹצָאָה. כְּמוֹ הַחֹדֶשׁ אֲשֶׁר בָּדָא מִלִּבּוֹ [מְלָכִים א יב]. תּוֹסָפוֹת: 

~ פרק ה - משנה ב

{ג} <B> בְּפוֹשְׁרִין.</B> אַף עַל גַּב דְּפוֹשְׁרִין מַחְמִיצִין, הוֹאִיל וְלִישָׁתָן וַאֲפִיָּתָן מִבִּפְנִים בָּעֲזָרָה, אַנְשֵׁי פְּנִים זְרִיזִין: {ד} דְּאִלּוּ בַּקֹּמֶץ, הָא כְּתִיב כָּל שְׂאֹר וְכָל דְּבַשׁ לֹא תַקְטִירוּ: {ה} וְאֵימָא לְחַלֵּק אִצְטְרִיךְ, אִם כֵּן לִכְתֹּב חֶלְקָם לֹא תֵאָפֶה חָמֵץ, מַאי לֹא תֵאָפֶה חָמֵץ חֶלְקָם, שְׁמַע מִנַּהּ תַּרְתֵּי. גְּמָרָא: 

~ פרק ה - משנה ג

{ו} <B> הָעֹמֶר.</B> בָּהּ נַמִּי כְּתִיב שֶׁמֶן וּלְבוֹנָה, כְּדִכְתִיב וְאִם תַּקְרִיב מִנְחַת בִּכּוּרִים, וְהִיא מִנְחַת הָעֹמֶר. רַשִׁ"י: 

~ פרק ה - משנה ד

{ז} דִּבְהוּ כְּתִיב לָאו. מַה שֶּׁאֵין כֵּן בְּאִינָךְ: {ח} <B> יִלְקְטֶנָּה.</B> בַּגְּמָרָא יָלֵיף לֵיהּ: {ט} וְכֵן לְשׁוֹן רַשִׁ"י. וַחֲדָא חֲדָא מִתְּרֵי תְּרֵי נָקְטֵי. דְּהוּא הַדִּין לְבוֹנָה, וְהוּא הַדִּין עַל מִנְחַת קְנָאוֹת: {י} בַּגְּמָרָא, מִדִּכְתִיב עָלֶיהָ, מַשְׁמַע בְּגוּפָהּ. פֵּרֵשׁ רַשִׁ"י עַד שֶׁיְּעָרֵב כוּ': 

~ פרק ה - משנה ה

{יא} <B> רַבִּי שִׁמְעוֹן אוֹמֵר.</B> בַּגְּמָרָא מְפָרֵשׁ פְּלוּגְתָּתָן בִּדְרָשָׁא דִּקְרָאֵי: {יב} <B> קְמִיצָה.</B> וּבַבְּרַיְתָא מְסַיֵּם, שֶׁאֵין מֵהֶן לַכֹּהֲנִים. וְאִיכָּא בֵּינַיְהוּ מִנְחַת כֹּהֵן חוֹטֵא דְּנִקְמֶצֶת לְרַבִּי שִׁמְעוֹן. וּקְצָת קָשֶׁה נַמִּי דִּבְמַתְנִיתִין לֹא הֲוָה לֵיהּ לְמִתְנֵי מִנְחַת כֹּהֲנִים סְתָמָא, אֶלָּא הֲוָה לֵיהּ לְמֵימַר דְּשֶׁל נְדָבָה. וְעוֹד קַשְׁיָא מַתְנִיתִין וּבְרַיְתָא. הִלְכָּךְ כָּתְבוּ הַתּוֹסָפוֹת דִּקְמִיצָה לָאו לְטַעֲמָא נַקְטֵיהּ, אֶלָּא לִכְלָלָא בְּעָלְמָא, לְאַשְׁמְעִינַן שְׁתֵּי הַלֶּחֶם וְלֶחֶם הַפָּנִים וּמִנְחַת כֹּהֲנִים וְכֹהֵן מָשִׁיחַ. אֲבָל לָאו לְמֵידַק הָא כָּל שֶׁיֵּשׁ כוּ', דְּהָאִיכָּא מִנְחַת חוֹטֵא: 

~ פרק ה - משנה ו

{יג} וְטַעֲמֵיהּ בְּפֵרוּשׁ הָרַ"ב בְּמִשְׁנָה ד' פֶּרֶק ב' דְּבִכּוּרִים. וְעַיֵּן תּוֹסְפוֹת יוֹם טוֹב: {יד} וּמֵנִיף כֹּהֵן לְחוֹדֵיהּ. רַשִׁ"י: {טו} רַבִּי לְטַעֲמֵיהּ דְּדָרַשׁ וְנָתַתָּ עַל הַמַּעֲרֶכֶת לְבוֹנָה זַכָּה, בְּסָמוּךְ כוּ': {טז}<B> עַל כוּ'.</B> וְיָלֵיף בַּגְּמָרָא בַּבְּרַיְתָא מִמִּלּוּאִים: {יז} בַּגְּמָרָא יָלֵיף לַהּ. וְעַיֵּן תּוֹסְפוֹת יוֹם טוֹב: 

~ פרק ה - משנה ז

{יח} <B> רַבִּי שִׁמְעוֹן אוֹמֵר כוּ'.</B> אֵלּוּ הָעִקָּרִים כֻּלָּן אֲמִתִּיִּים וְאֵינָן דַּעַת רַבִּי שִׁמְעוֹן לְבַדּוֹ, אֶלָּא שֶׁאוֹמְרִים אוֹתָן בְּשֵׁם אָמְרָם, וְאֵין חוֹלְקִין עָלָיו בְּשׁוּם דָּבָר מִכָּל זֶה. הָרַמְבַּ"ם: 

~ פרק ה - משנה ח

{יט} <B>יֶשׁ לָהּ כוּ'. </B>גְּמָרָא גְּמִירָא לַהּ. גְּמָרָא: 

~ פרק ה - משנה ט

{כ} <B> רַבִּי שִׁמְעוֹן מַתִּיר.</B> בַּגְּמָרָא דִּפְלִיגֵי בִּדְרָשֵׁי דִּקְרָאֵי: 

^ פרק ו

~ פרק ו - משנה א

{א} <B> נִקְמֶצֶת כוּ'.</B> יָלֵיף לַהּ בַּבְּרַיְתָא מִקְּרָא: 

~ פרק ו - משנה ב

{ב} <B>נְסָכִים כוּ'.</B> גְּמָרָא, וְתוּ לֵיכָּא, וְהָאִיכָּא עוֹלָה, עוֹרָהּ לַכֹּהֲנִים. וְהָא אִיכָּא עוֹלַת הָעוֹף, אִיכָּא מוּרְאָה וְנוֹצָה. וְהָאִיכָּא נְסָכִים, לַשִּׁיתִין אָזְלֵי: {ג} דִּבְרֵי תֵּימַהּ. דִּכְלוּם כֹּחַ מִזְבֵּחַ יָפֶה אֶלָּא בָּאֵשׁ, דְּכָל הָנָךְ דִתְנִינַן כֻּלָּם כָּלִיל לָאִשִּׁים. וְכֵן הוּא מְפֹרָשׁ בַּגְּמָרָא שֶׁהֵבֵאתִי בְּסָמוּךְ. וּבַגְּמָרָא אִיתָא, לַאֲפוֹקֵי מִדִּשְׁמוּאֵל דְּאָמַר לָאִשִּׁים, קָא מַשְׁמַע לָן דַּוְקָא אֵלּוּ לַמִּזְבֵּחַ, אֲבָל יַיִן לַשִּׁיתִין. עַיֵּן תּוֹסְפוֹת יוֹם טוֹב: {ד} כְּלוֹמַר עַד הַתְּהוֹם. וּבַגְּמָרָא, שִׁיתִין מְחוֹלָלִין וְיוֹרְדִין עַד הַתְּהוֹם: {ה} <B> שְׁתֵּי הַלֶּחֶם כוּ'.</B> וְתוּ לֵיכָּא, וְהָאִיכָּא חַטַּאת הָעוֹף, אִיכָּא דָּמָהּ. וְהָאִיכָּא לֹג שֶׁמֶן שֶׁל מְצֹרָע, אִיכָּא מַתְּנוֹתָיו. וְכָתְבוּ הַתּוֹסָפוֹת דְּאַף עַל גַּב דְּאִיכָּא כְּבָשִׂים בַּהֲדֵי שְׁתֵּי לֶחֶם, וּבְזִיכֵי לְבוֹנָה בַּהֲדֵי לֶחֶם הַפָּנִים, מִגּוּפוֹ מִיהָא לֵיכָּא לַמִּזְבֵּחַ: {ו} וּסְתָמָא כְּרַבִּי עֲקִיבָא מִשְׁנָה ג' פֶּרֶק ד': 

~ פרק ו - משנה ג

{ז} שֶׁאֵין כָּל מַעֲשֶׂיהָ בִּכְלִי, שֶׁהֲרֵי נֶאֱפֵית בַּתַּנּוּר. רַשִׁ"י. וְכָתְבוּ הַתּוֹסָפוֹת דְּקָסָבַר אֵין הַתַּנּוּר מְקַדֵּשׁ: {ח} יָלֵיף לַהּ בַּבְּרַיְתָא, דְּגַבֵּי יְצִיקָה כְּתִיבָא תְּרֵי מִעוּטֵי, עָלֶיהָ וְהִיא, וְאֵין דָּבָר שֶׁצָּרִיךְ שְׁנֵי מִעוּטִים אֶלָּא מִנְחַת מַאֲפֶה שֶׁיֵּשׁ בָּהּ שְׁנֵי מִינִים כוּ'. וּמַשְׁמַע דְּמִנְחַת עֹמֶר נַמִּי נִתְרַבָּה לִיצִיקָה. וְעַיֵּן תּוֹסְפוֹת יוֹם טוֹב: {ט} וְזֶה לְשׁוֹן רַשִׁ"י, וְחוֹזֵר וְנוֹתֵן שֶׁמֶן, דִּבְלוּלָה בַּשֶּׁמֶן כְּתִיב: {י} וְאַף עַל גַּב דִּבְמַתְנִיתִין תָּנֵי יְצִיקָה בְּרֵישָׁא, אֲפִלּוּ הָכִי אֵינָהּ אֶלָּא בָּאַחֲרוֹנָה. וְהָכִי מַשְׁמַע מַתְנִיתִין, בְּשָׁעָה שֶׁעוֹשֶׂה יְצִיקָה צָרִיךְ שֶׁתִּהְיֶה הַבְּלִילָה נַעֲשָׂה כְּבָר, וְקֹדֶם בְּלִילָה תְּהֵא נוֹתֵן שֶׁמֶן בַּכְּלִי קֹדֶם לַעֲשִׂיָּתָהּ. רַשִׁ"י. וְרַבֵּנוּ גּוּר אַרְיֵה כָּתַב דִּלְפִי שֶׁנּוֹתֵן שֶׁמֶן בַּכְּלִי וְלֹא בְּגוּף הַמִּנְחָה, לְכָךְ שְׁנָאָהּ בָּאַחֲרוֹנָה: {יא} הָרַמְבַּ"ם. וּמִשּׁוּם רְקִיקִים הוּא שֶׁפֵּרְשׁוּ כֵּן, דְּלֵיתְנְהוּ בִּשְׁאָר הַמְּנָחוֹת. אֲבָל הוּא הַדִּין בְּכָל חַלּוֹת דִּמְנָחוֹת, דְּשָׁיְכָא פְּלֻגְתָּא דְּרַבִּי וְרַבָּנָן. וּלְשׁוֹן רַשִׁ"י, חַלּוֹת שֶׁל מִנְחַת מַאֲפֶה וְשֶׁל מַחֲבַת וּמַרְחֶשֶׁת בּוֹלְלָן בַּשֶּׁמֶן לְאַחַר שֶׁנַּעֲשׂוּ חַלּוֹת לְאַחַר אֲפִיָּה. וְכָתַב עוֹד, מִנְחַת הַסֹּלֶת לֹא הָיָה בָּהּ חַלּוֹת, דִּבְעוֹדָהּ סֹלֶת נִקְמֶצֶת: {יב} <B> הַחַלּוֹת כוּ'.</B> הַחַלּוֹת שֶׁבְּמִנְחַת מַאֲפֶה טְעוּנוֹת בְּלִילָה, לְרַבָּנָן סֹלֶת וּלְרַבִּי חַלּוֹת. רַשִׁ"י: {יג} <B> כִי.</B> לְשׁוֹן רַשִׁ"י, שֶׁבִּלְשׁוֹנֵנוּ קוֹרִין לְכַ"ף שֶׁלָּהֶן כִי: {יד} רַשִׁ"י. וּבְפֵרוּשׁ חֻמָּשׁ צִיֵּר גִּימֶ"ל. וְיֵשׁ מְפָרְשִׁים כְּמִין נוּ"ן אוֹ כְּמִין כָ"ף. וְעַיֵּן תּוֹסְפוֹת יוֹם טוֹב: 

~ פרק ו - משנה ד

{טו} שֶׁאֵין נֶאֱפוֹת בִּכְלִי אֶלָּא נֶאֱפוֹת בַּתַּנּוּר. רַשִׁ"י. וּמְמַעֲטִינַן מִדִּכְתִיב אוֹתָהּ. עַיֵּן תּוֹסְפוֹת יוֹם טוֹב: {טז} <B> וְאֵינוֹ כוּ'.</B> דְּכֵיוָן דְּאֵין צָרִיךְ קְמִיצָה אֵין צָרִיךְ הַבְדָּלָה. רַשִׁ"י: {יז} <B> מִנְחַת כֹּהֲנִים.</B> מִנְחַת נְדָבָה שֶׁל כֹּהֲנִים. רַשִׁ"י: 

~ פרק ו - משנה ה

{יח} <B> כָּל כוּ'.</B> בַּגְּמָרָא יָלְפִינַן לַהּ מִלַּחְמֵי תּוֹדָה דִּנְפִישִׁין מִלֵּי דְּדָמְיָן אַהֲדָדֵי: {יט} אַף עַל גַּב דִּלְעֵיל מִשְׁנָה ג' כָּתַבְתִּי בְּשֵׁם רַשִׁ"י דְּמִנְחַת סֹלֶת לֹא הָיָה בָּהּ חַלּוֹת כוּ', יֵשׁ לוֹמַר קֹדֶם קְמִיצָה, אֲבָל לְאַחַר מִכֵּן אַף עַל פִּי שֶׁאֵין עוֹד לְגָבוֹהַּ בָּהּ כְּלוּם מִכָּל מָקוֹם לֹא חִלֵּק הַכָּתוּב בַּאֲפִיָּתָן, שֶׁכֵּן מָצִינוּ בְּפֵרוּשׁ בַּכָּתוּב בְּפָרָשַׁת צַו, לְעִנְיַן חִמּוּץ, שֶׁאָסְרָה הַתּוֹרָה בַּשִּׁירַיִם כְּמוֹ קֹדֶם הַקְּמִיצָה. וְעַיֵּן תּוֹסְפוֹת יוֹם טוֹב: 

~ פרק ו - משנה ו

{כ} <B> מִשָּׁלֹשׁ.</B> לְמִצְוָה וְלֹא לְעַכֵּב: 

~ פרק ו - משנה ז

{כא} וּמְסַיֵּם בַּבְּרַיְתָא, וְזוֹ לְמַעְלָה מִזּוֹ, עֶלְיוֹנָה קוֹלֶטֶת סֻבִּין, תַּחְתּוֹנָה קוֹלֶטֶת סֹלֶת. פֵּרֵשׁ רַשִׁ"י, כָּל אֶחָד עָבָה מֵחֲבֶרְתָּהּ, עֶלְיוֹנָה רִאשׁוֹנָה קוֹלֶטֶת סֻבִּין, שֶׁהִיא הָיְתָה גַּסָּה שֶׁבְּכֻלָּן וְלֹא הָיְתָה קוֹלֶטֶת כִּי אִם סֻבִּין, וְהָיוּ הַקֶּמַח וְהַסֹּלֶת לְעֵבֶר הַנָּפָה. וְשׁוּב הָיָה נוֹתֵן הַקֶּמַח וְהַסֹּלֶת בַּתַּחְתּוֹנָה בְּדַקָּה הֵימֶנָּה, וְהִיא הָיְתָה קוֹלֶטֶת הַקֳּרָטִין סֹלֶת, וְהַקֶּמַח הוֹלֵךְ לְעֵבֶר הַנָּפָה. וְשׁוּב הָיָה חוֹזֵר וְנוֹתֵן הַסֹּלֶת בְּדַקָּה הֵימֶנָּה כְּדֵי שֶׁלֹּא יִשְׁתַּיֵּר מִן הַקֶּמַח וּמִן הַסֻּבִּין בַּסֹּלֶת כְּלָל, שֶׁתִּהְיֶה הַסֹּלֶת בְּרוּרָה: {כב} הֲוָה לֵיהּ לְמֵימַר גַּם כֵּן שֶׁאִם לֹא נִפָּה בִּשְׁלֹשׁ עֶשְׂרֵה נָפָה, וּכְמוֹ שֶׁכָּתַב הָרַמְבַּ"ם כוּ'. אֲבָל דַּעַת רַשִׁ"י, דִּשְׁלֹשׁ עֶשְׂרֵה נָפָה הֲלָכָה לְמֹשֶׁה מִסִּינַי, וְאִם כֵּן אֶפְשָׁר דִּמְעַכְּבֵי. וְעַיֵּן תּוֹסְפוֹת יוֹם טוֹב: {כג} <B> וְלָקַחְתָּ כוּ'.</B> שֶׁתְּהֵא מְנֻפָּה כָּל צָרְכָּהּ, שֶׁתְּהֵא סֹלֶת בְּרוּרָה בִּשְׁעַת אֲפִיָּה. רַשִׁ"י: 

^ פרק ז

~ פרק ז - משנה א

{א} יָלְפִינַן לַהּ בַּגְּמָרָא מִקְּרָא: {ב} מִפְּנֵי שֶׁנֶּאֱמַר עַל חַלּוֹת לֶחֶם חָמֵץ אַחַר שֶׁנֶּאֱמַר חַלּוֹת מַצּוֹת וּרְקִיקֵי מַצּוֹת וְסֹלֶת מֻרְבֶּכֶת. וּבָאָה הַקַּבָּלָה שֶׁרְצוֹנוֹ לוֹמַר שֶׁשִּׁעוּר אֵלּוּ הַשְּׁלֹשָׁה מִינִין כְּמוֹ שִׁעוּר הֶחָמֵץ. הָרַמְבַּ"ם: 

~ פרק ז - משנה ב

{ג} בַּגְּמָרָא, דַּהֲלָכָה לְמֹשֶׁה מִסִּינַי חֲצִי לֹג שֶׁמֶן לַתּוֹדָה וְהַמַּחֲצִית לָרְבוּכָה: {ד} <B>שְׁתֵּי כוּ'. </B>בַּגְּמָרָא יָלֵיף לֵיהּ מִקְּרָא: 

~ פרק ז - משנה ג

{ה} <B> הַתּוֹדָה כוּ'.</B> דְּאֵין הַלֶּחֶם קָדוֹשׁ אֶלָּא בִּשְׁחִיטַת הַזֶּבַח, כִּדְיָלְפִינַן בַּבְּרַיְתָא דִּכְתִיב יַקְרִיב קָרְבָּנוֹ עַל זֶבַח: {ו} וְקָשֶׁה, דִּבְמִשְׁנָה ו' פֶּרֶק ה' כָּתַב דַּהֲלָכָה כְּרַבִּי דְּדָרֵישׁ עַל בְּסָמוּךְ. וְהַתּוֹסָפוֹת הִקְשׁוּ עוֹד, דְּעַד כָּאן לֹא פְּלִיגֵי רַבִּי וְרַבָּנָן אֶלָּא אִי בָּעִינַן עַל בְּסָמוּךְ אוֹ עַל מַמָּשׁ. וְיֵשׁ לוֹמַר דְּהָכָא לֹא דָּמֵי לְהַהִיא, דִּתְנוּפָה דִּשְׁתֵּי הַלֶּחֶם כְּעֵין הַקְרָבָתָם, אֲבָל הָכָא בַּשְּׁחִיטָה דִּלְמִקְדַּשׁ לֶחֶם בְּעָלְמָא לֵיכָּא לְמֵיחַשׁ אֶלָּא שֶׁיְּהֵא קַיָּם: {ז} וּדְבַר תֵּימַהּ הוּא, דְּמִקְרָא מָלֵא בִּיחֶזְקֵאל מ"ו, זֶה הַמָּקוֹם אֲשֶׁר יְבַשְּׁלוּ שָׁם הַכֹּהֲנִים אֶת הָאָשָׁם וְאֶת הַחַטָּאת אֲשֶׁר יֹאפוּ אֶת הַמִּנְחָה לְבִלְתִּי הוֹצִיא אֶל הֶחָצֵר הַחִיצוֹנָה. [וּלְשׁוֹן הָרַמְבַּ"ם] וּבַמָּקוֹם שֶׁמְּבַשְּׁלִין קָדְשֵׁי קָדָשִׁים שָׁם אוֹפִין אֶת הַמְּנָחוֹת, שֶׁנֶּאֱמַר זֶה הַמָּקוֹם וְגוֹ'. וּבְנֻסְחַת אֶרֶץ יִשְׂרָאֵל, שֶׁאוֹפִין בּוֹ חַלּוֹת תּוֹדָה וּרְקִיקֵי נָזִיר: {ח} אֲבָל בְּמִשְׁנָה ג' פֶּרֶק ט' דִּזְבָחִים פֵּרֵשׁ הָרַ"ב דְּטַעֲמָא הוֹאִיל וְהֵן כְּשֵׁרִים לְכַתְּחִלָּה בָּעוֹפוֹת וְכֵן הוּא בַּגְּמָרָא. וְעַיֵּן תּוֹסְפוֹת יוֹם טוֹב: {ט} <B> וְכֵן אֵיל הַמִּלּוּאִים וְכוּ'.</B> דְּכָל לֶחֶם הַבָּא עַל יְדֵי זֶבַח אִיכָּא לְמֵילַף מֵהֲדָדֵי: 

~ פרק ז - משנה ד

{י} הָכִי פֵּרוּשׁוֹ, דְּלָאו דַּוְקָא דִּקְדֻשַּׁת הַכְּלִי בִּלְבַד מְקַדְּשָׁם, אֶלָּא אַף בִּשְׁחִיטַת הַזֶּבַח. וּמִיהוּ קְדֻשַּׁת הַכְּלִי נַמִּי בָּעִינַן, כְּדִמְפָרֵשׁ בְּסֵיפָא דְּכָל זְמַן שֶׁלֹּא נִתְקַדְּשׁוּ בִּכְלִי אַף עַל פִּי שֶׁנִּשְׁחַט הַזֶּבַח יְכוֹלִין לְהַקְרִיב נְסָכִים אֲפִלּוּ אַחַר כַּמָּה יָמִים: {יא} רַשִׁ"י. וְכָתְבוּ הַתּוֹסָפוֹת דְּלֹא יִתָּכֵן, דְּהָתְנַן בְּסוֹף פֶּרֶק ב' דִּמְעִילָה, דְּמִשֶּׁקָּדְשׁוּ בַּכְּלִי הֻכְשְׁרוּ לִפָּסֵל כוּ' בְּלִינָה כוּ', וּפֵרְשׁוּ, דְּהָכָא מַיְרֵי לְעִנְיַן שֶׁלֹּא לְשַׁנּוֹת לְזֶבַח אַחֵר. וְעַיֵּן תּוֹסְפוֹת יוֹם טוֹב: {יב} דְּלֹא אֲמַרַן דְּקַדְּשֵׁי בִּשְׁחִיטַת הַזֶּבַח אֶלָּא בִּשְׁחִיטָה כְּשֵׁרָה. דְּלֹא דָּמֵי לַתּוֹדָה דַּאֲפִלּוּ בִּשְׁחִיטָה פְּסוּלָה מִתְקַדְּשִׁים הַלֶּחֶם כוּ', דְּשָׁאנֵי תּוֹדָה דְּיָלְפִינַן מִדִּכְתִיב יַקְרִיב קָרְבָּנוֹ, מְלַמֵּד שֶׁאֵין הַלֶּחֶם קָדוֹשׁ אֶלָּא בִּשְׁחִיטַת הַזֶּבַח. רַשִׁ"י. וּמַה שֶּׁכָּתַב בַּזְּרִיקָה, לָאו דַּוְקָא, דְּהוּא הַדִּין קַבָּלָה וְהִלּוּךְ: {יג} <B> אַחֵר.</B> שֶׁאֵין לוֹ נְסָכִים. רַשִׁ"י: {יד} אֵין זֶה סוֹתֵר לְמַאי דְּקַיְמָא לָן כְּרַבָּנָן דְּרַבִּי מֵאִיר דְּאֵין פִּגּוּל בִּנְסָכִים, דְּהוֹאִיל וְאֵינָן תְּלוּיִין בַּזֶּבַח לִקָּרֵב עִמָּהֶם מִיָּד, וְכֵן מִשְׁתַּנִּים בְּשֶׁל צִבּוּר, אֵין בָּהֶם דִּין פִּגּוּל. וְעַיֵּן תּוֹסְפוֹת יוֹם טוֹב: {טו} גְּזֵרָה שֶׁמָּא יֹאמְרוּ נְסָכִים שֶׁהִפְרִישָׁן לְשׁוּם זֶבַח זֶה כְּשֵׁרִים לְשׁוּם זֶבַח אַחֵר, וַאֲפִלּוּ בְּלֹא תְּנַאי וּבְלֹא נִפְסַל הַזֶּבַח. אֲבָל כְּשֶׁהָיָה הַזֶּבַח זָבוּחַ, בְּאוֹתָהּ שָׁעָה שֶׁנִּפְסַל זֶה, וּמִיָּד הָיוּ הַנְּסָכִים לְזֶבַח אַחֵר, דָּמֵי כְּאִלּוּ לְשֵׁם הַאי זֶבַח הוּבְאוּ לִנְסָכִים, וְלֹא אָתֵי לְמֵימַר נְסָכִים שֶׁהִפְרִישׁוּ כוּ'. רַשִׁ"י: 

~ פרק ז - משנה ה

{טז} וַאֲפִלּוּ בְּתוֹךְ כְּדֵי דִּבּוּר. עַיֵּן תּוֹסְפוֹת יוֹם טוֹב: {יז} כְּשֶׁאֵינָן עָלָיו חוֹבָה. כְּדִלְקַמָּן: 

~ פרק ז - משנה ו

{יח} <B> לְהָקִישׁ כוּ'.</B> תֵּימַהּ, תֵּינַח זְבָחִים, עוֹפוֹת וּמְנָחוֹת וְלַחְמֵי תּוֹדָה מְנָלָן. וּלְמַאן דְּיָלֵיף בַּגְּמָרָא מֵחַטָּאת נִיחָא. תּוֹסָפוֹת. וְעַיֵּן תּוֹסְפוֹת יוֹם טוֹב: {יט} וּפֶסַח מִצְרַיִם וּפֶסַח דּוֹרוֹת בִּכְלָלָא נִינְהוּ, דְּשֵׁם פֶּסַח אֶחָד הוּא, וּלְהָכִי לֹא הֲוָה דָּבָר הַלָּמֵד בְּהֶקֵּשׁ דְּאֵינוֹ חוֹזֵר וּמְלַמֵּד בְּהֶקֵּשׁ. עַיֵּן תּוֹסְפוֹת יוֹם טוֹב: {כ} <B> לְפִיכָךְ כוּ'.</B> מִשְׁנָה שֶׁאֵינָהּ צְרִיכָה הִיא, אִי לֹא מִשּׁוּם סֵיפָא דְּקָתָנֵי וְהַנְּסָכִים בְּכָל מָקוֹם. רַשִׁ"י. וְלִי נִרְאֶה דְּבָא לְאַשְׁמְעִינַן אַף עַל גַּב דְּאֵלּוּ לֹא דָּמוּ לַפֶּסַח שֶׁהִיא חוֹבָה וּמִצְוָה, מַה שֶּׁאֵין כֵּן אֵלּוּ שֶׁהוּא מְקַבֵּל מֵעַצְמוֹ, רַק כֵּיוָן שֶׁכְּבָר קִבֵּל עָלָיו נַעֲשֵׂית חוֹב גָּמוּר. וְלָכֵן דִּיֵּק לְפִיכָךְ כוּ' הוֹאִיל וְהֵם כוּ', אִם כֵּן שַׁפִּיר נִלְמָד מִפֶּסַח. תּוֹסָפוֹת חֲדָשִׁים: {כא} מְמַעֲטִים לַהּ מִדִּכְתִיב וְאָכַלְתָּ מַעֲשַׂר דְּגָנְךָ וְשָׂמַחְתָּ, אֲכִילָה שֶׁיֵּשׁ בָּהּ שִׂמְחָה. סִפְרִי: 

^ פרק ח

~ פרק ח - משנה א

{א} וְאַף עַל פִּי דְּלֹא פָּסֵיק לְפָרוֹשֵׁי אֶלָּא אַמִּן הֶחָדָשׁ כוּ', קָאֵי נַמִּי אַמִּן הָאָרֶץ כוּ'. דְּאִי מִן הָאָרֶץ אַף בִּזְבָחִים, הֲוָה לֵיהּ לְמִתְנֵי חוּץ מִבְּכוֹר וּמַעֲשֵׂר דְּאֵין בָּאִין מִחוּץ לָאָרֶץ כְּדִתְנַן בְּסוֹף פֶּרֶק ג' דִּתְמוּרָה: {ב} וְלֹא דָק, דְּבִשְׁתֵּי הַלֶּחֶם הוּא דִּכְתִיב כוּ'. וְהָיָה נִרְאֶה דְּעֹמֶר יָלְפִינַן מִדִּקָרֵי לֵיהּ קְרָא מִנְחַת בִּכּוּרִים. אֲבָל בַּגְּמָרָא מוּכָח דְּיָלֵיף לַהּ מִדִּכְתִיב רֵאשִׁית קְצִירְכֶם: {ג} <B> הַמֻּבְחָר.</B> שֶׁנֶּאֱמַר וְכָל מִבְחַר נִדְרֵיכֶם. תּוֹסֶפְתָּא: {ד} <B> חֲפָרַיִם.</B> סְפָרִים אֲחֵרִים עֲפָרַיִם. וְכֵן גִּרְסַת הַתּוֹסָפוֹת. וְכָתְבוּ עִיר הִיא: 

~ פרק ח - משנה ב

{ה} דְּהָא זוֹרְעָהּ קֹדֶם לְפֶסַח שִׁבְעִים יוֹם, הַיְנוּ בָּעֹמֶר. וּמִיהוּ הַתּוֹסָפוֹת כָּתְבוּ דִּבְכָל הַמְּנָחוֹת קָאָמְרִינַן. עַיֵּן תּוֹסְפוֹת יוֹם טוֹב: {ו} <B> שִׁבְעִים יוֹם.</B> שֶׁכְּבָר יֵשׁ כֹּחַ בַּחַמָּה שֶׁזּוֹרַחַת עָלֶיהָ. רַשִׁ"י: {ז} וּבָעֵי בַּגְּמָרָא, בְּרֹב חִטָּה אוֹ בְּרֹב סְאָה, תֵּיקוּ. וּפֵרֵשׁ הָרַמְבַּ"ם, בְּהִתְלִיעָה רֹב חִטָּה אַחַת אַף עַל פִּי שֶׁהִיא מְעֹרֶבֶת בִּסְאָה חִטִּים שֶׁלֹּא הִתְלִיעוּ: 

~ פרק ח - משנה ג

{ח} <B> מִמַּה כוּ'.</B> מִן הַזֵּיתִים שֶׁנִּזְרְעוּ זְרָעִים בֵּינֵיהֶם. לְפִי שֶׁהַזְּרָעִים מַכְחִישִׁים לָאִילָנוֹת. רַשִׁ"י: {ט} <B> הַגַּרְגְּרִים.</B> שֶׁל זֵיתִים שֶׁנָּפְלוּ. רַשִׁ"י: {י} <B> שֶׁנִּשְׁרוּ כוּ'.</B> נִרְאֶה דְּמִלְּתָא בְּאַפֵּי נַפְשַׁהּ הִיא, וְלֹא קָאֵי אַגַּרְגְּרִים. וְעַיֵּן תּוֹסְפוֹת יוֹם טוֹב: {יא} <B> הַכְּבוּשִׁים כוּ'.</B> וְלֹא תְּנַן מְבֻשָּׁל. אֲבָל בְּפֵרוּשׁ רַשִׁ"י, אוֹ שֶׁנִּתְבַּשְּׁלוּ אוֹ שֶׁנִּשְׁלְקוּ: 

~ פרק ח - משנה ד

{יב} וְכָתְבוּ הַתּוֹסָפוֹת, וְקָשֶׁה, דִּבְמַסֶּכֶת פֵּאָה מַשְׁמַע דְּחַיָּבִין בְּפֵאָה, וְכָל דָּבָר שֶׁאֵין לְקִיטָתוֹ כְּאֶחָד לֹא מִחַיַּב בְּפֵאָה כִּדְאִיתָא שָׁם. וְזֶה לְשׁוֹן הָרַמְבַּ"ם, זַיִת שֶׁגִּרְגְּרוֹ בְּרֹאשׁ הַזַּיִת וּבֵרְרוּ אַחַת אַחַת וְכָתְשׁוּ כוּ'. זֵיתִים שֶׁמְּסָקָן כֻּלָּן בְּעִרְבּוּבְיָא וְהֶעֱלָן לַגַּג וְחָזַר וּבֵרֵר גַּרְגֵּר גַּרְגֵּר וְכוֹתְשָׁן כוּ'. זֵיתִים שֶׁמְּסָקָן וְטוֹעֲנָן בְּתוֹךְ הַבַּיִת עַד שֶׁיִּלְקוּ וְהֶעֱלָן וְנִגְּבָן וְאַחַר כָּךְ כָּתַשׁ כוּ': {יג} כְּלוֹמַר מְלַקֵּט זֵיתִים שֶׁבְּאֶמְצַע הָאִילָן שֶׁאֵינָן בְּרֹאשׁ הַזַּיִת, כְּלוֹמַר אוֹתָן שֶׁיָּכוֹל לַעֲמֹד בְּרֹאשׁ גַּגּוֹ וְנוֹטְלָן, שֶׁאוֹתָן אֵין מִתְבַּשְּׁלִין בִּמְהֵרָה כְּמוֹ אוֹתָן שֶׁבְּרֹאשׁ הַזַּיִת. וְהַאי דְּאָמַר בְּרֹאשׁ הַגַּג, לְסִימָנָא קָאָמַר. רַשִׁ"י: {יד} וְהֵם עֲצָמוֹת שֶׁיֵּשׁ בָּהֶם מֹחַ, דִּמָּה אוֹתָן לְמַעֲטָן, לְפִי שֶׁהֵם רְחָבִים וּגְדוֹלִים בַּחֲלָלָם. וּמֵהַשֵּׁם הַזֶּה נִגְזַר הַפֹּעַל וְאוֹמֵר עוֹטְנוֹ. הָרַמְבַּ"ם: 

~ פרק ח - משנה ו

{טו} מִדְּתָנֵי רַבִּי חִיָּא, יַיִן מִגִּתּוֹ לֹא יָבִיא, וְאִם הֵבִיא כָּשֵׁר. תּוֹסָפוֹת: {טז} <B> מְעֻשָּׁן.</B> כְּשֶׁהָיוּ הָעֲנָבִים מָרִים הָיוּ מְעַשְּׁנִין אוֹתָן כְּדֵי לְמַתְּקָן. אוֹ מְבַשְּׁלִין אוֹתָן. רַשִׁ"י. וְעַיֵּן תּוֹסְפוֹת יוֹם טוֹב: 

~ פרק ח - משנה ז

{יז} <B> נוֹדֵף.</B> יַעֲמֹד רֵיחוֹ, מִפְּנֵי שֶׁיַּעֲלֶה הֶבְלוֹ בַּמָּקוֹם שֶׁהִנִּיחַ בְּרֹאשׁ הַכְּלִי וְיַעֲמֹד רֵיחוֹ וְלֹא יִתְעָרֵב בּוֹ שׁוּם דָּבָר. הָרַמְבַּ"ם. וְנוֹדֵף לָשׁוֹן אֲרָמִית, וְרֵיחַ שְׁמָנַיִךְ מִכָּל בְּשָׂמִים [שִׁיר הַשִּׁירִים ד] מְתֻרְגָּם וְשׁוּם טַב דְּצַדִּיקַיִךְ נָדֵיף מִכָּל בֻּשְׂמִין: {יח} וְנִרְאֶה לִי דְּמֵאֶמְצָעָהּ קָאֵי אַמִּשְּׁלִישָׁהּ, כְּלוֹמַר מֵאֶמְצַע הַשְּׁלִישׁ הָאֶמְצָעִי כוּ'. וְהָכִי פֵּרוּשׁוֹ, מֵאֶמְצָעָהּ שֶׁל שְׁלִישָׁהּ, וְהַשְּׁלִישָׁהּ הִיא הָאֶמְצָעִית: {יט} <B> תְּמִימִים.</B> וְאִם הָיוּ בּוֹ קְמָחִין הָוֵי כְּבַעַל מוּם. רַשִׁ"י: 

^ פרק ט

~ פרק ט - משנה א

{א} וְאִפְּכָא לֹא רָצוּ לַעֲשׂוֹת, לִמְדֹּד בְּגָדִישׁ לַחֲבִתֵּי כֹּהֵן גָּדוֹל, שֶׁלֹּא יִשָּׁפֵךְ הַסֹּלֶת לָאָרֶץ כְּשֶׁחוֹצֵהוּ. תּוֹסָפוֹת: {ב} וּמַה תַּלְמוּד לוֹמַר עִשָּׂרוֹן עִשָּׂרוֹן, לְרַבּוֹת חֲצִי עִשָּׂרוֹן. וְרַבִּי מֵאִיר כוּ'. גְּמָרָא: 

~ פרק ט - משנה ב

{ג} דְּהָכִי גְּמִירֵי דְּשֶׁבַע מִדּוֹת שֶׁל לַח הָיוּ בַּמִּקְדָּשׁ. וְרַבִּי אֶלְעָזָר בַּר צָדוֹק לֵית לֵיהּ כוּ'. גְּמָרָא. וְעַיֵּן תּוֹסְפוֹת יוֹם טוֹב: 

~ פרק ט - משנה ג

{ד} פֵּרוּשׁ לְכָל הַחַלּוֹת וְהָרְקִיקִין: {ה} פֵּרֵשׁ רַשִׁ"י, כָּל מַעֲשָׂיו בְּשַׁעַר נִיקָנוֹר וְלֹא בָּעֲזָרָה: {ו} גַּם כָּאן גָּרַס רַשִׁ"י חוּץ הוּא. וּפֵרֵשׁ שֶׁהָיָה מַשְׁקֶה אוֹתָהּ בַּחוּץ בְּשַׁעַר נִיקָנוֹר וְלֹא הָיָה צָרִיךְ לְהַכְנִיס הַמַּיִם בָּעֲזָרָה וּלְקַדְּשָׁם בִּכְלִי. וְעַיֵּן תּוֹסְפוֹת יוֹם טוֹב: {ז} דְּבִשְׁחִיטַת תּוֹדָה הוּא דְּקַדְּשֵׁי. גְּמָרָא: {ח} כָּךְ אָמַר רַבִּי שִׁמְעוֹן בְּרַבִּי לְרַבִּי וְקִלְּסוֹ. וְהַתּוֹסָפוֹת תָּמְהוּ, לָמָּה הָיָה צָרִיךְ לְקַדֵּשׁ הַשֶּׁמֶן בִּכְלִי שָׁרֵת: {ט} <B> שִׁשִּׁים לֹג.</B> בַּגְּמָרָא יָלְפִינַן לַהּ מִקְּרָא: {י} וְזֶה לְשׁוֹן הָרַמְבַּ"ם, וּכְשֶׁזָּכַר לֹג שֶׁמֶן לַמִּנְחָה אָמַר גַּם כֵּן שֶׁשִּׁשָּׁה לַפָּר כוּ', וְאֵינוֹ רוֹצֶה לוֹמַר שֶׁנָּמוֹד הַנְּסָכִים בְּלֹג, אֶלָּא בַּחֲצִי הִין וּשְׁלִישִׁית וּרְבִיעִית הַהִין כְּמוֹ שֶׁזָּכַרְנוּ: {יא} בַּגְּמָרָא יָלֵיף לֵיהּ מִקְּרָא: {יב} וְאִם מִשְׁתַּיֵּר מִן הַשֶּׁמֶן בִּתְקוּפַת תַּמּוּז לֹא חָיְשִׁינַן. וּבַיְרוּשַׁלְמִי, דְּבַקַּיִץ הָיוּ עוֹשִׂין פְּתִילָה גַּסָּה, וּבַחֹרֶף פְּתִילָה דַּקָּה. וּמִיהוּ כְּשֶׁשִּׁעֲרוּ מִתְּחִלָּה שִׁעֲרוּ בִּפְתִילָה בֵּינוֹנִית. תּוֹסָפוֹת: 

~ פרק ט - משנה ד

{יג} הָכִי פֵּרֵשׁ רַשִׁ"י בַּמִּשְׁנָה לְהַסָּלְקָא דַעְתָּךְ. וּבַגְּמָרָא, וּרְמִינְהוּ וְהִקְטִירוּ, שֶׁלֹּא יְעָרֵב חֲלָבִים בַּחֲלָבִים. וּמַסִּיק דְּאִין הָכִי נַמִּי שֶׁאֵין מְעָרְבִין סֹלֶת וְשֶׁמֶן מִשּׁוּם וְהִקְטִירוּ, וּמַתְנִיתִין בְּיֵינוֹת וּבְהֻקְטַר שַׁמְנָן וְסָלְתָּן. אִי נַמִּי נִתְעָרְבוּ. דְּהַשְׁתָּא בְּיֵינוֹת לֵיכָּא מִשּׁוּם וְהִקְטִירוּ. וְכֵן פֵּרֵשׁ הָרַמְבַּ"ם: {יד} <B> אֲבָל אֵין כוּ'.</B> לְמַה שֶּׁכָּתַבְתִּי בְּסָמוּךְ, כָּתַב הַכֶּסֶף מִשְׁנֶה, וְאִם תֹּאמַר מַאי שְׁנָא הָנֵי מֵהָנֵי, וְיֵשׁ לוֹמַר דְּכֵיוָן דְּאֵינָן שָׁוִין מַחְמִירִין בְּהוּ טְפֵי שֶׁאֲפִלּוּ נִתְעָרְבוּ סָלְתָּן וְשַׁמְנָן אֵין מְעָרְבִין יֵינָן כָּל זְמַן שֶׁלֹּא הֻקְטְרוּ סָלְתָּן וְשַׁמְנָן: {טו} מַסְכִּים לְמַה שֶּׁכָּתַבְתִּי פֶּרֶק ג' מִשְׁנָה ב'. וּמִיהוּ הָכָא בִּמְעָרֵב מִדַּעַת אַיְרִינַן. וְעַיֵּן שָׁם: {טז} וְכֵן כָּתְבוּ הַתּוֹסָפוֹת. וְזֶה לְשׁוֹן הַכֶּסֶף מִשְׁנֶה, אִם בְּלָלָן כוּ' מִלְּתָא בְּאַפֵּי נַפְשַׁהּ הִיא דְּהָא לֹא קָאֵי אַיַּיִן דְּרֵישָׁא, אֶלָּא אַסֹּלֶת וְשֶׁמֶן. עַד כָּאן. וְהַיְנוּ אֲפִלּוּ לְהַמַּסְקָנָא שֶׁכָּתַבְתִּי בְּסָמוּךְ. וְעַיֵּן תּוֹסְפוֹת יוֹם טוֹב: {יז} <B> לֹא כוּ'.</B> בַּגְּמָרָא יָלֵיף לֵיהּ מִקְּרָא. וְעַיֵּן תּוֹסְפוֹת יוֹם טוֹב: 

~ פרק ט - משנה ה

{יח} וְאַף עַל גַּב דַּאֲפִלּוּ לְדִידֵיהּ נַמִּי לֵיכָּא אֶלָּא חַד גָּדוּשׁ וּמַאי כָּל הַמִּדּוֹת, הָכִי קָאָמַר, כָּל הַמְּדִידוֹת. גְּמָרָא: {יט} <B> בֵּרוּצֵיהֶן כוּ'.</B> וְאַף עַל פִּי שֶׁאֵין כַּוָּנַת הַנּוֹדֵר אֶלָּא לְמַה שֶּׁבַּכְּלִי בִּלְבַד, גְּזֵרָה שֶׁלֹּא יֹאמְרוּ מוֹצִיאִין מִכְּלֵי שָׁרֵת לְחֹל. גְּמָרָא. אֲבָל יָבֵשׁ דְּלֹא אָתֵי מִגּוּפֵיהּ דְּמָנָא לֹא אֲתוּ לְמֵימַר בֵּיהּ מוֹצִיאִים כוּ'. רַשִׁ"י: {כ} בַּגְּמָרָא יָלְפִינַן לְהוּ מִקְּרָאֵי: 

~ פרק ט - משנה ו

{כא} <B> קָרְבְּנוֹת.</B> שֶׁהֵן זֶבַח. לַאֲפוֹקֵי עוֹף שֶׁאֵינוֹ זֶבַח, וַהֲרֵי הוּא אוֹמֵר בְּפָרָשַׁת נְסָכִים אוֹ זֶבַח. גְּמָרָא: {כב} <B> טְעוּנִים נְסָכִים.</B> בַּגְּמָרָא יָלֵיף לֵיהּ מִקְּרָא: {כג} כְּלוֹמַר קָרְבְּנוֹתָיו אֵינָן בָּאִין עַל חֶטְאוֹ כְּמוֹ דְּנָזִיר. אֲבָל וַדַּאי דִּמְצֹרָע גּוּפֵיהּ חוֹטֵא אִקְרֵי, כְּדִתְנַן בְּפֶרֶק ה' דִּשְׁקָלִים מִשְׁנָה ג': 

~ פרק ט - משנה ז

{כד} <B> כָּל כוּ'.</B> הָכָא נַמִּי בִּבְהֵמָה. דְּאִלּוּ עוֹף אֵין טָעוּן סְמִיכָה: {כה} <B> חוּץ כוּ'.</B> שֶׁנֶּאֱמַר קָרְבָּנוֹ, רְצוֹנוֹ לוֹמַר הַדָּבָר שֶׁנִּתְחַיֵּב לַעֲשׂוֹתוֹ קָרְבָּן כְּמוֹתוֹ, לֹא הַבְּכוֹר כוּ'. הָרַמְבַּ"ם: {כו} <B> וְהַיּוֹרֵשׁ כוּ'.</B> בַּגְּמָרָא יָלֵיף לְהוּ מִקְּרָא: {כז} דְּאִלּוּ חַטָּאת שֶׁמֵּתוּ בְּעָלֶיהָ תָּמוּת. וְאָשָׁם יִרְעֶה כוּ' וְיִפְּלוּ דָּמָיו לִנְדָבָה: {כח} <B> וּמֵבִיא נְסָכִים.</B> כְּשֶׁיָּרַשׁ מֵאָבִיו. דְּהָא יוֹרֵשׁ קָרֵי לֵיהּ: 

~ פרק ט - משנה ח

{כט} <B> הַכֹּל.</B> לַאֲתוֹיֵי יוֹרֵשׁ. גְּמָרָא. וְתֵימַהּ, הָא תָּנָא לֵיהּ רֵישָׁא. וְיֵשׁ לוֹמַר דְּאוֹרְחֵיהּ דְּתַנָּא הָכִי כֵּיוָן דְּלֹא מְיֻתָּר לֵיהּ בָּבָא בְּכָךְ רַק תֵּבָה אַחַת. תּוֹסָפוֹת: {ל} וְתֵימַהּ, לֵילַף כֻּלַּהּ מִסַּנְהֶדְרִין. וְעַיֵּן תּוֹסְפוֹת יוֹם טוֹב: {לא} וְאִם תֹּאמַר וְתֵפּוּק לֵיהּ דַּהֲוֵי מִצְוַת עֲשֵׂה שֶׁהַזְּמַן גְּרָמָא, דְּאֵין סְמִיכָה אֶלָּא בַּיּוֹם. תּוֹסָפוֹת: {לב} <B> וְתֵכֶף.</B> בַּגְּמָרָא, הָכִי קָאָמַר, בַּמָּקוֹם שֶׁסּוֹמְכִין שׁוֹחֲטִין, שֶׁתֵּכֶף לַסְּמִיכָה שְׁחִיטָה. וְעַיֵּן תּוֹסְפוֹת יוֹם טוֹב: 

^ פרק י

~ פרק י - משנה א

{א} <B> הָעֹמֶר.</B> הִיא שֶׁל שְׂעֹרִין. וְיֵשׁ לוֹ רְמָזִים בַּתּוֹרָה, וּמִכְּלָלָם שֶׁקָּרָא אוֹתָהּ מִנְחַת בִּכּוּרִים שֶׁנֶּאֱמַר וְאִם תַּקְרִיב מִנְחַת בִּכּוּרִים, וְהַפֵּרוּשׁ הַמְקֻבָּל שֶׁיִּרְמֹז לְמִנְחַת הָעֹמֶר. וּמִלַּת אִם אֵינָהּ רְשׁוּת אֶלָּא רְמִיזַת הַזְּמַן. וְנִקְרָא שְׁתֵּי הַלֶּחֶם בִּכּוּרִים, וּבֵאֵר זֶה וְאָמַר בִּכּוּרֵי קְצִיר חִטִּים. וְזֶהוּ רְאָיָה עַל שֶׁהַבִּכּוּרִים שֶׁקָּדְמוּ לָהֶן בְּנִיסָן אֵינָן אֶלָּא בִּכּוּרֵי שְׂעֹרִים. וְהָעִקָּר שֶׁעָלָיו אָנוּ סוֹמְכִים הוּא קַבָּלָה. הָרַמְבַּ"ם: 

~ פרק י - משנה ב

{ב} גְּמָרָא. וְאִי בָּעֵית אֵימָא מִשּׁוּם כַּרְמֶל תַּקְרִיב. פֵּרֵשׁ רַשִׁ"י. רַךְ וּמָלֵא. שֶׁתְּהֵא הַתְּבוּאָה רַכָּה וְנִמְלֶלֶת בַּיָּד, וְאִי מַיְתֵי מֵרָחוֹק נָשֵׁיב בֵּיהּ זִיקָא וּמִתְקַשָּׁה בַּדֶּרֶךְ: 

~ פרק י - משנה ג

{ג} <B> אוֹמֵר כוּ'.</B> כָּל אֶחָד מֵהַשְּׁלֹשָׁה קוֹצְרִים. אֲבָל הַמְּשִׁיבִים הֵם רַבִּים מִכָּל עֲיָרוֹת, הִלְכָּךְ כַּלְלִינְהוּ וְתָנֵי אוֹמְרִים: {ד} <B> קְצֹר.</B> בַּקְּצִירָה עַצְמָהּ הֵשִׁיבוּ וְאָמְרוּ קְצֹר, וְלֹא הָיָה דַּי לָהֶם לוֹמַר הֵין: {ה} וְזֶה לְשׁוֹן הָרַמְבַּ"ם, וְאִם תֹּאמַר שֶׁאוֹתוֹ פֶּסַח בְּשַׁבָּת אֵרַע כְּמוֹ שֶׁדִּמּוּ הַטִּפְּשִׁים, הַאֵיךְ תָּלָה הַכָּתוּב הֶתֵּר אֲכִילָתָם לֶחָדָשׁ, בְּדָבָר שֶׁאֵינוֹ הָעִקָּר וְלֹא הַסִּבָּה, אֶלָּא נִקְרָה נִקְרָה. אֶלָּא מֵאַחַר שֶׁתָּלָה הַדָּבָר בְּמָחֳרַת הַפֶּסַח הַדָּבָר בָּרוּר שֶׁמָּחֳרַת הַפֶּסַח הוּא הָעִלָּה הַמַּתֶּרֶת אֶת הֶחָדָשׁ, וְאֵין מַשְׁגִּיחִין עַל אֵיזֶה יוֹם הוּא מִימֵי הַשָּׁבוּעַ: {ו} שֶׁכֵּן הוּא בְּכָל מָקוֹם חוּץ מִבַּקָּרְבָּנוֹת: {ז} וְהָא דְּקָתָנֵי וְהַשְּׁאָר נִפְדֶּה, לְרַבִּי עֲקִיבָא לֵית לֵיהּ, דִּלְדִידֵיהּ לֹא בָּעֵי פְּדִיָּה. אִי נַמִּי שֶׁלֹּא יֹאמְרוּ הֶקְדֵּשׁ יוֹצֵא בְּלֹא פִּדְיוֹן. תּוֹסָפוֹת: 

~ פרק י - משנה ד

{ח} <B> שַׁמְנוֹ.</B> וְזֶה לֹא יְהֵא אֶלָּא בַּיּוֹם, רְצוֹנוֹ לוֹמַר יוֹם שִׁשָּׁה עָשָׂר בְּנִיסָן. הָרַמְבַּ"ם: {ט} <B> יָצַק כוּ'.</B> בְּמִשְׁנָה ג' פֶּרֶק ו' תְּנַן דְּכָל הַמְּנָחוֹת טְעוּנוֹת שָׁלֹשׁ מַתְּנוֹת שֶׁמֶן. וְנִרְאֶה דְּכֻלְּהוּ תָּנֵי לְהוּ הָכָא. דְּנָתַן שַׁמְנוֹ הוּא נְתִינַת שֶׁמֶן תְּחִלָּה בַּכְּלִי, וְיָצַק וּבָלַל הוּא יְצִיקָה וּבְלִילָה. וּבֵין הָכָא וּבֵין הָתָם הֲוָה לֵיהּ לְמִתְנֵי בְּלִילָה בְּרֵישָׁא, דְּיָצַק הוּא יְצִיקָה אַחֲרוֹנָה. תּוֹסָפוֹת: {י} <B> וְקָמַץ.</B> לְאַחַר שֶׁבֵּרֵר כָּל הַלְּבוֹנָה לְצַד אֶחָד: 

~ פרק י - משנה ה

{יא} דְּאִלּוּ קְצִירָה עַצְמָהּ אֶפְשָׁר בְּבֵית הַשְּׁלָחִין, אִי נַמִּי עַל יְדֵי קִטּוּף: {יב} <B>מֻתָּרִים.</B> לְכֻלֵּי עָלְמָא. וַאֲפִלּוּ רַבִּי יְהוּדָה מוֹדֶה בִּזְמַן שֶׁיֵּשׁ עֹמֶר עֹמֶר מַתִּיר, דִּכְתִיב עַד [יוֹם] הֲבִיאֲכֶם. רַשִׁ"י: {יג} <B> מִפְּנֵי כוּ'.</B> וְלָכֵן צְרִיכִין שֶׁיִּשְׁמְרוּם חֲצוֹת יוֹם יְרוּשָׁלַיִם. לֹא חֲצוֹת אוֹתָן הַמְּקוֹמוֹת. לְפִי שֶׁאֶפְשָׁר שֶׁיִּהְיֶה מֻקְדָּם אוֹ מְאֻחָר כוּ'. הָרַמְבַּ"ם. וְעַיֵּן תּוֹסְפוֹת יוֹם טוֹב: 

~ פרק י - משנה ו

{יד} אֵין לִי אֶלָּא חֲדָשָׁה שֶׁל חִטִּים, חֲדָשָׁה שֶׁל שְׂעֹרִים [מִנְחַת קְנָאוֹת] מִנַּיִן, תַּלְמוּד לוֹמַר חֲדָשָׁה חֲדָשָׁה [שְׁתֵּי פְּעָמִים], אִם אֵינוֹ עִנְיָן לַחֲדָשָׁה שֶׁל חִטִּים, תְּנֵהוּ עִנְיָן לַחֲדָשָׁה שֶׁל שְׂעֹרִים. וּמִנַּיִן שֶׁתְּהֵא קוֹדֶמֶת לַבִּכּוּרִים, תַּלְמוּד לוֹמַר כוּ', וּמִנַּיִן שֶׁתְּהֵא קוֹדֶמֶת לִנְסָכִים וּפֵרוֹת הָאִילָן, נֶאֱמַר כוּ': {טו} <B> פָּסוּל.</B> וְאִם הֵבִיא לֹא נִתְקַדְּשׁוּ לִהְיוֹת רְאוּיִין לְקָרְבָּן. אֲבָל נִתְקַדְּשׁוּ לְהִפָּסֵל וְיִהְיוּ כְּקָדָשִׁים שֶׁנִּפְסְלוּ. הָרַמְבַּ"ם: {טז} וְקַשְׁיָא, תִּנַּח חָדָשׁ שֶׁנֶּאֱסַר וַעֲדַיִן לֹא הֻתַּר, אֲבָל בִּכּוּרֵי פֵּרוֹת וְנִסְכֵּי יַיִן דְּמֵעוֹלָם לֹא נֶאֶסְרוּ אַמַּאי אִם הֵבִיא פָּסוּל. וְכֵן הוּא בַּגְּמָרָא, דִּלְהַאי טַעֲמָא דְּלֹא הֻתַּר מִכְּלָלוֹ כוּ', נְסָכִים וּבִכּוּרִים שֶׁהִקְרִיבָם קֹדֶם לָעֹמֶר כְּשֵׁרִים. וְכָתַב רַשִׁ"י, וּדְקָתָנֵי וְאִם הֵבִיא פָּסוּל, לָאו אַבִּכּוּרֵי פֵּרוֹת קָאֵי כוּ'. וּלְדִינָא מַשְׁמַע בַּגְּמָרָא דְּלֵיתָא לְהַאי טַעֲמָא, וְהַאי וְאִם הֵבִיא פָּסוּל קָאֵי גַּם אַבִּכּוּרֵי פֵּרוֹת. וְגַם הָרַמְבַּ"ם בְּחִבּוּרוֹ פָּסַק כֵּן. וְעַיֵּן תּוֹסְפוֹת יוֹם טוֹב: 

~ פרק י - משנה ז

{יז} וְאִם תֹּאמַר וְהָנָךְ מִינִין שֶׁהֵן כִּלְאַיִם זֶה בָּזֶה כְּדִתְנַן בְּרֵישׁ כִּלְאַיִם הֵיאַךְ הֵן מִצְטָרְפִין, הָתְנַן בְּסוֹף פֶּרֶק ב' דִּתְרוּמוֹת כָּל שֶׁהוּא כִּלְאַיִם בַּחֲבֵרוֹ לֹא יִתְרֹם מִזֶּה עַל זֶה. וְיֵשׁ לוֹמַר דְּגַבֵּי חַלָּה תָּלוּי הַטַּעַם בָּעִסָּה לְפִי שֶׁעִסּוֹתֵיהֶן דּוֹמוֹת זוֹ לָזוֹ. וְעוֹד יֵשׁ לוֹמַר דִּכְשֶׁיֵּשׁ בְּכָל אֶחָד בִּפְנֵי עַצְמוֹ כְּדֵי חִיּוּב חַלָּה אֵין תּוֹרְמִין מִזֶּה עַל זֶה מִמִּין עַל שֶׁאֵינוֹ מִינוֹ. תּוֹסָפוֹת: {יח} מִדִּכְתִיב בַּשָּׂדֶה, דָּיְקִינַן לַהּ בַּגְּמָרָא דְּצָרִיךְ הַשְׁרָשָׁה: 

~ פרק י - משנה ח

{יט} כֵּן הוּא גִּרְסַת הַתּוֹסָפוֹת בְּמַתְנִיתִין. וְכָתְבוּ, דְּצָרִיךְ לוֹמַר כֵּיוָן דִּלְכַתְּחִלָּה לֹא יָבִיא, אַף עַל גַּב דְּאִם הֵבִיא כָּשֵׁר, מִמָּקוֹם שֶׁאִי אַתָּה מֵבִיא קָרֵינָא בֵּיהּ כוּ'. וְהָא דְּלֹא חֲשִׁיב הָכָא בֵּית הַזְּבָלִים כוּ', יֵשׁ לוֹמַר דְּלֹא פְסִידֵי וְאַחְמוּר רַבָּנָן כְּמוֹ דְּאַחְמוּר בִּגְדִישָׁה. וּלְנֻסְחָא אַחֲרִינָא דְּגָרַס בֵּית הַשְּׁלָחִין שֶׁבָּעֲמָקִים, יֵשׁ לוֹמַר דְּהַהוּא אִם הֵבִיא פָּסוּל דְּאִיכָּא תַּרְתֵּי לֹא קָרִינַן בֵּיהּ שֶׁאַתָּה מֵבִיא, אֲבָל הֵיכָא דְּאִם הֵבִיא כָּשֵׁר קָרִינַן בֵּיהּ כוּ'. וְעַיֵּן תּוֹסְפוֹת יוֹם טוֹב: {כ} מִשּׁוּם דְּבִגְדִישָׁה לֵיכָּא פְּסִידָא אִי שָׁבְקִינַן עַד אַחַר עֹמֶר. וְהָא דְּשָׁרֵי רַבִּי יְהוּדָה בְּמִשְׁנָה ה' קֶמַח וְקָלִי, מִשּׁוּם עוֹלֵי רְגָלִים הִתִּירוּ. תּוֹסָפוֹת. וְעַיֵּן תּוֹסְפוֹת יוֹם טוֹב: 

~ פרק י - משנה ט

{כא} וּלְהָכִי נָקַט נְטִיעוֹת, מִשּׁוּם אוֹרְחָא דְּמִלְּתָא שֶׁאָדָם זוֹרֵעַ כוּ'. רַשִׁ"י: {כב} וְיֵרָאֶה לְפָרֵשׁ בֵּית כְּמוֹ שֶׁפֵּרֵשׁ רַשִׁ"י וַיִּשְׁמַע בֵּית פַּרְעֹה [בְּרֵאשִׁית מה]. כְּמוֹ בֵּית יִשְׂרָאֵל, בֵּית יְהוּדָה, עֲבָדָיו וְאַנְשֵׁי בֵּיתוֹ: {כג} <B> צְבָתִים.</B> מַאי טַעֲמָא דְּכַמָּה דְּאֶפְשָׁר לֹא טָרְחִינַן. גְּמָרָא: {כד} <B> לֹא כוּ'.</B> כֻּלְּהוּ יָבִיא דִתְנִינַן נַפְקָא לָן מִוְּתַקְרִיב יְתֵרָה כוּ'. בַּגְּמָרָא: {כה} כְּדִכְתִיב מֵהָחֵל חֶרְמֵשׁ בַּקָּמָה. רַשִׁ"י: {כו} כֵּן פֵּרֵשׁ רַשִׁ"י בְּמִשְׁנָה ב', רַךְ וּמָלֵא. וְכָתְבוּ הַתּוֹסָפוֹת, דַּהֲוֵי כְּמוֹ שִׂמְלָה שַׂלְמָה. אֲבָל לְשׁוֹן רַשִׁ"י בְּמַתְנִיתִין, כַּר וּמָל. וְזֶה לְשׁוֹנוֹ בְּפֵרוּשׁ הַחֻמָּשׁ, בְּעוֹד הַכַּר מָלֵא שֶׁהַתְּבוּאָה לַחָה וּמְלֵאָה בַּקַּשִּׁין שֶׁלָּהּ, וְעַל כֵּן נִקְרְאוּ הַמְּלִילוֹת כַּרְמֶל, וְכֵן כַּרְמֶל בְּצִקְלוֹנוֹ [מְלָכִים ב ד]: {כז} <B> בַּיּוֹם כוּ'.</B> וּמַתְנִיתִין דְּסוֹף פֶּרֶק ב' דִּמְגִלָּה דְּדַוְקָא בַּלַּיְלָה וְלֹא בַּיּוֹם, וְכֵן הָא דְּרֵישׁ פִּרְקִין דְּנִקְצַר בְּשַׁבָּת, אַתְיָא כְּרַבִּי אֶלְעָזָר בְּרַבִּי שִׁמְעוֹן, וּדְהָכָא כְּרַבִּי. גְּמָרָא: {כח} <B> הַשַּׁבָּת.</B> לְהַקְרָבָה, אֲבָל לִקְצִירָה לֹא. דְּהָא נִקְצַר בַּיּוֹם כָּשֵׁר, וְיוּכַל לְקָצְרָהּ מֵעֶרֶב שַׁבָּת, וְאַמַּאי תִּדְחֶה שַׁבָּת. גְּמָרָא: 

^ פרק יא

~ פרק יא - משנה א

{א} <B> שְׁתֵּי הַלֶּחֶם.</B> לְשׁוֹן הַתּוֹסָפוֹת, בַּמִּשְׁנָה וּבַמִּקְרָא קָרוּי לְשׁוֹן זָכָר וּלְשׁוֹן נְקֵבָה. וְשָׁמְעִינַן דִּבְמִשְׁנָתֵנוּ לֹא גָּרְסִינַן גַּבֵּי לֶחֶם הַפָּנִים אֶחָד שְׁנַיִם בִּלְשׁוֹן זָכָר. וְעַיֵּן תּוֹסְפוֹת יוֹם טוֹב: {ב} אַדְּעָלְמָא קָאֵי. דְּהָא בְּפַעַם אַחַת אֵין נֶאֱפוֹת אֶלָּא שְׁתַּיִם בִּלְבַד: {ג} <B> וּבִטְפוּס כוּ'.</B> דְּתָנוּ רַבָּנָן, וְשַׂמְתָּ אוֹתָם, בִּדְפוּס. וְכָתְבוּ הַתּוֹסָפוֹת, וְאִם תֹּאמַר וְהָא אַפִּיקְתֵּיהּ לוֹמַר שֶׁאֲפִיָּתָן שְׁתַּיִם שְׁתַּיִם. וְיֵשׁ לוֹמַר דְּאִם כֵּן לִכְתֹּב וְנָתַתָּ אוֹתָם, אֲבָל וְשַׂמְתָּ מַשְׁמַע שִׂימָה בִּדְפוּס: {ד} <B> בִּטְפוּס.</B> הֵן הַקְּעָרוֹת שֶׁל שֻׁלְחָן, כִּדְאָמַר קְעָרֹתָיו אֵלּוּ טְפוּסִין. וְכֵן פֵּרֵשׁ רַשִׁ"י בַּחֻמָּשׁ, שֶׁהָיָה נוֹתְנוֹ בִּקְעָרוֹת לְאַחַר אֲפִיָּה. תּוֹסָפוֹת. וּבַגְּמָרָא, וְלִהֲדְרָא לִדְפוּס קַמָּא, כֵּיוָן דְּאָפֵי לַהּ נַפְּחָא. וּמִזֶּה הוֹכִיחוּ הַתּוֹסָפוֹת דְּהַלֶּחֶם חוּץ לַדְּפוּס, דְּאִם לֹא כֵן הֵיכָא מִנַּפְּחָא כוּ'. וּלְפֵרוּשׁ הָרַ"ב צָרִיךְ לוֹמַר דְּמִתְּחִלָּה נַעֲשָׂה בְּתוֹךְ הַדְּפוּס, וְהַדְּפוּס שֶׁבַּתַּנּוּר הָיָה צַר וְנִכְנַס בְּתוֹךְ הַלֶּחֶם, וְהַלֶּחֶם מִבַּחוּץ וְנִדְבָּק בַּתַּנּוּר. וְעַיֵּן תּוֹסְפוֹת יוֹם טוֹב: {ה} וְהָיוּ מַסִּיקִין אוֹתוֹ עִם הַתַּנּוּר וְאוֹפֶה אֶת הַלֶּחֶם. רַשִׁ"י: 

~ פרק יא - משנה ב

{ו} וְכֵן כָּתַב הָרַמְבַּ"ם. וְעַל כָּרְחֵנוּ צָרִיךְ לוֹמַר שֶׁגִּרְסָא אַחֶרֶת הָיְתָה לָהֶם בַּגְּמָרָא. דַּאֲנַן גָּרְסִינַן הָכִי, הָא גּוּפָא קַשְׁיָא, אָמַרְתְּ לִישָׁתָן וַעֲרִיכָתָן בַּחוּץ, אַלְמָא מִדַּת יָבֵשׁ לֹא נִתְקַדְּשָׁה, [דְּאִי מִקַּדְּשָׁה מִגַּנְיָה מִלְּתָא אִי אַפִּיק לְהוּ אַבְּרָאֵי. וְלֹא כְּפֵרוּשׁ הַקֻּנְטְרֵס מִטַּעַם פְּסוּל יוֹצֵא, דְּמִשּׁוּם קִדּוּשׁ כְּלִי לֹא מִיפְּסַל בְּיוֹצֵא. תּוֹסָפוֹת], וַאֲפִיָּתָן בִּפְנִים, אַלְמָא מִדַּת יָבֵשׁ נִתְקַדְּשָׁה. אָמַר רָבָא כוּ' מַאי קֻשְׁיָא, דִּלְמָא עִשָּׂרוֹן לֹא מְקַדֵּשׁ, תַּנּוּר מְקַדֵּשׁ. אֶלָּא הָא קַשְׁיָא, וַאֲפִיָּתָן בִּפְנִים, אַלְמָא תַּנּוּר מְקַדֵּשׁ, וְאֵין דּוֹחוֹת אֶת הַשַּׁבָּת, אִפַּסְלוּ בְּלִינָה. אָמַר רָבָא כוּ' הָא קַמָּן דְּהַךְ מִלְּתָא דְּלִישָׁתָן וַעֲרִיכָתָן בַּחוּץ וַאֲפִיָּתָן בִּפְנִים אִתְבָּרַר טַעֲמָא מִשּׁוּם דְּמִדַּת יָבֵשׁ לֹא נִתְקַדְּשָׁה. אֶלָּא וַדַּאי שֶׁגִּרְסָתָם לֹא הָיְתָה כָּךְ. וּלְהָכִי נַמִּי פָּסַק כְּתַנָּא קַמָּא דְּמִשְׁנָה ה' פֶּרֶק ט' דְּמִדּוֹת יָבֵשׁ נִתְקַדְּשׁוּ. וְעַיֵּן תּוֹסְפוֹת יוֹם טוֹב: 

~ פרק יא - משנה ג

{ז} וְלִי נִרְאֶה דְּהָכִי גָּרְסִינַן, לִישָׁתָן וַעֲרִיכָתָן וַאֲפִיָּתָן: {ח} וְהַאי דְּלֹא מָשְׁחוּ עִשָּׂרוֹן שָׁלֵם, מִפְּנֵי שֶׁכָּל אָדָם מוֹדֵד בּוֹ מִנְחָתוֹ וּפְעָמִים שֶׁמּוֹצִיאוֹ לַחוּץ. אֲבָל זֶה אֵינוֹ מָסוּר אֶלָּא לַכֹּהֲנִים לַחֲצוֹת בּוֹ עֶשְׂרוֹנִים. וְהַתּוֹסָפוֹת פֵּרְשׁוּ דַּחֲבִתִּין כֵּיוָן דְּיֵשׁ בָּהֶן שֶׁמֶן הֻצְרְכוּ לֵעָשׂוֹת בִּכְלֵי הַלַּח, וּמִדּוֹת הַלַּח נִתְקַדְּשׁוּ לְכֻלֵּי עָלְמָא, וְהוּא הַדִּין לְכָל הַמְּנָחוֹת הַטְּעוּנוֹת שֶׁמֶן: 

~ פרק יא - משנה ד

{ט} <B> כְּלִי כוּ'.</B> בַּגְּמָרָא יָלֵיף לֵיהּ מִקְּרָא. וְעַיֵּן תּוֹסְפוֹת יוֹם טוֹב: {י} וְזֶה הַמַּאֲמָר מְחֻבָּר בְּמַה שֶּׁאָמַר שֶׁלֶּחֶם הַפָּנִים מֻתָּר לָלוּשׁ אוֹתָן בַּחוּץ וְנֶאֱפוֹת בִּפְנִים. הָרַמְבַּ"ם. כְּלוֹמַר דְּאִלּוּ שְׁאָר מְנָחוֹת לִישָׁתָן וַעֲרִיכָתָן נַמִּי בִּפְנִים כוּ'. וְרַשִׁ"י פֵּרֵשׁ לִישָׁה וַעֲרִיכָה הַכֹּל בִּכְלֵי שָׁרֵת בִּפְנִים וְלֹא בַּחוּץ. וּלְפֵרוּשׁוֹ כֻּלָּהּ חֲדָא מִלְּתָא הִיא. וְהַתּוֹסָפוֹת פֵּרְשׁוּ דְּבַחוּץ אַטְּחִינָה וְהַרְקָדָה קָאֵי. דְּלֹא בָּעוּ כְּלֵי שָׁרֵת. וְעַיֵּן תּוֹסְפוֹת יוֹם טוֹב: {יא} <B> כֵּיצַד.</B> הוּא שָׁאַל עַל סִבַּת הֱיוֹת לֶחֶם הַפָּנִים נֶאֱפֶה בִּדְפוּסִים. וְאָמַר שֶׁסִּבַּת זֶה שֶׁיְּהֵא בַּעַל שְׁטָחִים מִשִּׁשָּׁה רוּחוֹת, וְכֵן שְׁתֵּי הַלֶּחֶם. הָרַמְבַּ"ם. וְרָצָה לוֹמַר בְּשִׁשָּׁה שְׁטָחִים, שֶׁטַח הַתַּחַת, וּשְׁנֵי שִׁטְחֵי הַכְּפִילָה שֶׁמִּזֶּה וּמִזֶּה, וְהֵם שְׁלֹשָׁה שֶׁהֵם שִׁשָּׁה, שְׁלֹשָׁה מִבַּחוּץ וּשְׁלֹשָׁה מִבִּפְנִים. וְיָלְפִינַן שְׁתֵּי הַלֶּחֶם מִלֶּחֶם הַפָּנִים, אֶלָּא דִּבְלֶחֶם הַפָּנִים שָׁנִינוּ מִשּׁוּם פְּלֻגְתָּא דְּרַבִּי יְהוּדָה וְרַבִּי מֵאִיר. וְעַיֵּן תּוֹסְפוֹת יוֹם טוֹב: {יב} כֵּן הוּא לְשׁוֹן רַשִׁ"י. וְנִרְאֶה לִי גִּרְסַת רַשִׁ"י בַּמִּשְׁנָה כָּךְ הִיא, שֶׁיְּהֵא לוֹ פָּנִים שֶׁיְּהֵא לוֹ פִנִּים. וְתַרְתֵי יָלְפִינַן מִמַּשְׁמָעוּת הַפָּנִים. חֲדָא כְּדִכְתִיב פָּנִים וְדָרְשִׁינַן דְּפָנוֹת, וְהַיְנוּ כְּפִילוּת דִּלְקַמָּן. וַחֲדָא דְּקָרִינַן פִּנִּים שֶׁפֵּרוּשׁוֹ זָוִיּוֹת וְהֵן הֵן הַקְּרָנוֹת. וְלֹא אֲתָא בֶּן זוֹמָא לְפַלּוֹגֵי אֶלָּא לְפָרוֹשֵׁי דִּדְפָנוֹת וְזָוִיּוֹת מִקְּרָא קָא יָלְפִינַן. וְעַיֵּן תּוֹסְפוֹת יוֹם טוֹב: 

~ פרק יא - משנה ה

{יג} בְּמַסֶּכֶת כֵּלִים פֶּרֶק י"ז מִשְׁנָה י': {יד} נִרְאֶה לִי שֶׁצָּרִיךְ לְהַגִּיהַּ וּבָהֶן הֵן הַקְּרָנוֹת. וְעַיֵּן תּוֹסְפוֹת יוֹם טוֹב: {טו} וְאַף עַל גַּב דִּבְמִשְׁנָה ד' פֶּרֶק ה' דִּפְסָחִים אָמְרִינַן דְּעַל חָמֵץ לָאו דַּוְקָא בְּסָמוּךְ, הָכָא שָׁאנֵי, דִּסְבָרָא הוּא דַּהֲוֵי בְּסָמוּךְ דְּהָא בִּשְׁעַת הַנָּחַת הַלֶּחֶם הָיוּ מַנִּיחִים אוֹתָם וּבִשְׁעַת סִלּוּקָם נִקְטָרִים. תּוֹסָפוֹת: 

~ פרק יא - משנה ו

{טז} <B> אַרְבָּעָה כוּ'.</B> בַּגְּמָרָא יָלְפִינַן לְכָל הָנֵי מִקְּרָא: {יז} <B> סְנִיפִין.</B> שֵׁם לְדָבָר הֶעָשׂוּי לְחַבֵּר וּלְהַחֲזִיק דָּבָר אַחֵר: {יח} <B> מֵרָאשֵׁיהֶן.</B> כְּלוֹמַר בְּאוֹתוֹ חֵלֶק שֶׁבָּהֶן שֶׁעוֹלֶה לְמַעְלָה עַל הַשֻּׁלְחָן. לְפִי שֶׁהַסְּנִיפִין הֵן כְּמוֹ יְתֵדוֹת זָהָב עוֹמְדוֹת בָּאָרֶץ וּגְבוֹהִים עַד לְמַעְלָה מִן הַשֻּׁלְחָן הַרְבֵּה. כְּמוֹ שֶׁכָּתַב רַשִׁ"י בְּפֵרוּשׁ הַחֻמָּשׁ: {יט} <B> חָלוּל.</B> כְּדֵי שֶׁתְּהֵא רוּחַ מְנַשֶּׁבֶת בֵּינֵיהֶם. הָרַמְבַּ"ם: {כ} <B> דּוֹחֶה כוּ'.</B> וְאַף עַל גַּב דְּמִדְּאוֹרַיְתָא נִינְהוּ כִּדְנַפְקָא לְהוּ מִקְּרָא, הָא אָמַר רַבִּי מֵאִיר כָּל מְלָאכָה שֶׁאֶפְשָׁר לַעֲשׂוֹתָהּ מֵעֶרֶב שַׁבָּת אֵינָהּ דּוֹחָה כוּ', וְהָכִי נַמִּי אֶפְשָׁר דְּלֹא דָּחֵי שַׁבָּת עֲלַיְהוּ, טַעֲמָא מַאי [מְשַׁוֵּי לְהוּ לַקָּנִים] דְּלֹא לְעַפֵּשׁ לֶחֶם, בְּכִי הַאי שִׁעוּרָא לֹא מִיעַפַּשׁ. גְּמָרָא. וְכָתְבוּ הַתּוֹסָפוֹת דְּאֵין אִסּוּרָא אֶלָּא מִשּׁוּם טִלְטוּל בְּעָלְמָא, וַאֲפִלּוּ הָכִי גָּזְרוּ עֲלֵיהֶם בַּמִּקְדָּשׁ וְאַף עַל גַּב דַּחֲזוּ לְמִצְוָה, כֵּיוָן דְּאֵין עָשׂוּי כְּלִי. תּוֹסָפוֹת. וְעַיֵּן תּוֹסְפוֹת יוֹם טוֹב: {כא} <B> לְאָרְכּוֹ.</B> לָאו לְמֵימְרָא שֶׁהָיוּ מֻנָּחִין מִמִּזְרָח לְמַעֲרָב עַל אֹרֶךְ הַשֻּׁלְחָן, דִּכְהַאי גַוְנָא אֵין מָקוֹם פָּנוּי כְּלָל. אֶלָּא מִצָּפוֹן לְדָרוֹם הָיוּ מֻנָּחִין וּבַמָּקוֹם הַפָּנוּי שֶׁבֵּין שְׁתֵּי הַמַּעֲרָכוֹת, שֶׁאוֹתוֹ מָקוֹם פָּנוּי הוּא מִצַּד אָרְכּוֹ שֶׁל שֻׁלְחָן שֶׁהוּא שְׁנֵים עָשָׂר טְפָחִים. וּסְתָמָא כְּרַבִּי מֵאִיר. וְעַיֵּן תּוֹסְפוֹת יוֹם טוֹב: {כב} וְשִׁיֵּר נַמִּי מְנוֹרָה דִּלְרָחְבּוֹ שֶׁל בַּיִת הָיְתָה עוֹמֶדֶת, וְרַבִּי אֱלִיעֶזֶר בְּרַבִּי שִׁמְעוֹן הִיא, וּכְוָתֵיהּ פָּסַק הָרַמְבַּ"ם. וְהַתּוֹסָפוֹת כָּתְבוּ דַּאֲפִלּוּ כְּרַבִּי, וְאִין הָכִי נַמִּי דְּלֹא שִׁיֵּר מִידִי, וּדְלֹא תָּנֵי אָרוֹן, דִּבְלִפְנַי וְלִפְנִים לֹא מַיְרֵי: 

~ פרק יא - משנה ז

{כג} וְאַכַּתִּי תִּקְשֵׁי לָמָּה שֶׁל שַׁיִשׁ וְלֹא שֶׁל כֶּסֶף. הִלְכָּךְ הַנָּכוֹן כְּמוֹ שֶׁכָּתַב הָרַ"ב בִּשְׁקָלִים דְּאַחַר שֶׁנֶּאֱפָה הִנִּיחוּהוּ עַל שֶׁל שַׁיִשׁ עַד שֶׁיְּסַדְּרוּהוּ וְהַשְׁתָּא עָשׂוּ שֶׁל שַׁיִשׁ שֶׁלֹּא יִתְעַפֵּשׁ כֵּיוָן שֶׁשָּׁהָה זְמַן רַב: {כד} דִּקְדֻשַּׁת צָפוֹן חֲמִירָא דְּקָדְשֵׁי קָדָשִׁים שְׁחִיטָתָן בַּצָּפוֹן: {כה} כְּלוֹמַר שָׁוֶה בְּשָׁוֶה: {כו} <B>עֶרֶב שַׁבָּת. </B>צָרִיךְ עִיּוּן אַמַּאי לֹא מַיְתֵי לְמִשְׁנָה זוֹ בַּגְּמָרָא [סֻכָּה דַּף נד] וְלוֹמַר דְּאַתְיָא כַּאֲחֵרִים: {כז} <B> שָׂעִיר כוּ'.</B> וּכְשֶׁתְּעַיֵּן כָּל קָרְבְּנוֹת יוֹם הַכִּפּוּרִים לֹא תִמְצָא בָּהֶן מַה שֶּׁיֵּאָכֵל זוּלָתִי שְׂעִיר חַטָּאת הַנַּעֲשֶׂה בַּחוּץ. הָרַמְבַּ"ם: {כח} <B> הַבַּבְלִיִּים כוּ'.</B> הָכִי קָאָמַר, נֶאֱכָל לָעֶרֶב, וּמִי הֵם הָאוֹכְלִים כוּ': {כט} לְפִי שֶׁלֹּא עָלוּ בִּימֵי עֶזְרָא. גְּמָרָא. וּמַה שֶּׁמַּזְכִּירִין אוֹתָם לִגְנַאי עַל שֶׁאוֹכְלִים אֶת הַשְּׂעִירִים חַיִּים, אַף עַל גַּב דְּמִצְוָה קָעָבְדֵי שֶׁלֹּא יָבֹאוּ לִידֵי נוֹתָר, לְפִי שֶׁהִרְגִּילוּ עַצְמָם כְּמוֹ כֵן אַף בְּכָל הַשָּׁנִים, דְּמֵחֲזֵי כְּרָעַבְתָּנוּתָא. תּוֹסָפוֹת: {ל} <B> חַי.</B> וְאֵין בּוֹ מִשּׁוּם דַּם הָאֵבָרִים שֶׁהוּא בְּלֹא תַּעֲשֶׂה וְלוֹקִין עָלָיו, דְּבִכְרֵתוֹת דַּף כ"ב מוֹקְמִינַן לַהּ דַּוְקָא בִּדְפֵרַשׁ, וּלְפִיכָךְ שָׁרֵי אַף בְּלֹא מְלִיחָה. וְעַיֵּן תּוֹסְפוֹת יוֹם טוֹב: 

~ פרק יא - משנה ח

{לא} <B> כֵּיצַד יַעֲשֶׂה.</B> שֶׁלֹּא יָבֹא דָּבָר לִפְסוּל, יַנִּיחֶנָּה עִם הַבְּזִיכִים לַשַּׁבָּת הַבָּאָה. אִי נַמִּי, מַה יַּעֲשֶׂה מִן הַלֶּחֶם אַחַר שֶׁהֻקְטְרוּ הַבְּזִיכִין. תּוֹסָפוֹת. וְעַיֵּן תּוֹסְפוֹת יוֹם טוֹב: 

~ פרק יא - משנה ט

{לב} <B> עַל שְׁלֹשָׁה.</B> כְּלוֹמַר אֵין פָּחוּת מִשְּׁנֵי יָמִים שֶׁעָבְרוּ וְכֵן שְׁלֹשָׁה. וְלֹא קַשְׁיָא דְּלִתְנֵי לִשְׁנַיִם וְלִשְׁלֹשָׁה. עַיֵּן בְּרֵישׁ מַסֶּכֶת פָּרָה: {לג} <B> צוֹם.</B> חָל יוֹם הַכִּפּוּרִים בְּעֶרֶב שַׁבָּת. אֵין לֶחֶם הַפָּנִים נֶאֱפֶה בּוֹ. רַשִׁ"י: 

^ פרק יב

~ פרק יב - משנה א

{א} שֶׁכָּל הָרָאוּי לַמִּזְבֵּחַ אֵינוֹ יוֹצֵא מִידֵי הַמִּזְבֵּחַ לְעוֹלָם. גְּמָרָא: {ב} <B> אֵין כוּ'.</B> דְּמִכְּלִי שָׁרֵת לֹא אַשְׁכְּחַן דָּבָר דְּמִפָּרַק. גְּמָרָא. פֵּרֵשׁ רַשִׁ"י וַאֲפִלּוּ בְּהֵמָה בַּעֲלַת מוּם שֶׁנֶּאֱמַר בָּהּ פִּדְיוֹן, לְאַחַר שֶׁקִּדְּשָׁהּ בִּכְלִי שָׁרֵת כְּגוֹן שֶׁשְּׁחָטָהּ, לֹא אַשְׁכְּחַן בָּהּ פִּדְיוֹן: {ג} <B> הָעוֹפוֹת.</B> כְּשֶׁקָּדַם הֶקְדֵּשָׁן לְמוּמָן מַיְרֵי. אֲבָל קָדַם מוּמָן לְהֶקְדֵּשָׁן נִפְדִּין. תּוֹסָפוֹת. וְאֶפְשָׁר דִּלְעִנְיַן טֻמְאָה נַמִּי נִשְׁנוּ, וּלְאַחַר מְלִיקָה. כְּגוֹן עוֹלָה שֶׁאֵינָהּ בָּאָה לִכְלִי שָׁרֵת כְּלָל וְלֹא הֲוָה כִּבְהֵמָה שְׁחוּטָה דִּלְעֵיל, וּלְהָכִי אִצְטְרִיךְ לְאַשְׁמְעִינַן: {ד} <B> וְהָעֵצִים כוּ'.</B> וְאַף עַל גַּב דְּלֹא קְדֻשַּׁת הַגּוּף נִינְהוּ אֶלָּא מַכְשִׁירֵי קָרְבָּן הֵם, אֲפִלּוּ הָכִי הוֹאִיל וּמְנָחוֹת וּנְסָכִים טְהוֹרִים אֵין לָהֶם פִּדְיוֹן, הָנֵי אַף עַל גַּב דְּנִטְמְאוּ כִּטְהוֹרִים דַּמְיָן. עֵצִים וּלְבוֹנָה לָאו בְּנֵי אֲשְׁווּיֵי אֹכְלָא נִינְהוּ אֶלָּא הֶקְדֵּשׁ מְשַׁוֵּי לְהוּ אֹכֶל, דְּעֵצִים כַּמָּה דְּלֹא מְשַׁפֵּי לְהוּ לִגְזִירִין לֹא מִתְכַּשְּׁרֵי. לְבוֹנָה נַמִּי כְּמָה דְּלֹא קָדְשָׁה בִּכְלִי שָׁרֵת לֹא מִתְכַּשְּׁרָה. וּכְלֵי שָׁרֵת נַמִּי הוֹאִיל וְאִית לְהוּ טָהֳרָה בְּמִקְוֶה. גְּמָרָא. וְעַיֵּן תּוֹסְפוֹת יוֹם טוֹב: {ה} וּתְמֵהַנִי, דְּהָא אָמְרִינַן דְּמַכְשִׁירֵי קָרְבָּן לָאו קְדֻשַּׁת הַגּוּף הֵן. וְהָרַמְבַּ"ם לֹא פֵּרֵשׁ כְּלוּם בָּזֶה, וְנִיחָא דַּהֲוֵי כְּמַשְׁמָעָהּ שֶׁכָּל שֶׁאֵין בְּהֵמָה אֵין בּוֹ פִּדְיוֹן. וְעַיֵּן תּוֹסְפוֹת יוֹם טוֹב: 

~ פרק יב - משנה ב

{ו} <B> שְׁנֵי כוּ'.</B> וּצְרִיכָא, דְּאִי אַשְׁמְעִינַן הַךְ קַמַּיְתָא, מִשּׁוּם דְּאָמַר בְּמַחֲבַת וְקָא מַיְתֵי בְּמַרְחֶשֶׁת (מִשּׁוּם הָכִי לֹא יָצָא) אֲבָל הָכָא דְּאִידִי וְאִידִי (כְּלִי שֶׁנָּדַר וְשֶׁהֵבִיא) בְּמַחֲבַת וְאִידִי וְאִידִי בְּמַרְחֶשֶׁת אֵימָא יְדֵי נִדְרוֹ נַמִּי יָצָא. וְאִי אַשְׁמוֹעִינַן הַךְ מִשּׁוּם דְּקָא פָּלֵיג לְהוּ, אֲבָל הָתָם דְּלֹא פָּלֵיג לְהוּ אֵימָא לֹא, צְרִיכָא. גְּמָרָא: {ז} <B> אָמְרוּ לוֹ כוּ'.</B> יֵרָאֶה לִי דְּהוּא הַדִּין נַמִּי בְּרֵישָׁא אָמְרוּ לוֹ בְּמַחֲבַת נָדַרְתָּ. אֶלָּא דִּבְמַאי דְּסָלֵיק אַשְׁמוֹעִינַן. וְהוּא הַדִּין לְרֵישָׁא: 

~ פרק יב - משנה ג

{ח} וּמִיהוּ בְּרֵישׁ פֶּרֶק ב' דְּנָזִיר בְּאוֹמֵר הֲרֵינִי נָזִיר מִן הַגְּרוֹגָרוֹת, סָבְרֵי בֵּית הִלֵּל דְּלֹא הָוֵי נָזִיר, שֶׁלֹּא נָדַר כְּדֶרֶךְ הַנּוֹדְרִים, דְּדַוְקָא גַּבֵּי מִנְחָה מֵבִיא מִן הַחִטִּים, מִשּׁוּם דִּשְׂעֹרִין שָׁיְכָא גַּבֵּי מִנְחָה כִּדְאַשְׁכְּחַן מִנְחַת הָעֹמֶר וּמִנְחַת קְנָאוֹת דְּבָאוֹת שְׂעֹרִין, וּלְמִנְחָה מְעַלְּיָא אִכַּוֵּין. אֲבָל גְּרוֹגֶרֶת לֹא שָׁיְכֵי לִנְזִירוּת, וּמֵעִקָּרָא כִּי אָמַר הֲרֵינִי נָזִיר לֹא הָיָה בְּדַעְתּוֹ לִנְזִירוּת כְּלָל. תּוֹסָפוֹת וְעַיֵּן תּוֹסְפוֹת יוֹם טוֹב: 

~ פרק יב - משנה ד

{ט} וְקַשְׁיָא דְּאִם כֵּן מִשְׁנָה זוֹ כֻּלָּהּ נִדְחֵית מֵהַהֲלָכָה. דְּדִבְרֵי תַּנָּא קַמָּא נִדָּחִין מִפְּנֵי הַקֻּשְׁיָא הָאֲמִתִּית שֶׁהִקְשָׁה עָלָיו רַבִּי שִׁמְעוֹן, וְדִבְרֵי רַבִּי שִׁמְעוֹן נַמִּי נִדָּחִין מִפְּנֵי דִּלְעֵיל פָּסְקוּ הָרַמְבַּ"ם וְהָרַ"ב דְּלֹא כְּרַבִּי אֱלִיעֶזֶר בֶּן יַעֲקֹב כוּ'. אֲבָל הָרַמְבַּ"ם בְּפֵרוּשׁוֹ כָּתַב וְזֶה לְשׁוֹנוֹ, אַף עַל פִּי שֶׁזָּכַרְנוּ בְּפֶרֶק ג' מִמַּסֶּכֶת זוֹ שֶׁבְּלִילָה אֵינָהּ מְעַכֶּבֶת עַל מְנָת שֶׁתְּהֵא הַמִּנְחָה מֻעֶטֶת עַד כְּדֵי שֶׁאִם רָצָה לִבְלֹל אוֹתָהּ שֶׁיּוּכָל לִבְלֹל, אֲבָל הָיְתָה מְרֻבָּה עַד שֶׁאִי אֶפְשָׁר לִבְלֹל אוֹתָהּ בְּבַת אַחַת אִי אֶפְשָׁר בְּלֹא בְּלִילָה. עַד כָּאן. וְנִרְאִין דְּבָרָיו דַּאֲפִלּוּ לְתַנָּא קַמָּא דְּרַבִּי אֱלִיעֶזֶר בֶּן יַעֲקֹב דִּלְכָל עִשָּׂרוֹן מֵבִיא לֹג אֲפִלּוּ הָכִי כָּל שֶׁהָעֶשְׂרוֹנוֹת יוֹתֵר עַל שִׁשִּׁים מִתּוֹךְ שֶׁהַסֹּלֶת רַב הוּא אִי אֶפְשָׁר לְהִבָּלֵל יָפֶה אֲפִלּוּ יִהְיֶה לוֹ לֻגִּים כְּמִסְפַּר הָעֶשְׂרוֹנוֹת. וְהַשְׁתָּא מִשְׁנָתֵנוּ הֲלָכָה הִיא וּמִטַּעֲמָא דְּרַבִּי שִׁמְעוֹן: {י} וְאִם כֵּן הוּא אֶחָד מִשִׁשָּׁה עָשָׂר בַּלֹּג. וְקָשֶׁה, דִּבְפֶרֶק ג' וּפֶרֶק ז' דְּמִקְוָאוֹת פֵּרֵשׁ שֶׁהוּא חֵלֶק מִשִׁשִּׁים וְאַרְבָּעָה בַּלֹּג, וְכֵן הוּא בַּגְּמָרָא דְּבָבָא בָּתְרָא דַּף צ'. וְעַיֵּן תּוֹסְפוֹת יוֹם טוֹב: {יא} <B> שְׁנַיִם וַחֲמִשָּׁה.</B> תֵּימַהּ, דְּכִי הֵיכִי דְּאָמְרִינַן גַּבֵּי מְנָחוֹת בְּמִשְׁנָה ג' דְּאִם אוֹמֵר חֲצִי עִשָּׂרוֹן יָבִיא עִשָּׂרוֹן שָׁלֵם, עִשָּׂרוֹן וּמֶחֱצָה יָבִיא שְׁנַיִם, הָכָא נַמִּי נֵימָא כִּי אָמַר לֹג אוֹ שְׁנַיִם יָבִיא שְׁלֹשָׁה, וְכִי אָמַר חֲמִשָּׁה יָבִיא שִׁשָּׁה. וְשֶׁמָּא יֵשׁ לוֹמַר כוּ'. תּוֹסָפוֹת. וְלִי נִרְאֶה דְּכֵיוָן דְּנִדְבַת יַיִן לָאו בְּהֶדְיָא כְּתִיבָא אֶלָּא מִיִּתּוּרָא דְּאֶזְרָח כִּדְאִיתָא בַּגְּמָרָא, לֹא נוּכַל לְחַיְּבוֹ עַד דְּפָרִישׁ. וְלוּלֵא דְּמִסְתְּפִינָא הָיִיתִי אוֹמֵר דְּאִין הָכִי נַמִּי דְּחַיָּב לְהַשְׁלִים. וּמַתְנִיתִין לְגוּפֵיהּ אִצְטְרִיךְ לְאַשְׁמְעִינַן בְּאֵיזוֹ מִן הָעִנְיָנִים מְנַדְּבִין יַיִן. וְעַיֵּן תּוֹסְפוֹת יוֹם טוֹב: {יב} אוֹ כְּדֵי נִסְכֵּי שְׁלֹשָׁה כְּבָשִׂים: {יג} אוֹ שְׁנֵי כְּבָשִׂים וְאַיִל: {יד} וּמַשְׁמַע דְּכָךְ הוּא מֵבִיא. וְעַיֵּן תּוֹסְפוֹת יוֹם טוֹב: 

~ פרק יב - משנה ה

{טו} הָכִי אָמַר שְׁמוּאֵל סוֹף פֶּרֶק י' דִּזְבָחִים וְיָלֵיף לֵיהּ מִקְּרָא (וּבְתוֹרַת כֹּהֲנִים יָלְפִינַן נַמִּי דְּמִתְנַדְּבִין יַיִן). וּמִיהוּ וַדַּאי דְלִקְמְצֵיהּ בְּפַס יָדוֹ כְּדֶרֶךְ קְמִיצַת הַמִּנְחָה אִי אֶפְשָׁר, אֶלָּא שֶׁמַּפְרִישׁ בִּכְלִי שִׁעוּר קֹמֶץ שֶׁהוּא כִּשְׁנֵי זֵיתִים. וְעַיֵּן תּוֹסְפוֹת יוֹם טוֹב: {טז} דְּהָא בְּמִשְׁנָה ה' פֶּרֶק ג' לֹא תְּנַן דְּיַיִן מְעַכֵּב הַמִּנְחָה. אֲבָל קָשֶׁה, מַאי בָּעֵי לְהָכִי, תֵּפּוּק לֵיהּ מִמַּשְׁמָעוּתָן שֶׁל הַדְּבָרִים שֶׁהַיַּיִן בִּפְנֵי עַצְמוֹ מַמָּשׁ קָרֵב, וְכִדְפֵרֵשׁ בַּשֶּׁמֶן דְּלֹא אַשְׁכְּחַן דְּלֵיתֵי בִּכְלִי בִּפְנֵי עַצְמוֹ. וּלְשׁוֹן רַשִׁ"י, אֵינוֹ מְעֹרָב בַּמִּנְחָה: 

^ פרק יג

~ פרק יג - משנה א

{א} <B> יָבִיא אֶחָד.</B> פְּשִׁיטָא. וְכֵן עֶשְׂרוֹנִים נַמִּי פְּשִׁיטָא, דְּמִעוּט עֶשְׂרוֹנִים שְׁתַּיִם. פֵּרַשְׁתִּי וְאֵינִי יוֹדֵעַ כוּ' אִצְטְרִיךְ לֵיהּ. גְּמָרָא: {ב} אֲבָל בְּמִנְחַת נְסָכִים לֹא אִכַּוֵּן, אַף עַל גַּב דְּמִתְנַדֵּב אָדָם מִנְחַת נְסָכִים בְּכָל יוֹם, דִּסְתָמָא דַּעְתֵּיהּ אַמְּנָחוֹת הַמְפֹרָשׁוֹת וּרְגִילוֹת לָבֹא בִּפְנֵי עַצְמָן וְלֹא בִּגְלַל זֶבַח. תּוֹסָפוֹת: 

~ פרק יג - משנה ב

{ג} אֲבָל בַּמִּשְׁנָה דִּלְעֵיל לֹא פָּלֵיג, דְּהַהִיא בְּאוֹמֵר פֵּרַשְׁתִּי עֶשְׂרוֹנוֹת אֲבָל לֹא קְבַעְתִּים בִּכְלִי אֶחָד, דְּמַיְתֵי שִׁשִּׁים עֶשְׂרוֹנוֹת בְּשִׁשִּׁים מָאנֵי. גְּמָרָא. וְקָשֶׁה, דְּאִם כֵּן אַמַּאי סַגִּי לְעֵיל בְּשִׁשִּׁים. וְיֵשׁ לוֹמַר דְּדָמֵי לְמִשְׁנָה ה' דְּיָבִיא כְּיוֹם הַמְרֻבֶּה, דְּשִׁשִּׁים עִשָּׂרוֹן יוֹם מְרֻבֶּה הוּא. וְעַיֵּן תּוֹסְפוֹת יוֹם טוֹב: 

~ פרק יג - משנה ג

{ד} <B> עֵצִים.</B> תָּנוּ רַבָּנָן, קָרְבָּן [נֶפֶשׁ כִּי תַקְרִיב קָרְבַּן מִנְחָה], מְלַמֵּד שֶׁמִּתְנַדְּבִין עֵצִים. [וּבְתוֹרַת כֹּהֲנִים מְרַבִּינַן מִנֵּיהּ נַמִּי יַיִן וְשֶׁמֶן וּלְבוֹנָה]. וְכֵן הוּא אוֹמֵר דְּעֵצִים אִקְרֵי קָרְבָּן, וְהַגּוֹרָלוֹת הִפַּלְנוּ עַל קָרְבַּן הָעֵצִים. עַיֵּן תּוֹסְפוֹת יוֹם טוֹב: {ה} <B> מִקֹּמֶץ.</B> תְּנַן נַמִּי הָכִי בְּסוֹף פֶּרֶק ז' דִּשְׁקָלִים. וּפֵרֵשׁ הָרַ"ב שֶׁזֶּה שִׁעוּר הַלְּבוֹנָה הַבָּאָה עִם הַמִּנְחָה, דִּכְתִיב וְהֵרִים מִמֶּנּוּ וְכוּ'. וְהָכִי אִיתָא בַּגְּמָרָא. וְאַף עַל גַּב דִּבְפֶרֶק קַמָּא מִשְׁנָה ג' פֵּרֵשׁ הָרַ"ב דְּבִשְׁנֵי קֳרָטִין כְּשֵׁרָה, וְיָלֵיף לַהּ מִקְּרָא, הַיְנוּ בְּדִיעֲבַד. וּמִיהוּ הָכָא דְּנוֹדֵר בַּלְּבוֹנָה בִּפְנֵי עַצְמָהּ לֹא יָצָא אֶלָּא בְּקֹמֶץ, דִּלְהָכִי אִצְטְרִיךְ עַל הַמִּנְחָה, דְּבַהֲדֵי מִנְחָה אִין, בִּפְנֵי עַצְמָהּ לֹא. וְאִיכָּא מַאן דְּאָמַר דִּבְבָאָה בִּפְנֵי עַצְמָהּ נַמִּי פְּלִיגֵי. וְהִיא פְּלֻגְתָּא בַּגְּמָרָא. וְעַיֵּן תּוֹסְפוֹת יוֹם טוֹב: {ו} <B> הַקֹּמֶץ כוּ'.</B> לָאו דַּוְקָא. דְּהוּא הַדִּין בְּכַזַּיִת דְּחַיָּב, כְּרַבָּנָן דִּזְבָחִים פֶּרֶק י"ג מִשְׁנָה ד'. אֶלָּא לַאֲפוֹקֵי מֵרַבִּי אֱלִיעֶזֶר דְּמִשְׁנָה ו' שָׁם בִּבְזִיכֵי לְבוֹנָה עַד שֶׁיַּקְרִיב שְׁנֵי קֳמָצִים. תּוֹסָפוֹת. וְעַיֵּן תּוֹסְפוֹת יוֹם טוֹב: {ז} <B> שְׁנֵי קֳמָצִים.</B> בְּתוֹרַת כֹּהֲנִים יָלֵיף לֵיהּ: 

~ פרק יג - משנה ד

{ח} <B> זָהָב.</B> זֶה לְבֶדֶק הַבַּיִת. הָרַמְבַּ"ם: {ט} וּבְסוֹף פֶּרֶק ו' דִּשְׁקָלִים פֵּרֵשׁ הָרַ"ב, מֵבִיא אֲפִלּוּ צִנּוֹרָא שֶׁהוּא כְּמִין מַזְלֵג קָטָן. וְעַיֵּן תּוֹסְפוֹת יוֹם טוֹב: {י} <B> מִדִּינָר.</B> וְדִלְמָא פְּרִיטֵי. אָמַר רַב שֵׁשֶׁת בְּאַתְרָא דְּלֹא סַגִּי פְּרִיטֵי דְּכַסְפָּא. גְּמָרָא: 

~ פרק יג - משנה ה

{יא} דְּשֶׁמֶן דְּבָא בִּנְדָבָה גָּמְרִינַן מִמִּנְחַת נְדָבָה. דְּתַנְיָא, קָרְבָּן, כְּלוֹמַר וְכִי תַקְרִיב קָרְבַּן מִנְחָה, מְלַמֵּד שֶׁמִּתְנַדְּבִין שֶׁמֶן. וְדוּן מִינָהּ וּמִינָהּ, מַה מִּנְחָה בְּלֹג אַף שֶׁמֶן בְּלֹג. וְרַבִּי סָבַר, דּוּן מִינָהּ וְאוֹקֵי בְּאַתְרָהּ, דְּשֶׁמֶן הַבָּא בִּפְנֵי עַצְמוֹ הָוֵי כַּנְּסָכִים דּוּמְיָא דְּיַיִן. בַּגְּמָרָא. וְעַיֵּן תּוֹסְפוֹת יוֹם טוֹב: {יב} <B> וְאֵינִי יוֹדֵעַ כוּ'.</B> מִן הַיַּיִן אוֹ מִן הַשֶּׁמֶן. הָרַמְבַּ"ם: {יג} לֹא דָק. אֶלָּא שְׁנֵי תְּמִידֵי הַיּוֹם הֲוָה לֵיהּ לַחְשֹׁב בִּמְקוֹם שְׁנֵי מוּסְפֵי הֶחָג. וְלָכֵן רָאוּי הָיָה לוֹ שֶׁיִּכְתֹּב וְאַרְבָּעָה כְּבָשִׂים, שְׁנֵי מוּסְפֵי שַׁבָּת וּשְׁנֵי תְּמִידֵי הַיּוֹם: {יד} גַּם כֵּן לְפוּם רִיהֲטָא כָּתַב כֵּן, דְּהָא חַטָּאת הוּא וְאֵין לַחַטָּאת נְסָכִים, כְּדִתְנַן בְּפֶרֶק ט' מִשְׁנָה ו': {טו} שֶׁכֵּן שָׁנִינוּ שָׁם מִשְׁנָה ג' כוּ'. וְזֶה הַמִּסְפָּר שָׁוֶה לַשֶּׁמֶן וְלַיַּיִן: 

~ פרק יג - משנה ז

{טז} <B> עֵגֶל כוּ'.</B> גַּם כֵּן דַּעַת רַבִּי. הָרַמְבַּ"ם: {יז} וַהֲוָה לֵיהּ לְפָרֵשׁ אַיִל בֶּן שְׁתֵּי שָׁנִים, כְּדִתְנַן בְּמִשְׁנָה ג' פֶּרֶק קַמָּא דְּפָרָה: 

~ פרק יג - משנה ח

{יח} <B>וּנְסָכָיו.</B> הַיַּיִן וְהַסֹּלֶת שֶׁמְּבִיאִין עִם הַקָּרְבָּן נִקְרָאִים נְסָכִים. הָרַמְבַּ"ם: 

~ פרק יג - משנה ט

{יט} וְאַרֵישָׁא יָבִיא בְּדָמָיו שְׁנַיִם דַּהֲוֵי קָטָן וְהֵבִיא גָּדוֹל [שֶׁבְּכָל מָקוֹם שְׁנַיִם חֲשׁוּבִים מֵאֶחָד אֲפִלּוּ שְׁנֵיהֶם שָׁוִים. רַשִׁ"י] נַמִּי פָּלֵיג, אֶלָּא דִּנְטַר לְתַנָּא קַמָּא עַד דְּמַסִּיק לְמִלְּתֵיהּ. גְּמָרָא: {כ} <B> כֶּבֶשׂ.</B> וּבְרֵישָׁא נַמִּי שׁוֹר זֶה כוּ', אֲפִלּוּ הֵבִיא בְּדָמָיו אַיִל אֶחָד יָצָא. הָרַמְבַּ"ם: {כא} וּפְשִׁיטָא דְּהוּא הַדִּין נַמִּי אִם הוּמַם הַגָּדוֹל דְּמֵיחֵל בַּבֵּינוֹנִי, אֶלָּא שֶׁצָּרִיךְ שֶׁיָּבִיא גַּם כֵּן בַּדָּמִים הַיְתֵרִים: 

~ פרק יג - משנה י

{כב} נִרְאֶה שֶׁאַף עַל פִּי שֶׁנִּתְמַנָּה לְכֹהֵן גָּדוֹל עֲדַיִן לֹא עָבַד, אֶלָּא שֶׁנִּמְנוּ וְגָמְרוּ וּפָסְקוּ לוֹ הַגְּדֻלָּה, וּלְיָמִים כְּשֶׁהָיָה לוֹ לְהִתְחַנֵּךְ וְלַעֲבֹד נִתְקַנֵּא: {כג} <B>יְגַלַּח.</B> עִנְיַן תִּגְלַחַת, הֲבָאַת קָרְבְּנוֹתָיו. הָרַמְבַּ"ם: {כד} לֹא יָדַעְתִּי לָמָּה הוֹסִיף בִּירוּשָׁלַיִם. וְעַיֵּן לְקַמָּן: {כה} וְהָכָא לֵיכָּא לְמֵימַר נַעֲשֶׂה כְּאוֹמֵר שֶׁלֹּא אֶתְחַיֵּב בָּאַחֲרָיוּת קָרְבְּנוֹתָיו, דְּנָזִיר כְּמָה דְּלֹא מַיְתֵי קָרְבְּנוֹתָיו לֹא מִתְכַּשַּׁר. גְּמָרָא: {כו} וּלְהָכִי נַמִּי לֹא מִחַיַּב מִשּׁוּם שְׁחוּטֵי חוּץ. רַשִׁ"י: {כז} <B> בִּירוּשָׁלַיִם.</B> אֲבָל בְּנֹב וְגִבְעוֹן הָיוּ מֻתָּרִים לְשַׁמֵּשׁ, כָּל שֶׁכֵּן בַּזְּמַן הַזֶּה שֶׁאֵין שֵׁרוּת וְאֵין מִקְדָּשׁ דְּוַדַּאי כָּשֵׁר לַדּוּכָן וְלִקְרוֹת בַּתּוֹרָה תְּחִלָּה. תּוֹסָפוֹת בְּשֵׁם רַשִׁ"י: {כח} <B> וְאֵין צָרִיךְ לוֹמַר כוּ'.</B> מִכְּלַל דְּבֵית חוֹנְיוֹ לָאו עֲבוֹדָה זָרָה הוּא. וְתֵימַהּ. הֲרֵי יֵשׁ כָּאן אִסּוּר שְׁחוּטֵי חוּץ. וְנִרְאֶה, דִּנְדָרִים וּנְדָבוֹת דִּבְנֵי נֹחַ הָיָה מַעֲלֶה. תּוֹסָפוֹת. וְעַיֵּן תּוֹסְפוֹת יוֹם טוֹב: 
