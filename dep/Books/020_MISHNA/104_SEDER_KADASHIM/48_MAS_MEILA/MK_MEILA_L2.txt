&UniqueId=1339&LastLevelIndex=2&TextSource=ר' פנחס ראובן שליט''א&CosmeticsType==911&ForcedBookName=רע''ב&GroupId=mishna_meila&PutNewLinesAsIs=1&SearchInTitles=0
// C:\Dev\BhOCR\Runtime files\Projects\MK_MEILA Layer 2 - 14 pages

// מח. מח: מט. מט: נ. נ: נא. נא: נב. נב: נג. נג: נד. נד:

$ משנה - מעילה - רע''ב

^ פרק א

~ פרק א - משנה א
<b>קָדְשֵׁי קָדָשִׁים שֶׁשְּׁחָטָן בַּדָּרוֹם.</b> אַף עַל פִּי שֶׁדִּינָן לְהִשָּׁחֵט בַּצָּפוֹן {ב}, לֹא תֵימָא כְמַאן דְּחַנְקִינְהוּ דָּמוּ וְהָווּ כְקָדָשִׁים שֶׁמֵּתוּ שֶׁיָּצְאוּ יְדֵי מְעִילָה דְבַר תּוֹרָה, קָמַשְׁמַע לָן דְּקָדָשִׁים שֶׁמֵּתוּ לֹא חֲזוּ כְלָל {ג}, אֲבָל דָּרוֹם נְהִי דְאֵינוֹ רָאוּי לְקָדְשֵׁי קָדָשִׁים, אֲבָל רָאוּי הוּא לְקָדָשִׁים קַלִּים, הִלְכָּךְ מוֹעֲלִין בָּהֶן {ד}, וּמִי שֶׁנֶּהֱנָה מֵהֶם שָׁוֶה פְרוּטָה מֵבִיא קָרְבַּן מְעִילָה. וְלֹא בִלְבַד כִּי נִשְׁחֲטוּ בַדָּרוֹם וְקִבֵּל דָּמָן בַּצָּפוֹן הוּא דְּמוֹעֲלִין בָּהֶן, מִשּׁוּם דְּעִקַּר עֲבוֹדָה בַצָּפוֹן הַוְיָא [כַּדִּין], דְּמִקַּבָּלָה וָאֵילָךְ מִצְוַת כְּהֻנָּה, אֶלָּא אֲפִלּוּ שְׁחָטָן בַּצָּפוֹן וְקִבֵּל דָּמָן בַּדָּרוֹם, אַף עַל גַּב דְּעִקַּר עֲבוֹדָה הַוְיָא בַדָּרוֹם שֶׁלֹּא כַדִּין, אֲפִלּוּ הָכִי מוֹעֲלִין בָּהֶן {ה}: <B>וְזָרַק דָּמָן בַּלַּיְלָה.</B> אַף עַל גַּב דְּלַיְלָה לָאו זְמַן הַקְרָבָה, מוֹעֲלִין בָּהֶן: <B>בַּלַּיְלָה וְזָרַק דָּמָן בַּיּוֹם.</B> הַאי כָל שֶׁכֵּן הוּא דְמוֹעֲלִין, דְּהָא זָרַק בַּיּוֹם דְּעִקַּר עֲבוֹדָה הוּא. אֶלָּא זוֹ וְאֵין צָרִיךְ לוֹמַר זוֹ קָתָנֵי: <B>אוֹ שֶׁשְּׁחָטָן.</B> בַּצָּפוֹן, וְחָשַׁב עֲלֵיהֶן לְאָכְלָן חוּץ לִזְמַנָּן שֶׁהוּא פִגּוּל שֶׁיֶּשׁ בּוֹ כָרֵת, אוֹ חוּץ לִמְקוֹמָן שֶׁהוּא פְסוּל שֶׁאֵין בּוֹ כָרֵת, מוֹעֲלִים בָּהֶן: <B>כְּלָל אָמַר רַבִּי יְהוֹשֻׁעַ כֹּל שֶׁהָיָה לָהּ שְׁעַת הֶתֵּר לַכֹּהֲנִים.</B> אַף עַל גַּב דְּשׁוּב נִפְסְלָה, וְאֵין רַשָּׁאִים לְאָכְלָן, אֲפִלּוּ הָכִי אֵין מוֹעֲלִין בָּהֶן: <B>שֶׁלָּנָה.</B> לְאַחַר זְרִיקָה, אוֹ שֶׁנִּטְמְאָה אוֹ שֶׁיָּצְאָה חוּץ לָעֲזָרָה לְאַחַר זְרִיקָה. אַף עַל גַּב דְּאֵינָהּ רְאוּיָה לַכֹּהֲנִים, כֵּיוָן דְּהָיָה לָהּ שָׁעָה אַחַת הֶתֵּר קֹדֶם שֶׁלָּנָה, אֵין מוֹעֲלִים בָּהּ, דְּלָאו קָדְשֵׁי ה' קָרִינַן בָּהּ, דְּהָא חֲזוּ לַכֹּהֲנִים: <B>וְשֶׁקִּבְּלוּ פְסוּלִים וְזָרְקוּ אֶת דָּמָהּ.</B> קִבְּלוּ פְּסוּלִים אֶת דָּמָהּ אַף עַל פִּי שֶׁזְּרָקוּהוּ כְּשֵׁרִים, אוֹ שֶׁזְּרָקוּהוּ פְּסוּלִים אַף עַל פִּי שֶׁקִּבְּלוּהוּ כְּשֵׁרִים. וְאִם לְאַחַר שֶׁקִּבְּלוּ פְּסוּלִים אֶת הַדָּם וּזְרָקוּהוּ, חָזְרוּ כְּשֵׁרִים וְקִבְּלוּ שְׁאָר דַּם הַנֶּפֶשׁ וּזְרָקוּהוּ, הֲרֵי זְרִיקַת הַכְּשֵׁרִים מוֹעֶלֶת וּמַתֶּרֶת הַבָּשָׂר לַכֹּהֲנִים וְאֵין בּוֹ מִשּׁוּם מְעִילָה. וְהָנֵי מִלֵּי שְׁאָר פְּסוּלִים חוּץ מִן הַטָּמֵא, אֲבָל טָמֵא שֶׁקִּבֵּל אֶת הַדָּם וּזְרָקוֹ, אַף עַל פִּי שֶׁחָזְרוּ כְּשֵׁרִים וְקִבְּלוּ שְׁאָר דַּם הַנֶּפֶשׁ וּזְרָקוּהוּ, אֵין לַבָּשָׂר שְׁעַת הֶתֵּר, וּמוֹעֲלִים בּוֹ, שֶׁהַטָּמֵא הוֹאִיל וְרָאוּי לַעֲבוֹדַת צִבּוּר, שֶׁקָּרְבַּן צִבּוּר דּוֹחֶה אֶת הַטֻּמְאָה, כְּשֶׁזָּרַק הַדָּם נַעֲשָׂה שְׁאָר הַדָּם שְׁיָרִים, וְשׁוּב אֵין זְרִיקַת הַכְּשֵׁרִים מוֹעֶלֶת לְהַתִּיר הַבָּשָׂר. וְאֵין לְךָ בַּפְּסוּלִים מִי שֶׁעוֹשֶׂה הַדָּם שְׁיָרִים אֶלָּא הַטָּמֵא בִלְבַד: 

~ פרק א - משנה ב
<B>בְּשַׂר קָדְשֵׁי קָדָשִׁים שֶׁיָּצָא לִפְנֵי זְרִיקַת דָּמִים.</B> וְאַחַר כָּךְ נִכְנַס וְאַחַר כָּךְ זָרַק אֶת הַדָּם: <B>רַבִּי אֱלִיעֶזֶר אוֹמֵר מוֹעֲלִים בּוֹ.</B> אַף עַל פִּי שֶׁזָּרַק אֶת הַדָּם. דִּסְבִירָא לֵיהּ לְרַבִּי אֱלִיעֶזֶר דִּזְרִיקָה לֹא מַהֲנֵי לַיּוֹצֵא לַאֲפוֹקֵי מִידֵי מְעִילָה: <B>וְאֵין חַיָּבִין עָלָיו מִשּׁוּם פִּגּוּל נוֹתָר וְטָמֵא.</B> הוֹאִיל וְיָצָא. דִּזְרִיקָה כְשֵׁרָה קָא קָבְעָה לְפִגּוּל, וְלֹא פְסוּלָה {ט}: <B>רַבִּי עֲקִיבָא סָבַר אֵין מוֹעֲלִים בּוֹ.</B> דְּקָסָבַר דִּזְרִיקָה מְהַנְּיָא לַיּוֹצֵא לְאַפּוֹקֵי מִמְּעִילָה {י}: <B>אֲבָל חַיָּבִין כוּ'.</B> אֲבָל, לְשׁוֹן בְּרַם, כְּמוֹ בֶאֱמֶת. וְכִי אָמַר רַבִּי עֲקִיבָא דִזְרִיקָה מַהֲנֵי לַיּוֹצֵא, כְּגוֹן שֶׁיָּצָא מִקְצָת הַבָּשָׂר וְלֹא כֻלּוֹ, דְּמִגּוֹ דִמְהַנְּיָא לְהַהוּא מִקְצָת שֶׁבִּפְנִים, מְהַנְּיָא נַמִּי לְהַהוּא מִקְצָת שֶׁיָּצָא חוּץ. וַהֲלָכָה כְּרַבִּי עֲקִיבָא: <B>אָמַר רַבִּי עֲקִיבָא וַהֲרֵי הַמַּפְרִישׁ חַטָּאתוֹ וְאָבְדָה.</B> הַשְׁתָּא מַיְתֵי רְאָיָה לְמַאי דְקָאָמַר דִּזְרִיקָה מוֹעֶלֶת לַיּוֹצֵא: <B>וַהֲרֵי שְׁתֵּיהֶן עוֹמְדוֹת.</B> שְׁחוּטוֹת וְנִתְקַבֵּל דָּמָן בִּשְׁתֵּי כוֹסוֹת וְזָרַק דָּמָהּ שֶׁל אַחַת מֵהֶן: <B>לֹא כְשֵׁם שֶׁדָּמָהּ.</B> שֶׁל אוֹתָהּ: <B>פּוֹטֵר אֶת בְּשָׂרָהּ.</B> מִן הַמְּעִילָה: <B>כָּךְ הוּא פוֹטֵר אֶת בְּשַׂר חֲבֶרְתָּהּ.</B> שֶׁלֹּא נִזְרַק דָּמָהּ, מִן הַמְּעִילָה, הוֹאִיל וְהָיָה יָכוֹל לִזְרֹק דָּמָהּ שֶׁל אֵיזוֹ שֶׁיִּרְצֶה: <B>וְאִם פּוֹטֵר דָּמָהּ אֶת בְּשַׂר חֲבֶרְתָּהּ מִן הַמְּעִילָה.</B> אַף עַל גַּב דִּפְסוּלָה הִיא, דְּמוֹתַר חַטָּאת הִיא, אֵינוֹ דִין שֶׁיִּפְטֹר בְּשָׂרָהּ שֶׁל עַצְמָהּ, אַף עַל פִּי שֶׁנִּפְסְלָה בְּיוֹצֵא. וְלֹא אָמַר רַבִּי עֲקִיבָא כְשֵׁם שֶׁדָּמָהּ פּוֹטֵר אֶת בְּשָׂרָהּ כָּךְ הוּא פוֹטֵר אֶת בְּשַׂר חֲבֶרְתָּהּ, אֶלָּא כְשֶׁשָּׁחַט שְׁתֵּי הַחַטָּאוֹת כְּאַחַת {יא}, לְפִי שֶׁאִם רָצָה מִזֶּה זוֹרֵק רָצָה מִזֶּה זוֹרֵק, אֲבָל בָּזֶה אַחַר זֶה לֹא אָמַר רַבִּי עֲקִיבָא שֶׁיִּהְיֶה דָמָהּ פּוֹטֵר בְּשַׂר חֲבֶרְתָּהּ: 

~ פרק א - משנה ג
<B>אֵמוּרֵי קָדָשִׁים קַלִּים.</B> אֵין מוֹעֲלִים בְּאֵמוּרֵי קָדָשִׁים קַלִּים אֶלָּא לְאַחַר זְרִיקַת דָּמִים, כִּדְאָמְרִינַן בְּשִׁלְהֵי פִרְקִין. וְאִם יָצְאוּ לִפְנֵי זְרִיקַת דָּמִים, רַבִּי אֱלִיעֶזֶר אוֹמֵר אֵין מוֹעֲלִין בָּהֶן. דְּכִי הֵיכִי דְאִית לֵיהּ לְרַבִּי אֱלִיעֶזֶר דְּאֵין זְרִיקָה מוֹעֶלֶת לַיּוֹצֵא לְאַפּוֹקֵי בְשַׂר קָדְשֵׁי קָדָשִׁים מִמְּעִילָה, הָכִי נַמִּי אֵין מוֹעֶלֶת לַיּוֹצֵא לְהָבִיא אֵמוּרֵי קָדָשִׁים קַלִּים לִידֵי מְעִילָה {יב}. וְכִי הֵיכִי דְאִית לֵיהּ לְרַבִּי עֲקִיבָא דִזְרִיקָה מוֹעֶלֶת לַיּוֹצֵא לְאַפּוֹקֵי בְשַׂר קָדְשֵׁי קָדָשִׁים מִידֵי מְעִילָה, מוֹעֶלֶת נַמִּי לַיּוֹצֵא {יג} לְהָבִיא אֵמוּרֵי קָדָשִׁים קַלִּים לִידֵי מְעִילָה: 

~ פרק א - משנה ד
<B>מַעֲשֵׂה דָמִים.</B> זוֹ זְרִיקַת הַדָּם: <B>וְאֵין מוֹעֲלִין בַּבָּשָׂר.</B> לְאַחַר זְרִיקַת דָּמִים אֵין מוֹעֲלִין בַּבָּשָׂר, דִּכְבָר יֶשׁ בּוֹ שְׁעַת הֶתֵּר לַכֹּהֲנִים {טז}. וְהַיְנוּ לְהָקֵל, דְּמִשּׁוּם זְרִיקַת דָּמִים אָתְיָא לֵיהּ קֻלָּא דְאֵין מוֹעֲלִין בּוֹ: <B>וְעַל זֶה וְעַל זֶה.</B> בֵּין עַל הָאֵמוּרִין בֵּין עַל הַבָּשָׂר לְאַחַר זְרִיקָה: <B>חַיָּבִין מִשּׁוּם פִּגּוּל.</B> אִם פִּגֵּל בְּאַחַת מֵאַרְבַּע עֲבוֹדוֹת. דִּזְרִיקָה קֹבַעַת בְּפִגּוּל וְקָבְעָה נַמִּי לְנוֹתָר וְטָמֵא. וְהַיְנוּ לְהַחְמִיר: <B>וּבְקָדָשִׁים קַלִּים.</B> לְאַחַר זְרִיקָה: <B>כֻּלּוֹ לְהַחְמִיר.</B> דְּמוֹעֲלִין בָּאֵמוּרִים, דִּכְבָר חֲזוּ לְגָבוֹהַּ וְקָדָשִׁים נִינְהוּ וְלֹא מָמוֹן בְּעָלִים: <B>וְעַל זֶה וְעַל זֶה.</B> בֵּין עַל הָאֵמוּרִים בֵּין עַל הַבָּשָׂר חַיָּבִין עָלָיו מִשּׁוּם פִּגּוּל נוֹתָר וְטָמֵא. וְהַיְנוּ כֻלּוֹ לְהַחְמִיר: 

^ פרק ב

~ פרק ב - משנה א
<B>חַטַּאת הָעוֹף.</B> הֻכְשְׁרָה לִפָּסֵל. כְּלוֹמַר מִשֶׁנִּמְלְקָה נִתּוֹסְפָה בָּהּ קְדֻשָּׁה, שֶׁהִיא נִפְסֶלֶת אִם נָגַע בָּהּ טְבוּל יוֹם אוֹ מְחֻסַּר כִּפּוּרִים. וְדַוְקָא נִפְסֶלֶת בִּטְבוּל יוֹם, אֲבָל לֹא מִטַּמְּאָה לְטַמֵּא אֲחֵרִים, שֶׁכְּשֵׁם שֶׁטְּבוּל יוֹם פּוֹסֵל אֶת הַתְּרוּמָה כָּךְ הוּא פוֹסֵל אֶת הַקֹּדֶשׁ: <B>הֻזָּה דָמָהּ חַיָּבִין עָלֶיהָ מִשּׁוּם פִּגּוּל.</B> דְּהַזָּאָה שֶׁל חַטַּאת הָעוֹף בִּמְקוֹם זְרִיקָה דִבְהֵמָה קָאֵי, דְּהַזָּאָה קֹבַעַת פִּגּוּל כְּשֶׁחָשַׁב בּוֹ קֹדֶם לָכֵן כְּמוֹ זְרִיקַת דָּם בִּבְהֵמָה, וְשׁוּב יֶשׁ בּוֹ אִסּוּר נוֹתָר וְטָמֵא: <B>וְאֵין בָּהּ מְעִילָה.</B> דְּכֵיוָן דְּהֻזָּה דָמָהּ יֶשׁ [בָּהּ] הֶתֵּר לַכֹּהֲנִים: 

~ פרק ב - משנה ב
<B>מִצָּה דָמָהּ.</B> מִצּוּי דְעוֹלַת הָעוֹף קָאֵי בִמְקוֹם זְרִיקַת הַבְּהֵמָה וְהַזָּאָה דְחַטַּאת הָעוֹף. דִּבְעוֹלַת הָעוֹף כְּתִיב וְנִמְצָה דָמוֹ: <B>עַד שֶׁתֵּצֵא לְבֵית הַדָּשֶׁן.</B> דְּכֵיוָן דְּכֻלָּהּ כָּלִיל וְלֵית בָּהּ שְׁעַת הֶתֵּר לְבַסּוֹף, לְעוֹלָם מוֹעֲלִין בָּהּ עַד שֶׁתִּשָּׂרֵף כֻּלָּהּ וְתִנָּטֵל מֵעֲפָרָהּ תְּרוּמַת הַדֶּשֶׁן {ו}, כְּדִכְתִיב (וַיִּקְרָא ו) וְהֵרִים אֶת הַדֶּשֶׁן אֲשֶׁר תֹּאכַל הָאֵשׁ: 

~ פרק ב - משנה ג
<B>פָּרִים הַנִּשְׂרָפִים.</B> אֵין בָּהֶן לַכֹּהֲנִים הֶתֵּר כְּלָל: <B>הֻזָּה דָמָן כוּ'.</B> הַזָּאַת דָּמָן קוֹבַעְתָּן לַפִּגּוּל לַעֲנֹשׁ כָּרֵת הָאוֹכֵל מֵהֶן אִם חָשַׁב עֲלֵיהֶם בִּשְׁעַת שְׁחִיטָה {ז} לְהַקְטִיר אֵמוּרֵיהֶן חוּץ לִזְמַנָּן, וְכֵיוָן דְּלֵית בְּהוּ הֶתֵּר לַכֹּהֲנִים, מוֹעֲלִין בָּהֶן בְּבֵית הַדֶּשֶׁן חוּץ לַמַּחֲנֶה הֵיכָא דְנִשְׂרְפוּ אִם נֶהֱנָה מֵהֶן: <B>עַד שֶׁיֻּתַּךְ הַבָּשָׂר.</B> כְּלוֹמַר שֶׁיִּהְיֶה נִשְׂרָף וְנַעֲשֶׂה פֶחָמִים. אֲבָל לְאַחַר שֶׁנִּתַּךְ, שׁוּב אֵין בּוֹ מְעִילָה, שֶׁאֵין לְךָ דָּבָר שֶׁנַּעֲשֵׂית מִצְוָתוֹ וּמוֹעֲלִים בּוֹ {ט}: 

~ פרק ב - משנה ד
<B>וְאֵין מוֹעֲלִין בְּעוֹרָהּ.</B> דְּלַכֹּהֲנִים הִיא, כְּדִכְתִיב (שָׁם ז) עוֹר הָעוֹלָה אֲשֶׁר הִקְרִיב לַכֹּהֵן לוֹ יִהְיֶה: <B>אֲבָל מוֹעֲלִין בַּבָּשָׂר.</B> כָּל זְמַן שֶׁהוּא נִשְׂרָף עַל גַּבֵּי הַמִּזְבֵּחַ. דְּכָלִיל הוּא: <B>עַד שֶׁתֵּצֵא לְבֵית הַדֶּשֶׁן.</B> שֶׁמְּרִימִים כָּל הָאֵפֶר {יא} מֵעַל הַמִּזְבֵּחַ וּמַשְׁלִיכִים אוֹתוֹ לְבֵית הַדֶּשֶׁן. וְשׁוּב אֵין בָּהּ מְעִילָה, שֶׁכְּבָר נַעֲשֵׂית מִצְוָתָהּ: 

~ פרק ב - משנה ה
<B>אֵין מוֹעֲלִין בַּבָּשָׂר.</B> דְּהָא יֶשׁ בּוֹ הֶתֵּר לַכֹּהֲנִים, דִּבְשַׂר חַטָּאת וְאָשָׁם וְזִבְחֵי שַׁלְמֵי צִבּוּר נֶאֱכָל לַכֹּהֲנִים: <B>אֲבָל מוֹעֲלִין בָּאֵמוּרִים.</B> שֶׁאֵין בָּהֶן הֶתֵּר לַכֹּהֲנִים: 

~ פרק ב - משנה ו
<B>שְׁתֵּי הַלֶּחֶם.</B> שֶׁמְּבִיאִין בַּעֲצֶרֶת: <B>קָרְמוּ פְנֵי הַלֶּחֶם בַּתַּנּוּר.</B> הַיְנוּ תְחִלַּת תִּקּוּנָן, וְהַהִיא קְרִימָה בַתַּנּוּר חֲשִׁיבָא הֶכְשֵׁר לִפָּסֵל בִּטְבוּל יוֹם וּמְחֻסַּר כִּפּוּרִים כִּשְׁחִיטָה דְקָדְשֵׁי קָדָשִׁים. וְהָכָא לֹא גָרְסִינַן וּבְלִינָה, מִשּׁוּם דִּשְׁתֵּי הַלֶּחֶם נֶאֱפוֹת מֵעֶרֶב יוֹם טוֹב, שֶׁאֵין אֲפִיָּתָן דּוֹחָה אֶת הַיּוֹם טוֹב {יב}, וְנֶאֱכָלוֹת לְמָחָר בְּיוֹם טוֹב. וְהֻכְשְׁרוּ לִשְׁחֹט עֲלֵיהֶן אֶת הַזֶּבַח, דְּכֵיוָן דְּקָרְמוּ פָנֶיהָ קְרוּיָה לֶחֶם: <B>וְאֵין בָּהֶן מְעִילָה.</B> שֶׁיֶּשׁ בָּהֶן שְׁעַת הֶתֵּר לַכֹּהֲנִים וּכְבָר נַעֲשֵׂית מִצְוָתָן: 

~ פרק ב - משנה ז
<B>לֶחֶם הַפָּנִים.</B> הָכָא נַמִּי לֹא גָרְסִינַן בֵּיהּ לִפָּסֵל בְּלִינָה, שֶׁהֲרֵי נֶאֱפָה בְּעֶרֶב שַׁבָּת וְאֵינוֹ נֶאֱכָל עַד לַשַּׁבָּת הָאַחֶרֶת: <B>קָרְבוּ הַבְּזִיכִין.</B> הַיְנוּ מַכְשִׁירָיו, שֶׁבְּשַׁבָּת בִּשְׁעַת סִלּוּק הַלֶּחֶם הָיוּ מַקְרִיבִין הַבְּזִיכִין שֶׁל לְבוֹנָה: וְאֵין בּוֹ מְעִילָה שֶׁהֻתַּר לַכֹּהֲנִים וְנַעֲשֵׂית מִצְוָתוֹ: 

~ פרק ב - משנה ח
הַמְּנָחוֹת מוֹעֲלִין בָּהֶן מִשֶּׁהֻקְדְּשׁוּ. בִּקְדֻשַּׁת פֶּה: <B>וְאֵין מוֹעֲלִין בַּשְּׁיָרִים.</B> שֶׁיֶּשׁ בָּהֶן הֶתֵּר לַכֹּהֲנִים: <B>אֲבָל מוֹעֲלִין בַּקֹּמֶץ.</B> עַד שֶׁיִּשָּׂרֵף כֻּלּוֹ וְיֵצֵא לְבֵית הַדֶּשֶׁן כְּדִין אֵמוּרֵי חַטָּאת וְאָשָׁם. וּלְאַחַר כֵּן אֵין מוֹעֲלִין בּוֹ, דְּהָא נַעֲשֵׂית מִצְוָתוֹ: 

~ פרק ב - משנה ט
<B>וּמִנְחַת נְסָכִים.</B> מִנְחָה הַבָּאָה עִם הַזֶּבַח שֶׁאֵין בָּהּ שְׁיָרִים. וְכָל הָנֵי כָלִיל נִינְהוּ: <B>מִשֶּׁהֻקְדְּשׁוּ.</B> קְדֻשַּׁת פֶּה בְעָלְמָא: <B>וּפִגּוּל אֵין בָּהֶן.</B> לְפִי שֶׁאֵין לָהֶם מַתִּירִין, וְאֵין פִּגּוּל נוֹהֵג אֶלָּא בְדָבָר שֶׁקָּרְבוּ מַתִּירָיו כְּדִלְקַמָּן: <B>כֹּל שֶׁיֶּשׁ לוֹ מַתִּירִין.</B> כְּגוֹן שְׁלָמִים וְחַטָּאוֹת וַאֲשָׁמוֹת, דְּדָמָן מַתִּיר אֵמוּרִים לַמִּזְבֵּחַ וְהַבָּשָׂר לַכֹּהֲנִים, אוֹ דָבָר שֶׁיֶּשׁ לוֹ מַתִּירִין לַמִּזְבֵּחַ בִּלְבַד, כְּגוֹן עוֹלַת הָעוֹף וּפָרִים הַנִּשְׂרָפִים, שֶׁדָּמָן מַתִּירָן לַמִּזְבֵּחַ בִּלְבַד {יז}, וּכְגוֹן שְׁתֵּי הַלֶּחֶם דְּדָמָן שֶׁל כְּבָשִׂים הָווּ מַתִּירֵיהֶן, וְלֶחֶם הַפָּנִים דִּבְזִיכִים הָווּ מַתִּירֵיהֶן, וּכְגוֹן מְנָחוֹת דְּיֶשׁ לָהֶן הֶתֵּר בְּקֹמֶץ, כָּל הָנֵי אֵין חַיָּבִים עֲלֵיהֶם מִשּׁוּם פִּגּוּל וְנוֹתָר וְטָמֵא עַד שֶׁיִּקְרְבוּ מַתִּירֵיהֶן. דְּהָכִי כְתִיב גַּבֵּי פִגּוּל, לֹא יֵרָצֶה, וְאָמְרִינַן כְּהַרְצָאַת כָּשֵׁר כָּךְ הַרְצָאַת פָּסוּל. וְנוֹתָר וְטָמֵא יָלֵיף מִפִּגּוּל בְּמַסֶּכֶת זְבָחִים בְּפֶרֶק כָּל הַזְּבָחִים: <B>וְכָל דָּבָר שֶׁאֵין לוֹ מַתִּירִין.</B> כִּי הָנֵי הַקֹּמֶץ וְהַלְּבוֹנָה דְּהֵן עַצְמָן מַתִּירִין הֵן וְאֵין מַתִּיר אוֹתָם שׁוּם דָּבָר אַחֵר: <B>חַיָּב עָלֶיהָ מִשּׁוּם נוֹתָר וְטָמֵא.</B> מִשּׁוּם טָמֵא מְרַבִּינַן לְהוּ, מִדִּכְתִיב (וַיִּקְרָא כב) כָּל אִישׁ אֲשֶׁר יִקְרַב מִכָּל זַרְעֲכֶם אֶל הַקֳּדָשִׁים אֲשֶׁר יַקְדִּישׁוּ בְנֵי יִשְׂרָאֵל לַה' וְטֻמְאָתוֹ עָלָיו וְנִכְרְתָה {יח}, בְּכָל הַקֳּדָשִׁים הַכָּתוּב מְדַבֵּר, לְחַיֵּב עָלֶיהָ מִשּׁוּם טָמֵא. וְנוֹתָר יָלֵיף מִטָּמֵא: 

^ פרק ג

~ פרק ג - משנה א
<B>וְלַד חַטָּאת וְכוּ' יָמוּתוּ.</B> דְּהָנֵי נִינְהוּ מֵחָמֵשׁ חַטָּאוֹת דִּגְמִירֵי דְמֵתוֹת. וְהָנָךְ תְּלַת לְעוֹלָם מֵתוֹת, בֵּין קֹדֶם כַּפָּרָה בֵּין לְאַחַר כַּפָּרָה, דִּלְעוֹלָם לֹא קָרְבֵי. וּמִשְׁנָה זוֹ שְׁנוּיָה בְרֵישׁ פֶּרֶק ד' דִּתְמוּרָה {א} וְשָׁם פֵּרַשְׁנוּהָ: 

~ פרק ג - משנה ב
<B>הַמַּפְרִישׁ מָעוֹת לִנְזִירוּתוֹ.</B> וְלֹא פֵרֵשׁ אֵלּוּ לְעוֹלָתִי וְאֵלּוּ לְחַטָּאתִי וְאֵלּוּ לִשְׁלָמַי {ב}: <B>לֹא נֶהֱנִים וְלֹא מוֹעֲלִים.</B> בְּכָל אוֹתָן הַמָּעוֹת: <B>מִפְּנֵי שֶׁהֵן רְאוּיִין לְהָבִיא כֻלָּן שְׁלָמִים.</B> כְּלוֹמַר דְּכָל מָעָה וּמָעָה מָצִינַן לְמֵימַר זוֹ לִשְׁלָמִים הִפְרִישׁ. וּשְׁלָמִים קָדָשִׁים קַלִּים נִינְהוּ וְאֵין בָּהֶן דִּין מְעִילָה, כְּדִתְנַן בְּשִׁלְהֵי פֶרֶק קַמָּא, קָדָשִׁים קַלִּים לִפְנֵי זְרִיקַת דָּמָן אֵין מוֹעֲלִים. וְאַף עַל גַּב דְּאִיכָּא נַמִּי בַהֲדַיְהוּ חַטָּאת וְעוֹלָה דִבְנֵי מְעִילָה נִינְהוּ, כֵּיוָן דְּאִיכָּא נַמִּי דְמֵי שְׁלָמִים שֶׁאֵינָן בְּנֵי מְעִילָה, אִי קָא מַיְתֵי עֲלַיְהוּ קָרְבַּן מְעִילָה אִשְׁתַּכַּח דְּמַיְתֵי חֻלִּין בָּעֲזָרָה, הִלְכָּךְ לֹא נֶהֱנִין וְלֹא מוֹעֲלִין {ד}: <B>מֵת.</B> הַמַּפְרִישׁ הַמָּעוֹת. וְהָיוּ הַמָּעוֹת סְתוּמִים, שֶׁלֹּא פֵרֵשׁ אֵלּוּ לְחַטָּאת וְאֵלּוּ לְעוֹלָה וְאֵלּוּ לִשְׁלָמִים, יִפְּלוּ כָל הַמָּעוֹת לִנְדָבָה: <B>דְּמֵי חַטָּאת יֵלְכוּ לְיָם הַמֶּלַח.</B> דְּחַטָּאת שֶׁמֵּתוּ בְעָלֶיהָ הִיא: <B>דְּמֵי עוֹלָה יָבִיאוּ עוֹלָה.</B> כִּדְאָמְרִינַן [קִנִּים סוֹף פֶּרֶק ב'] הָאִשָּׁה שֶׁמֵּתָה יָבִיאוּ יוֹרְשֶׁיהָ אֶת עוֹלָתָהּ, דְּדוֹרוֹן בְּעָלְמָא הוּא: <B>וְנֶאֱכָלִין לְיוֹם אֶחָד.</B> כְּדִין שַׁלְמֵי נָזִיר: <B>וְאֵינָן טְעוּנִין לָחֶם.</B> דִּבְלֶחֶם כְּתִיב (בְּמִדְבַּר ו) וְנָתַן עַל כַּפֵּי הַנָּזִיר, וְהָכָא לֵיתֵיהּ, דְּמִית: 

~ פרק ג - משנה ג
<B>הַדָּם בַּתְּחִלָּה אֵין מוֹעֲלִין בּוֹ.</B> הַיְנוּ קֹדֶם זְרִיקָתוֹ, דִּכְתִיב (וַיִּקְרָא יז) וַאֲנִי נְתַתִּיו לָכֶם עַל הַמִּזְבֵּחַ לְכַפֵּר, לְכַפָּרָה נְתַתִּיו וְלֹא לִמְעִילָה: <B>יָצָא לְנַחַל קִדְרוֹן מוֹעֲלִין בּוֹ.</B> הַיְנוּ בָתַר זְרִיקָה, כְּדִתְנַן אֵלּוּ וָאֵלּוּ הַיְנוּ דָמִים הַחִיצוֹנִים וְדָמִים הַפְּנִימִיִּים הַנִּשְׁפָּכִים עַל מִזְבַּח הָעוֹלָה, מִתְעָרְבִים בָּאַמָּה, סִילוֹן שֶׁבָּעֲזָרָה, וְיוֹצְאִים לְנַחַל קִדְרוֹן וְנִמְכָּרִים לַגַּנָּנִים לְזֶבֶל, וּמוֹעֲלִים בָּהֶן. וְהַךְ מְעִילָה, מִדְּרַבָּנָן הִיא וְלֹא מִדְּאוֹרַיְתָא, דְּאֵין לְךָ דָּבָר שֶׁנַּעֲשֵׂית מִצְוָתוֹ וּמוֹעֲלִים בּוֹ: <B>יָצְאוּ לַשִּׁיתִין.</B> נֶקֶב הָיָה בַמִּזְבֵּחַ שֶׁבּוֹ יוֹרְדִים הַנְּסָכִים לַשִּׁיתִין, דְּהַיְנוּ יְסוֹדוֹת שֶׁל מִזְבֵּחַ שֶׁהֵן חֲלוּלִים וַעֲמֻקִּים מְאֹד {ו}. וְאִם הִכְנִיס יָדוֹ וְקִבֵּל הַנְּסָכִים קֹדֶם שֶׁיָּרְדוּ לַתְּהוֹם, אֵין מוֹעֲלִין בָּהֶן, שֶׁכְּבָר נַעֲשֵׂית מִצְוָתָן: 

~ פרק ג - משנה ד
<B>דִּשּׁוּן מִזְבֵּחַ הַפְּנִימִי וְהַמְּנוֹרָה.</B> הַדֶּשֶׁן שֶׁלָּהֶם וּשְׁיָרֵי הַפְּתִילוֹת שֶׁל מְנוֹרָה, הָיָה מוֹצִיא וּמַנִּיחָן אֵצֶל הַמִּזְבֵּחַ הַחִיצוֹן, מְקוֹם שֶׁמַּנִּיחַ שָׁם תְּרוּמַת הַדֶּשֶׁן שֶׁל מִזְבֵּחַ הַחִיצוֹן {ז}. וְאַחַר שֶׁהוֹצִיא שָׁם לֹא נֶהֱנִין וְלֹא מוֹעֲלִים, דִּבְהָנֵי לֹא כְתִיב וְשָׂמוֹ אֵצֶל הַמִּזְבֵּחַ כְּמוֹ בְדִשּׁוּן מִזְבַּח הָעוֹלָה: <B>הַמַּקְדִּישׁ דִּשּׁוּן בַּתְּחִלָּה מוֹעֲלִים בּוֹ.</B> הָכִי קָאָמַר, הַמַּקְדִּישׁ דְּמֵי דִשּׁוּן, בַּתְּחִלָּה קֹדֶם שֶׁהוֹצִיאוֹ לָעֲזָרָה {ח} יֶשׁ בּוֹ מְעִילָה. כְּגוֹן דְּאָמַר דְּמֵי דִשּׁוּן עָלַי וְאַחַר כָּךְ הוֹצִיאוֹ לַחוּץ וּבָא אַחֵר וְנֶהֱנָה מִן הַדִּשּׁוּן, אַף עַל פִּי שֶׁכְּבָר נַעֲשֵׂית מִצְוָתוֹ, אֲפִלּוּ הָכִי מוֹעֲלִים בּוֹ, דְּכֵיוָן דְּנֶהֱנָה מִמֶּנָּה וְחִסַּר מִן הַדֶּשֶׁן, שׁוּב לֵיכָּא לְשַׁעֵר {ט} כַּמָּה הָיוּ דָמָיו כְּשֶׁנִּתְעָרֵךְ {י} זֶה, וְנִמְצָא זֶה מַפְסִיד לַהֶקְדֵּשׁ, מִשּׁוּם הָכִי מוֹעֵל בּוֹ לְאַלְתַּר {יא} כְּשֶׁנֶּהֱנָה מִמֶּנּוּ: <B>תּוֹרִין.</B> שֶׁהִקְדִּישָׁן קֹדֶם זְמַנָּן, וּבְנֵי יוֹנָה שֶׁעָבַר זְמַנָּן: <B>לֹא נֶהֱנִים וְלֹא מוֹעֲלִים.</B> וְלֹא דָמוּ לִמְחֻסַּר זְמַן בַּבְּהֵמָה שֶׁהוּא קָדוֹשׁ קֹדֶם זְמַנּוֹ וְקָרֵב לְאַחַר זְמַנּוֹ {יב}, דִּבְהֵמָה מִגּוֹ דַחֲשִׁיבָא דְאִית בָּהּ קְדֻשָּׁה כְשֶׁהִיא בַעֲלַת מוּם לִהְיוֹת צְרִיכָה פִדְיוֹן, אִית בָּהּ נַמִּי קְדֻשָּׁה אֲפִלּוּ כְשֶׁהִיא מְחֻסַּר זְמַן. אֲבָל עוֹפוֹת דְּלֵיכָּא לְמֵימַר בְּהוּ הַאי מִגּוֹ, שֶׁהֲרֵי אֵין הַמּוּם פּוֹסֵל בְּעוֹפוֹת {יג} וְלֵית בְּהוּ פִדְיוֹן, שֶׁלֹּא נֶאֱמַר פִּדְיוֹן אֶלָּא בַבְּהֵמָה, הָכִי נַמִּי אֵין בָּהֶן קְדֻשַּׁת מְחֻסַּר זְמַן: <B>תּוֹרִין שֶׁלֹּא הִגִּיעַ זְמַנָּן מוֹעֲלִין בָּהֶן.</B> כֵּיוָן דִּלְקַמָּן מֵחֲזוּ, אִית בְּהוּ מְעִילָה הַשְׁתָּא. וְאֵין הֲלָכָה כְּרַבִּי שִׁמְעוֹן: 

~ פרק ג - משנה ה
<B>בַּמֶּה דְבָרִים אֲמוּרִים בְּקָדְשֵׁי מִזְבֵּחַ.</B> הוֹאִיל וְחָלָב וּבֵיצִים אֵינָן רְאוּיִין לַמִּזְבֵּחַ {יד}, הִלְכָּךְ לֹא נֶהֱנִין וְלֹא מוֹעֲלִים: <B>אֲבָל בְּקָדְשֵׁי בֶדֶק הַבַּיִת.</B> הָכִי נַמִּי דְמוֹעֲלִים בָּהֶן, הוֹאִיל וּקְדֻשַּׁת דָּמִים הֵן, רְאוּיִין הֵן לְבֶדֶק הַבַּיִת. וּבַגְּמָרָא מְפָרֵשׁ דְּמַתְנִיתִין חַסּוֹרֵי מִחַסְּרָא וְהָכִי קָתָנֵי, בַּמֶּה דְבָרִים אֲמוּרִים, כְּשֶׁהִקְדִּישָׁן קְדֻשַּׁת הַגּוּף לַמִּזְבֵּחַ, אֲבָל הִקְדִּישָׁן קְדֻשַּׁת דָּמִים לְגַבֵּי מִזְבֵּחַ כְּגוֹן שֶׁאָמַר דְּמֵי עוֹף זֶה אוֹ דְמֵי בְהֵמָה זוֹ הֶקְדֵּשׁ לְהָבִיא מֵהֶם עוֹלָה, נַעֲשָׂה כְמִי שֶׁהִקְדִּישָׁן לְבֶדֶק הַבַּיִת דְּוַדַּאי בִקְדֻשַּׁת דָּמִים דְּמִזְבֵּחַ אִית בֵּיהּ מְעִילָה בַבֵּיצִים וּבֶחָלָב: 

~ פרק ג - משנה ו
<B>כָּל הָרָאוּי לַמִּזְבֵּחַ.</B> שֶׁגּוּפָן רָאוּי קָאָמַר: <B>בּוֹר מָלֵא מַיִם.</B> גּוּפָן רָאוּי לְבֶדֶק הַבַּיִת {טו} לְבִנְיָן, וְאֵין גּוּפָן רָאוּי לַמִּזְבֵּחַ {טז}. שֶׁאֵין רְאוּיִין לְנִסּוּךְ הַמַּיִם אֶלָּא מַיִם חַיִּים {יז}, וְלֹא הָיוּ מְנַסְּכִים מַיִם בַּמִּקְדָּשׁ אֶלָּא מִמֵּי הַשִּׁלּוֹחַ: <B>אַשְׁפָּה מְלֵאָה זֶבֶל.</B> אֵין גּוּפָהּ רָאוּי לֹא לַמִּזְבֵּחַ וְלֹא לְבֶדֶק הַבַּיִת אֶלָּא לְדָמִים: <B>שׁוֹבָךְ מָלֵא יוֹנִים.</B> רָאוּי לַמִּזְבֵּחַ וְלֹא לְבֶדֶק הַבַּיִת {יח}: <B>אִילָן מָלֵא פֵרוֹת.</B> רָאוּי לַמִּקְדָּשׁ לְבִכּוּרִים וְלֹא לְבֶדֶק הַבַּיִת {יט}: <B>שָׂדֶה מְלֵאָה עֲשָׂבִים.</B> אֵינָהּ רְאוּיָה לֹא לַמִּזְבֵּחַ וְלֹא לְבֶדֶק הַבַּיִת: <B>וְאֵין מוֹעֲלִין בְּמַה שֶּׁבְּתוֹכָן.</B> דְּאֵין מוֹעֲלִים בְּמַה שֶּׁהִשְׁבִּיחַ לְאַחַר שֶׁהֻקְדַּשׁ {כא}: <B>וְלַד מְעֻשֶּׂרֶת.</B> אִם יָצְאָה נְקֵבָה עֲשִׂירִית תַּחַת הַשֵּׁבֶט, וְהָיָה לָהּ בֵּן קֹדֶם לָכֵן, לֹא יִינַק שׁוּב מִמֶּנָּה, שֶׁבְּנָהּ חֻלִּין הוּא וְהִיא מַעֲשֵׂר, וְנִמְצָא נֶהֱנֶה מֵחֲלֵב מֻקְדָּשִׁים, שֶׁמַּעְשַׂר בְּהֵמָה קֹדֶשׁ הוּא: <B>וַאֲחֵרִים מִתְנַדְּבִים כֵּן.</B> כְּלוֹמַר, זוֹ שֶׁהֶעֱבִירָהּ תַּחַת הַשֵּׁבֶט סְתָם, לֹא יִינַק מִמֶּנָּה, אֲבָל אֲחֵרִים שֶׁהִתְנַדְּבוּ קֹדֶם לָכֵן, רַשָּׁאִים לְהַתְנוֹת קֹדֶם שֶׁתִּתְעַשֵּׂר {כב} שֶׁאִם תֵּצֵא נְקֵבָה בָּעֲשִׂירִי יְהֵא חֲלָבָהּ חֻלִּין כְּדֵי שֶׁיִּינַק בְּנָהּ מִמֶּנָּה בְהֶתֵּר, וְכֵן נַמִּי בִוְלַד מֻקְדָּשִׁים לֹא הָיוּ מַקְדִּישִׁים חֲלֵב אִמָּן. כָּךְ פֵּרְשׁוּ רַבּוֹתַי וּמְגֻמְגָּם הוּא {כג}. וְרַמְבַּ"ם פֵּרֵשׁ, וַאֲחֵרִים מִתְנַדְּבִים, שֶׁמִּי שֶׁלִּבּוֹ נוֹדְבוֹ הָיָה מִתְנַדֵּב חָלָב לְהָנִיק בֶּן הַמְעֻשֶּׂרֶת וּבֶן הַמֻּקְדָּשִׁים, לְפִי שֶׁאָסוּר לַבֵּן לִינֹק מֵהֶן, דְּשַׁוְּיוּהּ רַבָּנָן כְּגִיזָה וַעֲבוֹדָה {כד} דַּאֲסוּרִים בַּקֳּדָשִׁים, הִלְכָּךְ אֵין לָהֶן תַּקָּנָה אֶלָּא שֶׁאֲחֵרִים יִתְנַדְּבוּ חָלָב לַהֲנִיקָן, כֵּיוָן שֶׁנֶּאֶסְרוּ לִינֹק מֵחֲלֵב אִמָּן. וְיָשָׁר הוּא: <B>לֹא יֹאכְלוּ מִגְּרוֹגָרוֹת שֶׁל הֶקְדֵּשׁ.</B> וַאֲפִלּוּ הִתְנוּ שֶׁיַּעֲשׂוּ מְלָאכָה בִמְזוֹנוֹתֵיהֶן אֵין אוֹכְלִים מִגְּרוֹגָרוֹת שֶׁל הֶקְדֵּשׁ, אֶלָּא הַגִּזְבָּר נוֹתֵן לָהֶם דְּמֵי מְזוֹנוֹת מִשֶּׁל הֶקְדֵּשׁ וְהֵם קוֹנִים מִן הַשּׁוּק: <B>וְכֵן פָּרָה.</B> שֶׁדָּשָׁה בְכַרְשִׁינֵי הֶקְדֵּשׁ, חוֹסֵם פִּיהָ שֶׁלֹּא תֹאכַל מִשֶּׁל הֶקְדֵּשׁ, דִּכְתִיב (דְּבָרִים כה) לֹא תַחְסֹם שׁוֹר בְּדִישׁוֹ, בְּדַיִשׁ שֶׁרָאוּי לוֹ לֹא תַחְסֹם, אֲבָל אַתָּה חוֹסֵם {כו} בְּדַיִשׁ שֶׁל הֶקְדֵּשׁ שֶׁאֵינוֹ רָאוּי לוֹ, שֶׁהֲרֵי הוּא אָסוּר לֶאֱכֹל בַּהֶקְדֵּשׁ: 

~ פרק ג - משנה ז
<B>שָׁרְשֵׁי אִילָן שֶׁל הֶדְיוֹט בָּאִין בְּשֶׁל הֶקְדֵּשׁ, לֹא נֶהֱנִים וְלֹא מוֹעֲלִים.</B> דְּבָתַר אִילָן אָזְלִינַן וְאִילָן בְּשֶׁל הֶדְיוֹט קָאֵי. וְהָנֵי מִלֵּי כְּשֶׁאֵין בֵּין אִילָן שֶׁל הֶדְיוֹט לַקַּרְקַע שֶׁל הֶקְדֵּשׁ אֶלָּא שֵׁשׁ עֶשְׂרֵה אַמָּה אוֹ פָחוֹת. אֲבָל אִם יֶשׁ בֵּינֵיהֶן יוֹתֵר מִשֵּׁשׁ עֶשְׂרֵה אַמָּה, מוֹעֲלִין בַּשָּׁרָשִׁים הַגְּדֵלִים בִּשְׂדֵה הֶקְדֵּשׁ, דְּלֹא גְרִירֵי תוּ בָתַר אִילָן: <B>וְשֶׁל הֶקְדֵּשׁ בָּאִין בְּשֶׁל הֶדְיוֹט לֹא נֶהֱנִין וְלֹא מוֹעֲלִין.</B> כְּגוֹן שֶׁיֵּשׁ בֵּין אִילָן שֶׁל הֶקְדֵּשׁ לַקַּרְקַע שֶׁל הֶדְיוֹט יוֹתֵר מִשֵּׁשׁ עֶשְׂרֵה אַמָּה, דְּשָׁרָשִׁים הַגְּדֵלִים בְּשֶׁל הֶדְיוֹט לֹא גְרִירֵי בָתַר אִילָן שֶׁל הֶקְדֵּשׁ הוֹאִיל וּרְחוֹקִים מִמֶּנּוּ כָּל כָּךְ, הִלְכָּךְ לֹא מוֹעֲלִין. אֲבָל אִם אֵין בֵּינֵיהֶן אֶלָּא שֵׁשׁ עֶשְׂרֵה אַמָּה אוֹ פָחוֹת, מוֹעֲלִים בָּהֶן {כז}: <B>הַמַּעְיָן שֶׁהוּא יוֹצֵא מִתּוֹךְ שְׂדֵה הֶקְדֵּשׁ.</B> רַבּוֹתַי פֵּרְשׁוּהָ לִי, כְּגוֹן דְּמַעְיָן שֶׁל חֻלִּין הוּא וְנוֹבֵעַ בְּשָׂדֶה שֶׁל הֶדְיוֹט, אֶלָּא שֶׁנִּמְשָׁךְ וְיוֹצֵא וְעוֹבֵר בְּתוֹךְ שָׂדֶה שֶׁל הֶקְדֵּשׁ, לֹא נֶהֱנִים מִמֶּנּוּ בְתוֹךְ שָׂדֶה שֶׁל הֶקְדֵּשׁ, וְלֹא מוֹעֲלִים, דְּמִשֶּׁל הֶדְיוֹט הוּא נוֹבֵעַ: <B>יָצְאוּ.</B> הַמַּיִם שֶׁבְּמַעְיָן זֶה שֶׁנּוֹבֵעַ מִשָּׂדֶה שֶׁל הֶדְיוֹט וְעוֹבֵר בְּשָׂדֶה שֶׁל הֶקְדֵּשׁ יָצָא מִשָּׂדֶה שֶׁל הֶקְדֵּשׁ, נֶהֱנִים מִמֶּנּוּ לְכַתְּחִלָּה: <B>הַמַּיִם שֶׁבְּכַד שֶׁל זָהָב.</B> גַּבֵּי נִסּוּךְ הַמַּיִם בְּשִׁבְעַת יְמֵי הֶחָג תְּנַן כְּמַעֲשֵׂהוּ בְחֹל כָּךְ מַעֲשֵׂהוּ בְשַׁבָּת אֶלָּא שֶׁהָיָה מְמַלֵּא מֵעֶרֶב שַׁבָּת חָבִית שֶׁל זָהָב שֶׁאֵינָהּ מְקֻדֶּשֶׁת מִן הַשִּׁלּוֹחַ, וּבְאוֹתָן מַיִם לֹא נֶהֱנִים וְלֹא מוֹעֲלִין, דְּלֹא אִקַּדּוּשׁ לְנִסּוּךְ הַמַּיִם לִמְעִילָה עַד שֶׁיִּנָּתְנוּ לִצְלוֹחִית שֶׁל זָהָב דְּהַיְנוּ כְּלִי מְקֻדָּשׁ: <B>עֲרָבָה.</B> שֶׁהָיוּ זוֹקְפִים אוֹתָהּ אֵצֶל הַמִּזְבֵּחַ, כְּדִתְנַן בְּפֶרֶק לוּלָב וַעֲרָבָה [מִשְׁנָה ה]: <B>נוֹתְנִים הָיוּ מִמֶּנָּהּ בְּלּוּלָב.</B> בַּתְּחִלָּה קֹדֶם שֶׁזְּקָפוּהָ {כט}. וְאַף עַל פִּי שֶׁלֹּא לִקְּטוּהָ אֶלָּא כְדֵי לְזָקְפָהּ עַל גַּבֵּי מִזְבֵּחַ {ל}: 

~ פרק ג - משנה ח
<B>קֵן שֶׁבְּרֹאשׁ אִילָן שֶׁל הֶקְדֵּשׁ.</B> שֶׁבְּנָאוֹ הָעוֹף מֵעֵצִים וְקִסְמִין שֶׁהֵבִיא מִמָּקוֹם אַחֵר {לא}: <B>שֶׁבַּאֲשֵׁרָה יַתִּיז בְּקָנֶה.</B> יַפִּיל הַקֵּן לָאָרֶץ בְּקָנֶה וְיֵהָנֶה מִמֶּנּוּ {לב}. וְדַוְקָא יַתִּיז. אֲבָל לֹא יַעֲלֶה עַל הָאֲשֵׁרָה, דְּאִם עוֹלֶה לִטֹּל הַקֵּן, נִמְצָא נֶהֱנֶה מִן הָאֲשֵׁרָה. וְהַבֵּיצִים וְהָאֶפְרוֹחִים שֶׁבַּקֵּן, כָּל זְמַן שֶׁצְּרִיכִים לְאִמָּן אֲסוּרִים, בֵּין שֶׁבְּרֹאשׁ אִילָן שֶׁל הֶקְדֵּשׁ בֵּין שֶׁבְּרֹאשׁ הָאֲשֵׁרָה: <B>הַמַּקְדִּישׁ אֶת הַחֹרֶשׁ.</B> תַּרְגּוּם יַעַר, חוּרְשָׁא: <B>מוֹעֲלִים בְּכֻלּוֹ.</B> בָּעֵצִים וּבָעֲנָפִים וּבֶעָלִים: <B>הַגִּזְבָּרִים שֶׁלָּקְחוּ אֶת הָעֵצִים.</B> שֶׁקָּנוּ עֵצִים מִיַּעַר שֶׁל חֻלִּין לְצֹרֶךְ קוֹרוֹת: <B>מוֹעֲלִים בָּעֵצִים.</B> רַמְבַּ"ם פֵּרֵשׁ, לַאֲתוֹיֵי חֲתִיכוֹת עֵצִים שֶׁחוֹתְכִין בַּמְּגֵרָה בְעֵת שֶׁמְּתַקְּנִים אוֹתָן לְקוֹרוֹת, שֶׁמּוֹעֲלִין בָּהֶן: <B>לֹא בַשִּׁפּוּי.</B> נְסָרִים דַּקּוֹת שֶׁנּוֹסְרִין מִן הָעֵצִים כְּשֶׁמַּחֲלִיקִין אוֹתָן: <B>נְמִיָּה.</B> עָלִין שֶׁבַּעֲצֵי הַיַּעַר {לד}: 

^ פרק ד

~ פרק ד - משנה א
<B>קָדְשֵׁי הַמִּזְבֵּחַ מִצְטָרְפִים זֶה עִם זֶה לִמְעִילָה.</B> אִם נֶהֱנָה מִשְּׁנֵי מִינֵי קָדְשֵׁי מִזְבֵּחַ בְּשָׁוֶה פְרוּטָה, מָעַל. וּמִצְטָרְפִים נַמִּי לְכַזַּיִת לְחַיֵּב עֲלֵיהֶם מִשּׁוּם אוֹכֵל פִּגּוּל אוֹ נוֹתָר אוֹ טָמֵא, אוֹ לְחַיֵּב לַמַּעֲלֶה כַזַּיִת בַּחוּץ: <B>קָדְשֵׁי בֶדֶק הַבַּיִת מִצְטָרְפִין זֶה עִם זֶה.</B> לִמְעִילָה. אֲבָל פִּגּוּל וְנוֹתָר וְטָמֵא אֵין בָּהֶן: <B>קָדְשֵׁי הַמִזְבֵּחַ וְקָדְשֵׁי בֶדֶק הַבַּיִת מִצְטָרְפִים זֶה עִם זֶה לִמְעִילָה.</B> אֲבָל לֹא לְדָבָר אַחֵר, כְּדַאֲמַרַן דְּקָדְשֵׁי בֶדֶק הַבַּיִת לֵית בְּהוּ פִגּוּל וְנוֹתָר וְטָמֵא:

~ פרק ד - משנה ב

<B>חֲמִשָּׁה דְבָרִים בָּעוֹלָה מִצְטָרְפִים זֶה עִם זֶה.</B> לְכַזַּיִת, לְחַיֵּב מִשּׁוּם מַעֲלֶה בַחוּץ {א}, וּלְחַיֵּב מִשּׁוּם פִּגּוּל {ב} וְנוֹתָר וְטָמֵא, וּמִשּׁוּם מְעִילָה אִם נֶהֱנָה מִכֻּלָּן בְּשָׁוֶה פְרוּטָה: <B>הַסֹּלֶת.</B> הַמִּנְחָה הַבָּאָה עִם הָעוֹלָה: <B>וְהַיַּיִן.</B> לַנְּסָכִים. שֶׁהָעוֹלָה טְעוּנָה מִנְחָה וּנְסָכִים: <B>וְשִׁשָּׁה בַּתּוֹדָה.</B> שֶׁהַתּוֹדָה טְעוּנָה לֶחֶם מוּסָף עַל חֲמִשָּׁה דְבָרִים שֶׁבָּעוֹלָה. וְכֻלָּן מִצְטָרְפִין לְכַזַּיִת, לְפִגּוּל וְנוֹתָר וְטָמֵא, אֲבָל לֹא לִמְעִילָה, שֶׁהַתּוֹדָה קָדָשִׁים קַלִּים וְאֵין בָּהֶן מְעִילָה, כְּדִתְנַן בְּשִׁלְהֵי פֶרֶק קַמָּא: <B>הַתְּרוּמָה וּתְרוּמַת מַעֲשֵׂר.</B> שֶׁהִיא אֶחָד מִמֵּאָה שֶׁל חֻלִּין. וְכֵן תְּרוּמַת מַעֲשֵׂר שֶׁל דְּמַאי: <B>וְהַחַלָּה.</B> שֶׁאַף הִיא קְרוּיָה תְרוּמָה, דִּכְתִיב (בְּמִדְבַּר טו) רֵאשִׁית עֲרִסֹתֵיכֶם חַלָּה תָּרִימוּ תְרוּמָה: <B>וְהַבִּכּוּרִים.</B> קְרוּיִן תְּרוּמָה, דְּאָמַר מַר וּתְרוּמַת יָדְךָ אֵלּוּ בִכּוּרִים, דִּכְתִיב בְּהוּ (דְּבָרִים כו) וְלָקַח הַכֹּהֵן הַטֶּנֶא מִיָּדֶךָ: <B>מִצְטָרְפִים זֶה עִם זֶה לֶאֱסֹר.</B> שֶׁאִם נָפַל מִכֻּלָּן שְׂאֹר כְּדֵי לְחַמֵּץ בְּתוֹךְ עִסָּה שֶׁל חֻלִּין, נֶאֱסֶרֶת: <B>וּלְחַיֵּב עֲלֵיהֶן אֶת הַחֹמֶשׁ.</B> הָאוֹכֵל מִכֻּלָּן כַּזַּיִת בִּשְׁגָגָה מְשַׁלֵּם אֶת הַחֹמֶשׁ: 

~ פרק ד - משנה ג
<B>כָּל הַפִּגּוּלִים.</B> מֵעוֹלָה מֵחַטָּאת וּמֵאָשָׁם וּמִשְּׁלָמִים: <B>מִצְטָרְפִין זֶה עִם זֶה.</B> לָאוֹכֵל מֵהֶן כַּזַּיִת לִהְיוֹת חַיָּב כָּרֵת. וְכֵן כָּל הַנּוֹתָרִים: <B>כָּל הַנְּבֵלוֹת מִצְטָרְפוֹת.</B> וַאֲפִלּוּ נִבְלַת בְּהֵמָה טְמֵאָה עִם נִבְלַת בְּהֵמָה טְהוֹרָה, מִצְטָרְפִים לְכַזַּיִת לְעִנְיַן טֻמְאָה. אֲבָל לֹא לְמַלְקוֹת, שֶׁאֵינוֹ לוֹקֶה עַד שֶׁיֹּאכַל כַּזַּיִת מִנִּבְלַת בְּהֵמָה טְהוֹרָה לְבַדָּהּ, אוֹ כַזַּיִת מִן הַטְּמֵאָה לְבַדָּהּ, לְפִי שֶׁהֵן שְׁנֵי שֵׁמוֹת, שֶׁאֵין אוֹכֵל בְּשַׂר בְּהֵמָה טְמֵאָה לוֹקֶה מִשּׁוּם נְבֵלָה {ג} אֶלָּא מִשּׁוּם אוֹכֵל בְּשַׂר בְּהֵמָה טְמֵאָה: <B>וְכָל הַשְּׁרָצִים מִצְטָרְפִים זֶה עִם זֶה.</B> לְכַזַּיִת, לְחַיֵּב אֶת הָאוֹכְלָן מַלְקוֹת. וּשְׁמֹנָה שְׁרָצִים הַכְּתוּבִים בַּתּוֹרָה מִצְטָרְפִים זֶה עִם זֶה, לְחַיֵּב הָאוֹכְלָן בְּכָעֲדָשָׁה, כְּשִׁעוּר טֻמְאָתָן כָּךְ שִׁעוּר אֲכִילָתָן {ד}: <B>דַּם הַשֶּׁרֶץ וּבְשָׂרוֹ מִצְטָרְפִים.</B> דִּמְרַבִּינַן מִקְּרָא דִכְתִיב (וַיִּקְרָא יא) וְזֶה לָכֶם הַטָּמֵא בַּשֶּׁרֶץ הַשֹּׁרֵץ עַל הָאָרֶץ {ה}, לְרַבּוֹת דַּם הַשֶּׁרֶץ שֶׁיִּהְיֶה מְטַמֵּא כִבְשָׂרוֹ: <B>כֹּל שֶׁטֻּמְאָתוֹ וְשִׁעוּרוֹ שָׁוִין.</B> כְּגוֹן נְבֵלָה וּנְבֵלָה, אוֹ שֶׁרֶץ וְשֶׁרֶץ: <B>טֻמְאָתוֹ וְלֹא שִׁעוּרוֹ.</B> כְּגוֹן נְבֵלָה וְשֶׁרֶץ דְּטֻמְאָתָן שָׁוָה, דְּתַרְוַיְהוּ הָוֵי טֻמְאָתָן עַד הָעֶרֶב. וְלֹא שִׁעוּרוֹ, דִּנְבֵלָה שִׁעוּר טֻמְאָתָהּ בְּכַזַּיִת, וְשֶׁרֶץ שִׁעוּרוֹ בְכָעֲדָשָׁה: <B>שִׁעוּרוֹ וְלֹא טֻמְאָתוֹ.</B> כְּגוֹן נְבֵלָה וּמֵת, דְּתַרְוַיְהוּ מְטַמְּאִין בְּכַזַּיִת. וְלֹא טֻמְאָתוֹ, דְּאִלּוּ טֻמְאַת מֵת שִׁבְעָה, וְטֻמְאַת נְבֵלָה לֹא הָוֵי אֶלָּא עַד הָעֶרֶב: <B>לֹא טֻמְאָתוֹ וְלֹא שִׁעוּרוֹ.</B> כְּגוֹן מֵת וְשֶׁרֶץ, דְּטֻמְאַת מֵת הָוֵי שִׁבְעָה, וְטֻמְאַת שֶׁרֶץ עַד הָעֶרֶב. וּבְשִׁעוּרוֹ נַמִּי אֵינָן שָׁוִין, דְּשִׁעוּר מֵת בְּכַזַּיִת וְשִׁעוּר שֶׁרֶץ בְּכָעֲדָשָׁה: <B>אֵלּוּ אֵין מִצְטָרְפִין זֶה עִם זֶה.</B> הוֹאִיל וּמְחֻלָּקִין הֵן: 

~ פרק ד - משנה ד
<B>שְׁנֵי שֵׁמוֹת.</B> שְׁנֵי לָאוִין חֲלוּקִין: <B>כַּקַּל שֶׁבִּשְׁנֵיהֶם.</B> כְּלוֹמַר, דְּלֹא מִצְטָרֵף לְטֻמְאָה אֲפִלּוּ לְשִׁעוּר קַל, כְּגוֹן שֶׁיִּצְטָרֵף פָּחוֹת מִכָּעֲדָשָׁה דְשֶׁרֶץ לְהַשְׁלִים כַּזַּיִת דִּנְבֵלָה, וְכָל שֶׁכֵּן דְּלֹא מִצְטָרֵף לְשִׁעוּר חָמוּר. וְכֵן חֲצִי זַיִת שֶׁל מֵת אֵין מִצְטָרֵף לַחֲצִי זַיִת שֶׁל נְבֵלָה לְטַמֵּא אֲפִלּוּ לְטֻמְאַת עֶרֶב: <B>הָאֹכֶל שֶׁנִּטְמָא בְאַב.</B> זֶהוּ וָלָד רִאשׁוֹן: <B>וְשֶׁנִּטְמָא בִוְלַד הַטֻּמְאָה.</B> זֶהוּ וָלָד שֵׁנִי: <B>מִצְטָרְפִין זֶה עִם זֶה.</B> לְכַבֵּיצָה, שֶׁהִיא שִׁעוּר טֻמְאַת אֳכָלִין: <B>לְטַמֵּא כַקַּל שֶׁבִּשְׁנֵיהֶם.</B> לַעֲשׂוֹת שְׁלִישִׁי כְדֶרֶךְ הַשֵּׁנִי לַעֲשׂוֹת שְׁלִישִׁי, וְהַיְנוּ כַקַּל שֶׁבִּשְׁנֵיהֶם. אֲבָל אֵין מִצְטָרְפִין לְהָכִי שֶׁיֵּעָשׂוּ שֵׁנִי כְּמוֹ שֶׁעוֹשֶׂה רִאשׁוֹן שֵׁנִי, דְּאִם כֵּן הָיָה כֶחָמוּר שֶׁבִּשְׁנֵיהֶם: 

~ פרק ד - משנה ה
<B>לִפְסוֹל אֶת הַגְּוִיָּה.</B> הָאוֹכֵל אֳכָלִים טְמֵאִים בְּכַחֲצִי פְרַס, שֶׁהוּא בֵיצָה וּמֶחֱצָה לְדִבְרֵי רַמְבַּ"ם, וּשְׁנֵי בֵיצִים לְדִבְרֵי רַבּוֹתַי, נִפְסֶלֶת גְּוִיָּתוֹ מִלֶּאֱכֹל בַּתְּרוּמָה, וּפוֹסֵל אֶת הַתְּרוּמָה בְמַגָּעוֹ עַד שֶׁיִּטְבֹּל: <B>בִּמְזוֹן שְׁתֵּי סְעֻדּוֹת לָעֵרוּב.</B> הָרוֹצֶה לָלֶכֶת יוֹתֵר מֵאַלְפַּיִם אַמָּה בְשַׁבָּת עוֹשֶׂה עֵרוּבֵי תְחוּמִין וּמַנִּיחַ מְזוֹן שְׁתֵּי סְעֻדּוֹת בַּמָּקוֹם שֶׁרוֹצֶה שֶׁיִּקְנֶה לוֹ עֵרוּבוֹ, וְהוֹלֵךְ מִמְּקוֹם עֵרוּבוֹ וּלְהַלָּן אַלְפַּיִם אַמָּה. וְהוּא שֵׁשׁ בֵיצִים לְדִבְרֵי רַמְבַּ"ם, וּשְׁמֹנֶה בֵיצִים לְדִבְרֵי רַבּוֹתַי: <B>בְּכַבֵּיצָה לְטַמֵּא טֻמְאַת אֳכָלִין.</B> שֶׁאֵין אֹכֶל מְטַמֵּא בְפָחוֹת מִכַּבֵּיצָה, דִּכְתִיב (וַיִּקְרָא יא) מִכָּל הָאֹכֶל אֲשֶׁר יֵאָכֵל, דְּמַשְׁמַע אֹכֶל הַנֶּאֱכָל בְּבַת אַחַת, וְשִׁעֲרוּ חֲכָמִים שֶׁאֵין בֵּית הַבְּלִיעָה מַחֲזִיק יוֹתֵר מִבֵּיצַת תַּרְנְגֹלֶת {ט}: <B>בְּכַגְּרוֹגֶרֶת לְהוֹצָאַת שַׁבָּת.</B> הַמּוֹצִיא אֳכָלִים בְּשַׁבָּת מֵרְשׁוּת לִרְשׁוּת אֵינוֹ חַיָּב בְּפָחוֹת מִכַּגְּרוֹגֶרֶת: <B>בְּכַכּוֹתֶבֶת בְּיוֹם הַכִּפּוּרִים.</B> שֶּׁשִּׁנָּה הַכָּתוּב וְכָתַב תְּעַנּוּ, וְלֹא כָתַב לֹא תֹאכְלוּ, דְּמַשְׁמַע דְּלֹא קָפֵיד רַחֲמָנָא אֶלָּא אַעִנּוּי, וְשִׁעֲרוּ חֲכָמִים דְּבַכּוֹתֶבֶת מִיַּתְּבָא דַעְתֵּיהּ דֶּאֱינִישׁ, בְּפָחוֹת מִכַּכּוֹתֶבֶת לֹא מִיַּתְּבָא דַעְתֵּיהּ: <B>לִפְסוֹל אֶת הַגְּוִיָּה בִרְבִיעִית.</B> הַשּׁוֹתֶה מַשְׁקִים טְמֵאִים בִּרְבִיעִית, נִפְסְלָה גְוִיָּתוֹ מִלֶּאֱכֹל בַּתְּרוּמָה וּפוֹסֵל אֶת הַתְּרוּמָה בְמַגָּעוֹ עַד שֶׁיִּטְבֹּל: <B>וּבִמְלֹא לֻגְמָיו.</B> שֶׁהַשּׁוֹתֶה בְיוֹם הַכִּפּוּרִים מְלֹא לֻגְמָיו, חַיָּב. פָּחוֹת מִכֵּן, פָּטוּר: 

~ פרק ד - משנה ו
<B>הָעָרְלָה וְכִלְאֵי הַכֶּרֶם מִצְטָרְפִין.</B> שֶׁאִם אָכַל חֲצִי שִׁעוּר מִזֶּה וַחֲצִי שִׁעוּר מִזֶּה, מִצְטָרְפִין לִלְקוֹת אֶת הָאַרְבָּעִים {יב}. אִי נַמִּי, עָרְלָה וְכִלְאֵי הַכֶּרֶם מְעֹרָבִים יַחַד שֶׁנָּפְלוּ לְתוֹךְ הֶתֵּר, מִצְטָרְפִים לֶאֱסֹר בַּיָּבֵשׁ בְּמָאתַיִם, וּבַלַּח בְּנוֹתֵן טַעַם: <B>אֵינָן מִצְטָרְפִין.</B> כֵּיוָן דִּשְׁנֵי שֵׁמוֹת נִינְהוּ. אֶלָּא אִם יֵשׁ בַּקְּדֵרָה לְבַטֵּל טַעַם הָעָרְלָה בִפְנֵי עַצְמָהּ וְטַעַם כִּלְאֵי הַכֶּרֶם בִּפְנֵי עַצְמוֹ, הַכֹּל מֻתָּר {יג}. וְאֵין הֲלָכָה כְרַבִּי שִׁמְעוֹן: <B>הַבֶּגֶד.</B> שֶׁהוּא מִטַּמֵּא שְׁלֹשָׁה עַל שְׁלֹשָׁה: <B>וְהַשַּׂק.</B> שֶׁהוּא מִטַּמֵּא אַרְבָּעָה עַל אַרְבָּעָה: <B>וְהָעוֹר.</B> חֲמִשָּׁה עַל חֲמִשָּׁה: <B>וְהַמַּפָּץ.</B> שִׁשָּׁה עַל שִׁשָּׁה. הַבֶּגֶד מִצְטָרֵף לַשַּׂק שֶׁקַּל הֵימֶנּוּ, לִטַּמֵּא בְאַרְבָּעָה עַל אַרְבָּעָה. וְכֵן כָּל אֶחָד מִצְטָרֵף לַקַּל. וְכֻלָּן מִצְטָרְפִים זֶה עִם זֶה לִטַּמֵּא כְשִׁעוּר הַטֻּמְאָה הַקַּלָּה, אֲבָל לֹא הַקַּל עִם הֶחָמוּר: <B>מִפְּנֵי שֶׁהֵן רְאוּיִים לִטַּמֵּא מוֹשָׁב.</B> כְּלוֹמַר אַף עַל גַּב דַּאֲמַרַן לְעֵיל דְּכָל שֶׁאֵין שִׁעוּרָן שָׁוֶה אֵינָן מִצְטָרְפִין, הָכָא מִצְטָרְפִין אַף עַל פִּי שֶׁאֵין שִׁעוּרָן שָׁוֶה, הוֹאִיל וְהֵן שָׁוִין לְדָבָר זֶה שֶׁכָּל אֶחָד מֵהֶן רָאוּי לִטַּמֵּא בְּמוֹשַׁב הַזָּב {יד} הִלְכָּךְ מִצְטָרְפִין לְטֻמְאַת מוֹשָׁב: 

^ פרק ה

~ פרק ה - משנה א
<B>הַנֶּהֱנֶה שָׁוֶה פְרוּטָה מִן הַהֶקְדֵּשׁ אַף עַל פִּי שֶׁלֹּא פָגַם מָעַל.</B> פְּלֻגְתָּא דְרַבִּי עֲקִיבָא וְרַבָּנָן מְפָרֵשׁ בַּגְּמָרָא כְּגוֹן בִּלְבוּשָׁא מְצִיעָאָה. דִּלְבוּשׁ מִבַּחוּץ פָּגִים לְאַלְתַּר, לְפִי שֶׁמִּתְחַכֵּךְ בַּכְּתָלִים. וְלֹא אִפְלִיגוּ נַמִּי בִלְבוּשׁ דְּלִפְנִים לְגַבֵּי בִשְׂרֵיהּ, דְּהַהוּא נַמִּי פָגִים לְאַלְתַּר מֵחֲמַת זֵעָה, אֶלָּא בִלְבוּשָׁא מְצִיעָאָה. רַבִּי עֲקִיבָא סָבַר הוֹאִיל וְהָוֵי דָבָר דְּלָא פָגִים לְאַלְתַּר אַף עַל גַּב דְּפָגִים לְאַחַר זְמַן הָוֵי כְדָבָר שֶׁאֵין בּוֹ פְגָם וּמוֹעֲלִים בּוֹ, כֵּיוָן שֶׁנֶּהֱנָה בְשָׁוֶה פְרוּטָה. וְרַבָּנָן סָבְרֵי, הוֹאִיל וְיֶשׁ בּוֹ פְגָם מִכָּל מָקוֹם, אֵין מוֹעֲלִים בּוֹ עַד שֶׁיִּפְגֹּם: <B>כֵּיצַד.</B> דָּבָר שֶׁאֵין בּוֹ פְגָם, כְּגוֹן נָתְנָה קַטְלָא בְצַוָּארָהּ, רָבִיד שֶׁל זָהָב שֶׁל הֶקְדֵּשׁ, אוֹ טַבַּעַת בְּיָדָהּ, אוֹ שָׁתְתָה בְכוֹס שֶׁל זָהָב שֶׁל הֶקְדֵּשׁ, כָּל הָנֵי אֵין בָּהֶם פְּגָם בְּכָךְ, אֶלָּא כֵיוָן שֶׁנֶּהֱנֵית מֵהֶן שָׁוֶה פְרוּטָה, מָעֲלָה. וְכֵיצַד מְשַׁעֲרִים בָּהֶן הֲנָאָה, אוֹמְדִין כַּמָּה אִשָּׁה רוֹצָה לִתֵּן שֶׁיַּשְׁאִילוּהָ תַכְשִׁיטִים כְּמוֹת הַלָּלוּ לְהוֹלִיכָן לְבֵית הַמִּשְׁתֶּה לְהִתְכַּבֵּד בָּהֶן, כְּאוֹתוֹ שִׁעוּר מְשַׁלֶּמֶת לַהֶקְדֵּשׁ קֶרֶן וְחֹמֶשׁ כְּשֶׁנִּשְׁתַּמְּשָׁה בָהֶן. וְכָל דָּבָר שֶׁיֶּשׁ בּוֹ פְגָם, כְּגוֹן לָבַשׁ בְּחָלוּק, אוֹ כִסָּה בְטַלִּית, אוֹ בִקַּע בְּקֻרְדֹּם, כֵּיוָן דְּעוֹמְדִים לִפָּגֵם, לֹא מָעַל עַד שֶׁיִּפְגֹּם בָּהֶם בְּשָׁוֶה פְרוּטָה: <B>תָּלַשׁ.</B> שֵׂעָר: <B>מִן הַחַטָּאת.</B> בְּחַטָּאת בַּעֲלַת מוּם אַיְרֵי דְעוֹמֶדֶת לִפָּדוֹת {ג}, וְדָבָר שֶׁיֶּשׁ בּוֹ פְגָם הוּא, הִלְכָּךְ לֹא מָעַל עַד שֶׁיִּפְגֹּם בְּשָׁוֶה פְרוּטָה. אֲבָל בְּחַטָּאת תְּמִימָה דִתְלִישַׁת צֶמֶר וְשֵׂעָר לָא עֲבִיד בָּהּ מִידִי, שֶׁכָּךְ הִיא רְאוּיָה לְהַקְרָבָה עַכְשָׁיו כְּמוֹ שֶׁהָיְתָה מִתְּחִלָּה, הַוְיָא כְכוֹס שֶׁל זָהָב שֶׁהוּא דָבָר שֶׁאֵין בּוֹ פְגָם, וְכֵיוָן שֶׁנֶּהֱנָה מִמֶּנָּה מָעַל: <B>כְּשֶׁהִיא מֵתָה כֵּיוָן שֶׁנֶּהֱנָה מָעָל.</B> דְּכֵיוָן שֶׁמֵּתָה לָאו בַּת פְּדִיָּה הִיא, דְּאֵין פּוֹדִים אֶת הַקֳּדָשִׁים לְהַאֲכִילָן לַכְּלָבִים. וּמַיְרֵי בֵין בְּחַטָּאת תְּמִימָה בֵּין בְּחַטָּאת בַּעֲלַת מוּם: 

~ פרק ה - משנה ב
<B>וּפָגַם בְּכַחֲצִי שִׁעוּר.</B> כְּגוֹן לָבַשׁ בִּגְדֵי קֹדֶשׁ בַּהֲנָאַת שִׁעוּר שָׁוֶה חֲצִי פְרוּטָה וּפָגַם בְּכַחֲצִי פְרוּטָה, שֶׁקָּרַע בּוֹ וּפְגָמוֹ כְשִׁעוּר חֲצִי פְרוּטָה: <B>שֶׁנֶּהֱנָה בְשָׁוֶה פְרוּטָה בְּדָבָר אֶחָד.</B> שֶׁיֶּשׁ בּוֹ פְגָם וְלֹא פָגַם: <B>וּפָגַם בְּשָׁוֶה פְרוּטָה בְּדָבָר אַחֵר.</B> כְּגוֹן שָׁפַךְ מַשְׁקֶה שֶׁל קֹדֶשׁ וְלֹא נֶהֱנָה {ה}: הֲרֵי זֶה לֹא מָעַל עַד שֶׁיֵּהָנֶה בְשָׁוֶה פְרוּטָה וְיִפְגֹּם בְּשָׁוֶה פְרוּטָה בְּדָבָר אֶחָד. בְּעַצְמוֹ, וְיִהְיֶה דָבָר שֶׁיֶּשׁ בּוֹ פְגָם {ו}. דְּבִמְעִילָה כְתִיב (וַיִּקְרָא ה) וְחָטְאָה בִּשְׁגָגָה, וּבְאוֹכֵל תְּרוּמָה כְתִיב (בְּמִדְבַּר יח) וְלֹא תִשְׂאוּ עָלָיו חֵטְא, מַה חֵטְא הָאָמוּר בְּאוֹכֵל תְּרוּמָה פּוֹגֵם וְנֶהֱנֶה, וּבְמַה שֶּׁפָּגַם נֶהֱנָה, אַף חַטָּאת הָאָמוּר בִּמְעִילָה צָרִיךְ שֶׁיִּהְיֶה פּוֹגֵם וְנֶהֱנֶה וּבְאוֹתוֹ דָבָר בְּעַצְמוֹ שֶׁפּוֹגֵם נֶהֱנֶה וְלֹא בְדָבָר אַחֵר: 

~ פרק ה - משנה ג
<B>בַּמֻּקְדָּשִׁין אֶלָּא בְהֵמָה וּכְלֵי שָׁרֵת.</B> בְּהֵמָה תְמִימָה, בֶּהֱמַת [קָדְשֵׁי מִזְבֵּחַ] תְּמִימָה. דְּהָנֵי לָאו לִפְדִיָּה קַיְמֵי וְלָאו בְּנֵי פְגִימָה נִינְהוּ, שֶׁאֲפִלּוּ רָכַב אֶחָד עַל גַּבֵּי בְהֵמָה וְהִכְחִישָׁהּ אוֹ תָלַשׁ מִן צַמְרָהּ, עֲדַיִן רְאוּיָה הִיא לְקָרְבָּן, וְיֶשׁ בָּהּ מוֹעֵל אַחַר מוֹעֵל. וְכֵן שָׁתָה אֶחָד בְּכוֹס שֶׁל זָהָב, אֲפִלּוּ אִם פְּגָמוֹ וּפְחָתוֹ, כֵּיוָן (דְּקָדוֹשׁ) [דִּקְדֻשַּׁת הַגּוּף] הוּא וְלָאו לִפְדִיָּה קָאֵי, רָאוּי הוּא עֲדַיִן לְשֵׁרוּת וְיֶשׁ בּוֹ מוֹעֵל אַחַר מוֹעֵל. אֲבָל קָדְשֵׁי בֶדֶק הַבַּיִת כְּגוֹן בֶּהֱמַת קָדְשֵׁי בֶדֶק הַבַּיִת, אֵין בָּהֶם מוֹעֵל אַחַר מוֹעֵל, מִשּׁוּם דִּבְנֵי פְדִיָּה נִינְהוּ, וְכֵיוָן שֶׁמָּעַל בּוֹ אֶחָד שֶׁהוֹצִיאוֹ לְחֻלִּין {ח}, תּוּ לֵית בָּהּ מְעִילָה: <B>רַבִּי אוֹמֵר כָּל דָּבָר.</B> שֶׁאֵין לוֹ פְגָם, שֶׁאֵינוֹ נִפְסָל, דְּהַיְנוּ כָל דָּבָר שֶׁאֵין לוֹ פִדְיוֹן כִּי הָנֵי דַאֲמַרַן, אֲפִלּוּ פְגָמוֹ יֶשׁ בּוֹ מוֹעֵל אַחַר מוֹעֵל. וְאִיכָּא בֵין תַּנָּא קַמָּא לְרַבִּי קָדְשֵׁי מִזְבֵּחַ תְּמִימִים שֶׁנַּעֲשׂוּ בַעֲלֵי מוּמִים וְעָבַר וּשְׁחָטָן {ט} קֹדֶם פְּדִיָּה. רַבִּי אוֹמֵר יִקָּבְרוּ, מִשּׁוּם דְּבָעוּ הַעֲמָדָה וְהַעֲרָכָה וְלֹא אֶפְשָׁר דְּהָא מֵתוּ, הִלְכָּךְ יִקָּבְרוּ, וְכֵיוָן דְּלֹא הָווּ תוּ בְנֵי פְדִיָּה יֶשׁ בּוֹ מוֹעֵל אַחַר מוֹעֵל הַנֶּהֱנֶה מֵהֶן לְאַחַר שְׁחִיטָה. וַחֲכָמִים אוֹמְרִים יִפָּדוּ, דְּלֹא בָעוּ הַעֲמָדָה וְהַעֲרָכָה {י}, וְכֵיוָן דִּקְדֻשַּׁת דָּמִים נִינְהוּ אֵין בּוֹ מוֹעֵל אַחַר מוֹעֵל. וַהֲלָכָה כַּחֲכָמִים: 

~ פרק ה - משנה ד
<B>הֲרֵי זֶה לֹא מָעַל.</B> בַּגְּמָרָא מוֹקֵי לַהּ בְּגִזְבָּר שֶׁל הֶקְדֵּשׁ, שֶׁהָאֶבֶן וְהַקּוֹרָה שֶׁל הֶקְדֵּשׁ הָיוּ מְסוּרוֹת בְּיָדוֹ מִתְּחִלָּה, וְכִי נְטָלָן לְעַצְמוֹ עֲדַיִן הֵם בִּרְשׁוּת הֶקְדֵּשׁ, דְּכָל הֵיכָא דִמְטַלְטֵל לְהוּ בְבֵיתֵיהּ הֲווּ בִרְשׁוּת הֶקְדֵּשׁ כְּבַתְּחִלָּה {יא}. אֲבָל כִּי נְתָנָהּ לַחֲבֵרוֹ, הוֹצִיאָהּ מֵרְשׁוּתוֹ וְשִׁנָּה מֵהֶקְדֵּשׁ לְחֹל {יב} וּמָעַל, וַחֲבֵרוֹ לֹא מָעַל שֶׁכְּבָר יָצְאָה לְחֻלִּין: <B>בְּנָאָהּ בְּתוֹךְ בֵּיתוֹ.</B> לֹא בְנָאָהּ מַמָּשׁ, דְּאִם כֵּן הֲרֵי נֶהֱנָה מִיָּד שֶׁהוֹסִיף בְּבִנְיַן בֵּיתוֹ {יד}. אֶלָּא כְגוֹן שֶׁנְּתָנָהּ עַל פִּי אֲרֻבָּה שֶׁלֹּא בַבִּנְיָן, דְּהַשְׁתָּא אֵין לוֹ הֲנָאָה עַד שֶׁיָּדוּר תַּחְתֶּיהָ וְיֵהָנֶה בָהּ בְּשָׁוֶה פְרוּטָה, כְּגוֹן שֶׁהָיוּ פֵרוֹתָיו נְתוּנִים תַּחַת הָאֲרֻבָּה, וְהָיוּ גְשָׁמִים דּוֹלְפִים עֲלֵיהֶם, וְסָתַם פִּי אֲרֻבָּה בְאֶבֶן שֶׁל הֶקְדֵּשׁ, כֵּיוָן שֶׁהֵגֵן עֲלֵיהֶן בְּשָׁוֶה פְרוּטָה, מָעַל: <B>נְתָנָהּ לַבַּלָּן.</B> כְּדֵי שֶׁיַּנִּיחֶנּוּ לִרְחֹץ בְּבֵית הַמֶּרְחָץ: 

~ פרק ה - משנה ה
<B>אֲכִילָתוֹ וַאֲכִילַת חֲבֵרוֹ.</B> אָכַל הוּא חֲצִי שִׁעוּר וְהֶאֱכִיל אֶת חֲבֵרוֹ חֲצִי שִׁעוּר, אוֹ נֶהֱנָה הוּא חֲצִי שִׁעוּר וְהֶהֱנָה אֶת חֲבֵרוֹ חֲצִי שִׁעוּר, וְכֵן הֲנָאָתוֹ וַאֲכִילַת חֲבֵרוֹ, כְּגוֹן סָךְ הוּא חֲצִי שִׁעוּר וַחֲבֵרוֹ אָכַל חֲצִי שִׁעוּר, אוֹ אִפְּכָא, כָּל אֵלּוּ מִצְטָרְפִים לְחַיְּבוֹ אֲשַׁם מְעִילוֹת: <B>וַאֲפִלּוּ לִזְמָן מְרֻבֶּה.</B> כְּגוֹן שֶׁאָכַל חֲצִי שִׁעוּר הַיּוֹם וַחֲצִי שִׁעוּר לְמָחָר בְּהֶעְלֵם אֶחָד, אוֹ שֶׁאָכַל אוֹ נֶהֱנָה כַחֲצִי שִׁעוּר הַיּוֹם וְהֶאֱכִיל אוֹ הֶהֱנָה אֶת חֲבֵרוֹ כַחֲצִי שִׁעוּר לְמָחָר {יז}, מִצְטָרְפִים וַאֲפִלּוּ לִזְמַן מְרֻבֶּה, וּבִלְבַד שֶׁיִּהְיוּ בְהֶעְלֵם אֶחָד, דִּכְתִיב (וַיִּקְרָא ה) כִּי תִמְעֹל מַעַל, מִכָּל מָקוֹם שֶׁתִּמְעֹל נִתְחַיֵּב בְּאָשָׁם: 

^ פרק ו

~ פרק ו - משנה א
<B>הַשָּׁלִיחַ.</B> שֶׁנָּתַן לוֹ בַעַל הַבַּיִת הֶקְדֵּשׁ אוֹ מָעוֹת הֶקְדֵּשׁ לְהוֹצִיאָם בְּתוֹרַת חֻלִּין, וְעָשָׂה הַשָּׁלִיחַ שְׁלִיחוּתוֹ: <B>בַּעַל הַבַּיִת מָעַל.</B> דְּבִמְעִילָה יֵשׁ שָׁלִיחַ לִדְבַר עֲבֵרָה {א}. וּבְכָל הַתּוֹרָה כֻלָּהּ אֵין שָׁלִיחַ לִדְבַר עֲבֵרָה חוּץ מִמְּעִילָה {ב}, מִשּׁוּם דִּכְתִיב בָּהּ (בְּמִדְבַּר ה) וְאָשְׁמָה הַנֶּפֶשׁ הַהִיא, מִי שֶׁשָּׁגַג תְּחִלָּה {ג}, דְּהַיְנוּ הַמְשַׁלֵּחַ: <B>תֵּן בָּשָׂר לָאוֹרְחִים.</B> מֵאוֹתוֹ בָשָׂר שֶׁל הֶקְדֵּשׁ: <B>וְנָתַן לָהֶם כָּבֵד.</B> שֶׁל הֶקְדֵּשׁ: <B>וְהוּא אָמַר טֹלוּ שְׁתַּיִם וְכוּ'.</B> וּבִלְבַד שֶׁיֹּאמַר הַשָּׁלִיחַ טְלוּ שְׁתַּיִם מִדַּעְתִּי, אָז בַּעַל הַבַּיִת מָעַל, דְּלֹא עָקַר הַשָּׁלִיחַ שְׁלִיחוּתוֹ אַף עַל פִּי שֶׁהוֹסִיף עַל דִּבְרֵי הַמְשַׁלֵּחַ, הִלְכָּךְ הַמְשַׁלֵּחַ מָעַל שֶׁהֲרֵי נַעֲשֵׂית שְׁלִיחוּתוֹ, וְהַשָּׁלִיחַ מָעַל עַל זֹאת שֶׁהוֹסִיף מִדַּעְתּוֹ, וְהָאוֹרְחִים נַמִּי חַיָּבִים עַל הַשְּׁלִישִׁית שֶׁנָּטְלוּ מִדַּעְתָּם. אֲבָל אִם לֹא אָמַר הַשָּׁלִיחַ טְלוּ שְׁתַּיִם מִדַּעְתִּי, אֶלָּא טְלוּ שְׁתַּיִם בִּשְׁלִיחוּת בַּעַל הַבַּיִת, הַמְשַׁלֵּחַ מָעַל שֶׁהֲרֵי נַעֲשָׂה דְבָרוֹ, וְהַשָּׁלִיחַ פָּטוּר מִפְּנֵי שֶׁהוֹסִיף עַל שְׁלִיחוּת בַּעַל הַבַּיִת וְלֹא עָקַר אֶת הַשְּׁלִיחוּת, וּמַה שֶּׁהוֹסִיף לֹא הוֹסִיף מִדַּעְתּוֹ: <B>גְּלֻסְקְמָא.</B> בִּלְשׁוֹן יָוָן קוֹרִין לְתֵבָה גְלֻסְקוֹס. וַיִישֶׂם בָּאָרוֹן, תַּרְגּוּם יְרוּשַׁלְמִי וְשַׁווּן יָתֵיהּ בִּגְלֻסְקְמָא: <B>אַף עַל פִּי שֶׁאָמַר בַּעַל הַבַּיִת לֹא הָיָה בְלִבִּי אֶלָּא מִזֶּה כוּ' מָעַל.</B> לְפִי שֶׁעָשָׂה הַשָּׁלִיחַ מַאֲמָרוֹ, וּדְבָרִים שֶׁבַּלֵּב אֵינָן דְּבָרִים {ט}: 

~ פרק ו - משנה ב
<B>בְּיַד חֵרֵשׁ שׁוֹטֶה וְקָטָן.</B> שֶׁאֵינָן בְּנֵי שְׁלִיחוּת. אֲפִלּוּ הָכִי הוֹאִיל וְנַעֲשֵׂית שְׁלִיחוּתוֹ הַמְשַׁלֵּחַ מָעַל {י}: <B>הַחֶנְוָנִי.</B> שֶׁקִּבֵּל הַמָּעוֹת מִיַּד חֵרֵשׁ שׁוֹטֶה וְקָטָן, חַיָּב כְּשֶׁיּוֹצִיא הַמָּעוֹת שֶׁל הֶקְדֵּשׁ בַּחֲפָצָיו: <B>וְנִזְכַּר.</B> בַּעַל הַבַּיִת קֹדֶם שֶׁהִגִּיעוּ הַמָּעוֹת לְיַד חֶנְוָנִי, וְכֵיוָן שֶׁנִּזְכַּר שׁוּב אֵינוֹ חַיָּב קָרְבַּן מְעִילָה, שֶׁאֵין קָרְבַּן מְעִילָה אֵצֶל מֵזִיד: <B>הַחֶנְוָנִי חַיָּב.</B> וְהוּא שֶׁנִּזְכְּרוּ בַעַל הַבַּיִת וְהַשָּׁלִיחַ, דְּהַשְׁתָּא אֵין כָּאן שׁוֹגֵג אֶלָּא חֶנְוָנִי. אֲבָל אִם נִזְכַּר בַּעַל הַבַּיִת וְלֹא נִזְכַּר הַשָּׁלִיחַ, הַשָּׁלִיחַ מָעַל שֶׁהוּא שָׁגַג תְּחִלָּה {יב}: <B>כֵּיצַד יַעֲשֶׂה.</B> כְּלוֹמַר אִם יָדַע הַחֶנְוָנִי בִפְרוּטָה זוֹ שֶׁהִיא קֹדֶשׁ קֹדֶם שֶׁיּוֹצִיאֶנָּה וְנִתְעָרְבָה כְבָר עִם שְׁאָר פְּרוּטוֹת שֶׁיֵּשׁ לוֹ, כֵּיצַד יַעֲשֶׂה וְיִהְיֶה מֻתָּר לְהִשְׁתַּמֵּשׁ בִּפְרוּטוֹתָיו: 

~ פרק ו - משנה ג
<B>שְׁנֵיהֶם לֹא מָעֲלוּ.</B> בַּעַל הַבַּיִת לֹא מָעַל שֶׁהֲרֵי לֹא נַעֲשֵׂית שְׁלִיחוּתוֹ בִפְרוּטָה, וְהַשָּׁלִיחַ לֹא מָעַל שֶׁלֹּא עָקַר שְׁלִיחוּתוֹ שֶׁל בַּעַל הַבַּיִת בִּפְרוּטָה, וּבְפָחוֹת מִפְּרוּטָה לֵיכָּא חִיּוּב מְעִילָה: <B>הַשָּׁלִיחַ מָעָל.</B> שֶׁעִקַּר שְׁלִיחוּתוֹ שֶׁל בַּעַל הַבַּיִת בֵּין בִּפְתִילוֹת בֵּין בְּנֵרוֹת, וְיֵשׁ בִּשְׁנֵיהֶן פְּרוּטָה: 

~ פרק ו - משנה ד
<B>שְׁנֵיהֶם מָעֲלוּ.</B> וְהוּא שֶׁיְּהֵא אוֹתוֹ הָאֶתְרוֹג שָׁוֶה שְׁתֵּי פְרוּטוֹת כְּמוֹ שֶׁנָּתַן לוֹ בַעַל הַבַּיִת. בַּעַל הַבַּיִת מָעַל כֵּיוָן שֶׁקָּנָה לוֹ הַשָּׁלִיחַ כְּמוֹ שֶׁאָמַר וְשָׁוֶה כְמוֹ שֶׁנָּתַן לוֹ, הֲרֵי נַעֲשֵׂית שְׁלִיחוּתוֹ. וְהַשָּׁלִיחַ מָעַל, שֶׁהֲרֵי קָנָה רִמּוֹן בִּפְרוּטָה מִדַּעְתּוֹ שֶׁלֹּא בִשְׁלִיחוּת בַּעַל הַבַּיִת: <B>רַבִּי יְהוּדָה אוֹמֵר בַּעַל הַבַּיִת לֹא מָעַל.</B> דְּאָמַר לֵיהּ לַשָּׁלִיחַ אִלּוּ הָיִיתָ קוֹנֶה אֶתְרוֹג בִּשְׁתֵּי פְּרוּטוֹת כְּמוֹ שֶׁנָּתַתִּי לְךָ הָיִיתָ מֵבִיא לִי אֶתְרוֹג גָּדוֹל שָׁוֶה אַרְבַּע פְּרוּטוֹת, עַכְשָׁיו שֶׁלֹּא נָתַתָּ אֶלָּא פְרוּטָה הֵבֵאתָ לִי אֶתְרוֹג שָׁוֶה שְׁתֵּי פְרוּטוֹת שֶׁהוּא קָטָן וְרַע, וְנִמְצָא שֶׁלֹּא עָשִׂיתָ שְׁלִיחוּתִי. וְאֵין הֲלָכָה כְּרַבִּי יְהוּדָה: 

~ פרק ו - משנה ה
<B>אִם צְרוּרִין.</B> קְשׁוּרִים קֶשֶׁר מְשֻׁנֶּה אַף עַל פִּי שֶׁאֵין עָלָיו חוֹתָם, אוֹ קְשׁוּרִים כִּשְׁאָר קְשָׁרִים וַחֲתוּמִין: <B>לֹא יִשְׁתַּמֵּשׁ בָּהֶן.</B> דְּגַלֵּי דַעְתֵּיהּ דְּלֹא נִיחָא לֵיהּ שֶׁיִּשְׁתַּמֵּשׁ בָּהֶן הַנִּפְקָד, הוֹאִיל וּקְשָׁרָן קֶשֶׁר מְשֻׁנֶּה אוֹ הִטִּיל עָלָיו חוֹתָם: <B>מֻתָּרִין.</B> קָרֵי כָל זְמַן שֶׁאֵין קְשׁוּרִים קֶשֶׁר מְשֻׁנֶּה אֶלָּא קָשׁוּר כִּשְׁאָר קְשָׁרִים וְאֵין עָלָיו חוֹתָם: <B>לְפִיכָךְ אִם הוֹצִיא לֹא מָעַל.</B> דַּהֲוֵי כְּאִלּוּ אָמַר לוֹ הַמַּפְקִיד שֶׁיִּשְׁתַּמֵּשׁ בָּהֶן, כֵּיוָן שֶׁלֹּא הָיוּ צְרוּרִין, וַהֲרֵי שְׁלִיחוּתוֹ עָשָׂה, וְהַמַּפְקִיד נַמִּי לֹא מָעַל דְּהָא לֹא אָמַר לוֹ בְּפֵרוּשׁ שֶׁיִּשְׁתַּמֵּשׁ בָּהֶן: <B>הַחֶנְוָנִי.</B> שֶׁמּוֹכֵר פֵּרוֹת אוֹ בְּשָׂמִים בַּחֲנוּת: <B>כְּבַעַל הַבַּיִת.</B> וְאִם הִפְקִידוּ אֶצְלוֹ מָעוֹת, אַף עַל פִּי שֶׁאֵינָן צְרוּרִים, לֹא יִשְׁתַּמֵּשׁ בָּהֶם, הִלְכָּךְ אִם הָיוּ מָעוֹת שֶׁל הֶקְדֵּשׁ וְנִשְׁתַּמֵּשׁ בָּהֶן מָעַל: <B>כְּשֻׁלְחָנִי.</B> וּמֻתָּר לְהִשְׁתַּמֵּשׁ בַּמָּעוֹת שֶׁהִפְקִידוּ אֶצְלוֹ כְּשֶׁאֵינָן צְרוּרִים, הִלְכָּךְ לֹא מָעַל. וַהֲלָכָה כְרַבִּי יְהוּדָה: 

~ פרק ו - משנה ו
<B>כֵּיוָן שֶׁהוֹצִיא אֶת הָרִאשׁוֹנָה.</B> לְצֹרֶךְ תַּשְׁמִישׁוֹ, מָעַל: <B>וַחֲכָמִים אוֹמְרִים.</B> לֹא מָעַל: <B>עַד שֶׁיּוֹצִיא.</B> כָּל הַמָּעוֹת שֶׁבַּכִּיס לְצֹרֶךְ חֻלִּין. וַהֲלָכָה כַּחֲכָמִים: <B>פְּרוּטָה מִן הַכִּיס זֶה.</B> כְּלוֹמַר לֹא תִכְלֶה פְרוּטָה מִכִּיס זֶה עַד שֶׁיְּהֵא בָהּ הֶקְדֵּשׁ {טז}: 
