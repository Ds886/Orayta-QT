&UniqueId=1296&TextSource=ר' פנחס ראובן שליט''א&LastLevelIndex=2&CosmeticsType==911&ForcedBookName=עיקר תוי''ט&GroupId=mishna_bechorot&PutNewLinesAsIs=1&SearchInTitles=0
// C:\Dev\BhOCR\Runtime files\Projects\MK_BECHOROT Layer 3 - 32 pages

// ב. ב: ג. ג: ד. ד: ה. ה: ו. ו: ז. ז: ח. ח: ט. ט: י. י: יא. יא: יב.
// יב: יג. יג: יד. יד: טו. טו: טז. טז: יז. יז:

$ משנה - בכורות - עיקר תוי''ט

^ פרק א

~ פרק א - משנה א

{א} וּמִיהוּ אִיכָּא נַמִּי דִּינֵי דְמִתְנְיָא בִטְהוֹרָה וְאִיתַנְהוּ נַמִּי בִטְמֵאָה, כְּגוֹן הַמְקַבֵּל צֹאן בַּרְזֶל: {ב} הֲוָה לֵיהּ לְפָרֵשׁ הַמַּסְקָנָא שֶׁהוּא שֶׁמָּא יַשְׁאִיל אוֹ יַשְׂכִּיר. וְעַיֵּן תּוֹסְפוֹת יוֹם טוֹב: {ג} וְאִם תֹּאמַר הֵיכִי מַשְׁכַּחַת לַהּ שֶׁיַּחְתֹּךְ שׁוּם אֵבָר וְלֹא תִהְיֶה בַּעֲלַת מוּם כוּ'. וְיֵשׁ לוֹמַר דְּמַשְׁכַּחַת לַהּ כְּגוֹן שֶׁהָיָה יָתֵר כְּמִין אֶצְבַּע בְּיָדָיו אוֹ בְרַגְלָיו וְאֵין בּוֹ עֶצֶם, שֶׁאִם חֲתָכוֹ כָּשֵׁר. בֵּית יוֹסֵף: {ד} <B> הַלּוֹקֵחַ כוּ'.</B> בַּגְּמָרָא עֲבִיד צְרִיכוּתָא כָּל הָנֵי לָמָּה לִי לְמִתְנֵי: {ה} <B> בַּמִּדְבָּר.</B> וּלְדוֹרוֹת מְנָלָן, אָמַר קְרָא [בְּמִדְבָּר ג] וְהָיוּ לִי הַלְוִיִּם, וְהָיוּ בַּהֲוָיָתָן יְהוּ. גְּמָרָא: {ו} כֹּהֲנִים מְנָלָן, כִּדְאָמַר רַבִּי יְהוֹשֻׁעַ בֶּן לֵוִי בְּעֶשְׂרִים וְאַרְבָּעָה מְקוֹמוֹת נִקְרְאוּ כֹהֲנִים לְוִיִּם, וְזֶה אֶחָד מֵהֶן, וְהַכֹּהֲנִים הַלְוִיִּם בְּנֵי צָדוֹק [יְחֶזְקֵאל מד]. גְּמָרָא: 

~ פרק א - משנה ב

{ז} <B> סוּס.</B> הָרֹא"שׁ גָּרַס כְּמִין פָּרָה, מִדְּגָרַס בְּסָמוּךְ וּמַה הֵם, וְלֹא וּמַהוּ. וְגַם מִדִּתְנַן לְקַמָּן וּטְמֵאָה שֶׁיָּלְדָה כְּמִין טְהוֹרָה. וּכְמִין סוּס בַּבְּרַיְתָא תָּנֵי לַהּ. וְגַם הַצְּרִיכוּתָא שֶׁכָּתַב הָרַ"ב אַבְּרַיְתָא נֶאֶמְרָה בַּסֻּגְיָא. וּמִיהוּ הָרַ"ב גָּרַס וּמַהוּ: {ח} סְתָם סוּסִים אֲדֻמִּים הֵם. רַשִׁ"י: {ט} <B> טְהוֹרָה שֶׁיָּלְדָה כוּ'.</B> בַּגְּמָרָא יָלֵיף לְהוּ מִקְּרָא. וְהָא דְקָתָנֵי שֶׁהַיּוֹצֵא כוּ', סִימָנִים בְּעָלְמָא הוּא דְּלֹא תֵחָלֵף לְךָ גִּרְסָתְךָ, דְּלֹא תֵימָא זִיל בָּתְרֵיהּ דִּידֵיהּ, וְהַאי טָהוֹר מְעַלְּיָא הוּא, וְהַאי טָמֵא מְעַלְּיָא הוּא, אֶלָּא זִיל בָּתַר אִמֵּיהּ. גְּמָרָא: {י} נַפְקָא לָן בַּגְּמָרָא, הוּא טָמֵא, וְאֵין חֲלֵב מְהַלְּכֵי שְׁתַּיִם טָמֵא.וְאָמְרִינַן עֲלַהּ, כְּשֶׁפֵּרַשׁ. אֲבָל לֹא פֵרַשׁ, אָסוּר מִדְּרַבָּנָן. וְכָתַב הָרֹא"שׁ דְּטַעֲמָא מִשּׁוּם דְּאָתֵי לְאִחַלּוֹפֵי בַּחֲלֵב בְּהֵמָה טְמֵאָה. וְכֵן בְּשַׂר אָדָם כֵּיוָן דְּאֵין דֶּרֶךְ לֶאֱכֹל בְּשַׂר אָדָם מִחַלַּף בִּבְהֵמָה טְמֵאָה: {יא} פֵּרוּשׁ, דְּדָג טָמֵא מַשְׁרִיץ בְּגוּפוֹ עֻבָּרוֹ כִּשְׁאָר בְּהֵמָה וְחַיָּה. אֶלָּא דְרֹב מַשְׁרִיץ בְּמִינוֹ, וְזֶה הִשְׁרִיץ מִין אַחֵר, כְּמוֹ שֶׁבָּלַע כוּ': {יב} <B> אָסוּר כוּ'.</B> תֵּימַהּ, דִּבְמַסֶּכֶת אֳהָלוֹת סוֹף פֶּרֶק י"א תְּנַן, בְּעוֹפוֹת וּבְדָגִים כְּדֵי שֶׁתִּפֹּל לָאוּר וְתִשָּׂרֵף, אַלְמָא חֲשִׁיב עִכּוּל, וְהָכָא נַמִּי לִשְׁתְּרֵי. וְיֵשׁ לְחַלֵּק בֵּין אִסּוּר לְטֻמְאָה. עוֹד יֵשׁ לוֹמַר דְּיֵשׁ לְהַחְמִיר כְּרַבִּי יְהוּדָה בֶּן בְּתֵירָא דְּבָעֵי מֵעֵת לְעֵת, וְהָכָא בְלֹא שָׁהָה שָׁם כְּדֵי עִכּוּל. תּוֹסָפוֹת: 

~ פרק א - משנה ג

{יג} דִּלְפֹטְרוֹ מִמִּצְוַת עֲרִיפָה לֹא הָיָה צָרִיךְ לְהַפְרִישׁ מִסָּפֵק. כְּמוֹ שֶׁאֵין נוֹתֵן לַכֹּהֵן מִסָּפֵק, כְּמוֹ כֵן אֵינוֹ עוֹרְפוֹ מִסָּפֵק. תּוֹסָפוֹת. וּבַגְּמָרָא מַתְנִיתִין רַבִּי יְהוּדָה הִיא דִּסְבִירָא לֵיהּ פֶּטֶר חֲמוֹר אָסוּר בַּהֲנָיָה וַאֲפִלּוּ מֵחַיִּים. וְעַיֵּן תּוֹסְפוֹת יוֹם טוֹב: {יד} וְאַף עַל גַּב דִּלְגַבֵּי הַפְרָשַׁת טָלֶה אֶחָד הָוֵי לֵיהּ תְּרֵי סְפֵקֵי, שֶׁמָּא אַחַת יָלְדָה שְׁנֵי הַזְּכָרִים, וְאִם תִּמְצָא לוֹמַר אַחַת יָלְדָה זָכָר וּנְקֵבָה, שֶׁמָּא יָצְאָה הַנְּקֵבָה תְחִלָּה, אֲפִלּוּ הָכִי כֵּיוָן דְּאֶפְשָׁר בְּתַקַּנְתָּא לֵית לֵיהּ לְמִסְמַךְ אַסְּפֵיקֵי. וְעַיֵּן תּוֹסְפוֹת יוֹם טוֹב: {טו} וְלֹא חַשׁ לְאַדְכּוֹרֵי תַנָּא דְמַתְנִיתִין, מִשּׁוּם דִּכְבָר אַשְׁמוֹעִינַן בְּבָבָא קַמַּיְתָא דְּבִמְקוֹם הַסָּפֵק מַפְרִישׁ טָלֶה וְהוּא לְעַצְמוֹ. וּבְבָבָא דְסֵיפָא דְאַחַת בִּכְּרָה וְאַחַת לֹא בִּכְּרָה דְּתָנָא זָכָר וּנְקֵבָה מַפְרִישׁ טָלֶה וְהוּא לְעַצְמוֹ, וְלֹא תָנָא אֵין לַכֹּהֵן כְּלוּם, מִשּׁוּם דְּבָעֵי לְאַסּוֹקֵי עֲלַהּ שֶׁנֶּאֱמַר וּפֶטֶר חֲמוֹר תִּפְדֶּה בְשֶׂה. וְעוֹד כוּ'. תּוֹסָפוֹת: {טז} וְאַף עַל גַּב דִּבְזָכָר וּנְקֵבָה אוֹ שְׁנֵי זְכָרִים וּנְקֵבָה לֹא מַמְעִיט מֵהַפְרָשַׁת טָלֶה אַף עַל גַּב דְּאִיכָּא נַמִּי תְּרֵי סְפֵקֵי, תֵּרֵץ הַכֶּסֶף מִשְׁנֶה דְּיֵשׁ לוֹמַר דְּשָׁאנֵי שְׁנֵי זְכָרִים וּנְקֵבָה דְּמִתּוֹךְ שֶׁהוּא צָרִיךְ לַעֲשׂוֹת בָּהֶם מַעֲשֶׂה לִתֵּן טָלֶה אַחֵר לַכֹּהֵן אָמְרִינַן לֵיהּ דְּיַפְרִישׁ טָלֶה וְאַף עַל גַּב דִּתְרֵי סְפֵקֵי הוּא. אֲבָל בִּשְׁתֵּי נְקֵבוֹת וְזָכָר אוֹ שְׁנֵי זְכָרִים וּשְׁתֵּי נְקֵבוֹת כֵּיוָן דְּאֵין צָרִיךְ לַעֲשׂוֹת מַעֲשֶׂה לִתֵּן שׁוּם טָלֶה לַכֹּהֵן, לֹא אָמְרִינַן שֶׁיַּפְרִישׁ טָלֶה לְעַצְמוֹ, מֵאַחַר דִּתְרֵי סְפֵקֵי הוּא: {יז} גַּם הָרַאֲבַ"ד הִשִּׂיגוֹ שֶׁהַכֹּל נִכְנָס בְּסָפֵק אֶחָד שֶׁהוּא שֶׁמָּא הַזָּכָר יָצָא אַחַר הַנְּקֵבָה: 

~ פרק א - משנה ד

{יח} <B>שְׁנֵי זְכָרִים.</B> וְנִתְעָרְבוּ. הָרַמְבַּ"ם: {יט} <B> שֶׁנֶּאֱמַר.</B> אַרֵישָׁא קָאֵי, כְּלוֹמַר מְנָלָן דְּפִדְיוֹן פֶּטֶר חֲמוֹר בְּשֶׂה, שֶׁנֶּאֱמַר וּפֶטֶר חֲמוֹר וְגוֹ'. רַשִׁ"י: {כ} <B> גָּדוֹל כוּ'.</B> תִּפְדֶּה תִּפְדֶּה, רִבָּה: {כא} <B> וּפוֹדֶה כוּ'.</B> מִדִּכְתִיב וְאֶת בֶּהֱמַת הַלְוִיִּם תַּחַת בְּהֶמְתָּם וְגוֹ', מַאי בְּהֵמָה תַּחַת בְּהֶמְתָּם, שְׁמַע מִנַּהּ חַד פּוֹטֵר טוּבָא. גְּמָרָא: {כב} רַשִׁ"י. דִּבְעוֹדוֹ בְיַד יִשְׂרָאֵל אִי אֶפְשָׁר לְפָרֵשׁ, דְּאִם כֵּן לָמָּה נוֹתֵן שְׁנֵי טְלָאִים כְּשֶׁיָּלְדָה שְׁנֵי זְכָרִים כְּדִתְנַן בְּמַתְנִיתִין דִּלְעֵיל. וְהַתּוֹסָפוֹת כָּתְבוּ דְהָכָא בִסְפֵקוֹת מַיְרֵי, כְּמוֹ הַסֵּיפָא נִכְנָס לַדִּיר כוּ'. וְהַשְׁתָּא אֲפִלּוּ כְשֶׁהִיא עֲדַיִן בְּיַד יִשְׂרָאֵל: {כג} הָכִי נָקַט בַּגְּמָרָא בְּהָיָה לוֹ עֲשָׂרָה כוּ'. וְכָתְבוּ הַתּוֹסָפוֹת דְּלִרְבוּתָא נָקַט עֲשָׂרָה, אַף עַל גַּב שֶׁכֻּלָּן [פִּדְיוֹן] פֶּטֶר חֲמוֹר, כֻּלָּן נִכְנָסִים לַדִּיר לְהִתְעַשֵּׂר: 

~ פרק א - משנה ה

{כד} <B> לֹא בְעֵגֶל כוּ'.</B> נֶאֱמַר כָּאן שֶׂה וְנֶאֱמַר לְהַלָּן בַּפֶּסַח שֶׂה, מַה לְּהַלָּן פְּרָט לְכָל הַשֵּׁמוֹת הַלָּלוּ, אַף כָּאן כוּ'. גְּמָרָא: {כה} הַיּוּ"ד קְמוּצָה. וְהוּא חַיָּה. וְכֵן הוּא בַכָּתוּב, כַּצְּבִי וְכָאַיָּל [דְּבָרִים טו]: {כו} נָקַט הָכִי, לְפִי שֶׁהִיא טַרְפוּת הַנִּרְאֶה וְנִכָּר. אֲבָל וַדַּאי אִי הֲוָה טַרְפוּת אַחֶרֶת נַמִּי הַפְּדִיָּה שֶׁפָּדָה בוֹ אֵינָהּ כְּלוּם: {כז} כְּלוֹמַר, וְלֹא הִכְרִיעוּ בוֹ חֲכָמִים אִם הוּא חַיָּה אוֹ בְהֵמָה: {כח} דְּמוֹרֶה בָהּ הֶתֵּרָא, דְּקָסָבַר כֵּיוָן דְּשֶׂה שֶׁאַפְרִישׁ תַּחְתָּיו יְהֵא שֶׁלִּי לָמָּה לִי לִפְדּוֹתוֹ: 

~ פרק א - משנה ו

{כט} הָרַמְבַּ"ם. וְתֵימַהּ, דְּאִם כֵּן לְמַאי הוּקַשׁ כְּלָל, דְּלִפְדִיָּה גוּפָהּ בְּהֶדְיָא כְתִיב. וּבַגְּמָרָא מַשְׁמַע דְּבֶאֱמֶת לֵית לְהוּ לְרַבָּנָן הֶקֵּשָׁא דִפְדִיָּה כְּלָל. וְעַיֵּן תּוֹסְפוֹת יוֹם טוֹב: 

~ פרק א - משנה ז

{ל} <B> לִפְדּוֹתוֹ.</B> וְלֹא לִתְּנוֹ לַכֹּהֵן. טוּר: {לא} וּכְלוֹמַר לְדִבְרֵי הַכֹּל. דְּלַהֲלָכָה אַף מֵחַיִּים אָסוּר בַּהֲנָאָה. וְעַיֵּן תּוֹסְפוֹת יוֹם טוֹב: {לב} הָכִי תְּנַן בְּמִשְׁנָה ב' פֶּרֶק ח' דַּעֲרָכִין. וּפָרֵיךְ בַּגְּמָרָא דְּתֵפּוּק לֵיהּ מִמִּצְוַת גְּאֻלָּה בָּאָדוֹן. וּמְשָׁנֵי, חֲדָא וְעוֹד קָאָמַר: 

^ פרק ב

~ פרק ב - משנה א

{א} <B> כֹּהֲנִים כוּ'.</B> וְאַף עַל פִּי שֶׁהַכֹּהֵן הוּא שֶׁיֹּאכַל הַבְּכוֹר, חַיָּב הוּא לְהַקְרִיבוֹ וְלֶאֱכֹל אוֹתוֹ בִּקְדֻשָּׁה. הָרַמְבַּ"ם: 

~ פרק ב - משנה ב

{ב} פֶּרֶק י' מִשְׁנָה ב'. וְכָתַב רַשִׁ"י שָׁם, (דְּהָכָא) [דְּהָתָם] תָנֵי לַהּ מִשּׁוּם מַתָּנוֹת, וְהָכָא מִשּׁוּם בְּכוֹרָה: 

~ פרק ב - משנה ד

{ג} <B> פְּטוּרִין.</B> אֲפִלּוּ לְאַחַר שֶׁחָלַק עִם הַנָּכְרִי בַּוְּלָדוֹת. טוּר. כְּלוֹמַר בְּתוֹךְ יְמֵי מֶשֶׁךְ זְמַן הַשּׁוּמָא: {ד} רַשִׁ"י. וְטַעֲמָם, דְּהָא בְלֹא פָתְחוּ יֵשׁ לַנָּכְרִי שַׁיָּכוּת בַּוְּלָדוֹת, וּמִכֵּיוָן דְּפָתַח לוֹ אָתֵי לִטְפוֹיֵי לֵיהּ: 

~ פרק ב - משנה ה

{ה} בַּגְּמָרָא. וּמְסַיְּמִים בָּהּ, בְּכוֹר כֶּשֶׂב, שֶׁיְּהֵא הוּא כֶשֶׂב וּבְכוֹרוֹ כֶשֶׂב. בְּכוֹר עֵז, שֶׁיְּהֵא כוּ'. יָכוֹל אֲפִלּוּ יֵשׁ בּוֹ מִקְצָת סִימָנִים, תַּלְמוּד לוֹמַר אַךְ, חִלֵּק. וּמַסִּיק מִדַּהֲוָה מָצֵי לְמִכְתַּב אַךְ בְּכוֹר שׁוֹר כֶּשֶׂב וְעֵז, ג' בְּכוֹר לָמָּה לִי, אֶלָּא לְמִדְרַשׁ בְּכֻלְּהוּ כְּדַאֲמַרַן. וְעַיֵּן תּוֹסְפוֹת יוֹם טוֹב: {ו} <B> חַיָּב.</B> הוּא הַדִּין נַמִּי בְּפָרָה שֶׁיָּלְדָה כְּמִין חֲמוֹר. אֲבָל יָלְדָה מִין סוּס, אִי נַמִּי חֲמוֹרָה שֶׁיָּלְדָה מִין סוּס, לֹא אִפְשִׁיטוּ בַגְּמָרָא: 

~ פרק ב - משנה ו

{ז} אִי נַמִּי בִּזְמַן הַבַּיִת, וּדְכֹהֵן לֹא חֲזִי לְהַקְרָבָה דִּסְפֵק בְּכוֹר הוּא וְאִיכָּא לְמֵיחַשׁ מִשּׁוּם חֻלִּין בָּעֲזָרָה, לְפִיכָךְ יֵאָכֵל נַמִּי בְמוּמוֹ. וְהַאי דְּנָקַט שֶׁל יִשְׂרָאֵל יִרְעֶה כוּ', מִשּׁוּם דְּבָעֵי לְמֵימַר וְחַיָּב בַּמַּתָּנוֹת, דְּאִלּוּ כֹהֵן פָּטוּר מִן הַמַּתָּנוֹת לְגַמְרֵי, כְּדִמְפָרֵשׁ בְּחֻלִּין דַּף קל"ב כוּ'. רַשִׁ"י: {ח} <B> וְחַיָּב כוּ'.</B> סְתָם מִשְׁנָה הִיא זוֹ. רַשִׁ"י. וְאַף עַל גַּב דִּוְהַשֵּׁנִי יִרְעֶה דִּבְרֵי רַבִּי עֲקִיבָא הֵן, מְפָרֵשׁ רַשִׁ"י לְעֵיל דְּמִשּׁוּם וְחַיָּב בַּמַּתָּנוֹת נָסֵיב לַהּ בְּיִשְׂרָאֵל. רְצוֹנוֹ לוֹמַר דְּרַבִּי שֶׁסִּדֵּר הַמִּשְׁנָיוֹת נָסֵיב בְּדִבְרֵי רַבִּי עֲקִיבָא וְהַשֵּׁנִי כוּ', מִשּׁוּם דְּבָעֵי לְמִתְנֵי בָתַר הָכִי וְחַיָּב בַּמַּתָּנוֹת: {ט} שֶׁאַף עַל פִּי שֶׁלֹּא זָכָה, עָשׂוּ שֶׁאֵינוֹ זוֹכֶה כְּזוֹכֶה, כַּחֲכָמִים דְּפֶרֶק ה' דְּפֵאָה מִשְׁנָה ב'. וְעַיֵּן תּוֹסְפוֹת יוֹם טוֹב: {י} דְּמַסְּקִינַן בַּסֻּגְיָא דְּנֶחְלְקוּ בִכְגוֹן שֶׁהַבְּכוֹר חַי עוֹמֵד בַּחֲצַר בַּעַל הַבַּיִת וְכֹהֵן רוֹעֶה כָל בְּהֵמוֹתָיו שֶׁל בַּעַל הַבַּיִת. רַבִּי טַרְפוֹן סָבַר אַקְנוֹיֵי אַקְנֵי לֵיהּ בַּעַל הַבַּיִת לַכֹּהֵן מָקוֹם בַּחֲצֵרוֹ כְּדֵי שֶׁיִּזְכֶּה הַכֹּהֵן בַּבְּכוֹרוֹת כְּשֶׁיִּוָּלְדוּ מִיָּד דְּתִקְנֵי לֵיהּ חֲצֵרוֹ, דְּנִיחָא לֵיהּ לֶאֱינַשׁ דְּתֵעָבֵד מִצְוָה בְמָמוֹנֵיהּ שֶׁיִּגְדְּלוּ בְכוֹרוֹתָיו שֶׁל כֹּהֵן בַּחֲצֵרוֹ, וַהֲוָה לֵיהּ חָצֵר שֶׁל שְׁנֵיהֶם, הִלְכָּךְ חוֹלְקִים, דְּבִרְשׁוּת שְׁנֵיהֶם עוֹמֵד. וְרַבִּי עֲקִיבָא סָבַר, כֵּיוָן דְּאִית לֵיהּ פְּסֵדָא הֵיכָא דְאִיכָּא סְפֵקָא, דְּמַפְסִיד בַּעַל הַבַּיִת אִי קַיְמָא חָצֵר בִּרְשׁוּת כֹּהֵן, לֹא מַקְנֵי לֵיהּ מִדַּעָם: {יא} וְהַתּוֹסָפוֹת כָּתְבוּ, דְּאַף רַבִּי יוֹסֵי הַגְּלִילִי מוֹדֶה וַאֲפִלּוּ יָצְאוּ שְׁנֵי רָאשֵׁיהֶם כְּאֶחָד קָאֵי, דְּכֵיוָן דִּנְקֵבָה יָצְאָה עִמּוֹ בָּטְלָה בְכוֹרָתוֹ לְגַמְרֵי כוּ': 

~ פרק ב - משנה ז

{יב} <B>בּוֹרֵר.</B> דְּמִסְּתָמָא דְיָלְדָה חֲדָא שְׁבִיחַ טְפֵי. וּבְהָכִי עֲבִיד צְרִיכוּתָא בַּגְּמָרָא, דְּקָא מַשְׁמַע לָן דְּאַף בְּזוֹ פָלֵיג רַבִּי עֲקִיבָא: 

~ פרק ב - משנה ח

{יג} <B> בּוֹרֵר כוּ'.</B> דְּמִסְּתָמָא הַךְ דְּלֹא בִכְּרָה שְׁבִיחַ טְפֵי. וּבְהַאי נַמִּי עֲבִיד צְרִיכוּתָא, דְּקָא מַשְׁמַע לָן דְּאַף בְּזוֹ פָלֵיג רַבִּי עֲקִיבָא: 

^ פרק ג

~ פרק ג - משנה א

{א} <B> סָפֵק.</B> וּבַגְּמָרָא, אַמַּאי סָפֵק, הָלֵךְ אַחַר רֹב בְּהֵמוֹת, וְרֹב בְּהֵמוֹת מִתְעַבְּרוֹת וְיוֹלְדוֹת בְּתוֹךְ שְׁנָתָן, וְהָא וַדַּאי מֵילָד אוֹלִיד. וּמַסִּיק רָבִינָא, כִּי אָזְלִינַן בָּתַר רֻבָּא, בְּרֻבָּא דְלָא תָלֵי בְמַעֲשֶׂה, אֲבָל רֻבָּא דְתָלֵי בְמַעֲשֶׂה כְגוֹן עִבּוּר הַבְּהֵמָה דְּתָלֵי בְּהַרְבָּעָה וְאִיכָּא לְמֵיחַשׁ שֶׁמָּא לֹא עָלָה עָלֶיהָ זָכָר, לֹא: {ב} דְּמִשּׁוּם עַצְמָהּ אֵין בָּהּ קְדֻשָּׁה, דִּסְמוֹךְ מִעוּטָא דְּנִדְמֶה לְמֶחֱצָה דִנְקֵבוֹת כוּ'. אֶלָּא הָכָא הַיְנוּ טַעֲמָא דְקוֹבְרָהּ, כְּדֵי לְפַרְסֵם לְפִי שֶׁאֵין הַדָּבָר יָדוּעַ שֶׁתְּהֵא חֲרָרָה פּוֹטֶרֶת. אֲבָל שִׁלְיָא אֵינָהּ צְרִיכָה פִּרְסוּם, דְּכֵיוָן שֶׁאֵין שִׁלְיָא בְּלֹא וָלָד הַכֹּל יוֹדְעִין שֶׁנִּפְטְרָה מִן הַבְּכוֹרָה. הָרַ"ן: {ג} <B> וְנִפְטְרָה.</B> שֶׁחֶזְקָתָהּ שֶׁהַוָּלָד בְּתוֹכָהּ וְרִבָּה עָלָיו הַדָּם וְהִפְסִידוֹ וּבָטַל. הָרַמְבַּ"ם: 

~ פרק ג - משנה ב

{ד} וּמַשְׁמַע דְּאִיכָּא לְמֵיחַשׁ לְמִעוּטָא, אֶלָּא הָכָא לֹא אָמְרִינַן שֶׁאָהֲבָה כוּ'. וְקַשְׁיָא דְלָא קַיְמָא לָן כְּרַבִּי מֵאִיר דְּחָיֵישׁ לְמִעוּטָא כוּ'. אֶלָּא כִדְמַסְּקֵי הַתּוֹסָפוֹת וְהָרֹא"שׁ, דְּהָכָא שֶׁרְאִינוּהָ חוֹלֶבֶת קֹדֶם לֵידָה דְּוַדַּאי הֻחְזְקָה מִן הַמִּעוּט. אֲבָל וַדַּאי בִּשְׁאָר בְּהֵמוֹת חָלָב פּוֹטֵר: 

~ פרק ג - משנה ג

{ה} וְאַף עַל גַּב דִּבְמִשְׁנָה ג' פֶּרֶק ח' דִּשְׁקָלִים מוּכָח דְּאֵין רְגִילִין לִשְׁחֹט בְּקוֹפִיץ, נָקַט הָכָא קוֹפִיץ, מִשּׁוּם דְּבָעֵי עֲשִׂיַּת מָקוֹם גָּדוֹל טְפֵי מִסַּכִּין כוּ' לְפִי שֶׁאֵין קוֹפִיץ נוֹחַ לַחְתֹּךְ בְּלֹא עֲשִׂיַּת מָקוֹם. וּלְהָכָא נַמִּי נָקַט בְּכוֹר, דְּאִלּוּ שְׁאָר קָדָשִׁים נִשְׁחָטִים בָּעֲזָרָה וְיֵשׁ שָׁם סַכִּינִים מְזֻמָּנִים כוּ'. תּוֹסָפוֹת. וְעַיֵּן תּוֹסְפוֹת יוֹם טוֹב: {ו} וְאִיכָּא לְמֵידַק אַמַּאי תְּנַן שֵׂעָר, דְּהָא בַצֹּאן צֶמֶר מִקְּרֵי, וְהָכִי תְנַן בְּמַתְנִיתִין דִּלְקַמָּן, צֶמֶר הַמְדֻלְדָּל. וְנִרְאֶה לִי דְמִלְּתָא אַגַּב אוֹרְחֵיהּ קָא מַשְׁמַע לָן דְּלֹא תָגֹז שַׁיָּךְ נַמִּי בִּבְכוֹר שׁוֹר, וְכִדְאִיתָא בַגְּמָרָא כוּ'. תּוֹסְפוֹת יוֹם טוֹב. וְקָשֶׁה, אִם כֵּן לָמָּה חָזַר וְתָנֵי בַמִּשְׁנָה שָׁלֹשׁ פְּעָמִים שֵׂעָר. אֶלָּא נִרְאֶה לִי דְקָא מַשְׁמַע לָן רְבוּתָא אֲפִלּוּ שֵׂעָר שֶׁאֵינוֹ מְסֻבָּךְ כְּמוֹ צֶמֶר אֲפִלּוּ הָכִי שָׁרֵי. וְכֵן לְקַמָּן אַשְׁמוֹעִינַן רְבוּתָא אַף עַל גַּב דְּשֵׂעָר אֵין דֶּרֶךְ לִפֹּל מֵעַצְמוֹ כְּמוֹ צֶמֶר, גַּם אֵין דָּמָיו יְקָרִים, אֲפִלּוּ הָכִי גָּזְרוּ חֲכָמִים שֶׁמָּא יַשְׁהֶה כְּדֵי שֶׁיִּפֹּל שְׂעָרוֹ. תּוֹסָפוֹת חֲדָשִׁים: {ז} <B> שֶׁלֹּא כוּ'.</B> שֶׁלֹּא יֹאמְרוּ גְּזִיזָה עֲבִיד בַּקָּדָשִׁים. אֶלָּא יַנִּיחֶנּוּ מְסֻבָּךְ עִם הַצֶּמֶר מִכָּאן וּמִכָּאן. רַשִׁ"י: {ח} <B> הַתּוֹלֵשׁ.</B> הָכִי גָרְסִינַן. וְהַיְנוּ דִצְרִיכֵי הָרַמְבַּ"ם וְהָרַ"ב לְפָרֵשׁ וַאֲפִלּוּ לְכַתְּחִלָּה. וְעַיֵּן תּוֹסְפוֹת יוֹם טוֹב: 

~ פרק ג - משנה ד

{ט} וּכְרַבִּי יְהוּדָה דְּבַשְּׁחִיטָה פְלִיגֵי, דְּאִי כְרַבִּי יוֹסֵי וּבִשְׁחָטוֹ הָא לְכֻלֵּי עָלְמָא שָׁרֵי, וְאֶלָּא בְמֵת לְרַבָּנָן אִידִי וְאִידִי אָסוּר, וְאִי עֲקַבְיָא אִפְּכָא מִבַּעְיָא לֵיהּ, נִרְאֶה עִם הַגִּזָּה אָסוּר דְּמִיתָה קָאָסְרָה לֵיהּ וּבָעֵי קְבוּרָה וְאֵינוֹ נִרְאֶה עִם הַגִּזָּה מֻתָּר דְּמֵעִקָּרָא תָלֵישׁ. אֶלָּא רַבִּי יְהוּדָה הִיא. וְאִי בְמֵת לְכֻלֵּי עָלְמָא אִידִי וְאִידִי מֵיסָר אָסְרֵי אֶלָּא לָאו בִּשְׁחָטוֹ, וְאִי עֲקַבְיָא אִידִי וְאִידִי מִשְׁרֵי שָׁרֵי. אֶלָּא לָאו רַבָּנָן הִיא. גְּמָרָא: 

^ פרק ד

~ פרק ד - משנה א

{א} וּפָרְכִינַן, אַדְרַבָּה דִּסְמִיךְ לֵיהּ לְדִסְמִיךְ לֵיהּ. אָמַר רַבָּה אָמַר קְרָא תַּעֲשֶׂה, הוֹסִיף לְךָ הַכָּתוּב עֲשִׂיָּה אַחֶרֶת בְּשׁוֹרְךָ. וְאֵימָא שִׁיתִין. לֹא מְסָרְךָ הַכָּתוּב אֶלָּא לַחֲכָמִים. פֵּרֵשׁ רַשִׁ"י, הוֹאִיל וְלֹא גִלָּה לְךָ שִׁעוּר עֲשִׂיָּה שֶׁהוֹסִיף, וַדַּאי לַחֲכָמִים מְסָרְךָ שֶׁיְּפָרְשׁוּ לְךָ הַטַּעַם, וְאַחֲרֵיהֶם תֵּלֵךְ כוּ'. גְּמָרָא: {ב} אַמְּלֵאָתְךָ בִּלְחוֹד הוּא דִּמְהַדַּר. וּכְמוֹ שֶׁכָּתַב הָרַ"ב בְּמִשְׁנָה ו' פֶּרֶק ג' דִּתְרוּמוֹת: {ג} קָשֶׁה, שֶׁהֲרֵי אֵין קְצִיר שְׂעֹרִים קוֹדֵם לָעֹמֶר שֶׁבְּפֶסַח וְהֵיאַךְ אֶפְשָׁר שֶׁהַחִטִּים גַּם כֵּן מְבֻשָּׁלִים בְּפֶסַח, וּמִקְרָא מָלֵא הוּא כִּי הַשְּׂעֹרָה אָבִיב וְגוֹ' וְהַחִטָּה וְגוֹ' אֲפִילוֹת הֵנָּה כוּ' [שְׁמוֹת ט]. וְלָכֵן נִרְאֶה לִי שֶׁרוֹצֶה לוֹמַר כְּהַתּוֹסָפוֹת שָׁם שֶׁכָּתְבוּ שֶׁגְּמַר זְמַן בִּשּׁוּל הַתְּבוּאָה עַד הָעֲצֶרֶת שֶׁמְּבִיאִין כוּ'. תּוֹסְפוֹת יוֹם טוֹב. וְעַיֵּן תּוֹסָפוֹת חֲדָשִׁים: {ד} <B> בְּדַקָּה כוּ'.</B> צָרִיךְ לוֹמַר דְּרַבִּי יוֹסֵי לֵית לֵיהּ דְּרָשָׁא דִקְרָא, אֶלָּא סְבִירָא לֵיהּ דְּמִסְּבָרָא בְעָלְמָא אָמְרוּ חֲכָמִים שֶׁיְּטַפְּלוּ בוֹ יִשְׂרָאֵל, כְּדֵי שֶׁתְּהֵא הַנְּתִינָה דֶּרֶךְ גְּדֻלָּה וּכְדִכְתִיב [שְׁמוֹת כט] לְמָשְׁחָה בָהֶם. וְעַיֵּן תּוֹסְפוֹת יוֹם טוֹב: {ה} <B> שֶׁנֶּאֱמַר כוּ' בְשָׁנָה.</B> וְכִי יִהְיֶה בוֹ מוּם בִּשְׁעָרֶיךָ תֹּאכֲלֶנּוּ. הָרַמְבַּ"ם: 

~ פרק ד - משנה ב

{ו} <B> שְׁנָתוֹ.</B> דִּלְשָׁנָה דִידֵיהּ מָנִינַן, דְּאִם נוֹלַד בְּנִיסָן רַשַּׁאי לְקַיְּמוֹ עַד נִיסָן אַחֵר. וְלֹא אָמְרִינַן מִתִּשְׁרֵי שֶׁשָּׁלְמָה שְׁנַת מִנְיַן עוֹלָם שָׁלְמָה נַמִּי שְׁנַת הַבְּכוֹר. מְנָא הָנֵי מִלֵּי, דְּאָמַר קְרָא שָׁנָה בְשָׁנָה, אֵיזוֹהִי שָׁנָה שֶׁנִּכְנְסָה בְחַבְרוֹתֶיהָ הֱוֵי אוֹמֵר שָׁנָה שֶׁל בְּכוֹר, כְּלוֹמַר דְּכִי אָזְלַת אַחַר שְׁנַת הַבְּכוֹר הָוֵי נִכְנָס בַּחֲבֶרְתָּהּ, דְּכִי הָוֵי לַבְּכוֹר שָׁנָה אַחַת נִכְנֶסֶת שְׁנִיָּה לְמִנְיַן עוֹלָם מִתִּשְׁרֵי. וְעַיֵּן תּוֹסְפוֹת יוֹם טוֹב: {ז} <B> שְׁלֹשִׁים יוֹם.</B> מְפָרֵשׁ בַּבְּרַיְתָא, מִפְּנֵי הֲשָׁבַת אֲבֵדָה לַבְּעָלִים. וּפֵרֵשׁ רַשִׁ"י דְּהַיְנוּ כֹהֵן. דְּזִמְנִין דְּלֹא מַשְׁכַּח כֹּהֵן לְמֵיתְבֵיהּ לֵיהּ, וְאִם יִשְׁחָטֶנּוּ מִיָּד יִסְרַח, לְפִיכָךְ רַשַּׁאי לְקַיְּמוֹ שְׁלֹשִׁים יוֹם אַחַר שְׁנָתוֹ. וְהַתּוֹסָפוֹת פֵּרְשׁוּ דְּמַיְרֵי בְיַד כֹּהֵן וְאֵין צָרִיךְ עַכְשָׁיו לַבָּשָׂר, וְנָתְנוּ לוֹ חֲכָמִים זְמַן שְׁלֹשִׁים יוֹם. אֲבָל יִשְׂרָאֵל לְעוֹלָם מַמְתִּין עַד שֶׁיִּמְצָא כֹהֵן. עַד כָּאן. וּבָרֵישָׁא נַמִּי דִתְנַן מֻתָּר לְקַיְּמוֹ כָּל שְׁנֵים עָשָׂר חֹדֶשׁ, אִי נָפַל בֵּיהּ מוּם סָמוּךְ לִשְׁנֵים עָשָׂר חֹדֶשׁ כְּגוֹן חֲמִשָּׁה עָשָׂר יוֹם, מַשְׁלִימִין לוֹ עוֹד חֲמִשָּׁה עָשָׂר יוֹם אַחַר שְׁנָתוֹ שֶׁיְּהֵא לוֹ שְׁלֹשִׁים יוֹם מִיּוֹם שֶׁנָּפַל בּוֹ מוּם, כִּדְאִיתָא בַּגְּמָרָא: 

~ פרק ד - משנה ג

{ח} וְלֹא מִשּׁוּם קְנָס. דְּהָא לֹא קָתָנֵי הוֹאִיל וּשְׁחָטוֹ, אֶלָּא הוֹאִיל וְנִשְׁחַט, מַשְׁמַע אֲפִלּוּ שְׁחָטוֹ אַחֵר, וּבְהָא לֹא שַׁיָּךְ קְנָסָא. הָרַמְבַּ"ן. וְעַיֵּן תּוֹסְפוֹת יוֹם טוֹב: {ט} <B> מֻמְחֶה.</B> פֵּרֵשׁ הָרַ"ב בְּמַתְנִיתִין דִּלְקַמָּן, וְהַשֵּׁם נִגְזַר מִן וּמָחָה עַל כֶּתֶּף יָם [בְּמִדְבָּר לד], שֶׁהוּא לְשׁוֹן מְיֻשָּׁר: 

~ פרק ד - משנה ד

{י} הוּא הָרֹאשׁ שֶׁבְּאֶרֶץ יִשְׂרָאֵל: {יא} לָאו מִשּׁוּם דְּתֵיתֵי כְסוּמְכוֹס. אֶלָּא תַּקָּנַת חֲכָמִים בְּעָלְמָא הִיא. וְאַף עַל גַּב דְּאַיְרֵי בְכָל מוּם אֲפִלּוּ יָדוּעַ שֶׁיַּתִּירֶנּוּ מֻמְחֶה עַל יָדוֹ, מִכָּל מָקוֹם חֲשִׁיב לֵיהּ סָפֵק קְצָת, דְּשֶׁמָּא לֹא מַזְּקִיק לֵיהּ מֻמְחֶה. וְגַם לֹא פְלִיגֵי בֵּין מוּם לְמוּם. וְאִי הֲוָה מַיְרֵי בְּדֻקִּין שֶׁבָּעַיִן דַּוְקָא הֲוָה נִיחָא טְפֵי. תּוֹסָפוֹת: {יב} הַיְנוּ רַבִּי מֵאִיר, וְאַשְׁכְּחַן דְּקָנֵיס שׁוֹגֵג אַטּוּ מֵזִיד, בְּגִטִּין דַּף נ"ג. תּוֹסָפוֹת. וּלְפִיכָךְ חַיָּב אַף עַל פִּי שֶׁלֹּא נָשָׂא וְנָתַן בַּיָּד. וְעַיֵּן תּוֹסְפוֹת יוֹם טוֹב: {יג} וְרֵישָׁא דְמַתְנִיתִין דְּקָתָנֵי וְנִשְׁחַט דְּלֹא מִתּוֹקְמָא בְּנָשָׂא וְנָתַן בַּיָּד, הָתָם קְנָסָא הוּא דְּקָנְסֵי רַבָּנָן דְּלֹא לֵיתֵי לְמִשְׁרֵי מִי שֶׁאֵינוֹ מֻמְחֶה, לְפִי שֶׁרְאִיַּת מוּמִין חָכְמָה יְתֵרָה הִיא, וְכִדְאִיתָא בַּגְּמָרָא. הָרֹא"שׁ: {יד} וְלָמָּה הָיָה לוֹ לַעֲשׂוֹת כָּךְ, הִלְכָּךְ הָוֵי כְּמוֹ מֵזִיד דְּמִשְׁנָה ד' פֶּרֶק ה' דְּגִטִּין. תּוֹסָפוֹת: {טו} וְכֵיוָן דְּאִי קַיְמָא פָּרָה הֲוָה מָצֵי לְמִהְדַּר בֵּיהּ וּלְמִשְׁרְיֵהּ, מִשְׁתְּכַח שֶׁמַּה שֶּׁאָמַר לָאו כְּלוּם הוּא זֶה, וְזֶה שֶׁהֶאֱכִילָהּ לַכְּלָבִים אִיהוּ דְאַפְסִיד אַנַּפְשֵׁיהּ. רַשִׁ"י. אֲבָל מִדִּבְרֵי הָרַ"ב רֵישׁ פֶּרֶק ג' דְּסַנְהֶדְרִין מַשְׁמַע אֲפִלּוּ נָשָׂא וְנָתַן בַּיָּד פָּטוּר. וְעַיֵּן מַה שֶּׁכָּתַבְתִּי שָׁם: 

~ פרק ד - משנה ה

{טז} וּפָרְכִינַן בַּגְּמָרָא, אִי הָכִי כִּי אָמַר תָּם וְשָׁקֵיל אַגְרָא נַמִּי אָתוּ לְמִחְשְׁדֵיהּ דְּבַעַל מוּם הוּא, וְהַאי דְּלֹא קָשָׁרֵי, סָבַר כִּי הֵיכִי דְלִשְׁקַל אַגְרֵיהּ זִמְנָא אַחֲרִיתָא. וְאָמְרִינַן דְּלֹא תִקְּנוּ לוֹ עוֹד שָׂכָר אֶלָּא כִּי מַיְתֵי לֵיהּ בָּתַר הָכִי כַמָּה זִמְנֵי לֹא שָׁקֵיל מִידִי. וְכָתְבוּ הַתּוֹסָפוֹת, וְאִם תֹּאמַר אַכַּתִּי אָמְרוּ הַאי תָּם הוּא וְשָׁרֵי לֵיהּ כִּי הֵיכִי שֶׁלֹּא יַטְרִיחַ פַּעַם אַחֶרֶת. וְיֵשׁ לוֹמַר כוּ', וְעוֹד דְּבָזֶה לֹא יַחְשְׁדוּהוּ שֶׁיַּתִּיר הָאָסוּר בִּשְׁבִיל טִרְחָתוֹ שֶׁל פַּעַם שְׁנִיָּה: 

~ פרק ד - משנה ו

{יז} <B>דִּינָיו.</B> וְלֹא תְנַן דִּינוֹ בָּטֵל וְעֵדוּתוֹ בָּטֵל. מַשְׁמַע דְּלֹא אוֹתוֹ עֵדוּת בִּלְבַד שֶׁיָּדוּעַ שֶׁנָּטַל בּוֹ שָׂכָר הוּא שֶׁבָּטְלָה אֶלָּא כָל עֵדֻיּוֹת שֶׁהֵעִיד וְכָל דִּינָיו שֶׁדָּן, אֶלָּא אִם כֵּן יָדוּעַ שֶׁלֹּא נָטַל בָּהֶן שָׂכָר. וְעַיֵּן תּוֹסְפוֹת יוֹם טוֹב: {יח} וְעַיֵּן מַה שֶּׁכָּתַבְתִּי פֶּרֶק ד' דְּאָבוֹת מִשְׁנָה ה'. וְכָתְבוּ הַתּוֹסָפוֹת, וְאִם תֹּאמַר וְשֹׁחַד לֹא תִקַּח דְּכָתַב רַחֲמָנָא לָמָּה לִּי, וְלָאו פִּרְכָא הוּא, דִּתְרֵי מִלֵּי נִינְהוּ, דִּבְתוֹרַת אַגְרָא הַיְנוּ שְׂכַר טָרְחוֹ, וּבְתוֹרַת שֹׁחַד הַיְנוּ לְהִשְׁתַּדֵּל לְדוּנוֹ יָפֶה וּלְהַפֵּךְ בִּזְכוּתוֹ, אֲפִלּוּ לְזַכּוֹת הַזַּכַּאי כוּ'. עַד כָּאן: {יט} וְכָל הַפּוֹסְקִים הִמְלִיצוּ בַּעֲדָם. וְעַיֵּן תּוֹסְפוֹת יוֹם טוֹב בַּאֲרִיכוּת. וְעַיֵּן בְּרֵאשִׁית חָכְמָה בְּפֶרֶק ג' מִשַּׁעַר הַקְּדֻשָּׁה: {כ} דְּאִלּוּ לְהָבִיא וּלְמַלְּאֹת שָׁרֵי: {כא} <B> מְעָרָה.</B> אֵינָם מֻתָּרִים לְקִדּוּשׁ אֶלָּא מִן הַמַּיִם חַיִּים. הָרַמְבַּ"ם: {כב} <B> וְטִמְּאָהוּ.</B> גְּמָרָא, אִיהוּ גוּפֵיהּ הֵיכִי אָזֵיל, הָא קָעָבַר עַל לְנֶפֶשׁ לֹא יִטַּמָּא. וּמְשָׁנִינַן בִּשְׁאָר טֻמְאָה דְּלֹא מֻזְהָר עֲלַיְהוּ, כְּגוֹן נְבֵלוֹת וּשְׁרָצִים: {כג} וְאַף עַל פִּי שֶׁנִּמְצָא מַגִּיעַ לוֹ שָׂכָר לָדוּן, כֵּיוָן שֶׁמִּתְבַּטֵּל מִמְּלַאכְתּוֹ יָכוֹל לִטֹּל שָׂכָר. כָּךְ פָּסְקוּ הַתּוֹסָפוֹת. וְעַיֵּן תּוֹסְפוֹת יוֹם טוֹב: 

~ פרק ד - משנה ז

{כד} וְיִקְנְסוּהוּ כְפִי רִשְׁעוֹ. הָרַמְבַּ"ם: {כה} לְפִי שֶׁהַחִתּוּךְ נִכָּר, וְאֵינוֹ דוֹמֶה מַמָּשׁ לְנַקְבוּת. וּבַגְּמָרָא, וְאִידָךְ בֵּי עַכְבְּרֵי מֵידָע יְדִיעַ: {כו} <B> וּבְגָדִים.</B> וְנֻסְחָא אַחְרִינָא וְאָרִיג. וּרְצוֹנוֹ לוֹמַר דָּבָר מְחֻבָּר דּוֹמֶה לַאֲרִיג, רְצוֹנוֹ לוֹמַר הַלְּבָדִים: 

~ פרק ד - משנה ח

{כז} <B> פִּשְׁתָּן.</B> יְרוּשַׁלְמִי, וּפִשְׁתָּן לָאו קִסְמִין הוּא. אָמַר רַבִּי חִינְנָא מִפְּנֵי זַרְעָהּ: {כח} <B> וְאָרִיג.</B> וּפֵרוּשׁ, כְּעֵין בְּגָדִים כְּגוֹן הַגְּדִילִים שֶׁהֵן מַעֲשֵׂה עֲבוֹת מִן הַפִּשְׁתִּים עַצְמוֹ: 

~ פרק ד - משנה ט

{כט} <B> רַבִּי שִׁמְעוֹן כוּ'.</B> טַעֲמֵיהּ נַמִּי מִשּׁוּם קְנָס הוּא, דְּהָא רָבָא דַעֲבִיד עוֹבָדָא כְוָתֵיהּ וְקָאָמַר טַעֲמָא, בְּאִסּוּרָא דְגוּפֵיהּ קָנְסִינַן לֵיהּ: {ל} <B> זִקַּת.</B> שַׁיָּכוּת. וּכְבָר בֵּאַרְנוּ אוֹתוֹ בִּיבָמוֹת. הָרַמְבַּ"ם: {לא} <B> תְּרוּמוֹת וּמַעַשְׂרוֹת.</B> וְהָרַמְבַּ"ם הֶעְתִּיק תְּרוּמָה וּמַעֲשֵׂר. וְכָתַב, וְכֵן הֶחָשׁוּד לְמַעֲשֵׂר שֵׁנִי כוּ'. וּפֵרֵשׁ הַכֶּסֶף מִשְׁנֶה, דְּהָכִי מַשְׁמַע מִדְּקָתָנֵי רַבִּי שִׁמְעוֹן אוֹמֵר כָּל שֶׁיֵּשׁ בּוֹ זִקַּת תְּרוּמוֹת וּמַעַשְׂרוֹת, דְּאַשְּׁנֵי מַעַשְׂרוֹת קָאֵי. וְעַיֵּן תּוֹסְפוֹת יוֹם טוֹב שֶׁהֶאֱרִיךְ, וּמַסִּיק, לְכָךְ נִרְאֶה לִי שֶׁהָרַמְבַּ"ם לֹא נִתְכַּוֵּן אֶלָּא לְמַעֲשֵׂר שֵׁנִי, וְהַאי וְכֵן כוּ' הוּא פֵּרוּשׁ דְּבָרָיו הָרִאשׁוֹנִים. וְהָא דְּתָנֵי מַעַשְׂרוֹת, רְצוֹנוֹ לוֹמַר דָּגָן וְתִירוֹשׁ וְיִצְהָר. וְהַשְׁתָּא נִיחָא נַמִּי גִרְסַת הַסֵּפֶר, תְּרוּמוֹת: 

~ פרק ד - משנה י

{לב} <B> אֵינוֹ כוּ'.</B> גְּמָרָא, זוֹ דִּבְרֵי רַבִּי עֲקִיבָא. אֲבָל רַבִּי יְהוּדָה אוֹמֵר הֶחָשׁוּד עַל הַשְּׁבִיעִית חָשׁוּד עַל הַמַּעַשְׂרוֹת, דִּבְאַתְרֵיהּ דְּרַבִּי יְהוּדָה שְׁבִיעִית חֲמִירָא לְהוּ כְּדִתְנַן סוֹף פֶּרֶק ג' דִּדְמַאי: {לג} וּלְשׁוֹן הָרַמְבַּ"ם, כְּגוֹן טֻמְאַת אֳכָלִים וְטֻמְאַת יָדַיִם. וְזֶה לְשׁוֹנוֹ בְּפֶרֶק ח' מֵהִלְכוֹת שְׁמִטָּה, שֶׁהָאֹכֶל הַטָּמֵא הַזֶּה שֶׁמְּכָרוֹ בְּחֶזְקַת טָהוֹר, אֵינוֹ מְטַמֵּא אֲחֵרִים אֶלָּא מִדִּבְרֵי סוֹפְרִים: {לד} <B> לֹא עַל זֶה כוּ'.</B> לְפִי שֶׁהֶחָשׁוּד בְּמִלֵּי דְרַבָּנָן אֵין רָאוּי לַחֲשֹׁד אוֹתוֹ בְּמִלֵּי דְאוֹרַיְתָא. אֲבָל אִם נֶחֱשַׁד עַל טֻמְאָה דְאוֹרַיְתָא הֲרֵי הוּא גַם כֵּן חָשׁוּד עַל הַשְּׁבִיעִית וּמַעַשְׂרוֹת, וּלְפִיכָךְ אָמַר יֵשׁ שֶׁהוּא חָשׁוּד עַל הַטָּהֳרוֹת. [וְלֹא אָמַר הֶחָשׁוּד עַל הַטָּהֳרוֹת]. הָרַמְבַּ"ם: {לה} <B> זֶה הַכְּלָל.</B> קְצָת קָשֶׁה לְשׁוֹן זֶה הַכְּלָל, כֵּיוָן שֶׁאֵינוֹ כּוֹלֵל הַשְּׁנוּיִין כְּבָר אֶלָּא מִלְּתָא אַחֲרִיתָא קָפָסֵיק וְתָנֵי. וְעַיֵּן תּוֹסְפוֹת יוֹם טוֹב: 

^ פרק ה

~ פרק ה - משנה א

{א} בַּגְּמָרָא, אֵימַת, אִילֵימָא לְאַחַר פִּדְיוֹנוֹ, הֲנָאָתָן לְהֶקְדֵּשׁ, הֲנָאָתָן לַבְּעָלִים הוּא, אֶלָּא לִפְנֵי פִדְיוֹנוֹ, נִשְׁחָטִים, הָא בָעֵי הַעֲמָדָה וְהַעֲרָכָה. לְעוֹלָם לְאַחַר פִּדְיוֹן, וּמַאי הֲנָאָתָן לְהֶקְדֵּשׁ, אַדְּמֵעִקָּרָא, דְּכֵיוָן דְּשָׁרֵי לְהוּ מַר דְּנִמְכָּרִין בָּאִטְלִיז וְנִשְׁחָטִין בָּאִטְלִיז וְנִשְׁקָלִים בְּלִטְרָא, טָפֵי וּפָרֵיק מֵעִקָּרָא: {ב} <B> הַמַּעֲשֵׂר.</B> וּפָרְכִינַן בַּגְּמָרָא, דְּמַעֲשֵׂר בְּבֵיתֵיהּ מִי מִזְדְּבַן, וְהַתַּנְיָא אֵינוֹ נִמְכָּר לֹא חַי וְלֹא שָׁחוּט כוּ'. וּמְשָׁנִינַן, בְּמַעֲשַׂר בְּהֵמָה שֶׁל יְתוֹמִים עָסְקִינַן וּמִשּׁוּם הֶשֵּׁב אֲבֵדָה נָגְעוּ בְהוּ וְאוֹקְמוּהָ אַדְּאוֹרַיְתָא כוּ'. דְּשָׁחוּט רַבָּנָן הוּא דְּגָזְרוּ. וְעַיֵּן תּוֹסְפוֹת יוֹם טוֹב: {ג} מְסַיֵּם רַשִׁ"י, וּמַעֲשֵׂר, הֲנִיַּת מְכִירָתוֹ בְּיֹקֶר לַבְּעָלִים יִשְׂרָאֵל הוּא, וּמִשּׁוּם הֲנָאַת הֶדְיוֹט כוּ': {ד} <B>וְשׁוֹקְלִין כוּ'.</B> לְשׁוֹן הָרַמְבַּ"ם, וְכֹהֲנִים שֶׁנִּמְנוּ עַל הַבְּכוֹר מֻתָּרִין לִשְׁקֹל כוּ'. וְכָתַב הַכֶּסֶף מִשְׁנֶה, וּמִפְּשָׁטָא מַשְׁמַע דְּאָרֵישָׁא קָאֵי דְּקָתָנֵי דִּבְכוֹר בַּעַל מוּם אֵינוֹ נִשְׁקָל בְּלִטְרָא: {ה} וְגָמְרִינַן גְּאֻלָּה גְּאֻלָּה מֵחֲרָמִים: {ו} אַסְמַכְתָּא בְעָלְמָא הוּא. דְּמִדְּאוֹרַיְתָא לֹא מִתְּסַר מְכִירָתוֹ אֶלָּא תָמִים חַי, דּוּמְיָא דִתְמוּרָה. כֶּסֶף מִשְׁנֶה: 

~ פרק ה - משנה ב

{ז} וְאַף עַל גַּב דִּבְמִשְׁנָה א' פֶּרֶק ד' כָּתַב דְּמִדִּכְתִיב וּבְשָׂרָם לְשׁוֹן רַבִּים אַף בַּעַל מוּם בְּמַשְׁמַע, הָא אָמְרִינַן בַּסֻּגְיָא דְהָכָא דִּבְבַעַל מוּם כְּתִיב הַטָּמֵא וְהַטָּהוֹר יַחְדָּו יֹאכְלֶנּוּ, וּמַה טָּמֵא שֶׁאֵינוֹ אוֹכֵל בְּקָדָשִׁים קַלִּים אוֹכֵל בַּבְּכוֹר, זָר שֶׁאוֹכֵל בְּקָדָשִׁים קַלִּים אֵינוֹ דִּין שֶׁיֹּאכַל בַּבְּכוֹר. וְכָתְבוּ הַתּוֹסָפוֹת דְּאָתֵי קַל וָחֹמֶר וּמַפִּיק מֵהֶקֵּשָׁא וְנֶאֱכָל לְזָרִים, מֵאַחַר דְּמִתּוֹקְמָא הֶקֵּשָׁא דַחֲזֵה הַתְּנוּפָה בְּתָם: {ח} <B> אַף עַל פִּי כוּ'.</B> אֵין כַּוָּנָתוֹ שֶׁיֶּאֱרַע בּוֹ מוּם בִּשְׁעַת הַקָּזָה בְּהֶכְרֵחַ, לְפִי שֶׁמּוֹדֶה רַבִּי שִׁמְעוֹן בִּפְסִיק רֵישֵׁיהּ וְלֹא יָמוּת, אֲבָל הוּא אוֹמֵר שֶׁאֵין חוֹשְׁשִׁים אִם יֶאֱרַע בּוֹ מוּם אַחַר הַהַקָּזָה לְפִי שֶׁהוּא דָבָר שֶׁאֵין מִתְכַּוֵּן וְלֹא נָפַל בּוֹ הַמּוּם מֵחֲמַת הַהַקָּזָה בְּהֶכְרֵחַ כְּדֵי שֶׁנְּדַמֶּה אוֹתוֹ לִפְסִיק רֵישֵׁיהּ. וּלְפִיכָךְ בֵּאֲרוּ בַּגְּמָרָא שֶׁהֲלָכָה כְּמוֹתוֹ בְהָא, דְּהָא קַיְמָא לָן כְּוָתֵיהּ בְּדָבָר שֶׁאֵינוֹ מִתְכַּוֵּן דְּמֻתָּר. הָרַמְבַּ"ם: 

~ פרק ה - משנה ג

{ט} מַשְׁמַע דְּלַהֲלָכָה כָתַב כֵּן, דִּלְרַבִּי אֱלִיעֶזֶר לֹא אִצְטְרִיךְ, דְּדִלְמָא לֹא אָמַר אֶלָּא בְתָם, וְעוֹד שֶׁלֹּא פֵּרֵשׁ דְּרַבָּנָן פְּלִיגֵי. וְדִבְרֵי תֵימַהּ הֵן כוּ', דְּכָל זֶה אַלִּיבָּא דְרַבִּי מֵאִיר בַּגְּמָרָא, אֲבָל רַבָּנָן דְּזֶה הַכְּלָל דְּסֵיפָא פְלִיגֵי דְדַוְקָא בְתָם. וְעַיֵּן תּוֹסְפוֹת יוֹם טוֹב: {י} כְּלוֹמַר, הַיּוּ"ד בִּשְׁבָ"א וְהַהֵ"א בְּפַתָּח. וְהוּא לְשׁוֹן צִוּוּי וְאַזְהָרָה: {יא} שֶׁהֲרֵי אֵינוֹ יוֹדֵעַ שֶׁעַל יְדֵי מוּם שֶׁיַּעֲשֶׂה בוֹ יִשָּׁחֵט, אֶלָּא אִם כֵּן נָפַל מֵאֵלָיו. רַשִׁ"י: {יב} רַשִׁ"י. וַאֲנִי תָמֵהַּ דְּמִכְּדִי הַטָּלַת מוּם בִּבְכוֹר אִסּוּר הוּא לְגַבֵּיהּ. וּבַסֻּגְיָא לֹא קָאָמַר אֶלָּא דְּלֹא אָתֵי לְמִסְרַךְ. וִיכוֹלַנִי לְפָרֵשׁ דְּסִרְכֵיהּ לֹא מִידִי הוּא, שֶׁאֵינוֹ אִסּוּר לְגַבֵּיהּ. כֵּן נִרְאֶה מִפֵּרוּשׁ הָרַמְבַּ"ם: {יג} כִּדְיָלֵיף לֵיהּ בַּגְּמָרָא מִקְּרָא. וְעַיֵּן תּוֹסְפוֹת יוֹם טוֹב: {יד} שֶׁלֹּא שְׁאָלָם הַקַּסְדּוֹר מַה טִּיבוֹ אֶלָּא הֵם עַצְמָם מְסִיחִים לְפִי תֻמָּם כוּ'. רַשִׁ"י: 

~ פרק ה - משנה ד

{טו} <B> בְּכוֹר.</B> אַיִל מְנַגֵּחַ, רוֹדְפוֹ לְאָדָם לְנַגְּחוֹ, וּבְעָטוֹ אָדָם לַבְּכוֹר וְעָשָׂה בוֹ מוּם, יִשָּׁחֵט עָלָיו וַאֲפִלּוּ הָיָה כֹהֵן, לְפִי שֶׁלְּהַצָּלָתוֹ נִתְכַּוֵּן. רַשִׁ"י: {טז} גְּמָרָא, פְּשִׁיטָא, מַהוּ דְתֵימָא צַעֲרֵיהּ [מַה שֶּׁרְדָפוֹ] הוּא דְקָא מִדְכַּר. קָא מַשְׁמַע לָן: {יז} שֶׁיֵּשׁ מוּמִין שֶׁאֵין רְאוּיִין לָבֹא בִידֵי אָדָם, כְּגוֹן בַּעַל חָמֵשׁ רַגְלַיִם אוֹ עֵינוֹ אַחַת גְּדוֹלָה כְשֶׁל עֵגֶל אוֹ קְטַנָּה כְשֶׁל אַוָּז, דַּהֲוֵי מוּם שֶׁאֵין אָדָם נֶחֱשָׁד עָלָיו. רַשִׁ"י: {יח} צָרִיךְ עִיּוּן, דְּמִידִי הוּא טַעֲמָא אֶלָּא מִשּׁוּם דְּחָיְשִׁינַן לְגוֹמְלִין, וְאִם כֵּן מַאי אִירְיָא כֹהֵן רוֹעֶה, אֲפִלּוּ שֶׁאֵין רוֹעֶה נַמִּי לֹא כוּ'. וּמִיהוּ רַשִׁ"י מְפָרֵשׁ לְקַמָּן בְּהָא, דְּאִיכָּא בֵּין תַּנָּא קַמָּא לְרַבִּי מֵאִיר דִּלְתַנָּא קַמָּא שְׁנֵי כֹהֲנִים שֶׁאֵינָם רוֹעִים נֶאֱמָנִים וּשְׁנַיִם שֶׁהֵם רוֹעִים אֵינָם נֶאֱמָנִים עַל שֶׁל רַבָּם, דְּלֹא חָיְשִׁינַן לְגוֹמְלִים אֶלָּא בְרוֹעִים דְּקָאֵי גַּבֵּיהּ וְסָבַר אָעִיד אֶת רַבִּי וְהוּא יְעִידֵנִי כְּשֶׁיִּתֵּן לִי יִשְׂרָאֵל בְּעָלְמָא בְּכוֹר. גַּם דִּבְרֵי הָרַ"ב דִּלְקַמָּן יֵשׁ לְפָרֵשׁ כָּךְ. וּלְפִיכָךְ יֵשׁ לוֹמַר דְּדִיֵּק לִכְתֹּב כֹּהֵן רוֹעֶה, לוֹמַר דְּאִיכָּא בֵּין רוֹעֶה לְאַחֵר, דְּרוֹעֶה אֲפִלּוּ שְׁנַיִם אֵינָם נֶאֱמָנִים, וְשֶׁאֵינָם רוֹעִים כְּשֶׁהֵם שְׁנַיִם נֶאֱמָנִים. וְדִיֵּק נַמִּי לִכְתֹּב לְהָעִיד עַל הַבְּכוֹר שֶׁל אַחֵר, לוֹמַר שֶׁכְּשֶׁאֵין אֶלָּא אֶחָד הַמֵּעִיד אֲפִלּוּ עַל אַחֵר שֶׁאֵינוֹ רַבּוֹ נַמִּי לֹא. וּמִמֵּילָא דַאֲפִלּוּ אֵינוֹ רוֹעֶה נַמִּי, דַּחֲשָׁשׁ דְּרוֹעֶה לֵיתָא אֶלָּא בְרַבּוֹ. כָּךְ נִרְאֶה לִי לְיַשֵּׁב דְּבָרָיו שֶׁבְּחָכְמַת לְשׁוֹנוֹ מַשְׁמִיעֵנוּ זֹאת. וּבְעִקַּר סָמַךְ עַל הַמַּסְקָנָא. וְעַיֵּן תּוֹסְפוֹת יוֹם טוֹב: {יט} תְּמֵהַנִי, דְּהָא לֹא אָמַר רַבִּי מֵאִיר אֶלָּא הֶחָשׁוּד. וּבַגְּמָרָא וְרַשִׁ"י וְתוֹסָפוֹת נַמִּי לֵיתָא אֶלָּא בְכֹהֲנִים. אֲבָל שֶׁאֵינוֹ כֹהֵן אֲפִלּוּ חַד מְהֵימָן: {כ} <B> הֶחָשׁוּד כוּ'.</B> דְּהַיְנוּ כֹהֲנִים שֶׁנֶּחְשְׁדוּ עַל הַבְּכוֹרוֹת. רַשִׁ"י. וְכָתַב הַטּוּר, מִפְּנֵי שֶׁיֵּשׁ לָהֶן טֹרַח גָּדוֹל לְטַפֵּל בּוֹ עַד שֶׁיָּמוּת. וְעַיֵּן תּוֹסְפוֹת יוֹם טוֹב שֶׁהֶאֱרִיךְ: {כא} וְלֹא קַשְׁיָא אַהִלְכָתָא דְּסוֹף פֶּרֶק ד' דִּדְמַאי הַחַמָּרִים שֶׁנִּכְנָסִים לָעִיר כוּ' דְּחָיְשִׁינַן לְגוֹמְלִין, הָתָם שֶׁשְּׁנֵיהֶם לְפָנֵינוּ וּבִידֵיהֶם לִמְכֹּר אִיכָּא חֲשָׁשָׁא דְגוֹמְלִין, מַה שֶּׁאֵין כֵּן הָכָא דִלְמֵיחַשׁ דְּמֵעִיד עַכְשָׁיו כְּדֵי שֶׁיִּגְמֹל לוֹ לְאַחַר זְמַן כְּשֶׁיָּבֹא לְיָדוֹ בְּכוֹר וְיַטִּיל בּוֹ מוּם, לַחֲשַׁשׁ גּוֹמְלִין כִּי הַאי לֹא חָיְשִׁינַן. וְכָל שֶׁכֵּן לְפֵרוּשׁ רַשִׁ"י דְּהַהִיא דִדְמַאי בְּשֶׁכְּלֵי אֻמָּנוּת בְּיָדוֹ דְּמוּכָח דְּבָא לִמְכֹּר וְלֹא לְהַצְנִיעַ וּלְכָךְ חָיֵישׁ לְגוֹמְלִין. אַךְ בְּלֹא זֶה לֹא קָשֶׁה מִידִי, דְּלֹא פָּסַק כְּרַבָּן שִׁמְעוֹן בֶּן גַּמְלִיאֵל אֶלָּא בִּבְכוֹר. וְעַיֵּן תּוֹסְפוֹת יוֹם טוֹב: 

~ פרק ה - משנה ה

{כב} מִפְּנֵי שֶׁהוּא עֲוֹן כָּרֵת. הָרַמְבַּ"ם. וְעַיֵּן סוֹף פֶּרֶק ד': {כג} וְאַף עַל פִּי שֶׁלֹּא פֵּרְטוֹ בְשֵׁם לוֹמַר יִשְׂרָאֵל פְּלוֹנִי. וְאַף עַל גַּב דִּבְמִשְׁנָה ה' פֶּרֶק ד' דִּדְמַאי תְּנַן, קַח לִי מִמִּי שֶׁהוּא נֶאֱמָן כוּ' אֵינוֹ נֶאֱמָן, מֵאִישׁ פְּלוֹנִי הֲרֵי זֶה נֶאֱמָן, הָתָם אִי אָמַר סְתָמָא מָצֵי לְאִשְׁתַּמּוֹטֵי לוֹמַר בְּעֵינַי הָיָה נֶאֱמָן כוּ'. וְעַיֵּן תּוֹסְפוֹת יוֹם טוֹב: {כד} וְהָכִי לִישְׁנָא דִגְמָרָא. וְכָתְבוּ הַתּוֹסָפוֹת, לִישְׁנָא דִקְרָא נָקַט. אֲבָל גַּבֵּי חָכָם שַׁיָּךְ לְשׁוֹן הַתָּרָה. וְעַיֵּן תּוֹסְפוֹת יוֹם טוֹב: 

~ פרק ה - משנה ו

{כה} <B> טְרֵפָה.</B> פֵּרוּשׁ שֶׁנִּטְרְפָה בְּוַדַּאי. דְּאִלּוּ מִסָּפֵק כָּל בְּהֵמָה בְּחֶזְקַת שֶׁאֵינָהּ טְרֵפָה וְאֵינָהּ צְרִיכָה בְּדִיקָה, דִּבְדִיקַת סִרְכוֹת דְּבָרֵאָה אֵינָן אֶלָּא מִדְּרַבָּנָן. אֲבָל בַּבְּכוֹר תְּנַן וְנוֹדַע שֶׁלֹּא הֶרְאָהוּ, שֶׁאַף עַל פִּי שֶׁאֶפְשָׁר שֶׁיֵּשׁ בּוֹ מוּם, סְתָמָא בְחֶזְקַת שֶׁאֵין בּוֹ מוּם. וְעוֹד, אֲפִלּוּ נִמְצָא בוֹ מוּם כֵּיוָן שֶׁנִּשְׁחַט שֶׁלֹּא עַל פִּי מֻמְחֶה אָסוּר, כִּדְאִפְסַק הִלְכָתָא כְּרַבִּי מֵאִיר, בְּמִשְׁנָה ג' פֶּרֶק ד'. סְמַ"ע: {כו} כְּלוֹמַר, שֶׁכֵּן דֶּרֶךְ טְרֵפָה שֶׁנִּמְכֶּרֶת בְּזוֹל. וְהָא וַדַּאי שֶׁאִם מְכָרָהּ בְּיֹקֶר שֶׁמְּחַשֵּׁב כְּפִי הַדָּמִים שֶׁקִּבֵּל: {כז} וַאֲנִי תָמֵהַּ, שֶׁאַף עַל פִּי שֶׁאָסוּר בַּהֲנָאָה, אֵינוֹ תוֹפֵס אֶת דָּמָיו, שֶׁאֵין לְךָ דָּבָר שֶׁתּוֹפֵס אֶת דָּמָיו לִהְיוֹת כָּמוֹהוּ אֶלָּא עֲבוֹדָה זָרָה וּשְׁבִיעִית. אֲבָל נִרְאֶה לִי דְּהַיְנוּ טַעֲמָא דְלָא תָנֵי גַבֵּי בְכוֹר, דְּאַף עַל גַּב דִּבְמוּמוֹ שָׁרֵי אֲפִלּוּ לְנָכְרִי כְּדִתְנַן בְּמִשְׁנָה ב', מִכָּל מָקוֹם לֹא שְׁכִיחָא לְמֶעֱבַד הָכִי, לְפִי שֶׁיִּשְׂרָאֵל קְדוֹשִׁים הֵן וּמְחַבְּבִים דָּבָר שֶׁהָיָה עָלָיו קְדֻשָּׁה שֶׁלֹּא לְהַאֲכִילוֹ לָכֶלֶב וּלְנָכְרִי. וְאִין הָכִי נַמִּי אִי אִתְרְמֵי דִמְכָרוּהוּ דְדִינוֹ שָׁוֶה: 

^ פרק ו

~ פרק ו - משנה א

{א} שֶׁתְּעַכֵּב בָּהּ צִפֹּרֶן. רַשִׁ"י: {ב} וְזֶה לְשׁוֹן הַתּוֹסָפוֹת, בְּדַל אֹזֶן [עָמוֹס ג] מְתֻרְגָּם הַסְּחוּס דְּאוּדְנָא. עַד כָּאן. וְאִם כֵּן הַהֵ"א שָׁרְשִׁית. אֲבָל הָרַמְבַּ"ם הֶעְתִּיק סְחוּס. וּבְפֶרֶק י"ד דִּנְגָעִים מִשְׁנָה ט' כָּתַב הָרַ"ב תְּנוּךְ זֶה גֶּדֶר הָאֶמְצָעִי שֶׁל אֹזֶן. וְעַיֵּן תּוֹסְפוֹת יוֹם טוֹב: {ג} מַשְׁמַע שֶׁהוּא הָעוֹר שֶׁבְּתַחְתִּית הָאֹזֶן. וּלְשׁוֹן הַטּוּר, הָעוֹר שֶׁבִּשְׂפַת הָאֹזֶן. עַיֵּן תּוֹסְפוֹת יוֹם טוֹב: {ד} <B> נִסְדְּקָה.</B> תָּנוּ רַבָּנָן הַסֶּדֶק, כָּל שֶׁהוּא. גְּמָרָא: {ה} גְּמָרָא, וְאֵימָא מָה הַפְּרָט מְפֹרָשׁ כוּ' וּבוֹטֵל מִמְּלַאכְתּוֹ כוּ' אַף כָּל כוּ', אַלָּמָה תְנַן נִפְגְּמָה אָזְנוֹ. וּמְשָׁנֵי כָּל מוּם רַע רִבּוּיָא הוּא. וּפֵרֵשׁ רַשִׁ"י וְלֹא דָרְשִׁינַן לֵיהּ בִּכְלָל וּפְרָט. וּפָרְכִינַן, אִי הָכִי מוּמִין שֶׁבַּסֵּתֶר נַמִּי, אַלָּמָה תְנַן כוּ', בָּעִינַן מוּם רַע וְלֵיכָּא. וּפֵרֵשׁ רַשִׁ"י, מוּם רַע לֹא מִקְּרֵי אֶלָּא בְגָלוּי שֶׁמְּנַוְּלוֹ כוּ': 

~ פרק ו - משנה ב

{ו} <B> שֶׁנִּקַּב כוּ'.</B> בְּכֻלְּהוּ כָתַב הָרַמְבַּ"ם שֶׁהֵן בְּכָל שֶׁהֵן, וּשְׁלֹשָׁה מוּמִין אֵלּוּ, בִּכְלַל חָרוּץ הָאָמוּר בַּתּוֹרָה: {ז} <B> דַּק כוּ'.</B> כְּתִיבֵי בְמוּמֵי אָדָם. וּבְתוֹרַת כֹּהֲנִים, מִנַּיִן לָתֵת אֶת הָאָמוּר בַּבְּהֵמָה בָּאָדָם וְאֶת הָאָמוּר בָּאָדָם בַּבְּהֵמָה, תַּלְמוּד לוֹמַר גָּרָב גָּרָב לִגְזֵרָה שָׁוָה, יַלֶּפֶת יַלֶּפֶת לִגְזֵרָה שָׁוָה: {ח} <B> בַּשָּׁחֹר כוּ'.</B> לְשׁוֹן הָרַמְבַּ"ם וְאִם צָמַח בַּשָּׁחֹר שׁוּם דָּבָר בַּמֶּה שֶׁנִּרְאֶה לָעַיִן וְנִמְשָׁךְ בַּלָּבָן: 

~ פרק ו - משנה ג

{ט} דְּסַגִּי לֵיהּ בַּגְּשָׁמִים. רַשִׁ"י: 

~ פרק ו - משנה ד

{י} דְּנִגְמַם מִמֵּילָא מַשְׁמַע, וְלֹא בִידֵי אָדָם. אֲבָל הֵיכָא דִתְנַן גּוֹמֵם מְפָרֵשׁ הָרַ"ב כּוֹרֵת. כְּמוֹ שֶׁכָּתַב בְּמִשְׁנָה ד' פֶּרֶק ב' דְּכִלְאַיִם. וּלְשׁוֹן הָרַמְבַּ"ם שֶׁנֶחְתְּכוּ, וְנִמּוּקוֹ כוּ': {יא} <B> וְהַפְּנִימִיּוֹת כוּ'.</B> שֶׁהֲרֵי בְעֵת שֶׁפּוֹתַחַת פִּיהָ וְצוֹוַחַת הֵן נִרְאִין חֲסֵרִין. הָרַמְבַּ"ם: 

~ פרק ו - משנה ה

{יב} גְּמָרָא. וּמַעֲשֶׂה שֶׁהָיָה. וְאַל תִּתְמַהּ, שֶׁהֲרֵי בִּטְרֵפוֹת אַתָּה מוֹצֵא כֵן בְּנִטַּל הַטְּחוֹל: 

~ פרק ו - משנה ו

{יג} פֵּרֵשׁ רַשִׁ"י, דְּכָל בְּהֵמָה יֵשׁ לָהּ לְכָל בֵּיצָה כִּיס אֶחָד, לְפִי שֶׁהַכִּיס חָלוּק בְּאֶמְצָעִיתוֹ וּמִבַּחוּץ נִכָּר שֶׁהֲרֵי בְאֶמְצַע הוּא מְשֻׁקָּע וְנִרְאֵית בּוֹ שׁוּרָה הָעֲמֻקָּה. עַד כָּאן. וְהוּא הַדִּין דְּנֶחְשָׁב בְּאִידָךְ פִּרְקִין גַּבֵּי מוּמֵי אָדָם. וְעַיֵּן תּוֹסְפוֹת יוֹם טוֹב: {יד} רַשִׁ"י. וְלֹא אֲתוֹ לַאֲפוֹקֵי אַכּוּזוֹ בְאָלֶ"ף, דְּהָא אִיכָּא נַמִּי הָתָם דְּתָנֵי אַכּוּזוֹ. אֶלָּא נִרְאֶה לִי דְאָתֵי לַאֲפוֹקֵי הַגִּרְסָא שֶׁהֶעְתִּיק הָרַמְבַּ"ם דְּגָרַס הַרְגִּיזוֹ: {טו} לֹא דִיֵּק בְּלִישָׁנֵיהּ שֶׁכָּתַב וְדֻגְמָתוֹ. דְּהָא הִיא גוּפָהּ הִיא, דְּאַדְּהָכָא אִתְּמַר הָתָם: 

~ פרק ו - משנה ז

{טז} דְּכָל יָתֵר כְּנָטוּל דָּמֵי. גְּמָרָא. וְהוּא שֶׁיִּהְיֶה זֶה הַיָּתֵר מֵרֹאשׁ עֶצֶם הַתַּחְתּוֹן וּלְמַעְלָה. טוּר: {יז} <B> קְלוּטוֹת.</B> וְזֶהוּ קָלוּט הָאָמוּר בַּתּוֹרָה. כִּדְתַנְיָא בַגְּמָרָא: {יח} רַשִׁ"י. וְהִנֵּה נִרְאֶה לְפִי זֶה שֶׁכְּשֶׁהַשֵּׁנִי בְתוֹךְ הַכֶּסֶל עַצְמוֹ הֲרֵי הִיא גְבוֹהָה וְהָוֵי מוּם. וְאַף בְּפֵרוּשׁ הָרַמְבַּ"ם כָּתוּב כֵּן, אָמְרוּ כָּסוּל זֶה שֶׁרַגְלוֹ אַחַת בְּתוֹךְ הַכֶּסֶל. עַד כָּאן. אֲבָל בַּגְּמָרָא אַשְׁכְּחַן דְּהָכִי תַנְיָא, כָּסוּל שֶׁרַגְלוֹ אַחַת בְּתוֹךְ הַכֶּסֶל וְרַגְלוֹ אַחַת עַל גַּבֵּי הַכֶּסֶל. וְנִרְאֶה לִי לְהַגִּיהַּ כֵּן בְּפֵרוּשׁ הָרַמְבַּ"ם. וְכָתַב עוֹד, כָּסוּל נִגְזָר מִן כְּסָלִים: {יט} <B> שֶׁנִּשְׁמְטָה כוּ'.</B> וּכְגוֹן דְּלֹא אִעַכּוֹל נִיבֵיהּ. דְּאִי אִעַכּוֹל נִיבֵיהּ, טְרֵפָה נַמִּי הָוֵי. רַשִׁ"י. וְכָתַב הָרַמְבַּ"ם, שֶׁזֶּה שָׂרוּעַ הָאָמוּר בַּתּוֹרָה. וְהָכִי תַנְיָא בְתוֹרַת כֹּהֲנִים, זֶה שֶׁנִּשְׁמְטָה יְרֵכוֹ. וּבַגְּמָרָא, שֶׁנִּשְׁתַּרְבְּבָה יְרֵכוֹ. וּפֵרֵשׁ רַשִׁ"י שֶׁאַחַת מִיַּרְכוֹתָיו גְּדוֹלָה מֵחֲבֶרְתָּהּ: 

~ פרק ו - משנה ח

{כ} <B> וּפִיו.</B> הַיְנוּ בַשְּׂפָתַיִם, כִּדְמַסְּקִינַן בְּמַתְנִיתִין דִּלְקַמָּן. וְאַף עַל פִּי שֶׁאֵינוֹ חַד כְּשֶׁל חֲזִיר שֶׁהוּא חַד כְּשַׁפּוּד: 

~ פרק ו - משנה ט

{כא} <B> הַגְּדִי.</B> לִרְבוּתָא נַקְטֵיהּ, דַּאֲפִלּוּ הַגְּדִי שֶׁדֶּרֶךְ אָזְנָיו לִהְיוֹת מוּטוֹת וּכְפוּלוֹת. הָרַמְבַּ"ם: {כב} <B> עֶצֶם.</B> לִכְאוֹרָה נִרְאֶה לְפָרֵשׁ דִּתְנוּךְ קָרוּי עֶצֶם לְפִי שֶׁהוּא גֶשֶׁם חָזָק דּוֹמֶה לְעֶצֶם. אֲבָל הָרַמְבַּ"ם כָּתַב עִנְיַן עֶצֶם הוּא גוּף אֶחָד וְגֹלֶם אֶחָד כְּמוֹ שֶׁנָּטַל גֹּלֶם אֶחָד רַךְ וּכְפָלוֹ. גָּזוּר מִמַּה שֶּׁנֶּאֱמַר [שְׁמוֹת כד] וּכְעֶצֶם הַשָּׁמַיִם לָטֹהַר. עַד כָּאן. טַעֲמוֹ, שֶׁאַף עַל פִּי שֶׁהוּא דּוֹמֶה לְעֶצֶם, זֶה מֵחֲמַת חָזְקוֹ, אֲבָל אֵינוֹ עֶצֶם בֶּאֱמֶת: {כג} אֲבָל הָרַמְבַּ"ם כָּתַב, מִי שֶׁהָיְתָה אָזְנוֹ כְפוּלָה לִשְׁתַּיִם כוּ' וּבִלְבַד שֶׁיִּהְיוּ לוֹ שְׁנֵי סְחוּסִים, אֲבָל אִם אֵין לָהּ אֶלָּא סְחוּס אֶחָד, וַהֲרֵי הוּא כְגוּף אֶחָד שֶׁנִּכְפַּל, כָּשֵׁר. וְכָתַב בֵּית יוֹסֵף, שֶׁהוּא מְפָרֵשׁ בִּזְמַן שֶׁהוּא עֶצֶם אֶחָד הַיְנוּ לוֹמַר שֶׁהָאֹזֶן הַנּוֹסָף אֵינוֹ עֶצֶם בִּפְנֵי עַצְמוֹ. וְעַיֵּן תּוֹסְפוֹת יוֹם טוֹב: 

~ פרק ו - משנה י

{כד} דְּאִי לֹא תֵימָא הָכִי הָא תָנֵי בְמִשְׁנָה ב' שֶׁאֵין מוּמִין בַּלָּבָן. גְּמָרָא: {כה} <B> עֶצֶם.</B> כָּל עֶצֶם שֶׁבְּגָלוּי שֶׁנֶּחֱרַץ בּוֹ חָרוּץ הֲרֵי זֶה מוּם, וְהוּא בִּכְלַל חָרוּץ הָאָמוּר בַּתּוֹרָה. הָרַמְבַּ"ם: {כו} <B> אַחַת גְּדוֹלָה כוּ'.</B> אֲבָל שְׁתֵּיהֶן גְּדוֹלוֹת אוֹ שְׁתֵּיהֶן קְטַנּוֹת לֹא הָוֵי מוּם, דְּמֵחֲמַת בְּרִיּוּתָא יְתֵרְתָּא אוֹ כְּחִישׁוּתָא יְתֵרְתָּא הוּא דַהֲוֵי. אֲבָל אַחַת גְּדוֹלָה כוּ', אִי מֵחֲמַת בְּרִיאוּת הוּא, תַּרְוַיְהוּ בָעֵי מִיבְרָא כוּ' אוֹ תַרְוַיְהוּ בָעֵי מִיכְחַשׁ. גְּמָרָא. וְעַיֵּן תּוֹסְפוֹת יוֹם טוֹב: {כז} <B> וְלֹא כוּ'.</B> וְעַד כַּמָּה תְהֵא [חֲבֶרְתָּהּ קְטַנָּה דְמַכְשִׁירִין], תַּנְיָא כוּ' אֲפִלּוּ אֵינָהּ בַּשְּׁנִיָּה אֶלָּא כְּפוֹל, כְּשֵׁרָה. וְעַיֵּן תּוֹסְפוֹת יוֹם טוֹב: 

~ פרק ו - משנה יא

{כח} כָּךְ הִגַּהְתִּי מִפֵּרוּשׁ רַשִׁ"י. שֶׁאֵין לְפָרֵשׁ שֶׁדַּעְתּוֹ כְהָרַמְבַּ"ם שֶׁכָּתַב כָּל מַרְבִּית עֲגָלִים כֵּן וְאֵינוֹ מוּם לְפִי שֶׁגְּדֵלִים לְאַחַר מִכָּאן, דְּאִם כֵּן הֲוָה לֵיהּ לְהָרַ"ב לִכְתֹּב נִמְתָּחוֹת עַד לְמַטָּה דְּהַיְנוּ לְמַטָּה מִן הָעַרְקוֹב: {כט} וְאִי מִשּׁוּם סֵיפָא פְּסוּלֵי הַמֻּקְדָּשִׁין נִפְדִּין עֲלֵיהֶן, הָא נַמִּי פְּשִׁיטָא, מִשְׁחָט שָׁחְטִינַן, מִיפְרָק פָּרְקִינַן מִבַּעְיָא. גְּמָרָא: {ל} הָרַמְבַּ"ם. וְצָרִיךְ לוֹמַר דְּלֵית לָן לְמֵימַר דְּכָלִיל טְפֵי מַהֲנֵי, מִשּׁוּם דִּבְהָנֵי דְבֵית דִּין שֶׁל אַחֲרֵיהֶן אָמְרוּ שֶׁהֵן מוּמִין. אֲבָל גִּרְסָתֵנוּ בַּגְּמָרָא, אַיְדֵי דִתְנַן שְׁלֹשָׁה הוֹסִיף וְאָמְרוּ לוֹ לֹא שָׁמַעְנוּ אֶת אֵלּוּ, וְקָתָנֵי וְאָתֵי כִיחִידָאֵי [דְּרַבִּי חֲנִינָא בֶּן אַנְטִיגְנוֹס וְרַבִּי חֲנַנְיָא בֶּן גַּמְלִיאֵל וְסָלְקָא דַעְתָּא פְּלִיגֵי רַבָּנָן עֲלַיְהוּ] קָא סָתֵים בְּכֻלְּהוּ עַל אֵלּוּ מוּמִין שׁוֹחֲטִים כוּ': 

~ פרק ו - משנה יב

{לא} בֵּין בִּפְנִים בֵּין מִבַּחוּץ. גְּמָרָא: {לב} וְכֵיוָן דְּיָבֵשׁ מִבִּפְנִים לֹא [מִתַּסֵּי]. רַשִׁ"י. וְנִמּוּקוֹ עִמּוֹ, שֶׁהֲרֵי יָבֵשׁ בֵּין מִבִּפְנִים בֵּין מִבַּחוּץ נַמִּי מוּם קָבוּעַ הוּא כְדִלְעֵיל, שְׁמַע מִנַּהּ דִּיבֵשׁוּת נַמִּי לֹא יוּכַל לְהֵרָפֵא. וּמִכָּל מָקוֹם גִּרְסָתֵנוּ בַּגְּמָרָא דְמִצְרִית לַח מִבִּפְנִים וְיָבֵשׁ מִבַּחוּץ. וְכֵן כָּתַב רַשִׁ"י עַצְמוֹ בְּפֵרוּשׁ הַחֻמָּשׁ פָּרָשַׁת תָבֹא. תּוֹסְפוֹת יוֹם טוֹב. וּמוֹהֲרַ"מ שָׁם הֶעְתִּיק לְשׁוֹן רַשִׁ"י בְּהֵפֶךְ, לַח מִבַּחוּץ. תּוֹסָפוֹת חֲדָשִׁים: {לג} <B> וְזָקֵן כוּ'.</B> בַּגְּמָרָא יָלֵיף לְהוּ מִקְּרָא: {לד} <B> וְשֶׁנֶּעֶבְדָה כוּ'.</B> דְּתָנוּ רַבָּנָן מִן הַבְּהֵמָה, לְהוֹצִיא רוֹבֵעַ וְנִרְבָּע. וּמִן הַצֹּאן, לְהוֹצִיא אֶת הַנּוֹגֵחַ. וְהָרַ"ב לֹא דִּקְדֵּק בִּלְשׁוֹנוֹ, שֶׁפָּתַח בְּרוֹבֵעַ וְסִיֵּם בְּנִרְבָּע: {לה} וְכֵן רַבָּנָן נַמִּי לֹא קַיְמוּ אֶלָּא אַאַנְדְּרוֹגִינוֹס, אֲבָל טֻמְטוּם [דְּבִבְהֵמָה שֶׁאֵין זַכְרוּתוֹ וְנַקְבוּתוֹ בְּמָקוֹם אֶחָד], מֵטִיל מַיִם בִּמְקוֹם זַכְרוּת, זָכָר, וּבָעֵי לְמֵתְבֵיהּ לַכֹּהֵן [וַאֲפִלּוּ הָכִי לֹא נִשְׁחָט בַּמִּקְדָּשׁ דְּנִרְאֶה כְבַעַל מוּם. וּמֵטִיל מַיִם בִּמְקוֹם נַקְבוּת, סָפֵק, חָיְשִׁינַן שֶׁמָּא נֶהְפַּךְ זַכְרוּתוֹ לְנַקְבוּתוֹ. וְאַף עַל גַּב דְּמִעוּט הוּא, כֵּיוָן דְּאִשְׁתַּנֵּי אִשְׁתַּנֵּי]. הָרֹא"שׁ: 

^ פרק ז

~ פרק ז - משנה א

{א} כָּל זֶה יָלֵיף לְהוּ בְתוֹרַת כֹּהֲנִים: {ב} <B> יוֹתֵר כוּ'.</B> גְּמָרָא, דְּאָמַר קְרָא כָּל אִישׁ אֲשֶׁר בּוֹ מוּם מִזֶּרַע אַהֲרֹן, אִישׁ שֶׁשָּׁוֶה בְזַרְעוֹ שֶׁל אַהֲרֹן. פֵּרֵשׁ רַשִׁ"י, אִישׁ הַשָּׁוֶה בְזַרְעוֹ שֶׁל אַהֲרֹן הוּא דְבָעֵי מוּמָא, הָא אֵין שָׁוֶה בְזַרְעוֹ שֶׁל אַהֲרֹן בְּלֹא מוּמָא נַמִּי מִפְסַל. וּבְפֶרֶק קַמָּא כָּתַב, שָׁוֶה בְזַרְעוֹ שֶׁדּוֹמֶה לִבְנֵי אָדָם: {ג} <B> שָׁקוּעַ.</B> וְכֵן גָּרַס הָרַמְבַּ"ם. וּמְפָרֵשׁ, שֶׁיִּהְיֶה דְמוּת רֹאשׁוֹ כְּמוֹ שֶׁנָּתַן יָדוֹ עַל גֹּבַהּ רֹאשׁוֹ וְנִתְפַּשֵּׁט עַד שֶׁבָּלְטוּ צְדָדָיו. וּמִי שֶׁרֹאשׁוֹ כִדְמוּת זֶה קוֹרִין אוֹתוֹ בַּעֲרָבִי קוב"י. וּבְחִבּוּרוֹ כָּתַב, מִי שֶׁאֶמְצַע קָדְקֳדוֹ שׁוֹקֵעַ לְמַטָּה כְּמִי שֶׁדְּחָקוֹ בְיָדוֹ: {ד} לֹא דְרַבִּי יְהוּדָה לֹא סְבִירָא לֵיהּ הַךְ דְּרָשָׁא, דְּאִם כֵּן לִפְלוֹג בְּכֻלְּהוּ. אֶלָּא דִסְבִירָא לֵיהּ דַּחֲתִיכַת בָּשָׂר בְּעָלְמָא הוּא, וְאֵינוֹ בִּכְלַל שֶׁאֵינוֹ שָׁוֶה. וְכֵן הוּא בַּגְּמָרָא: 

~ פרק ז - משנה ב

{ה} שֶׁהוּא פָּסוּל. כִּדְאִיתָא בַגְּמָרָא: {ו} מִלְּשׁוֹן גַּב הַמִּזְבֵּחַ. עַל גַּבִּי חָרְשׁוּ חוֹרְשִׁים. רַמְבַּ"ן: {ז} וּלְשׁוֹן הָרַמְבַּ"ם עַל עַפְעַפֵּי עֵינָיו: 

~ פרק ז - משנה ג

{ח} <B>אֵיזֶהוּ כוּ'.</B> וּלְשׁוֹן חָרוּם מִלְּשׁוֹן [וַיִּקְרָא כז] כָּל חֵרֶם אֲשֶׁר יָחֳרַם, וְהַחֲרַמְתִּי עָרֵיהֶם, עִנְיַן חֻרְבָּן. וְיִקָּרֵא חָרוּם כִּי הַחֹטֶם הַדְרַת פָּנִים, כְּמוֹ שֶׁאָמְרוּ אֵין מְעִידִין אֶלָּא עַל פַּרְצוּף פָּנִים עִם הַחֹטֶם. וַאֲשֶׁר אֵין חָטְמוֹ כְתֹאַר בְּנֵי אָדָם צוּרָתוֹ חֲרֵבָה. הָרַמְבַּ"ם: {ט} <B> לְמַעְלָה כוּ'.</B> דְּתָנוּ רַבָּנָן, בְּעֵינוֹ, כָּל מַה שֶּׁבְּעֵינוֹ, מִכָּאן אָמְרוּ שְׁתֵּי עֵינָיו כוּ': {י} <B> מִפְּנֵי כוּ'.</B> אַנָּשְׁרוּ רִיסֵי עֵינָיו קָאֵי. רַשִׁ"י: {יא} וְדוֹחֵק זֶה לָזֶה. הָרַמְבַּ"ם: {יב} כָּךְ כָּתַב הָרַמְבַּ"ם בְּהֶדְיָא דְּלוֹקֶה. אֲבָל רַשִׁ"י כָּתַב עוֹבֵר בַּעֲשֵׂה, דְּהָכִי מַשְׁמַע, הַשָּׁוֶה בְזֶרַע אַהֲרֹן וְאֵין בּוֹ מוּם הָוֵי כֹהֵן וְיַעֲבֹד, שֶׁאֵינוֹ שָׁוֶה לֹא יַעֲבֹד. וְלָאו הַבָּא מִכְּלָל עֲשֵׂה עֲשֵׂה. וְעַיֵּן תּוֹסְפוֹת יוֹם טוֹב: 

~ פרק ז - משנה ד

{יג} <B> עֵינָיו כוּ'.</B> אַף עַל גַּב דְּבִבְהֵמָה לֹא הֲוָה מוּמָא בִּשְׁתֵּיהֶן שָׁווֹת, כְּמוֹ שֶׁכָּתוּב לְעֵיל פֶּרֶק ו' מִשְׁנָה י', הָכָא מִשּׁוּם שֶׁאֵינוֹ שָׁוֶה בְזַרְעוֹ שֶׁל אַהֲרֹן מִפְּסִיל אַף בִּשְׁתֵּיהֶן שָׁוִין. גְּמָרָא: {יד} <B> קְטַנּוֹת.</B> אַף עַל פִּי שֶׁשְּׁתֵּיהֶן קְטַנּוֹת. דּוּמְיָא דְעֵינָיו. וְזֶה לְשׁוֹן הָרַמְבַּ"ם, מִי שֶׁשְּׁתֵּי אָזְנָיו קְטַנּוֹת הַרְבֵּה וּמִי שֶׁשְּׁתֵּי אָזְנָיו נְפוּחוֹת דּוֹמוֹת לִסְפוֹג. הָרַמְבַּ"ם: {טו} רַשִׁ"י. שֶׁהַסְּפוֹג צֶמֶר הַיָּם כוּ' כְּשֶׁשּׁוֹאֶבֶת מַיִם הִיא מִתְנַפַּחַת וּנְקָבֶיהָ מִתְרַחֲבִים, וּכְשֶׁכּוֹבְשִׁין אוֹתָהּ וּמוֹצִיאִין מִמֶּנָּה מַה שֶּׁשָּׁאֲבָה הִיא מִתְיַבֶּשֶׁת וְנִכְוֶצֶת וְכָל נְקָבֶיהָ נַעֲשִׂים צָרִים. וְאִם כֵּן דּוֹמֶה לִכְשֶׁהִיא רֵיקָנִית. וּלְהָרַמְבַּ"ם שֶׁכָּתַבְתִּי בְּסָמוּךְ, דּוֹמֶה לִכְשֶׁהִיא מְלֵאָה, דְּהַשְׁתָּא הָוֵי כְּמוֹ הֵפֶךְ מֵאָזְנָיו קְטַנּוֹת: 

~ פרק ז - משנה ה

{טז} <B> שְׂפָתוֹ כוּ'.</B> וַאֲפִלּוּ אֵין בָּהּ עֶצֶם. מַה שֶּׁאֵין כֵּן בַּבְּהֵמָה. מִשּׁוּם דַּהֲוֵי שֶׁאֵינוֹ שָׁוֶה כוּ': {יז} <B> יוֹצֵא.</B> רֹב בְּנֵי אָדָם מְקוֹם טַבּוּרָם דּוֹמֶה לְגֻמָּא בְּשֶׁטַח הַגּוּף. וְיֵשׁ מֵהֶן שֶׁטַּבּוּרָן בּוֹלֵט עַל שֶׁטַח הַגּוּף דּוֹמֶה לְיַבֶּלֶת: {יח} <B> אֵין כוּ'.</B> לֹא זְכָרָם הֵנָּה מִפְּנֵי שֶׁהֵם מְיֻחָדִים בָּאָדָם, לְפִי שֶׁכְּבָר זָכַר שֶׁהֵם גַּם כֵּן מוּמֵי בְהֵמָה. אָמְנָם זְכָרָם לְהוֹדִיעֲךָ שֶׁאֵלּוּ הַמּוּמִין הֵם הַנִּקְרָאִים בַּתּוֹרָה מְרוֹחַ אָשֶׁךְ. הָרַמְבַּ"ם: {יט} <B> רַבִּי יִשְׁמָעֵאל אוֹמֵר כוּ'.</B> דְּאִי כְתַנָּא קַמָּא הֲוָה לֵיהּ לִכְתֹּב חֲסַר אָשֶׁךְ. גְּמָרָא: {כ} מַשְׁמַע שְׁתֵּי בֵיצָיו. וְכִדְאָמַר אֲשָׁכָיו לְשׁוֹן רַבִּים. וְהָא דְכָתַב קְרָא מְרוֹחַ אָשֶׁךְ לְשׁוֹן יָחִיד, פֵּרוּשׁ שֶׁאֵין לוֹ שׁוּם אֶשֶׁךְ. וְלֹא דָמֵי לְאֵין לוֹ אֶלָּא בֵּיצָה אַחַת כוּ', דְּשָׁאנֵי הָתָם שֶׁנִּבְרָא מִתְּחִלַּת בְּרִיָּתוֹ חֲסַר בֵּיצָה אַחַת. כֶּסֶף מִשְׁנֶה: {כא} <B> רַבִּי עֲקִיבָא אוֹמֵר כוּ'.</B> גְּמָרָא, דְּאִי כְרַבִּי יִשְׁמָעֵאל מִמְּרוֹחַ אָשֶׁךְ מִבָּעֵי לֵיהּ. פֵּרֵשׁ רַשִׁ"י, דְּהָא מֵ"ם דִּמְרוֹחַ מְשַׁמֶּשֶׁת הִיא: {כב} <B> רַבִּי חֲנִינָא כוּ'.</B> גְּמָרָא, דְּאִי כְרַבִּי עֲקִיבָא רוּחַ אָשֶׁךְ מִבָּעֵי לֵיהּ. אֶלָּא שֶׁמַּרְאָיו חֲשׁוּכִין, וְקָסָבַר גּוֹרְעִין וּמוֹסִיפִין וְדוֹרְשִׁין. פֵּרֵשׁ רַשִׁ"י, גּוֹרְעִין חֵי"ת מִמְּרוֹחַ, וְאָלֶ"ף מֵאָשֶׁךְ, וּמוֹסִיף זֶה בִּמְקוֹם זֶה וְהָוֵי מַרְאוֹ חשֶׁךְ: 

~ פרק ז - משנה ו

{כג} אֲבָל לְהָרַמְבַּ"ם לֹא פֵרֵשׁ בְּמַתְנִיתִין אֶלָּא עִקֵּל בִּלְבַד. דְּפִיקָה יוֹצְאָה מִגּוּדָלוֹ לֹא הָוֵי פֵּרוּשׁ דְּבַעַל פִּיקָה. וּמְפָרֵשׁ בַּעַל פִּיקָה הוּא שֶׁתְּהֵא עֲקֵבוֹ מֵאַחַר רַגְלָיו בּוֹלֶטֶת וְיוֹצֵאת יוֹתֵר מִן הָרָאוּי: {כד} בַּגְּמָרָא, לֹא תֵימָא דְטַרְפָא וְלֹא סְדִיקָה, אֶלָּא כֵּיוָן דְּטַרְפָא אַף עַל גַּב דִּסְדִיקָה. פֵּרֵשׁ רַשִׁ"י טַרְפָא קְלוּשָׁה. וְהֶעָרוּךְ פֵּרֵשׁ רְחָבָה וּמְשֻׁוָּה: {כה} <B> אֶצְבְּעוֹתָיו.</B> בְּיָדָיו וּבְרַגְלָיו. הָרַמְבַּ"ם: {כו} <B> הַפֶּרֶק.</B> פֶּרֶק רִאשׁוֹן הַסָּמוּךְ לְכַף הַיָּד. הָרַמְבַּ"ם: {כז} וְתֵימַהּ, דִּלְקַמָּן מְפָרֵשׁ הָרַ"ב כָּל שֶׁכֵּן אִם הָיָה בְיָדוֹ אַחַת חָמֵשׁ וּבְיָדוֹ אַחַת שֵׁשׁ דַּהֲוֵי מוּם כוּ', וְהָאֵיךְ תָּלֵי טַעֲמָא הָכָא בְהוֹאִיל וַחֲתָכָהּ כוּ'. וְהָרַמְבַּ"ם כָּתַב, אִם חָתַךְ אֶת הַיְתֵרָה כָּשֵׁר, וְאִם הָיָה בָהּ עֶצֶם אֲפִלּוּ חֲתָכָהּ פָּסוּל. וְלִדְבָרָיו פֵּרוּשׁ וַחֲתָכָהּ כְּלוֹמַר אֲפִלּוּ חֲתָכָהּ: {כח} <B> עֶשְׂרִים וְאַרְבַּע.</B> לִישְׁנָא דִקְרָא נָקַט. רַשִׁ"י. וּבַגְּמָרָא עֲבִיד צְרִיכוּתָא אַקְּרָא: {כט} <B> הַכּוּשִׁי.</B> לְפֵרוּשׁ הָרַ"ב לְעֵיל שֶׁמַּרְאָיו חֲשׁוּכִים שָׁחֹר וְאֵינוֹ כְּכוּשִׁי, וְכֵן נִרְאֶה שֶׁפֵּרֵשׁ הָרַמְבַּ"ם, קָשֶׁה כּוּשִׁי לָמָּה לִּי, דְּכָל שֶׁכֵּן הוּא. וְרַשִׁ"י פֵּרֵשׁ הָתָם שָׁחֹר כְּכוּשִׁי. וּבַגְּמָרָא רַבִּי חֲנִינָא בֶּן אַנְטִיגְנוֹס לֹא תָנֵי כּוּשִׁי: {ל} וְהִשָּׁמֵר שֶׁמָּא תַעֲלֶה עַל דַּעְתְּךָ שֶׁאֵלּוּ הַשֵּׁמוֹת נֶאֶמְרוּ עַל הַגְּוָנִים, לְפִי שֶׁאֵינָן אֶלָּא שֵׁמוֹת לִבְנֵי אָדָם שֶׁיֵּשׁ בָּהֶן אֵלּוּ הַגְּוָנִים. הָרַמְבַּ"ם: {לא} <B> פְּסוּלִין כוּ'.</B> אַף עַל גַּב דִּכְבָר תָּנֵי יָתֵר עֲלֵיהֶן בָּאָדָם כוּ', מִשּׁוּם דִּבְתוֹרַת כֹּהֲנִים רָצוּ לְמֵילַף בְּקַל וָחֹמֶר אָדָם מִבְּהֵמָה עַד דִּמְרַבֵּי לֵיהּ מִקְּרָא, לְהָכִי קָאָמַר אַף עַל גַּב דִּכְשֵׁרִין בַּבְּהֵמָה פְּסוּלִין בָּאָדָם: 

~ פרק ז - משנה ז

{לב} <B> אוֹתוֹ כוּ'.</B> כְּגוֹן אַהֲרֹן וּבָנָיו. וְדִכְוָתֵיהּ תַּיִשׁ וּבְנוֹ אָסוּר. וּמַתְנִיתִין חֲנַנְיָא הִיא דְאָמַר [חֻלִּין דַּף עה] נוֹהֵג אַף בִּזְכָרִים. גְּמָרָא: {לג} <B> וְשֶׁנֶּעֶבְדָה כוּ'.</B> לֹא גָרְסִינַן. וְאֶפְשָׁר מִשּׁוּם הָא דִבְרָכוֹת [דַּף לב], אָמַר רַבִּי יוֹחָנָן כָּל כֹּהֵן שֶׁהָרַג אֶת הַנֶּפֶשׁ לֹא יִשָּׂא אֶת כַּפָּיו, שֶׁנֶּאֱמַר [יְשַׁעְיָה א] יְדֵיכֶם דָּמִים מָלֵאוּ. וְכָל שֶׁכֵּן לָעֲבוֹדָה, וְהוּא הַדִּין לִמְגַלֶּה עֲרָיוֹת. אֶלָּא דְקָשֶׁה לִי דְּאִם כֵּן לִתְנֵי דִּפְסוּלִים בָּאָדָם. וְגַם לֹא רָאִיתִי לְהָרַמְבַּ"ם שֶׁפְּסָלָן בָּאָדָם: {לד} מִשּׁוּם דְּמִסְּתָמָא נִיחָא לְהוּ לְהָרַבִּים. תּוֹסָפוֹת: 

^ פרק ח

~ פרק ח - משנה א

{א} <B> יֵשׁ כוּ'.</B> אֵין מַאֲמָרוֹ בְאֵלּוּ הָאַרְבָּעָה חֲלָקִים עַל מִי שֶׁלֹּא קְדָמוֹ שׁוּם דָּבָר בְּשׁוּם פָּנִים שֶׁהוּא בְכוֹר, לְפִי שֶׁזֶּה דָבָר מְבֹאָר, אֲבָל עַל מִי שֶׁהוּא בְכוֹר וְאַף עַל פִּי שֶׁקָּדְמָה לוֹ לֵידָה, שֶׁאֵין חוֹשְׁשִׁין לְאוֹתָהּ קְדִימָה. הָרַמְבַּ"ם: {ב} שֶׁאֲפִלּוּ נוֹלַד הַנֵּפֶל כֻּלּוֹ אֵינוֹ מַפְקִיעַ אֶת הַבָּא אַחֲרָיו, שֶׁאֵין לִבּוֹ דָוֶה עָלָיו. וְכָל שֶׁכֵּן אִם יָצָא רֹאשׁוֹ מֵת. וְהַאי דְּנָקַט רֹאשׁוֹ, מִשּׁוּם בְּכוֹר לַכֹּהֵן נָקַט לֵיהּ, וּבִיצִיאַת רֹאשׁוֹ הָוֵי יָלוּד וּפוֹטֵר אֶת אָחִיו מִבְּכוֹר לַכֹּהֵן. רַשִׁ"י, וְעַיֵּן תּוֹסְפוֹת יוֹם טוֹב: {ג} מַשְׁמַע דִּלְיֵשׁ מְפָרְשִׁים נַמִּי סַנְדָּל חֲתִיכַת בָּשָׂר. וְלֹא מַשְׁמַע כֵּן מִדְּבָרָיו פֶּרֶק קַמָּא דִּכְרֵתוֹת מִשְׁנָה ג'. וְעַיֵּן תּוֹסְפוֹת יוֹם טוֹב: {ד} <B> הַבָּא כוּ'.</B> תַּנְיֵהּ מִשּׁוּם בָּבָא דְבָתְרָא דְפָלֵיג בָּהּ רַבִּי יוֹסֵי: {ה} <B> וְאֵינוֹ כוּ'.</B> דְּאֵינוֹ פֶּטֶר רֶחֶם. רַשִׁ"י: 

~ פרק ח - משנה ב

{ו} וְנִרְאֶה עוֹד מִדְּבָרָיו שֶׁבְּהֶכְרֵחַ תָּמוּת: {ז} דֶּרֶךְ לֵידָה. רַשִׁ"י. וְעַיֵּן תּוֹסְפוֹת יוֹם טוֹב: {ח} וּסְבָרָא תְמוּהָה הִיא זוֹ, דְּמִסְתַּבְּרָא לְשׁוֹן לֵידָה מַשְׁמָעוּתוֹ כְדֶרֶךְ לֵידָה שֶׁל כָּל הָעוֹלָם. וּבַגְּמָרָא, רַבִּי שִׁמְעוֹן לְטַעֲמֵיהּ דְּאָמַר תֵּלֵד לְרַבּוֹת יוֹצֵא דֹפֶן. וּפֵרֵשׁ רַשִׁ"י, לְרַבּוֹת דַּהֲוֵי לֵידָה מְעַלְּיָא וְיוֹשֶׁבֶת עָלָיו יְמֵי טֻמְאָה וְטָהֳרָה, הִלְכָּךְ גַּבֵּי וְיָלְדוּ לוֹ נַמִּי לֵידָה מְעַלְּיָא חֲשִׁיב לֵיהּ, דְּגָמְרִינַן מֵהָתָם: 

~ פרק ח - משנה ג

{ט} וְנָקַט הָאָב מִשּׁוּם סֵיפָא דְבָעֵי לְמִתְנֵי מֵת הָאָב. רַשִׁ"י: {י} <B> נָתְנוּ.</B> כְּלוֹמַר כַּדִּין נָתְנוּ. שֶׁהֲרֵי כָּל שֶׁלֹּא חָלְקוּ הֲרֵי הַחוֹב עַל הַנְּכָסִים אַף לְרַבִּי מֵאִיר, וּמְחֻיָּבִים לָתֵת: {יא} וְתֵימַהּ, דְּרַבִּי מֵאִיר אִית לֵיהּ בְּרֵרָה [בִּדְמַאי פ"ז מ"ד]. וְיֵשׁ לְחַלֵּק בִּבְרֵרָה הֵיכָא דְמַתְנֵי בְּפֵרוּשׁ כְּגוֹן שְׁנֵי לֻגִּין שֶׁאֲנִי עָתִיד לְהַפְרִישׁ. תּוֹסָפוֹת. וְעַיֵּן תּוֹסְפוֹת יוֹם טוֹב: {יב} וְכֵן כָּתַב הָרַמְבַּ"ם. וְאִיכָּא לְמֵידַק טוּבָא, דְּהָא בְמִשְׁנָה ו' מְפָרֵשׁ דְּרַבִּי יְהוּדָה סָבַר מִלְוֶה הַכְּתוּבָה בַּתּוֹרָה כִּכְתוּבָה בִּשְׁטָר דָּמְיָא וְטָרֵיף מִמְּשַׁעְבְּדֵי, וְאִם כֵּן אֲפִלּוּ סְבִירָא לֵיהּ כְּרַבִּי מֵאִיר דְּלָקוֹחוֹת הֵן, גָּבֵי. וְהַתּוֹסָפוֹת כָּתְבוּ דְטַעֲמָא דְרַבִּי יְהוּדָה דְהָכָא נַמִּי מִשּׁוּם דִּסְבִירָא לֵיהּ כִּכְתוּבָה בִּשְׁטָר דָּמְיָא. וְעוֹד קָשֶׁה הִלְכָתָא אַהִלְכָתָא דִדְמַאי [שָׁם] דְּבִדְאוֹרַיְתָא אֵין בְּרֵרָה. וְעוֹד קָשֶׁה דִלְקַמָּן פָּסְקוּ דְלָא כְוָתֵיהּ. לְכָךְ נִרְאֶה לִי דְוַדַּאי טַעֲמֵיהּ דְּרַבִּי יְהוּדָה כְּמוֹ שֶׁכָּתְבוּ הַתּוֹסָפוֹת. וּמִיהוּ אֲנַן דְּלֹא קַיְמָא לָן הָכִי הָא דְפָסְקִינַן הָכָא כְּרַבִּי יְהוּדָה, לָאו מִטַּעֲמֵיהּ, וְלֹא מִטַּעֲמָא שֶׁכָּתְבוּ הָרַ"ב וְהָרַמְבַּ"ם, אֶלָּא כְּמוֹ שֶׁכָּתַב הָרֹא"שׁ דְּבָטְלָה מַחֲלֹקֶת וְלֹא מִטַּעַם בְּרֵרָה אֶלָּא דִסְבָרָא מֻחְלֶטֶת הִיא דְיַתְמֵי כַּרְעָא דַאֲבוּהוֹן לִפְרֹעַ חוֹבוֹתָיו. וְעַיֵּן תּוֹסְפוֹת יוֹם טוֹב: 

~ פרק ח - משנה ד

{יג} וְלֹא הֻצְרַךְ לִכְתֹּב כֵּן אֶלָּא מִשּׁוּם סֵיפָא, דִּבְהוּ אִצְטְרִיךְ דְּלֹא בְרִיר לָן כוּ'. בֵּית יוֹסֵף: {יד} <B> שְׁלֹשִׁים יוֹם.</B> וְיוֹם אֶחָד. כְּדִתְנַן בְּסוֹף פֶּרֶק ד' דַּעֲרָכִין, דִּשְׁלֹשִׁים יוֹם דִּבְכוֹר [שְׁלֹשִׁים] וְיוֹם אֶחָד: {טו} וְכֵן פֵּרֵשׁ לְקַמָּן בְּמִשְׁנָה ו'. וְכֵן פֵּרֵשׁ רַשִׁ"י. וְהַתּוֹסָפוֹת כָּתְבוּ דִּבְחִנָּם פֵּרֵשׁ כֵּן, דַּאֲפִלּוּ קִים לָן בֵּיהּ דְּכָלוּ לוֹ חֳדָשָׁיו, בְּבֶן חֹדֶשׁ תָּלָה רַחֲמָנָא: {טז} <B> רַבִּי מֵאִיר כוּ'.</B> צָרִיךְ שׁוּם צְרִיכוּתָא אַמַּאי תָּנֵי תוּ פְלוּגְתָּא זוֹ. תּוֹסָפוֹת: 

~ פרק ח - משנה ו

{יז} אוֹ דִלְמָא, כִּי אֵין מְלַמְּדִין לְעָלְמָא [דְּלֹא מִשְׁתַּעֵי מִבְּכוֹר וְדַעֲרָכִין, כְּמוֹ אִי הֲוָה כְתִיב חֹדֶשׁ בְּמִידִי אַחֲרִינָא], אֲבָל לְגוּפַיְהוּ [כְּגוֹן בְּכוֹרֵי דוֹרוֹת מִבְּכוֹרֵי מִדְבָּר דְּאִידִי וְאִידִי בִּבְכוֹר הוּא מִשְׁתַּעֵי] מְלַמְּדִין. גְּמָרָא: {יח} <B> שֶׁיָּבִיא רְאָיָה.</B> וְנֻסַּח אַחֵר, שֶׁיֹּאמְרוּ לוֹ. וְזֶה לְשׁוֹן רַשִׁ"י, עַד] שֶׁיֹּאמְרוּ לוֹ לַבֵּן שֶׁצִּוָּה אָבִיו בִּשְׁעַת מִיתָתוֹ שֶׁלֹּא נִפְדָּה. וּבַאֲמִירָה סַגִּי בְּלֹא עֵדוּת גְּמוּרָה כוּ'. וְלֹא שַׁיָּךְ כָּאן עַד שֶׁיָּבִיא הַכֹּהֵן רְאָיָה, דְּיָכוֹל לוֹמַר לְכֹהֵן אַחֵר יַהֲבֵיהּ אַבָּא. אִי נַמִּי לָאו בַּעַל דִּין דִּידִי אַתְּ דְּיַהֲבִינָא לְכֹהֵן אַחֵר. וְעַיֵּן תּוֹסְפוֹת יוֹם טוֹב: {יט} וְרַשִׁ"י בְּפֵרוּשׁ הַמִּשְׁנָה כָּתַב, מִצְוַת פְּדִיָּתוֹ שֶׁל אָב זֶה הָיְתָה עַל אָבִיו שֶׁמֵּת: {כ} וְאִם תֹּאמַר, הֵיכִי טָרֵיף מִמְּשַׁעְבְּדִי בְּמָקוֹם שֶׁיֵּשׁ בְּנֵי חוֹרִין, וַאֲפִלּוּ כִּי פָרֵיק לִבְרֵיהּ מִתְּחִלָּה אַכַּתִּי לִיהַדְּרוּ לָקוֹחוֹת אַהָנֵי חָמֵשׁ שֶׁפָּדָה בָהֶן בְּנוֹ. וְיֵשׁ לוֹמַר, דְּהָכָא מִלָּקוֹחוֹת שֶׁקָּנוּ מֵאָבִיו, לְפִיכָךְ אֵין חוֹזְרִין עַל נְכָסִים שֶׁקָּנָה הוּא. תּוֹסָפוֹת: {כא} וְהַתּוֹסָפוֹת הֶעְתִּיקוּ לְשׁוֹן רַשִׁ"י, דְּמַיְרֵי שֶׁנִּשְׁתַּעְבְּדוּ כוּ': 

~ פרק ח - משנה ז

{כב} <B>חָמֵשׁ כוּ'.</B> אָשָׁם בְּכֶסֶף שְׁקָלִים וַעֲרָכִין, לֹא אִצְטְרִיךְ לֵיהּ לְמִתְנֵי, דִּבְהֶדְיָא כְתִיב בְּהוּ בְּשֶׁקֶל הַקֹּדֶשׁ. תּוֹסָפוֹת: {כג} שֶׁהֲרֵי בְרֵישׁ פֶּרֶק קַמָּא דְּקִדּוּשִׁין כָּתַב שֶׁהַפְּרוּטָה מִשְׁקַל חֲצִי שְׂעֹרָה. וְשָׁם בַּסֻּגְיָא דַּף י"ב, שֶׁמֵּאָה תִשְׁעִים וּשְׁתַּיִם פְּרוּטוֹת בְּדִינָר, וְכָל סֶלַע אַרְבָּעָה דִינָרִין, מֵעַתָּה צֵא וַחֲשֹׁב: {כד} שֶׁהֵן קְצוּבִין. גְּמָרָא: {כה} <B> בְּשֶׁקֶל כוּ'.</B> אַף עַל גַּב דִּכְבָר תָּנֵי בְמָנֶה צוֹרִי, אִיצְטְרִיכָא לְמִתְנֵי תוּ, מִשּׁוּם אוֹנֵס וּמוֹצִיא שֵׁם רַע דְּלֹא כְתִיב בְּהוּ שֶׁקֶל, וְסָלְקָא דַעְתָּךְ אֲמֵינָא דְהָא דְתָנֵי רֵישָׁא בְמָנֶה צוֹרִי כָּל חַד וָחַד כִּי דִּינֵיהּ קָאָמַר, דְּהֵיכָא דִכְתִיב שְׁקָלִים יָהֵיב שְׁקָלִים צוֹרִי, וְהֵיכָא דְלָא כְתִיב שְׁקָלִים יָהֵיב זוּזֵי בְעָלְמָא, קָא מַשְׁמַע לָן דְּמֵילָף יָלְפֵי מֵהֲדָדֵי בְכֶסֶף קָצוּב מִכֶּסֶף קָצוּב. גְּמָרָא: {כו} שִׁיֵּר נַמִּי רֵאָיוֹן, דִּלְבֵית שַׁמַּאי שְׁתֵּי כֶסֶף וּלְבֵית הִלֵּל מָעָה כֶסֶף, וְתָנֵי רַב יוֹסֵף, שֶׁלֹּא יָבִיא סוּגָה לָעֲזָרָה: 

~ פרק ח - משנה ח

{כז} <B>לֹא כוּ'.</B> בַּגְּמָרָא וּבְתוֹרַת כֹּהֲנִים יָלֵיף לְהוּ מִקְּרָאֵי. וְעַיֵּן תּוֹסְפוֹת יוֹם טוֹב: 

~ פרק ח - משנה ט

{כח} וְלֹא כִדְמַשְׁמַע דְּשִׁעוּר הַשֶּׁבַח יַנִּיחַ בַּקַּרְקַע לַפָּשׁוּט, אֶלָּא כִדְכָתַב רַשִׁ"י וְזֶה לְשׁוֹנוֹ, אֶלָּא שָׁמִין מַה שֶּׁהָיוּ שָׁוִין בִּשְׁעַת מִיתַת אֲבִיהֶן, וְהַבְּכוֹר שֶׁנָּטַל שְׁנֵי חֲלָקִים בַּקַּרְקָעוֹת יִתֵּן מָעוֹת לְפִי מַה שֶּׁשָּׁוָה שְׁבַח חֵלֶק הַשֵּׁנִי שֶׁנָּטַל בִּשְׁבִיל הַבְּכוֹרָה, וְאוֹתָן מָעוֹת יְחַלְּקוּ בֵּין כֻּלָּם. עַד כָּאן. וְהִיא מֵימְרָא דְרַב נַחְמָן בְּבָבָא קַמָּא דַּף צ"ה: {כט} <B> כְּבַמֻּחְזָק.</B> לֹא יָדַעְתִּי לְמַאי נַפְקָא מִנַּהּ תְּנַן כְּבַמֻּחְזָק: {ל} פֵּרוּשׁ, בַּשֶּׁבַח שֶׁשָּׁבְחוּ נִכְסֵי הָאָב אַחַר מִיתַת הָאָח. וּכְגוֹן שֶׁמֵּת יַעֲקֹב בְּחַיֵּי רְאוּבֵן שִׁמְעוֹן וְלֵוִי בָּנָיו וְלֹא הִסְפִּיקוּ לַחֲלֹק בַּנְּכָסִים עַד שֶׁמֵּת רְאוּבֵן וְיִבֵּם שִׁמְעוֹן אֶת אִשְׁתּוֹ, כְּשֶׁבָּא שִׁמְעוֹן לַחֲלֹק עִם לֵוִי בְּנִכְסֵי הָאָב נוֹטֵל שְׁנֵי חֲלָקִים בַּקֶּרֶן, לֹא בַשֶּׁבַח. וְזֶה מֻכְרָח לְפָרֵשׁ. שֶׁאֵין לְפָרֵשׁ דִּרְצוֹנוֹ לוֹמַר בְּשֶׁבַח דְּנִכְסֵי הָאָח, דִּבְנִכְסֵי הָאָח אֵינוֹ חוֹלֵק עִם אָחִיו אֶלָּא הַכֹּל שֶׁלּוֹ בֵּין קֶרֶן בֵּין שֶׁבַח כוּ'. כֵּן כָּתַב הַמַּגִּיד: {לא} כְּגוֹן שֶׁמֵּת אָחִיו וְאַחַר כָּךְ אֲבִיהֶם, לֹא יִטֹּל חֵלֶק אָחִיו. שָׁם: 

~ פרק ח - משנה י

{לב} תֵּימַהּ, דְּאִם כֵּן מַאי אִירְיָא בַּיּוֹבֵל, אֲפִלּוּ בְלֹא יוֹבֵל נַמִּי כוּ'. וְצָרִיךְ לוֹמַר דְּלֵיכָּא פְּגַם מִשְׁפָּחָה עַד הַיּוֹבֵל שֶׁאָז כָּל הַיְרֻשּׁוֹת חוֹזְרוֹת וְזוֹ אֵינָהּ חוֹזֶרֶת וְנִכָּר שֶׁהֵם קְבוּרִים בְּשֶׁל אֲחֵרִים. תּוֹסָפוֹת. וְעַיֵּן תּוֹסְפוֹת יוֹם טוֹב: {לג} אֲבָל שְׁאָר יְרֻשַּׁת אִשְׁתּוֹ אֵינָהּ חוֹזֶרֶת. וְאַף עַל גַּב דְּפָסַק הָרַ"ב בְּפֶרֶק ט' דִּכְתֻבּוֹת דִּירֻשַּׁת הַבַּעַל דְּרַבָּנָן הִיא, הָא מַסְּקִינַן הָתָם שֶׁחֲכָמִים עָשׂוּ לָהּ חִזּוּק כְּשֶׁל תּוֹרָה. וְעַיֵּן תּוֹסְפוֹת יוֹם טוֹב: 

^ פרק ט

~ פרק ט - משנה א

{א} דִּבְשֵׁב וְלֹא תַעֲשֶׂה מָצֵי לְמִעֲקַר דְּבַר תּוֹרָה כְּמוֹ שֶׁמָּצִינוּ בְּרֵישׁ פֶּרֶק י' דִּיבָמוֹת. וְעוֹד, דְּאֵין אִסּוּר אֲכִילָה קֹדֶם עִשּׂוּר, אֶלָּא חֲכָמִים קָבְעוּ זְמַן כְּדִלְקַמָּן מִשְׁנָה ו'. וְעַיֵּן תּוֹסְפוֹת יוֹם טוֹב: {ב} שֶׁשְּׁנֵיהֶם נִקְרָאִים שֶׂה. הָרַמְבַּ"ם. וּכְמוֹ שֶׁכָּתַב הָרַ"ב בְּפֶרֶק קַמָּא מִשְׁנָה ד': 

~ פרק ט - משנה ב

{ג} כְּלוֹמַר, אַף עַל פִּי שֶׁיֵּשׁ אֶמְצָעִי, כְּגוֹן הָרוֹעֶה עַצְמוֹ אוֹ כֵלָיו שֶׁל רוֹעֶה, אֵין מְצָרְפָן, שֶׁאֵין מְצָרֵף אֶלָּא עֵדֶר כוּ'. וּמִיהוּ מַה שֶּׁכָּתַב הָרַ"ב אוֹתָן הָאֶמְצָעִיּוֹת, לָאו דַּוְקָא שֶׁיִּהְיוּ דַוְקָא הַרְבֵּה בָּאֶמְצַע, דַּאֲפִלּוּ אֶחָד בָּאֶמְצַע וְתִשְׁעָה מִכָּאן וְתִשְׁעָה מִכָּאן מִצְטָרְפוֹת, כֵּיוָן שֶׁהָאֶמְצָעִי עִם כָּל אֶחָד מֵהַצְּדָדִין רָאוּי לְמִנְיַן עֲשָׂרָה כִּדְאִיתָא בַּגְּמָרָא: {ד} <B> הַיַּרְדֵּן כוּ'.</B> יָלֵיף לֵיהּ מִקְּרָא בַּגְּמָרָא: 

~ פרק ט - משנה ג

{ה} כָּתְבוּ הַתּוֹסָפוֹת, תֵּימַהּ, דִּבְרֵישׁ פֶּרֶק ד' דָרְשִׁינַן לֵיהּ לְהָנֵי קְרָאֵי לְעִנְיַן בְּכוֹר. וְיֵשׁ לוֹמַר דְּהָא דְדָרְשִׁינַן לֵיהּ בִּבְכוֹר, מִשּׁוּם דִּכְתִיב בִּבְכוֹר, אֲבָל מֵאַחַר דְּאַפְּקֵיהּ רַחֲמָנָא בִלְשׁוֹן עֲשִׂיָּה דָרְשִׁינַן לֵיהּ לְמַעֲשֵׂר, מִשּׁוּם דְּבִבְכוֹר לֹא שַׁיָּךְ עֲשִׂיַּת קְדֻשָּׁה. וְעַיֵּן תּוֹסְפוֹת יוֹם טוֹב: {ו} וְזֶה לְשׁוֹן רַשִׁ"י, הָאַחִים שֶׁהֵן שֻׁתָּפִין, כְּשֶׁהֵן חַיָּבִין בַּקָּלְבּוֹן, כְּדִמְפָרֵשׁ לְקַמָּן שֶׁחָלְקוּ בְנִכְסֵי אֲבִיהֶם וְאַחַר כָּךְ נִשְׁתַּתְּפוּ: {ז} דְּאִפְּכָא לֵיכָּא לְמֵימַר, לִפְטֹר בְּכוֹר מִשֻּׁתָּפוּת מִדִּכְתִיב יִהְיֶה לְךָ, וּלְחַיֵּב מַעֲשֵׂר בְּשֻׁתָּפוּת מִדִּכְתִיב בְּקַרְכֶם כוּ' וְאִם אֵינוֹ עִנְיָן כוּ', דְּכֵיוָן דְּהָנֵי קְרָאֵי תַרְוַיְהוּ בַּבְּכוֹר כְתִיבֵי, אֵין לָנוּ לְקַיֵּם בּוֹ הַכָּתוּב הַמֵּקֵל וְלִתֵּן הַכָּתוּב הַמַּחְמִיר בְּאִם אֵינוֹ עִנְיָן כוּ'. וְעוֹד, דְּהָא בְכוֹר חָמוּר מִמַּעֲשֵׂר, דְּקַדִּישׁ מֵרֶחֶם וְכֻלּוֹ לַכֹּהֵן: 

~ פרק ט - משנה ד

{ח} וְיֵאָכְלוּ בְמוּמָן לַבְּעָלִים. רַשִׁ"י. וּבַגְּמָרָא, דִּכְתִיב כִּי מָשְׁחָתָם בָּהֶם מוּם בָּם וְגוֹ'. וְתָנֵי דְבֵי רַבִּי יִשְׁמָעֵאל, כָּל מָקוֹם שֶׁנֶּאֱמַר בּוֹ הַשְׁחָתָה אֵינוֹ אֶלָּא עֶרְוָה וַעֲבוֹדָה זָרָה כוּ', וְכָל שֶׁאֵין הַמּוּם פּוֹסֵל בּוֹ אֵין דְּבַר עֶרְוָה וַעֲבוֹדָה זָרָה פּוֹסְלִין כוּ'. וּמְחִיר אִתַּקַּשׁ לְאֶתְנָן. וְטֻמְטוּם וְאַנְדְּרוֹגִינוֹס סְפֵקָא הוּא, הִלְכָּךְ מִמַּה נַּפְשָׁךְ מִעַשְּׂרוּ. וְקָשֶׁה דִּבְסוֹף פֶּרֶק ו' פָּסַק הָרַ"ב [דְּאַנְדְּרוֹגִינוֹס] בְּרִיָּה בִּפְנֵי עַצְמָהּ הוּא. וְאֶפְשָׁר דְּאִין הָכִי נַמִּי דְלַהֲלָכָה אֵינוֹ נִכְנָס לַדִּיר, וְאֵין לְמֵדִין מִן הַכְּלָלוֹת אֲפִלּוּ בְּמָקוֹם שֶׁנֶּאֱמַר בָּהֶן חוּץ. וְעַיֵּן תּוֹסְפוֹת יוֹם טוֹב: {ט} וּבְכָל מָקוֹם דַּחֲשִׁיב בַּמִּשְׁנָה כִלְאַיִם רָגִיל לְדַלֵּג נִדְמֶה כְּאִלּוּ הוּא בִּכְלַל כִּלְאַיִם. תּוֹסָפוֹת: {י} <B> וְיָתוֹם.</B> תֵּימַהּ, דְּכֵיוָן דְּמִקָּדָשִׁים יָלְפִינַן, אַמַּאי לֹא תְנַן לֵיהּ בְּשׁוּם דּוּכְתָּא כוּ'. וּבְכֶסֶף מִשְׁנֶה בְּשֵׁם הָרִ"י קוֹרְקוּס תֵּרֵץ, דְּבִכְלַל יוֹצֵא דֹפֶן הוּא. דְּבַגְּמָרָא אוֹקְמִינַן לַהּ, בְּזֶה פֵּרֵשׁ לְמִיתָה וְזֶה לְחַיִּים, וְקַיְמָא לָן דְּאִי אֶפְשָׁר לְצַמְצֵם. אִם כֵּן אִם נוֹלַד לְאַחַר מִיתָה אֵין זֶה יָלוּד. וּלְכָךְ הִשְׁמִיטוֹ הָרַמְבַּ"ם. עַד כָּאן. וְהַתַּנָּא נַקְטֵיהּ בְּחַד דּוּכְתָּא מִשּׁוּם דְּהָא אִיתֵיהּ עַל כָּל פָּנִים. וְעַיֵּן תּוֹסְפוֹת יוֹם טוֹב: {יא} כָּךְ הִגַּהְתִּי. דְּבַבְּרַיְתָא תָנֵי אֶת הַחַיָּה, וּפֵרֵשׁ רַשִׁ"י, זֶהוּ הַוָּלָד. וּמְסַיֵּם דְּכֵיוָן דְּעוֹר מַהֲנֵי לַוָּלָד דּוֹמֶה כְמוֹ שֶׁאִמּוֹ קַיֶּמֶת: 

~ פרק ט - משנה ה

{יב} וְכָתְבוּ הַתּוֹסָפוֹת, וְתֵפּוּק לֵיהּ דְּאֵין מַקְדִּישִׁין בְּיוֹם טוֹב. וּמַסְּקֵי, כֵּיוָן דַּעֲשִׂירִי קָדוֹשׁ אֲפִלּוּ לֹא קָרָא עֲשִׂירִי כְדִלְקַמָּן בְּסוֹף פִּרְקִין, לֹא מִתַּסַר הֶקְדֵּשׁוֹ בְּיוֹם טוֹב: {יג} <B> בְּאֶחָד בֶּאֱלוּל.</B> וְטַעֲמֵיהּ כָּתַב הָרַ"ב בְּרֵישׁ פֶּרֶק קַמָּא דְּרֹאשׁ הַשָּׁנָה. וְיֵרָאֶה דִלְדִידֵיהּ נַמִּי בְכ"ט בְּאָב מְעַשְּׂרִין, דְּהָא בָעִינַן הֶכֵּרָא. דְּמִשּׁוּם הָכִי אָמְרִינַן בַּגְּמָרָא דַּחֲדָא וְעוֹד קָאָמַר כוּ'. וְעַיֵּן תּוֹסְפוֹת יוֹם טוֹב: 

~ פרק ט - משנה ז

{יד} <B> וְלֹא כוּ'.</B> דְּתָנוּ רַבָּנָן, תַּחַת הַשָּׁבֶט, מִצְוָה לִמְנוֹתָן בְּשֵׁבֶט. לֹא מְנָאָן בְּשֵׁבֶט אוֹ שֶׁמְּנָאָן רְבוּצִין אוֹ עוֹמְדִין מִנַּיִן, תַּלְמוּד לוֹמַר עֲשִׂירִי קֹדֶשׁ מִכָּל מָקוֹם: {טו} וְלֵית לֵיהּ לְהַאי תַּנָּא הַמַּרְבֶּה בְמַעַשְׂרוֹת מַעַשְׂרוֹתָיו מְקֻלְקָלִין. וְעַיֵּן תּוֹסְפוֹת יוֹם טוֹב: {טז} וְקָשֶׁה, דְּאִם כֵּן הֲוָה לֵיהּ לְמֵילַף כִּפְשׁוּטוֹ, מַה מַּעֲשַׂר דָּגָן נִטָּל אֶחָד מֵעֲשָׂרָה בְלֹא הַעֲבָרַת שֵׁבֶט. וְיֵשׁ לוֹמַר, דְּמִסְּתָמָא אֵין דֶּרֶךְ לִהְיוֹת כֻּלָּם שָׁוִים וְאֵינוֹ דוֹמֶה לְמַעֲשַׂר דָּגָן כָּל כָּךְ. תּוֹסָפוֹת. וְעַיֵּן תּוֹסְפוֹת יוֹם טוֹב: {יז} מִדִּבְרֵי הָרַ"ב נִרְאֶה דְגָרַס כֻּלָּן פְּטוּרִין. וְהַוְיָא דוּמְיָא דְסֵיפָא כֻּלָּן יִרְעוּ: {יח} וְתֵימַהּ, דִּלְהָקֵל לֹא הֲוָה לֵיהּ לְמֵימַר, דְּלֹא בָטְלֵי בְּרֻבָּא. תּוֹסָפוֹת: {יט} עֲשִׂירִי וַדַּאי אָמַר רַחֲמָנָא, וְלֹא עֲשִׂירִי סָפֵק. גְּמָרָא. וְעַיֵּן תּוֹסְפוֹת יוֹם טוֹב: 

~ פרק ט - משנה ח

{כ} <B> מְקֻלְקָלִין.</B> דְּאִי אֶפְשָׁר לְצַמְצֵם, כֵּיוָן דְּאֵין יָכוֹל לְהַכִּיר אֵיזֶה קָדַם מַשֶּׁהוּ לַחֲבֵרוֹ, וְנִתְכַּוֵּן לִקְרוֹת שְׁנֵיהֶם עֲשִׂירִי וּבְבַת אַחַת קְרָאָם, לֹא דָמֵי לְקָרָא עֲשִׂירִי עֲשִׂירִי וְאַחַר כָּךְ הָאַחַד עָשָׂר עֲשִׂירִי. תּוֹסָפוֹת: {כא} <B> שְׁלָמִים.</B> יָלֵיף לֵיהּ בַּגְּמָרָא מִקְּרָא: {כב} דִּתְמוּרַת בְּכוֹר קְרֵבָה. כְּדִתְנַן בְּסוֹף פֶּרֶק ג' דִּתְמוּרָה. וּלְפִיכָךְ הָאַחַד עָשָׂר עַצְמוֹ הוּא תְמוּרָה וְאֵינוֹ עוֹשֶׂה תְמוּרָה: {כג} <B> אַחַד עָשָׂר כוּ'.</B> אֲבָל תְּשִׁיעִי נֶאֱכָל בְּמוּמוֹ, דְּאַכַּתִּי לֹא אִבָּרַר לֵיהּ עֲשִׂירִי. גְּמָרָא. וְעַיֵּן עוֹד: {כד} <B> הַכְּלָל.</B> לַאֲתוֹיֵי יָצָא עֲשִׂירִי וְלֹא דִבֵּר, דַּעֲשִׂירִי מֵאֵלָיו קֹדֶשׁ. גְּמָרָא: 
