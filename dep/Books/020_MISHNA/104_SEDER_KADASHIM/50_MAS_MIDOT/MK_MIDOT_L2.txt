&UniqueId=1345&TextSource=ר' פנחס ראובן שליט''א&LastLevelIndex=2&CosmeticsType==911&ForcedBookName=רע''ב&GroupId=mishna_midot&PutNewLinesAsIs=1&SearchInTitles=0
// C:\Dev\BhOCR\Runtime files\Projects\MK_MIDOT Layer 2 - 17 pages

// סד. סד: סה. סה: סו. סו: סז. סז: סח. סח: סט. סט: ע. ע: עא. עא: עב.

$ משנה - מדות - רע''ב

^ פרק א

~ פרק א - משנה א
<b>בִּשְׁלֹשָׁה מְקוֹמוֹת הַכֹּהֲנִים שׁוֹמְרִים.</b> לֹא מִפְּנֵי פַּחַד לִסְטִים וְגַנָּבִים, אֶלָּא שֶׁכָּבוֹד וּגְדֻלָּה הוּא לַבַּיִת שֶׁלֹּא יְהֵא בְּלֹא שׁוֹמְרִים, וּשְׁמִירָה זוֹ מִצְוָתָהּ כָּל הַלַּיְלָה {א}. וְהָנֵי שְׁלֹשָׁה מְקוֹמוֹת שֶׁהַכֹּהֲנִים שׁוֹמְרִים, כְּנֶגֶד מַה שֶּׁכָּתוּב בַּתּוֹרָה (בְּמִדְבַּר ג) וְהַחוֹנִים לִפְנֵי הַמִּשְׁכָּן קֵדְמָה וְגוֹ' שֹׁמְרִים מִשְׁמֶרֶת כוּ' לְמִשְׁמֶרֶת, רֶמֶז לִשְׁלֹשָׁה מִשְׁמָרוֹת בִּשְׁלֹשָׁה מְקוֹמוֹת. וּכְשֵׁם שֶׁבַּמִּשְׁכָּן הָיוּ אַהֲרֹן וּשְׁנֵי בָּנָיו שׁוֹמְרִים בִּשְׁלֹשָׁה מְקוֹמוֹת, אַף בְּבֵית עוֹלָמִים כֵּן: <B>בֵּית אַבְטִינָס וּבֵית הַנִּיצוֹץ.</B> שְׁתֵּי עֲלִיּוֹת הָיוּ בְּנוּיוֹת בְּצַד שַׁעֲרֵי הָעֲזָרָה. וּבֵית הַמּוֹקֵד לֹא הָיְתָה עֲלִיָּה אֶלָּא כִּפָּה, ארקוול"ט בְּלַעַ"ז, עֲשׂוּיָה בָּאָרֶץ, כָּךְ מְפֹרָשׁ בְּרֵישׁ מַסֶּכֶת תָּמִיד: <B>וְהַלְּוִיִּם בְּעֶשְׂרִים וְאֶחָד מָקוֹם.</B> שֶׁבְּעֶשְׂרִים וְאַרְבָּעָה מְקוֹמוֹת הָיוּ צְרִיכִים לִשְׁמֹר הַמִּקְדָּשׁ. כְּדִכְתִיב בְּדִבְרֵי הַיָּמִים {ג}, לְמִזְרַח הַלְוִיִּם שִׁשָּׁה, לִצְפוֹנָהּ לְיוֹם אַרְבָּעָה, לְנֶגְבָּהּ לְיוֹם אַרְבָּעָה, וְלָאֲסוּפִים שְׁנַיִם שְׁנַיִם, לְפַרְבָר לַמַּעֲרָב אַרְבָּעָה לַמְּסִלָּה, שְׁנַיִם לְפַרְבָר, הֲרֵי כָּאן עֶשְׂרִים וְאַרְבָּעָה מִשְׁמָרוֹת, שְׁלֹשָׁה מֵהֶן הָיוּ לַכֹּהֲנִים כְּדַאֲמַרַן בְּרֵישָׁא, וְעֶשְׂרִים וְאֶחָד לַלְוִיִּם. וְאַף עַל גַּב דִּקְרָא לֹא אָמַר אֶלָּא לְוִיִּם, כֹּהֲנִים נַמִּי קְרוּיִין לְוִיִּם, דִּכְתִיב (יְחֶזְקֵאל מד) וְהַכֹּהֲנִים הַלְוִיִּם בְּנֵי צָדוֹק: <B>חֲמִשָּׁה.</B> שׁוֹמְרִים, עַל חֲמִשָּׁה שַׁעֲרֵי הַר הַבַּיִת: <B>וְאַרְבָּעָה.</B> שׁוֹמְרִים אֲחֵרִים עַל אַרְבַּע פִּנּוֹתָיו: <B>מִתּוֹכוֹ.</B> מִבִּפְנִים לְחוֹמַת הַר הַבַּיִת: <B>עַל חֲמִשָּׁה שַׁעֲרֵי עֲזָרָה.</B> הַאי תַּנָּא סָבַר חֲמִשָּׁה שְׁעָרִים בִּלְבַד הָיוּ לָעֲזָרָה. וַאֲפִלּוּ לְדִבְרֵי הָאוֹמֵר לְקַמָּן שִׁבְעָה שְׁעָרִים הָיוּ, מוֹדֶה שֶׁלֹּא הָיָה מִשְׁמָר אֶלָּא עַל חֲמִשָּׁה {ה}: <B>עַל אַרְבַּע פִּנּוֹתֶיהָ מִבַּחוּץ.</B> לְפִי שֶׁאֵין יְשִׁיבָה בַּעֲזָרָה אֶלָּא לְמַלְכֵי בֵּית דָּוִד בִּלְבַד, וְלֹא הָיָה אֶפְשָׁר לַשּׁוֹמֵר לִשְׁמֹר בַּעֲמִידָה כָּל הַלַּיְלָה, לְפִיכָךְ הָיוּ הַשּׁוֹמְרִים בְּפִנּוֹת הָעֲזָרָה וְכֵן הַשּׁוֹמְרִים בְּשַׁעֲרֵי הָעֲזָרָה שׁוֹמְרִים מִבַּחוּץ {ו}, כְּדֵי שֶׁיִּהְיוּ מֻתָּרִין בִּישִׁיבָה. וְאַסְמְכוּהָ אַקְּרָא, דִּכְתִיב שְׁנַיִם לְפַרְבָר, כְּלַפֵּי בָּר, כְּלוֹמַר חוּץ לְחוֹמַת הָעֲזָרָה: 

~ פרק א - משנה ב
<B>אִישׁ הַר הַבַּיִת.</B> מְמֻנֶּה עַל כָּל הַשּׁוֹמְרִים: 

~ פרק א - משנה ג
<B>מְשַׁמְּשִׁין כְּנִיסָה וִיצִיאָה.</B> שֶׁבָּהֶן הָיוּ נִכְנָסִין וְיוֹצְאִים לְהַר הַבַּיִת: <B>קִיפוֹנוֹס מִן הַמַּעֲרָב.</B> שַׁעַר שֶׁל הַר הַבַּיִת שֶׁבְּצַד מַעֲרָב קִיפוֹנוֹס שְׁמוֹ, וְשֶׁל צָפוֹן טָדִי שְׁמוֹ: <B>עָלָיו שׁוּשַׁן הַבִּירָה צוּרָה.</B> כְּשֶׁעָלוּ מִן הַגּוֹלָה צִוּוּ לָהֶם מַלְכֵי פָּרַס לְצַיֵּר צוּרַת שׁוּשַׁן הַבִּירָה עַל שַׁעֲרֵי הַבַּיִת, כְּדֵי שֶׁיִּהְיֶה לָהֶם מוֹרָא מַלְכוּת, וְצִיְּרוּהוּ בְּשַׁעַר הַמִּזְרָח: <B>כֹּהֵן גָּדוֹל הַשּׂוֹרֵף אֶת הַפָּרָה.</B> מַתְנִיתִין רַבִּי מֵאִיר הִיא דְּסָבַר אֵין פָּרָה אֲדֻמָּה נִשְׂרֶפֶת אֶלָּא {יג} בְּכֹהֵן גָּדוֹל. וְאֵינָהּ הֲלָכָה: <B>וְכָל מְסַעֲדֶיהָ.</B> כָּל הַכֹּהֲנִים הַמְסַיְּעִים וְסוֹעֲדִים לַכֹּהֵן הַשּׂוֹרֵף אוֹתָהּ: <B>לְהַר הַמִּשְׁחָה.</B> לְהַר הַזֵּיתִים שֶׁהוּא בְּמִזְרָחוֹ שֶׁל יְרוּשָׁלַיִם, שָׁם הָיוּ שׂוֹרְפִין אֶת הַפָּרָה: 

~ פרק א - משנה ד
<B>שַׁעַר הַדֶּלֶק.</B> עַל שֵׁם שֶׁהָיוּ מַכְנִיסִים דֶּרֶךְ שָׁם עֵצִים שֶׁל מַעֲרָכָה הַדּוֹלְקִים עַל הַמִּזְבֵּחַ נִקְרָא שַׁעַר הַדֶּלֶק: <B>שֵׁנִי לוֹ שַׁעַר הַבְּכוֹרוֹת.</B> גָּרְסִינַן, שֶׁשָּׁם הָיוּ מַכְנִיסִים הַבְּכוֹרוֹת שֶׁשְּׁחִיטָתָן בַּדָּרוֹם {יד}: <B>שַׁעַר הַמָּיִם.</B> כְּדִכְתִיב בְּסֵפֶר יְחֶזְקֵאל [מז] וְהִנֵּה מַיִם מְפַכִּים מִן הַכָּתֵף הַיְּמָנִית, וְהַיְנוּ דָּרוֹם שֶׁקָּרוּי יָמִין כְּדִכְתִיב צָפוֹן וְיָמִין. וְרָאָה יְחֶזְקֵאל בַּנְּבוּאָה שֶׁהָיוּ מַיִם יוֹצְאִים מִבֵּית קֹדֶשׁ הַקֳּדָשִׁים דַּקִּים כְּקַרְנֵי חֲגָבִים וּכְשֶׁמַּגִּיעִים לְשַׁעַר זֶה נַעֲשִׂים כִּמְלֹא פִּי פַּךְ קָטָן, וְהַיְנוּ דְּקָרִי לָהֶם מַיִם מְפַכִּים: <B>שַׁעַר נִקָּנוֹר.</B> מְפֹרָשׁ בְּמַסֶּכֶת יוֹמָא: <B>פִּנְחָס הַמַּלְבִּישׁ.</B> מְמֻנֶּה הָיָה לְהַלְבִּישׁ הַכֹּהֲנִים בִּשְׁעַת עֲבוֹדָה וּלְהַפְשִׁיטָן אַחַר עֲבוֹדָה וְלִשְׁמֹר בִּגְדֵי כְּהֻנָּה: <B>לִשְׁכַּת עוֹשֵׂי חֲבִתִּין.</B> בָּהּ הָיוּ עוֹשִׂין הַמִּנְחָה שֶׁכֹּהֵן גָּדוֹל מַקְרִיב בְּכָל יוֹם מַחֲצִיתָהּ בַּבֹּקֶר וּמַחֲצִיתָהּ בָּעֶרֶב, וְעַל שֵׁם שֶׁנֶּאֱמַר בָּהּ (וַיִּקְרָא ו) עַל מַחֲבַת בַּשֶּׁמֶן תֵּעָשֶׂה, נִקְרֵאת חֲבִתִּין: 

~ פרק א - משנה ה
<B>וּכְמִין אַכְסַדְרָה הָיָה.</B> שְׁנֵי כְּתָלִים אֶחָד מִצַּד זֶה וְאֶחָד מִצַּד זֶה לַשַּׁעַר, הָיוּ בּוֹלְטִין וְיוֹצְאִים מִחוּץ לְחוֹמַת הָעֲזָרָה לְצַד הַר הַבַּיִת, וַעֲלִיָּה בְּנוּיָה לְמַעְלָה עַל אוֹתָן שְׁנֵי כְּתָלִים: <B>וּפֶתַח הָיָה לוֹ לַחֵיל.</B> בְּאֶחָד מִן הַכְּתָלִים הָיָה פֶּתַח הַיּוֹצֵא לַחֵיל, דְּהַיְנוּ מָקוֹם לִפְנִים מֵחוֹמַת הַר הַבַּיִת מִחוּץ לָעֲזָרָה וְהוּא קָרוּי חֵיל: <B>שַׁעַר הַקָּרְבָּן.</B> שָׁם מַכְנִיסִים קָדְשֵׁי קָדָשִׁים שֶׁשְּׁחִיטָתָן בַּצָּפוֹן: <B>בֵּית הַמּוֹקֵד.</B> עַל שֵׁם שֶׁמְּדוּרוֹת דּוֹלְקִים בָּהּ תָּמִיד לְהִתְחַמֵּם שָׁם הַכֹּהֲנִים מִפְּנֵי שֶׁהוֹלְכִים יְחֵפִים, קָרוּי בֵּית הַמּוֹקֵד. וּבַיִת גָּדוֹל הָיָה, וּלְאַרְבַּע פִּנּוֹתָיו הָיוּ אַרְבַּע לְשָׁכוֹת קְטַנּוֹת כְּדִמְפָרֵשׁ וְאָזִיל: 

~ פרק א - משנה ו
<B>כְּקִיטוֹנוֹת.</B> כַּחֲדָרִים קְטַנִּים הַפְּתוּחִים לְבַיִת גָּדוֹל שֶׁל מְלָכִים דְּהַיְנוּ טְרַקְלִין {טו}: <B>שְׁתַּיִם בַּקֹּדֶשׁ וּשְׁתַּיִם בַּחֹל.</B> שֶׁבֵּית הַמּוֹקֵד קְצָתוֹ בָּנוּי בְּתוֹךְ הָעֲזָרָה הַמְקֻדֶּשֶׁת וּמִקְצָתוֹ בַּחֹל: <B>וְרָאשֵׁי פִסְפָּסִין.</B> רָאשֵׁי קוֹרוֹת יוֹצְאִים מִן הַכֹּתֶל {טז} עַד הַמָּקוֹם שֶׁהוּא קֹדֶשׁ, כְּדֵי לָדַעַת אֵיזֶה קֹדֶשׁ וְאֵיזֶה חֹל וְלֶאֱכֹל קָדָשִׁים בַּקֹּדֶשׁ: <B>לִשְׁכַּת טְלָאֵי קָרְבָּן.</B> שֶׁהָיוּ שָׁם טְלָאִים מְבֻקָּרִים לִתְמִידִים, כְּדִתְנַן אֵין פּוֹחֲתִים מִשִּׁשָּׁה טְלָאִים בְּלִשְׁכַּת טְלָאִים: <B>לִשְׁכַּת עוֹשֵׂי לֶחֶם הַפָּנִים.</B> בֵּית גַּרְמוּ הָיוּ עוֹשִׂים לֶחֶם הַפָּנִים שָׁם: <B>שֶׁשִּׁקְּצוּם מַלְכֵי יָוָן.</B> שֶׁהִקְטִירוּ עָלָיו לַעֲבוֹדָה זָרָה. וּבְמַסֶּכֶת שְׁקָלִים וּבְמַסֶּכֶת תָּמִיד קוֹרֵא לָהּ לִשְׁכַּת הַחוֹתָמוֹת: <B>בָּהּ יוֹרְדִין לְבֵית הַטְּבִילָה.</B> בְּאוֹתָהּ לִשְׁכָּה הָיָה יוֹרֵד הַכֹּהֵן שֶׁרָאָה קֶרִי וְהוֹלֵךְ בַּמְּחִלָּה (שֶׁאַחַר) [שֶׁתַּחַת] בֵּית הַמִּקְדָּשׁ לְבֵית הַטְּבִילָה, וְשָׁם מְדוּרָה שֶׁמִּתְחַמֵּם בָּהּ הַכֹּהֵן לְאַחַר שֶׁטָּבַל וְעָלָה וְנִסְתַּפֵּג, וְלִשְׁכַּת הַמּוֹקֵד הִיא קְרוּיָה, וְהִיא פְּתוּחָה לְבֵית הַמּוֹקֵד הַגָּדוֹל: 

~ פרק א - משנה ז
<B>אֶחָד פָּתוּחַ לַחֵיל.</B> הַפֶּתַח שֶׁבִּצְפוֹן בֵּית הַמּוֹקֵד הָיָה פָּתוּחַ לַחֵיל, וְשֶׁבִּדְרוֹמוֹ הָיָה פָּתוּחַ לָעֲזָרָה: <B>פִּשְׁפָּשׁ קָטָן.</B> שַׁעַר קָטָן בְּתוֹךְ הַשַּׁעַר הַגָּדוֹל: <B>שֶׁבּוֹ נִכְנָסִים לִבְלֹשׁ אֶת הָעֲזָרָה.</B> שֶׁהָיוּ נִכְנָסִים בְּכָל בֹּקֶר דֶּרֶךְ אוֹתוֹ פִּשְׁפָּשׁ לְחַפֵּשׂ עַל כָּל כְלֵי שָׁרֵת שֶׁבָּעֲזָרָה שֶׁיִּהְיוּ כֻּלָּן בִּמְקוֹמָן. וְהָכִי תְּנַן בְּמַסֶּכֶת תָּמִיד [פֶּרֶק א] נָטַל אֶת הַמַּפְתֵּחַ וּפָתַח אֶת הַפִּשְׁפָּשׁ וְנִכְנַס מִבֵּית הַמּוֹקֵד לָעֲזָרָה וְכוּ', אֵלּוּ הוֹלְכִים בָּאַכְסַדְרָה דֶּרֶךְ הַמִּזְרָח וְאֵלּוּ הוֹלְכִים בָּאַכְסַדְרָה דֶּרֶךְ הַמַּעֲרָב, הָיוּ בּוֹדְקִין וְהוֹלְכִין עַד שֶׁמַּגִּיעִים לִמְקוֹם עוֹשֵׂה חֲבִתִּין, הִגִּיעוּ, אֵלּוּ וָאֵלּוּ אוֹמְרִים שָׁלוֹם הַכֹּל שָׁלוֹם, כְּלוֹמַר כָּל כְּלֵי שָׁרֵת הֵן בִּמְקוֹמָן בְּשָׁלוֹם: <B>לִבְלֹשׁ.</B> תַּרְגּוּם וַיְּחַפֵּשׂ, וּבָלַשׁ: 

~ פרק א - משנה ח
<B>בֵּית הַמּוֹקֵד כִּפָּה.</B> בִּנְיָן שֶׁל בֵּית הַמּוֹקֵד לֹא הָיָה עֲלִיָּה, אֶלָּא כִּפָּה ארקוול"ט בְּלַעַ"ז עֲשׂוּיָה בָּאָרֶץ: <B>מֻקָּף רוֹבָדִים שֶׁל אֶבֶן.</B> אִצְטַבָּאוֹת סָבִיב שֶׁל אַבְנֵי גָּזִית הָיוּ מְשֻׁקָּעוֹת בַּכֹּתֶל וְיוֹצְאוֹת מִן הַכֹּתֶל לְתוֹךְ בֵּית הַמּוֹקֵד לְצַד הַקַּרְקַע, וְעַל גַּבֵּיהֶן אֲבָנִים אֲחֵרוֹת קְצָרוֹת מֵהֶן שֶׁיּוֹצְאוֹת נַמִּי מִן הַכֹּתֶל, וְהָיוּ כְּעֵין מַעֲלוֹת זוֹ עַל זוֹ: <B>וְזִקְנֵי בֵית אָב.</B> הַמִּשְׁמָר הָיָה מִתְחַלֵּק לְשִׁבְעָה בָּתֵּי אָבוֹת כְּמִנְיַן יְמוֹת הַשָּׁבוּעַ, כָּל אֶחָד עוֹבֵד יוֹמוֹ, וְזִקְנֵי בֵּית אָב שֶׁל אוֹתוֹ יוֹם הָיוּ יְשֵׁנִים שָׁם עַל אוֹתָן רוֹבָדִים: <B>וּפִרְחֵי כְהֻנָּה.</B> בַּחוּרִים שֶׁמַּתְחִיל שְׂעַר זְקָנָם לִפְרֹחַ, וְהֵם הָיוּ הַשּׁוֹמְרִים: <B>אִישׁ כִּסְתּוֹ בָאָרֶץ.</B> שֶׁלֹּא הָיוּ רַשָּׁאִים לִשְׁכַּב שָׁם עַל גַּבֵּי מִטּוֹת אֶלָּא בָּאָרֶץ, כְּדֶרֶךְ שֶׁשּׁוֹמְרֵי חַצְרוֹת הַמְּלָכִים עוֹשִׂים: <B>כִּסְתּוֹ.</B> לְשׁוֹן כָּרִים וּכְסָתוֹת: 

~ פרק א - משנה ט
<B>הִגִּיעַ זְמַן הַנְּעִילָה.</B> לִנְעֹל שַׁעֲרֵי הָעֲזָרָה: <B>הַכֹּהֵן מִבִּפְנִים וּבֶן לֵוִי יוֹשֵׁב לוֹ מִבַּחוּץ.</B> שֶׁהַלְוִיִּם טְפֵלִים לַכֹּהֲנִים, כְּמָה שֶׁנֶּאֱמַר (בְּמִדְבַּר יח) וְיִלָּווּ עָלֶיךָ וִישָׁרְתוּךָ. הִלְכָּךְ בְּבֵית אַבְטִינָס וּבְבֵית הַנִּיצוֹץ שֶׁהָיוּ עֲלִיּוֹת, הָיוּ הַכֹּהֲנִים שׁוֹמְרִים לְמַעְלָה וּלְוִיִּם לְמַטָּה. וּבֵית הַמּוֹקֵד שֶׁלֹּא הָיְתָה אֶלָּא כִּפָּה עַל הָאָרֶץ, הָיָה כֹּהֵן מִבִּפְנִים וּבֶן לֵוִי מִבַּחוּץ: <B>בַּמְּסִבָּה.</B> בַּמְּחִלָּה הַמְהַלֶּכֶת תַּחַת הַבִּירָה, שֶׁמְּחִלָּה הָיְתָה תַּחַת הַמִּקְדָּשׁ. וְכָל הַמִּקְדָּשׁ קָרוּי בִּירָה, כְּדִכְתִיב (דִּבְרֵי הַיָּמִים א כט) אֶל הַבִּירָה אֲשֶׁר הֲכִינוֹתִי. וּמִפְּנֵי שֶׁהָיָה בַּעַל קֶרִי, לֹא הָיָה מְהַלֵּךְ דֶּרֶךְ הָעֲזָרָה אֶלָּא דֶּרֶךְ הַמְּחִלּוֹת, דְּקַיְמָא לָן מְחִלּוֹת לֹא נִתְקַדְּשׁוּ: <B>וְהַנֵּרוֹת דּוֹלְקִים.</B> בַּמְּחִלָּה מִכָּאן וּמִכָּאן: <B>בַּמְּסִבָּה הַהוֹלֶכֶת תַּחַת הַחֵיל יוֹצֵא.</B> וְאֵינוֹ חוֹזֵר לְבֵית הַמּוֹקֵד, לְפִי שֶׁהוּא טְבוּל יוֹם. וְאֵין הֲלָכָה כְּרַבִּי אֱלִיעֶזֶר בֶּן יַעֲקֹב, אֶלָּא כְּדִתְנַן בְּרֵישׁ תָּמִיד, בָּא וְיָשַׁב לוֹ אֵצֶל אֶחָיו הַכֹּהֲנִים בְּבֵית הַמּוֹקֵד עַד שֶׁהַשְּׁעָרִים נִפְתָּחִים, יוֹצֵא וְהוֹלֵךְ לוֹ, שֶׁאַף עַל גַּב שֶׁטְּבוּל יוֹם אָסוּר לְהִכָּנֵס לְעֶזְרַת נָשִׁים דְּהַיְנוּ מַחֲנֵה לְוִיָּה, לָזֶה הֵקֵלּוּ, לְפִי שֶׁנִּטְמָא בִּפְנִים: 

^ פרק ב

~ פרק ב - משנה א
<B>הַר הַבַּיִת הָיָה חֲמֵשׁ מֵאוֹת אַמָּה.</B> מֻקָּף חוֹמָה סָבִיב: <B>רֻבּוֹ מִן הַדָּרוֹם שֵׁנִי לוֹ מִן הַמִּזְרָח.</B> כְּלוֹמַר, הָרֹחַק שֶׁיֵּשׁ מֵחוֹמַת הַר הַבַּיִת לְחוֹמַת הָעֲזָרָה לְצַד דָּרוֹם, יוֹתֵר מִן הָרֹחַק שֶׁיֵּשׁ בֵּינֵיהֶן מִצַּד מִזְרָח. וְהָרֹחַק שֶׁיֵּשׁ בֵּינֵיהֶן מִצַּד מִזְרָח, יוֹתֵר מִן הָרֹחַק שֶׁיֵּשׁ בֵּינֵיהֶן לְצַד צָפוֹן, וְהַצְּפוֹנִי יוֹתֵר מִן הַמַּעֲרָב: 

~ פרק ב - משנה ב
<B>נִכְנָסִים דֶּרֶךְ יָמִין וּמַקִּיפִין דֶּרֶךְ שְׂמֹאל.</B> כְּגוֹן הַנִּכְנָסִים דֶּרֶךְ שַׁעֲרֵי חֻלְדָּה שֶׁהֵן מִן הַיָּמִין, מַקִּיפִין דֶּרֶךְ שַׁעַר הַטָּדִי {ג}: <B>שֶׁאֲנִי אָבֵל.</B> נִשְׁאָלִין אוֹתוֹ מַה לְךָ לְהַקִּיף לִשְׂמֹאל, וְאָמַר שֶׁאֲנִי אָבֵל, אוֹמְרִים לוֹ הַשּׁוֹכֵן בַּבַּיִת הַזֶּה יְנַחֶמְךָ וְכוּ': <B>עֲשִׂיתָן כְּאִלּוּ עָבְרוּ עָלָיו אֶת הַדִּין.</B> אִם הֵן אוֹמְרִים לוֹ כֵּן, נִרְאֶה כְּאִלּוּ חֲבֵרָיו עִוְּתוּ הַדִּין וְנִדּוּהוּ שֶׁלֹּא כַּהֲלָכָה: <B>יִתֵּן בְּלִבְּךָ שֶׁתִּשְׁמַע לְדִבְרֵי חֲבֵרֶיךָ.</B> הַשְׁתָּא מַשְׁמַע שֶׁהוּא עָשָׂה שֶׁלֹּא כַּדִּין וְצָרִיךְ תְּשׁוּבָה. וַהֲלָכָה כְּרַבִּי יוֹסֵי: 

~ פרק ב - משנה ג
<B>לִפְנִים.</B> מֵחוֹמַת הַר הַבַּיִת: <B>סוֹרֵג.</B> מְחִצָּה הָעֲשׂוּיָה נְקָבִים נְקָבִים כְּמִטָּה מְסֹרֶגֶת בַּחֲבָלִים, וְהִיא עֲשׂוּיָה מַדְּפֵי עֵץ אֲרֻכִּים וּקְצָרִים שֶׁמַּרְכִּיבִין אוֹתָן זוֹ עַל זוֹ בַּאֲלַכְסוֹן: <B>וְגָזְרוּ כְנֶגְדָּם שְׁלֹשׁ עֶשְׂרֵה הִשְׁתַּחֲוָיוֹת.</B> כְּשֶׁמַּגִּיעַ כְּנֶגֶד כָּל פִּרְצָה וּפִרְצָה, מִשְׁתַּחֲוֶה וּמוֹדֶה עַל אָבְדַּן מַלְכוּת יָוָן: <B>לִפְנִים.</B> מֵאוֹתוֹ סוֹרֵג הָיָה מָקוֹם פָּנוּי עֶשֶׂר אַמּוֹת, וְהוּא נִקְרָא חֵיל: <B>וּשְׁתֵּים עֶשְׂרֵה מַעֲלוֹת הָיוּ שָׁם.</B> כְּדֵי לַעֲלוֹת מִשָּׁם לְעֶזְרַת נָשִׁים: <B>רוּם מַעֲלָה.</B> כָּל מַעֲלָה מֵהֶן גְּבוֹהָה מֵחֲבֶרְתָּהּ חֲצִי אַמָּה. וְכֵן הַמַּעֲלָה הָרִאשׁוֹנָה גְּבוֹהָה מִן הַקַּרְקַע חֲצִי אַמָּה: <B>וְשִׁלְחָהּ.</B> מֶשֶׁךְ רֹחַב {ה} הַמַּעֲלָה, דְּהַיְנוּ מְקוֹם דְּרִיסַת הָרֶגֶל, חֲצִי אַמָּה: <B>חוּץ מִשֶּׁל אוּלָם.</B> חוּץ מִן הַמַּעֲלוֹת שֶׁבֵּין הָאוּלָם וְלַמִּזְבֵּחַ שֶׁלֹּא הָיוּ כֻּלָּם כֵּן, כְּדִתְנַן בְּפֶרֶק ג': <B>חוּץ מִפֶּתַח שֶׁל אוּלָם.</B> דִּתְנַן לְקַמָּן בְּאִידָךְ פִּרְקִין גָּבְהוֹ אַרְבָּעִים אַמָּה וְרָחְבּוֹ עֶשְׂרִים: <B>הָיוּ לָהֶן שְׁקוֹפוֹת.</B> אֶבֶן מֻנַּחַת עַל שְׁתֵּי הַמְּזוּזוֹת שֶׁהַדֶּלֶת שׁוֹקֵף עָלָיו. וּשְׁקוֹפוֹת לְשׁוֹן מַשְׁקוֹף: <B>מִפְּנֵי שֶׁנַּעֲשָׂה בָהֶן נֵס.</B> כְּמוֹ שֶׁמְּפֹרָשׁ בְּיוֹמָא פֶּרֶק ג' [דַּף לח.]: <B>מַצְהִיבוֹת.</B> כְּמוֹ מַזְהִיבוֹת {ח}, שֶׁמַּרְאִיתָן דּוֹמָה לְזָהָב לְפִיכָךְ לֹא הֻצְרְכוּ לַעֲשׂוֹתוֹ שֶׁל זָהָב: 

~ פרק ב - משנה ד
<B>כָּל הַכְּתָלִים שֶׁהָיוּ שָׁם.</B> בְּכָל בִּנְיְנֵי הַר הַבַּיִת: <B>הָיוּ גְבוֹהִים.</B> הַרְבֵּה, עַד שֶׁהָיוּ כָּל הַפְּתָחִים שֶׁבָּהֶן גָּבְהָן עֶשְׂרִים אַמָּה, לְבַד מִמַּה שֶּׁעַל הַפְּתָחִים: <B>חוּץ מִכֹּתֶל מִזְרָחִי.</B> הוּא הַתַּחְתּוֹן לְרַגְלֵי הַר הַבַּיִת: <B>שֶׁהַכֹּהֵן הַשּׂוֹרֵף אֶת הַפָּרָה עוֹמֵד בְּהַר הַמִּשְׁחָה.</B> הוּא הַר הַזֵּיתִים אֲשֶׁר עַל פְּנֵי יְרוּשָׁלַיִם מִקֶּדֶם, וּפְנֵי הַכֹּהֵן לַמַּעֲרָב, וּמִתְכַּוֵּן וְרוֹאֶה מֵעַל גֹּבַהּ רֹאשׁ הַכֹּתֶל דֶּרֶךְ הַשְּׁעָרִים שֶׁלִּפְנִים מִמֶּנּוּ אֶת פִּתְחוֹ שֶׁל הֵיכָל, כְּשֶׁהוּא מַזֶּה בְּדָם, כְּדִכְתִיב (בְּמִדְבַּר יט) וְהִזָּה אֶל נֹכַח פְּנֵי אֹהֶל מוֹעֵד. וְאִם הָיָה הַכֹּתֶל גָּבוֹהַּ, אַף עַל פִּי שֶׁהַשְּׁעָרִים מְכֻוָּנוֹת כֻּלָּם זֶה כְּנֶגֶד זֶה, שַׁעַר הַר הַבַּיִת כְּנֶגֶד שַׁעַר עֶזְרַת נָשִׁים, וְשַׁעַר עֶזְרַת נָשִׁים כְּנֶגֶד שַׁעַר הָעֲזָרָה הַגְּדוֹלָה, וְשַׁעַר הָעֲזָרָה הַגְּדוֹלָה כְּנֶגֶד פֶּתַח הַהֵיכָל, לֹא הָיָה יָכוֹל לִרְאוֹת אֶת פֶּתַח הַהֵיכָל דֶּרֶךְ הַפְּתָחִים, לְפִי שֶׁהָהָר הוֹלֵךְ וּמַגְבִּיהַּ וְעוֹלֶה עַד שֶׁקַּרְקַע פֶּתַח הַהֵיכָל גָּבוֹהַּ (שְׁתֵּי) [כ"ב אַמּוֹת] {ט} יוֹתֵר מִקַּרְקַע רַגְלֵי הַר הַבַּיִת, וְנִמְצָא שֶׁאַסְקֻפַּת הַהֵיכָל גְּבוֹהָה מִמַּשְׁקוֹף פֶּתַח הַר הַבַּיִת [שְׁתֵּי] אַמּוֹת, שֶׁהֲרֵי לֹא הָיָה פֶּתַח הַר הַבַּיִת גָּבוֹהַּ אֶלָּא עֶשְׂרִים כְּדִתְנַן לְעֵיל, וְנִמְצָא שֶׁאֵין הַכֹּהֵן הַשּׁוֹחֵט אֶת הַפָּרָה יָכוֹל לִרְאוֹת חֲלָלוֹ שֶׁל פֶּתַח הַהֵיכָל דֶּרֶךְ אוֹתוֹ פֶּתַח: 

~ פרק ב - משנה ה
<B>אֹרֶךְ.</B> מִן הַמִּזְרָח לַמַּעֲרָב: <B>עַל רֹחַב.</B> מִן הַצָּפוֹן לַדָּרוֹם: <B>קְטֻרוֹת אֶלָּא שֶׁאֵינָן מְקוֹרוֹת.</B> מִלְּשׁוֹן וְהִנֵּה עָלָה קִיטוֹר הָאָרֶץ (בְּרֵאשִׁית יט), כְּלוֹמַר מַעֲלוֹת עָשָׁן, לְפִי שֶׁאֵין לָהֶן תִּקְרָה: <B>וּמְשַׁלְּחִים תַּחַת הַדּוּד.</B> לְשָׂרְפָן בָּאֵשׁ שֶׁתַּחַת הַיּוֹרָה שֶׁמְּבַשְּׁלִים בָּהּ הַשְּׁלָמִים, דִּכְתִיב (בְּמִדְבַּר ו) וְנָתַן עַל הָאֵשׁ אֲשֶׁר תַּחַת זֶבַח הַשְּׁלָמִים: <B>מַתְלִיעִין בָּעֵצִים.</B> מְסִירִין הָעֵצִים שֶׁנִּמְצָא בָּהֶן תּוֹלַעַת {יד}, לְפִי שֶׁהֵן פְּסוּלִים לַמַּעֲרָכָה: <B>לִשְׁכַּת מְצֹרָעִים.</B> שֶׁשָּׁם הַמְּצֹרָעִים טוֹבְלִים בַּשְּׁמִינִי לְטָהֳרָתָן כְּשֶׁבָּא לְהַכְנִיס יָדוֹ בִּפְנִים לְמַתַּן בְּהוֹנוֹת וְאַף עַל פִּי שֶׁטָּבַל מִבָּעֶרֶב {טו}: <B>אָמַר רַבִּי אֱלִיעֶזֶר בֶּן יַעֲקֹב שָׁכַחְתִּי מֶה הָיְתָה מְשַׁמֶּשֶׁת.</B> מִכְּלַל דְּרֵישָׁא כֻּלַּהּ רַבִּי אֱלִיעֶזֶר בֶּן יַעֲקֹב קָאָמַר לָהּ, וְהָכִי מוּכָח בַּגְּמָרָא דְּיוֹמָא דִּסְתָם מַתְנִיתִין דְּמִדּוֹת רַבִּי אֱלִיעֶזֶר בֶּן יַעֲקֹב הִיא: <B>וַחֲלָקָה הָיְתָה בָּרִאשׁוֹנָה.</B> פֵּרֵשׁ רַמְבַּ"ם, פְּרוּצָה, שֶׁלֹּא הָיְתָה מֻקֶּפֶת מְחִצָּה {טז}: <B>כְּצוֹצְטְרָה.</B> כְּמוֹ גְּזוּזְטְרָא הִקִּיפוּ סָבִיב לְעֶזְרַת נָשִׁים, שֶׁיִּהְיוּ הַנָּשִׁים עוֹמְדוֹת לְמַעְלָה עַל הַגְּזוּזְטְרָא וְהָאֲנָשִׁים לְמַטָּה לִרְאוֹת בְּשִׂמְחַת בֵּית הַשּׁוֹאֵבָה, כְּדֵי שֶׁלֹּא יָבֹאוּ לִידֵי קַלּוּת רֹאשׁ: <B>חֲמֵשׁ עֶשְׂרֵה מַעֲלוֹת.</B> גֹּבַהּ קַרְקַע עֶזְרַת יִשְׂרָאֵל מֵעֶזְרַת נָשִׁים: <B>לֹא הָיוּ טְרוּטוֹת.</B> אֲרֻכּוֹת וּבַעֲלֵי זָוִיּוֹת כְּדֶרֶךְ כָּל הַמַּעֲלוֹת, אֶלָּא עֲגֻלּוֹת כַּחֲצִי גֹּרֶן עֲגֻלָּה: 

~ פרק ב - משנה ו
<B>וְרָאשֵׁי פִסְפָּסִין.</B> רָאשֵׁי קוֹרוֹת {כ} בּוֹלְטִים וְיוֹצְאִים מִן הַכֹּתֶל לְהַבְדִּיל בֵּין עֶזְרַת יִשְׂרָאֵל לְעֶזְרַת כֹּהֲנִים: <B>מַעֲלָה הָיְתָה שָׁם.</B> בְּעֶזְרַת יִשְׂרָאֵל: <B>וּגְבוֹהָה אַמָּה.</B> וְאָרְכָּהּ כְּאֹרֶךְ כָּל הָעֲזָרָה: <B>וְדוּכָן.</B> שֶׁל לְוִיִּם בָּנוּי עָלֶיהָ וְעָשׂוּי כְּמִין אִצְטַבָּא, וְגֹבַהּ הַדּוּכָן אַמָּה וָחֵצִי: <B>וּבוֹ שָׁלֹשׁ מַעֲלוֹת שֶׁל חֲצִי חֲצִי אַמָּה.</B> שֶׁעוֹלִין בָּהֶן לַדּוּכָן {כא}: <B>כָּל הָעֲזָרָה.</B> מִתְּחִלַּת עֶזְרַת יִשְׂרָאֵל עַד [אַחֲרֵי] אַחַת עֶשְׂרֵה אַמָּה מָקוֹם פָּנוּי שֶׁהָיָה אֲחוֹרֵי בֵּית הַכַּפֹּרֶת: <B>עַל רֹחַב.</B> מִצָּפוֹן לְדָרוֹם: <B>שְׁלֹשָׁה עָשָׂר שְׁעָרִים.</B> כִּדְקָא חֲשִׁיב לְהוּ וְאָזִיל. וְהָאוֹמֵר שִׁבְעָה שְׁעָרִים הָיוּ לָעֲזָרָה נוֹתֵן טַעַם לִשְׁלֹשָׁה עָשָׂר הִשְׁתַּחֲוָיוֹת, כְּנֶגֶד שְׁלֹשָׁה עָשָׂר פְּרָצוֹת שֶׁפָּרְצוּ מַלְכֵי יָוָן בַּסּוֹרֵג, כִּדְאָמְרִינַן לְעֵיל בְּפִרְקִין. וְכֻלָּהּ מַתְנִיתִין מְפֹרֶשֶׁת בְּפֶרֶק קַמָּא: 

^ פרק ג

~ פרק ג - משנה א
<B>הַמִּזְבֵּחַ הָיָה שְׁלֹשִׁים וּשְׁתַּיִם.</B> אַמָּה: <B>עַל שְׁלֹשִׁים וּשְׁתַּיִם.</B> אַמָּה. הָיָה מֵבִיא דְּפוּס מְרֻבָּע עָשׂוּי מֵאַרְבַּע קְרָשִׁים, כָּל קֶרֶשׁ אָרְכּוֹ שְׁלֹשִׁים וּשְׁתַּיִם אַמּוֹת, וְרֹחַב הַקֶּרֶשׁ אַמָּה, וְהוּא גָּבְהוֹ שֶׁל הַדְּפוּס, וּמְמַלְּאוֹ אֲבָנִים {ב} וְסִיד וְזֶפֶת וְעוֹפֶרֶת מְהֻתָּךְ וְהוּא נַעֲשָׂה מִקְשָׁה אַחַת שֶׁל שְׁלֹשִׁים וּשְׁתַּיִם אַמָּה עַל שְׁלֹשִׁים וּשְׁתַּיִם אַמָּה גָּבוֹהַּ אַמָּה. וְזֶהוּ יְסוֹד: <B>עָלָה אַמָּה וְכָנַס אַמָּה.</B> אַחַר שֶׁעָלָה הַיְסוֹד לְגֹבַהּ אַמָּה מֵבִיא דְּפוּס אַחֵר שֶׁאֹרֶךְ כָּל קֶרֶשׁ שְׁלֹשִׁים אַמָּה וְרֹחַב הַקֶּרֶשׁ דְּהַיְנוּ גָּבְהוֹ שֶׁל דְּפוּס זֶה חָמֵשׁ אַמּוֹת, וּנְתָנוֹ עַל הַיְסוֹד, וּמְמַלְּאוֹ אֲבָנִים וְסִיד וְזֶפֶת וְעוֹפֶרֶת כָּרִאשׁוֹן, וְנִדְבָּק בַּיְסוֹד וְנַעֲשָׂה מִקְשָׁה אַחַת שֶׁל שְׁלֹשִׁים אַמָּה עַל שְׁלֹשִׁים אַמָּה עוֹמֵד עַל הַיְסוֹד. וְזֶה נִקְרָא סוֹבֵב. וְהוּא גָּבוֹהַּ מִן הַיְסוֹד חָמֵשׁ אַמּוֹת. וְהַיְנוּ כּוֹנֵס אַמָּה, שֶׁהוּא מִתְקַצֵּר מִן הַיְסוֹד אַמָּה לְכָל רוּחַ. וְחוֹזֵר וּמֵבִיא דְּפוּס שְׁלִישִׁי שֶׁהוּא עֶשְׂרִים וּשְׁמֹנֶה אַמָּה עַל עֶשְׂרִים וּשְׁמֹנֶה אַמָּה, גָּבוֹהַּ שָׁלֹשׁ אַמּוֹת, וּנְתָנוֹ עַל הַסּוֹבֵב, וּמְמַלְּאוֹ כָּרִאשׁוֹן, וְזֶהוּ מְקוֹם הַמַּעֲרָכָה שֶׁהוּא רֹאשׁוֹ שֶׁל מִזְבֵּחַ {ג}. נִמְצָא הַיְסוֹד בּוֹלֵט וְיוֹצֵא מִן הַסּוֹבֵב אַמָּה לְכָל צַד, וְהַסּוֹבֵב בּוֹלֵט מִן מְקוֹם מַעֲרָכָה אַמָּה לְכָל צַד. וְאַחַר כָּךְ מֵבִיא דְּפוּס אַמָּה עַל אַמָּה גָּבוֹהַּ אַמָּה וּנְתָנוֹ עַל זָוִית הַמִּזְבֵּחַ וּמְמַלְּאוֹ, וְהוּא קֶרֶן הַמִּזְבֵּחַ. וְכֵן לְאַרְבַּע זָוִיּוֹת: <B>מְקוֹם הִלּוּךְ רַגְלֵי הַכֹּהֲנִים.</B> שֶׁלֹּא יִהְיוּ הַכֹּהֲנִים צְרִיכִים לַהֲלֹךְ בֵּין הַקְּרָנוֹת, אֶלָּא מַנִּיחִין אַמָּה פָּנוּי מִמְּקוֹם הַקְּרָנוֹת וְלִפְנִים לְהִלּוּךְ רַגְלֵי הַכֹּהֲנִים: <B>מִתְּחִלָּה.</B> בִּימֵי שְׁלֹמֹה: <B>לֹא הָיָה אֶלָּא עֶשְׂרִים וּשְׁמֹנֶה עַל עֶשְׂרִים וּשְׁמֹנֶה.</B> וְכוֹנֵס וְעוֹלֶה שֶׁל יְסוֹד וְסוֹבֵב וּמְקוֹם הַקְּרָנוֹת וּמְקוֹם הִלּוּךְ רַגְלֵי הַכֹּהֲנִים עַד שֶׁנִּשְׁאָר מְקוֹם הַמַּעֲרָכָה עֶשְׂרִים עַל עֶשְׂרִים: <B>וּכְשֶׁעָלוּ בְנֵי הַגּוֹלָה וְהוֹסִיפוּ אַרְבַּע אַמּוֹת וְכוּ'.</B> נִמְצָא יְסוֹדוֹ שְׁלֹשִׁים וּשְׁתַּיִם עַל שְׁלֹשִׁים וּשְׁתַּיִם, וּמְקוֹם מַעֲרַכְתּוֹ עֶשְׂרִים וְאַרְבַּע עַל עֶשְׂרִים וְאַרְבַּע: <B>אַרְבַּע אַמּוֹת מִן הַדָּרוֹם וְאַרְבַּע אַמּוֹת מִן הַמַּעֲרָב.</B> גָרְסִינַן. וְהָכִי מַיְתֵי לַהּ בִּזְבָחִים פֶּרֶק קָדְשֵׁי קָדָשִׁים: <B>כְּמִין גַּמָּא.</B> גִּימֶל יְוָנִית שֶׁהוּא כְּמִין נוּ"ן הֲפוּכָה שֶׁלָּנוּ {ט}. וְהָתָם מְפָרֵשׁ דְּמִשּׁוּם שִׁיתִין דְּהַיְנוּ הַנְּקָבִים שֶׁיּוֹרְדִין בָּהֶן הַנְּסָכִים, הוֹסִיפוּ לִמְשֹׁךְ הַמִּזְבֵּחַ לַדָּרוֹם וְלַמַּעֲרָב. דְּמֵעִקָּרָא בִּימֵי שְׁלֹמֹה דָּרְשׁוּ, מִזְבַּח אֲדָמָה, אָטוּם כַּאֲדָמָה שֶׁלֹּא יְהֵא חָלוּל, וּכְשֶׁהָיוּ מְנַסְּכִים עַל גַּבֵּי הַמִּזְבֵּחַ בְּקֶרֶן דְּרוֹמִית מַעֲרָבִית הָיוּ הַנְּסָכִים יוֹרְדִין מִן הַמִּזְבֵּחַ לָרִצְפָּה וְשׁוֹתְתִים לַבּוֹר שֶׁהָיָה כָּרוּי שָׁם אֵצֶל קֶרֶן דְּרוֹמִית מַעֲרָבִית סָמוּךְ לַמִּזְבֵּחַ, וְלֹא הָיָה בְּתוֹךְ הַמִּזְבֵּחַ. וּבְנֵי הַגּוֹלָה הוֹסִיפוּ בְּבִנְיַן הַמִּזְבֵּחַ עַד שֶׁהָיָה אוֹתוֹ בּוֹר קָלוּט לְתוֹךְ הַמִּזְבֵּחַ, וּפָתְחוּ נְקָבִים {י} לְרֹאשׁ הַמִּזְבֵּחַ כְּנֶגְדּוֹ לֵירֵד שָׁם הַנְּסָכִים. שֶׁהֵם הָיוּ אוֹמְרִים שְׁתִיָּה כַּאֲכִילָה, מָה אֲכִילָה מִתְעַכֶּלֶת בַּמִּזְבֵּחַ, דְּהַיְנוּ הַקָּרְבָּנוֹת שֶׁנִּשְׂרָפִים עַל גַּבֵּי מִזְבֵּחַ, אַף שְׁתִיָּה דְּהַיְנוּ נְסָכִים תִּבָּלַע בַּמִּזְבֵּחַ. וּקְרָא דְּמִזְבַּח אֲדָמָה, דָּרְשֵׁי לֵיהּ שֶׁיְּהֵא מְחֻבָּר בָּאֲדָמָה, שֶׁלֹּא יִבְנֶנּוּ עַל גַּבֵּי כֵּפִים וְלֹא עַל גַּבֵּי מְחִלּוֹת: <B>שֶׁנֶּאֱמַר וְהָאֲרִיאֵל.</B> מִקְרָא הוּא בִּיחֶזְקֵאל [מג] שֶׁהָיָה מִתְנַבֵּא עַל מִדַּת בַּיִת שֵׁנִי וְשֶׁלֶּעָתִיד לָבֹא: <B>וְהָאֲרִיאֵל שְׁתֵּים עֶשְׂרֵה.</B> מִדּוֹת מְקוֹם הַמַּעֲרָכָה קָאָמַר שְׁתֵּים עֶשְׂרֵה: <B>אֶל אַרְבַּעַת רְבָעָיו.</B> מְלַמֵּד שֶׁמֵּאֶמְצָעִיתוֹ מוֹדֵד שְׁתֵּים עֶשְׂרֵה אַמָּה לְכָל רוּחַ, וְהַיְנוּ עֶשְׂרִים וְאַרְבַּע עַל עֶשְׂרִים וְאַרְבַּע: <B>וְחוּט הַסִּקְרָא חוֹגְרוֹ בָאֶמְצַע.</B> חוּט אָדֹם הָיָה עָשׂוּי סָבִיב לַמִּזְבֵּחַ בְּאֶמְצָעוֹ לְסוֹף חָמֵשׁ אַמּוֹת שֶׁל גָּבְהוֹ, דְּהַיְנוּ אַמָּה אַחַת לְמַטָּה מֵעֶלְיוֹנוֹ שֶׁל סוֹבֵב: <B>לְהַבְדִּיל בֵּין דָּמִים הָעֶלְיוֹנִים.</B> חַטַּאת בְּהֵמָה וְעוֹלַת הָעוֹף שֶׁדָּמָן נִזְרָק לְמַעְלָה מִחוּט הַסִּקְרָא: <B>לַדָּמִים הַתַּחְתּוֹנִים.</B> לְכָל שְׁאָר קָרְבָּנוֹת שֶׁזְּרִיקַת דָּמָן לְמַטָּה מִן הַחוּט: <B>וְאוֹכֵל בַּדָּרוֹם אַמָּה אַחַת כוּ'.</B> הַמִּזְבֵּחַ כֻּלּוֹ הָיָה בְּחֶלְקוֹ שֶׁל בִּנְיָמִין, חוּץ מֵאַמָּה אַחַת עַל פְּנֵי אֹרֶךְ הַדָּרוֹם וְאַמָּה אַחַת עַל פְּנֵי אֹרֶךְ הַמִּזְרָח שֶׁהָיָה תּוֹפֵס מֵחֶלְקוֹ שֶׁל יְהוּדָה, אֶלָּא שֶׁלֹּא הָיְתָה אַמָּה שֶׁבַּמִּזְרָח עַל פְּנֵי כָּל הַמִּזְרָח, שֶׁכְּשֶׁמַּגִּיעַ לְקֶרֶן מִזְרָחִית צְפוֹנִית הָיְתָה כֻּלָּהּ בְּתוֹךְ אַמָּה לַקֶּרֶן, וְכֵן אֲכִילַת הָאַמָּה הַדְּרוֹמִית לֹא הָיְתָה מְהַלֶּכֶת עַל פְּנֵי כָּל הַדָּרוֹם, שֶׁכְּשֶׁמַּגִּיעַ לְקֶרֶן דְּרוֹמִית מַעֲרָבִית הָיְתָה כֻּלָּהּ סָמוּךְ לַקֶּרֶן אַמָּה. וְנִמְצְאוּ שְׁלֹשׁ קַרְנוֹת הַמִּזְבֵּחַ בְּחֶלְקוֹ שֶׁל בִּנְיָמִין, וְקֶרֶן דְּרוֹמִית מִזְרָחִית בִּלְבַד הָיְתָה בְּחֶלְקוֹ שֶׁל יְהוּדָה. וּלְפִי שֶׁבֵּרַךְ יַעֲקֹב אֶת בִּנְיָמִין זְאֵב יִטְרָף בַּבֹּקֶר יֹאכַל עַד (בְּרֵאשִׁית מט) וּמְתַרְגְמִינַן וּבְאַחֲסַנְתֵּיהּ יִתְבְּנֵי מַקְדְּשָׁא, דָּבָר הַמְקֻדָּשׁ לַדָּמִים לֹא יְהֵא אֶלָּא בְּחֶלְקוֹ שֶׁל בִּנְיָמִין, לְפִיכָךְ לֹא עָשׂוּ יְסוֹד לַמִּזְבֵּחַ בְּקֶרֶן דְּרוֹמִית מִזְרָחִית, לְפִי שֶׁלֹּא הָיְתָה בְּחֶלְקוֹ שֶׁל טוֹרֵף, וְלֹא הָיוּ דָמִים נִתָּנִים לְמַטָּה בְּאוֹתוֹ קֶרֶן. וּכְשֶׁהָיוּ עוֹשִׂים דְּפוּס מְרֻבָּע לַיְסוֹד לְמַלְּאוֹתוֹ אֲבָנִים וְסִיד וְזֶפֶת וְעוֹפֶרֶת כְּדַאֲמַרַן, הָיוּ מְשִׂימִים עֵץ אוֹ כָּל דָּבָר בְּאוֹתוֹ זָוִית שֶׁל דְּרוֹמִית מִזְרָחִית, כְּדֵי שֶׁלֹּא תִּתְמַלֵּא הַזָּוִית הַהִיא, וְאַחַר כָּךְ שׁוֹמְטִין הָעֵץ וְנִשְׁאַר אוֹתוֹ קֶרֶן פָּנוּי בְּלִי יְסוֹד. וּמִפְּנֵי זֶה נִקְרָא הַחֵלֶק הָאֶמְצָעִי שֶׁל מִזְבֵּחַ סוֹבֵב, לְפִי שֶׁהוּא מַקִּיף וְסוֹבֵב אֶת כָּל הַקְּרָנוֹת, מַה שֶּׁאֵין כֵּן בַּיְסוֹד: 

~ פרק ג - משנה ב
<B>וּבְקֶרֶן מַעֲרָבִית דְּרוֹמִית.</B> לְמַטָּה בָּאַמָּה שֶׁל יְסוֹד הָיוּ שְׁנֵי נְקָבִים: <B>שֶׁהַדָּמִים הַנִּתָּנִים עַל יְסוֹד מַעֲרָבִי.</B> כְּגוֹן שְׁיָרֵי הַדָּם שֶׁל חַטָּאוֹת הַפְּנִימִיּוֹת, שֶׁלְּאַחַר כָּל הַמַּתָּנוֹת הָיָה שׁוֹפֵךְ שְׁיָרֵי הַדָּם עַל יְסוֹד מַעֲרָבִי: <B>וְעַל יְסוֹד דְּרוֹמִי.</B> שְׁיָרֵי הַדָּם שֶׁל חִיצוֹנִיּוֹת: <B>יוֹרְדִין.</B> דֶּרֶךְ אוֹתָן נְקָבִים, וּמִתְעָרְבִים בְּאַמַּת הַמַּיִם שֶׁבָּעֲזָרָה, וּמִשָּׁם יוֹצְאִין לְנַחַל קִדְרוֹן. וּבַעֲלֵי גִּנּוֹת הָיוּ קוֹנִים אוֹתָן מִן הַגִּזְבָּרִים לְזַבֵּל בָּהֶן אֶת הַקַּרְקַע: 

~ פרק ג - משנה ג
<B>בְּאוֹתוֹ הַקֶּרֶן.</B> שֶׁל מַעֲרָבִית דְּרוֹמִית: <B>שֶׁבּוֹ יוֹרְדִין לַשִּׁית.</B> לֶחָלָל שֶׁתַּחַת הַמִּזְבֵּחַ כְּנֶגֶד מְקוֹם הַנְּסָכִים: <B>וְכֶבֶשׁ הָיָה לִדְרוֹמוֹ שֶׁל מִזְבֵּחַ.</B> כְּמִין גֶּשֶׁר מְשֻׁפָּע וְעָשׂוּי מִדְרוֹן שֶׁבּוֹ עוֹלִין וְיוֹרְדִין מִן הַמִּזְבֵּחַ. שֶׁלֹּא הָיָה אֶפְשָׁר לַעֲלוֹת לוֹ בְּמַעֲלוֹת מִשּׁוּם שֶׁנֶּאֱמַר (שְׁמוֹת כ) וְלֹא תַעֲלֶה בְּמַעֲלוֹת עַל מִזְבְּחִי: <B>שְׁלֹשִׁים וּשְׁתַּיִם.</B> אָרְכּוֹ הָיָה נָתוּן מִדָּרוֹם לְצָפוֹן, וְרָחְבּוֹ מִמִּזְרָח לְמַעֲרָב שֵׁשׁ עֶשְׂרֵה אַמָּה: <B>וּרְבוּבָה.</B> כְּמִין חַלּוֹן חָלוּל {יג}. וְאַמָּה עַל אַמָּה הָיָה, וּבַכֶּבֶשׁ עַצְמוֹ לְמַעֲרָבוֹ הָיָה עוֹמֵד: <B>רְבוּבָה.</B> כְּמוֹ נְבוּבָה, לְשׁוֹן נְבוּב לוּחוֹת: <B>נוֹתְנִים פְּסוּלֵי חַטַּאת הָעוֹף.</B> שֶׁיִּהְיוּ שָׁם עַד שֶׁיָּבֹאוּ לִידֵי נוֹתָר וְאַחַר כָּךְ יֵצְאוּ לְבֵית הַשְּׂרֵפָה: 

~ פרק ג - משנה ד
<B>מִבִּקְעַת בֵּית כָּרֶם.</B> הָיוּ מְבִיאִים אוֹתָן: <B>מִן הַבְּתוּלָה.</B> קַרְקַע שֶׁלֹּא חָפְרוּ שָׁם מֵעוֹלָם: <B>וְהַפְּגִימָה.</B> פּוֹסֶלֶת בָּאֲבָנִים, בְּכָל דָּבָר. וַאֲפִלּוּ לֹא נִפְגְּמוּ בְּבַרְזֶל: <B>וּמְלַבְּנִים אוֹתָן.</B> בַּסִּיד, פַּעֲמַיִם בַּשָּׁנָה: <B>רַבִּי אוֹמֵר כוּ'.</B> לֹא פָּלֵיג אַתַּנָּא קַמָּא, אֶלָּא מוֹסִיף לוֹמַר דִּבְכָל עֶרֶב שַׁבָּת הָיוּ מְקַנְּחִים אוֹתָן בְּמַפָּה מִפְּנֵי הַדָּמִים: <B>לֹא הָיוּ סָדִין אוֹתוֹ בְּכָפִים.</B> אַמִּלְתֵיהּ דְּתַנָּא קַמָּא מְהַדַּר, כְּשֶׁהָיוּ מְלַבְּנִים אוֹתָן בְּסִיד פַּעֲמַיִם בַּשָּׁנָה, לֹא הָיוּ סָדִין אוֹתָן בְּכַפּוֹת שֶׁל בַּנָּאִים שֶׁרְגִילִים לָסוּד בּוֹ: 

~ פרק ג - משנה ה
<B>וְטַבָּעוֹת הָיוּ בִּצְפוֹנוֹ שֶׁל מִזְבֵּחַ.</B> לְפִי שֶׁלֹּא הָיוּ כּוֹפְתִים אֶת הַתָּמִיד כְּדִתְנַן בְּמַסֶּכֶת תָּמִיד, הִתְקִין יוֹחָנָן כֹּהֵן גָּדוֹל עֶשְׂרִים וְאַרְבַּע טַבָּעוֹת לְעֶשְׂרִים וְאַרְבָּעָה מִשְׁמְרוֹת כְּהֻנָּה, וְהָיוּ קְבוּעוֹת בָּרִצְפָּה עֲשׂוּיוֹת כְּמִין קֶשֶׁת שֶׁהָיוּ מַכְנִיסִים בָּהֶן צַוַּאר בְּהֵמָה בִּשְׁעַת שְׁחִיטָה וְנוֹעֲצִים רֹאשׁ הַטַּבַּעַת בָּאָרֶץ. וְהָיוּ לִצְפוֹנוֹ שֶׁל מִזְבֵּחַ, לְפִי שֶׁקָּדְשֵׁי קָדָשִׁים שְׁחִיטָתָן בַּצָּפוֹן: <B>שְׁמֹנָה עַמּוּדִים נַנָּסִים.</B> עַמּוּדִים שֶׁל אֶבֶן נְמוּכִין: <B>וּרְבִיעִין שֶׁל אֶרֶז.</B> חֲתִיכוֹת מְרֻבָּעוֹת שֶׁל אֶרֶז הָיוּ עַל הָעַמּוּדִים: <B>וְאֻנְקְלָיוֹת.</B> כְּעֵין מַזְלְגוֹת, אנציני"שׁ בְּלַעַ"ז: <B>הָיוּ קְבוּעִין.</B> בְּאוֹתָן רְבִיעִין שֶׁל אֶרֶז, וְתוֹלִין בָּהֶן הַבְּהֵמָה: <B>וּשְׁלֹשָׁה סְדָרִים.</B> שֶׁל אֻנְקְלָיוֹת זוֹ לְמַעְלָה מִזּוֹ הָיוּ בְּכָל חֲתִיכַת עֵץ, לִתְלוֹת בְּהֵמָה גְּדוֹלָה אוֹ קְטַנָּה: <B>עַל שֻׁלְחָנוֹת שֶׁל שַׁיִשׁ.</B> שֶׁעֲלֵיהֶן מְדִיחִין הַקְּרָבַיִם, לְפִי שֶׁהַשַּׁיִשׁ מְקָרֵר וּמְצַנֵּן וְשׁוֹמֵר הַבָּשָׂר שֶׁלֹּא יַסְרִיחַ: 

~ פרק ג - משנה ו
הָכִי גָרְסִינַן רוּם מַעֲלָה חֲצִי אַמָּה וְשִׁלְחָהּ אַמָּה, אַמָּה אַמָּה וְרֹבֶד שָׁלֹשׁ, אַמָּה אַמָּה וְרֹבֶד שָׁלֹשׁ, הָעֶלְיוֹנָה אַמָּה אַמָּה וְרֹבֶד אַרְבַּע. רַבִּי יְהוּדָה אוֹמֵר הָעֶלְיוֹנָה אַמָּה אַמָּה וְרֹבֶד חָמֵשׁ. כָּךְ כָּתַב רַבִּי בָּרוּךְ שֶׁמָּצָא בְּנֻסְחָאוֹת יְשָׁנוֹת מְדֻיָּקוֹת. וְהָכִי פֵּרוּשָׁהּ, רוּם, גֹּבַהּ הַמַּעֲלָה, חֲצִי אַמָּה, כְּמוֹ שֶׁהָיוּ כֻּלָּן: <B>וְשִׁלְחָהּ.</B> דְּהַיְנוּ מֶשֶׁךְ רֹחַב הַמַּעֲלָה, שֶׁזֶּהוּ מִדְרַךְ הָרֶגֶל, הָיָה אַמָּה. וּמַעֲלָה שְׁנִיָּה וּשְׁלִישִׁית, כָּל אַחַת הָיָה שִׁלְחָהּ אַמָּה, וְהַיְנוּ אַמָּה אַמָּה דְּקָתָנֵי: <B>וְרֹבֶד שָׁלֹשׁ.</B> מַעֲלָה רְבִיעִית הָיָה רָחְבָּהּ שָׁלֹשׁ אַמּוֹת. וְרֹבֶד דְּקָתָנֵי, הַיְנוּ שׁוּרָה שֶׁל רִצְפָּה, כְּמוֹ מֻקָּף רְבָדִים שֶׁל אֶבֶן, עַל הָרֹבֶד הָרְבִיעִי שֶׁבָּעֲזָרָה. לְפִי שֶׁהָרִצְפָּה הָיְתָה רְחָבָה בְּלֹא מַעֲלָה, וּמִשּׁוּם הָכִי לֹא אָמַר שִׁלְחָהּ שָׁלֹשׁ, אֶלָּא רֹבֶד שָׁלֹשׁ, כְּלוֹמַר שׁוּרַת הָרִצְפָּה: <B>וְאַמָּה אַמָּה.</B> כְּלוֹמַר מַעֲלָה חֲמִישִׁית וְשִׁשִּׁית, כָּל אַחַת הָיָה שִׁלְחָהּ אַמָּה: <B>וְרֹבֶד שָׁלֹשׁ.</B> מַעֲלָה שְׁבִיעִית הָיָה רָחְבָּהּ שָׁלֹשׁ אַמּוֹת: <B>הָעֶלְיוֹנָה אַמָּה אַמָּה וְרֹבֶד אַרְבַּע.</B> פֵּרוּשׁ, הַמַּעֲלָה הָעֶלְיוֹנָה שֶׁהִיא הַמַּעֲלָה שֶׁל שְׁתֵּים עֶשְׂרֵה לְאַחַר אַרְבַּע מַעֲלוֹת שֶׁהָיָה לְכָל אַחַת אַמָּה, הַמַּעֲלָה הָעֶלְיוֹנָה הָיְתָה רְחָבָה אַרְבַּע אַמּוֹת עַד הָאוּלָם. נִמְצְאוּ כָּל הַמַּעֲלוֹת תְּשַׁע עֶשְׂרֵה אַמּוֹת מִן הָרִאשׁוֹנָה עַד הָאוּלָם. וְשָׁלֹשׁ אַמּוֹת רֹחַב שֶׁל רִצְפָּה חֲלָקָה הָיָה מִן הַמִּזְבֵּחַ עַד תְּחִלַּת הַמַּעֲלוֹת, הֲרֵי עֶשְׂרִים וּשְׁתַּיִם אַמּוֹת בֵּין הָאוּלָם וְלַמִּזְבֵּחַ: <B>רַבִּי יְהוּדָה אוֹמֵר הָעֶלְיוֹנָה וְכוּ' רֹבֶד חָמֵשׁ.</B> עַד הָאוּלָם. דְּסָבַר לְסוֹף שְׁתֵּי אַמּוֹת שֶׁל מִזְבֵּחַ מַתְחִילוֹת הַמַּעֲלוֹת: 

~ פרק ג - משנה ז
<B>חָמֵשׁ אֲמַלְתְּרָאוֹת.</B> קוֹרוֹת מְצֻיָּרוֹת וּמְכֻיָּרוֹת: <B>שֶׁל מִילָת.</B> שֶׁל אִילָן {יט} שֶׁגְּדֵלִים בּוֹ עֲפָצִים שֶׁקְרוּיִן מִילִין. כִּדְאָמְרִינַן בְּגִטִּין [דַּף יט] חַיְשִׁינַן שֶׁמָּא בְּמֵי מִילִין כְּתָבוֹ: <B>הַתַּחְתּוֹנָה.</B> הַקּוֹרָה הַתַּחְתּוֹנָה מֻשְׁכֶּבֶת עַל מַשְׁקוֹף הַפֶּתַח לְרָחְבּוֹ שֶׁל פֶּתַח שֶׁהוּא רָחָב עֶשְׂרִים אַמָּה, וְהַקּוֹרָה עוֹדֶפֶת עַל הַפֶּתַח אַמָּה מִזֶּה וְאַמָּה מִזֶּה, נִמְצָא אָרְכָּהּ עֶשְׂרִים וּשְׁתַּיִם. וְקוֹרָה שְׁנִיָּה שֶׁלְּמַעְלָה הֵימֶנָּה עוֹדֶפֶת עַל הָרִאשׁוֹנָה אַמָּה מִזֶּה וְאַמָּה מִזֶּה, נִמְצָא אָרְכָּהּ עֶשְׂרִים וְאַרְבַּע. וְהַשְּׁלִישִׁית עֶשְׂרִים וָשֵׁשׁ, וְהָרְבִיעִית עֶשְׂרִים וּשְׁמֹנֶה, וַחֲמִישִׁית שְׁלֹשִׁים: <B>וְנִדְבָּךְ.</B> שׁוּרָה. כְּמוֹ נִדְבָּכִים דִּי אֶבֶן גְּלָל (עֶזְרָא ו): <B>בֵּין כָּל אַחַת וְאֶחָת.</B> חָמֵשׁ קוֹרוֹת אֵלּוּ לֹא הָיוּ נוֹגְעוֹת זוֹ בָזוֹ, אֶלָּא שׁוּרָה שֶׁל בִּנְיָן שֶׁל אֲבָנִים הָיְתָה בֵּין זוֹ לָזוֹ: 

~ פרק ג - משנה ח
<B>שֶׁלֹּא יִבְעֲטוּ.</B> שֶׁלֹּא יִטּוּ הַכְּתָלִים לִפֹּל מֵחֲמַת גָּבְהָן, וְהָיוּ הַכְּלוֹנָסוֹת הַלָּלוּ הַנִּמְשָׁכִים מִכֹּתֶל זֶה לְכֹתֶל זֶה סוֹמְכִים {כא} שְׁנֵי הַכְּתָלִים שֶׁלֹּא יִפְּלוּ: <B>וְרוֹאִין אֶת הָעֲטָרֹת.</B> שֶׁבַּחַלּוֹנוֹת שֶׁל הֵיכָל: <B>כָּל מִי שֶׁהוּא מִתְנַדֵּב.</B> זָהָב לַהֵיכָל, וְרוֹצֶה שֶׁהַזָּהָב עַצְמוֹ שֶׁהִתְנַדֵּב יִתְנוּהוּ בַּהֵיכָל {כה} לְפִי שֶׁהָיָה כֻּלּוֹ מְצֻפֶּה זָהָב, הָיָה עוֹשֶׂה מֵאוֹתוֹ זָהָב שֶׁמִּתְנַדֵּב כִּדְמוּת גַּרְגִּיר אוֹ עָלֶה אוֹ אֶשְׁכּוֹל וְתוֹלֶה בָּהּ: <B>וְנִמְנוּ עָלֶיהָ שְׁלֹשׁ מֵאוֹת כֹּהֲנִים.</B> מִכֹּבֶד הַזָּהָב מְרֻבֶּה שֶׁהָיָה בָּהּ, הֻצְרְכוּ שְׁלֹשׁ מְאוֹת כֹּהֲנִים לְטַלְטְלָהּ וּלְפַנּוֹתָהּ מִמָּקוֹם לְמָקוֹם {כו}. וְזֶה אֶחָד מִן הַמְּקוֹמוֹת שֶׁדִּבְּרוּ חֲכָמִים לְשׁוֹן הֲבַאי, דְּלָאו דַּוְקָא שְׁלֹשׁ מְאוֹת כֹּהֲנִים {כז}, וְלֹא נִתְכַּוֵּן רַבִּי אֱלִיעֶזֶר בְּרַבִּי צָדוֹק אֶלָּא לְהוֹדִיעַ שֶׁזָּהָב הַרְבֵּה הִתְנַדְּבוּ שָׁם: 

^ פרק ד

~ פרק ד - משנה א
<B>פִּתְחוֹ שֶׁל הֵיכָל.</B> שְׁתַּיִם בִּפְנִים. בָּעֳבִי הַכֹּתֶל שֶׁכְּלַפֵּי פְּנִים: <B>וּשְׁתַּיִם בַּחוּץ.</B> בְּעָבְיוֹ שֶׁכְּלַפֵּי הַחוּץ. שֶׁעָבְיוֹ שֶׁל כֹּתֶל הַהֵיכָל הָיָה שֵׁשׁ אַמּוֹת, וּלְסוֹף אַמָּה חִיצוֹנָה שֶׁל עֳבִי הַכֹּתֶל הָיוּ הַדְּלָתוֹת הַחִיצוֹנוֹת אֶחָד לִימִין הַפֶּתַח וְאֶחָד לִשְׂמֹאלוֹ, כָּל דֶּלֶת מֵהֶן רָחְבָּהּ חָמֵשׁ אַמּוֹת, וּכְשֶׁהָיוּ נְעוּלוֹת הָיוּ נוֹגְעוֹת זוֹ בָזוֹ וְסוֹתְמוֹת רֹחַב חֲלַל הַפֶּתַח שֶׁרָחְבּוֹ עֶשֶׂר אַמּוֹת, וּכְשֶׁהָיוּ נִפְתָּחוֹת לְצַד פְּנִים מְכַסּוֹת חָמֵשׁ אַמּוֹת שֶׁל עֳבִי הַכֹּתֶל. וּשְׁתַּיִם דְּלָתוֹת אֲחֵרוֹת כְּמִדּוֹת אֵלּוּ הָיוּ קְבוּעוֹת בְּסוֹף עֳבִי הַכֹּתֶל לְצַד פְּנִים, וּכְשֶׁהֵן נִפְתָּחוֹת מְכַסּוֹת חָמֵשׁ אַמּוֹת מִפֹּה וְחָמֵשׁ אַמּוֹת מִפֹּה מֵרֹחַב כֹּתֶל הַהֵיכָל בִּפְנִים, וְשָׁם לֹא הָיָה הַכֹּתֶל טוּחַ בְּזָהָב כְּמוֹ שְׁאָר הַבַּיִת, לְפִי שֶׁלֹּא הָיָה נִרְאֶה: <B>אִצְטְרָמִיטָה.</B> לוּחוֹת שֶׁל פְּרָקִים מְחֻבָּרוֹת עַל יְדֵי חֻלְיוֹת, וְהֵן נִפְתָּחוֹת, וּכְשֶׁרוֹצֶה נִכְפָּפוֹת וְנִכְפָּלוֹת זוֹ עַל זוֹ. כָּךְ הָיוּ כָּל הַדְּלָתוֹת הַלָּלוּ בֵּין שֶׁלִּפְנִים בֵּין שֶׁלַּחוּץ מְחֻבָּרוֹת עַל יְדֵי חֻלְיוֹת, וּלְסוֹף חֲצִי אַמָּה שֶׁל עֳבִי הַכֹּתֶל הָיוּ קְבוּעוֹת, בֵּין הַדְּלָתוֹת שֶׁבִּפְנִים בֵּין אוֹתָן שֶׁבַּחוּץ, וְחָמֵשׁ אַמּוֹת שֶׁל עֳבִי הַכֹּתֶל מַפְסִיקוֹת בֵּין הַדְּלָתוֹת הַחִיצוֹנוֹת לַדְּלָתוֹת הַפְּנִימִיּוֹת. וְכָל דֶּלֶת הָיָה חָמֵשׁ אַמּוֹת מְחֻבָּר מִשְּׁתֵּי לוּחוֹת, כָּל לוּחַ שְׁתֵּי אַמּוֹת וּמֶחֱצָה, וּכְשֶׁנִּפְתַּח הַדֶּלֶת הַחִיצוֹן לְצַד פְּנִים הָיָה חֶצְיוֹ נִכְפָּף וְנִכְפָּל זֶה עַל זֶה, וּמְכַסֶּה מֵעֳבִי הַכֹּתֶל אַמָּתַיִם וָחֵצִי, וְכֵן הַדֶּלֶת הַקָּבוּעַ בִּפְנִים כְּשֶׁנִּפְתַּח לְצַד חוּץ הָיָה אַף הוּא נִכְפָּף וְנִכְפָּל וּמְכַסֶּה הָאַמָּתַיִם וָחֵצִי שֶׁנִּשְׁאֲרוּ מֵעֳבִי הַכֹּתֶל: <B>שֶׁנֶּאֱמַר וּשְׁתַּיִם דְּלָתוֹת לַדְּלָתוֹת שְׁתַּיִם.</B> אַלְמָא כָּל דֶּלֶת וְדֶלֶת הָיְתָה חֲלוּקָה לִשְׁתַּיִם: 

~ פרק ד - משנה ב
<B>וּשְׁנֵי פִשְׁפָּשִׁין.</B> שְׁנֵי פְּתָחִים קְטַנִּים אֶחָד מִימִין שַׁעַר הַגָּדוֹל שֶׁל הֵיכָל וְאֶחָד מִשְּׂמֹאלוֹ, רְחוֹקִים קְצָת מִן הַשַּׁעַר. אוֹתוֹ שֶׁבַּדָּרוֹם כְּתִיב סָגוּר יִהְיֶה לֹא יִפָּתֵחַ, בְּשֶׁל עָתִיד, וּמִסְּתָמָא כָּךְ הָיָה בְּבֵית עוֹלָמִים: <B>וּפָתַח אֶת הַפִּשְׁפָּשׁ וְנִכְנַס.</B> מִשָּׁם לַתָּא. וְהִיא לִשְׁכָּה אַחַת הַפְּתוּחָה לַהֵיכָל. וּמִן הַתָּא נִכְנַס לַהֵיכָל, וְהוֹלֵךְ בַּחֲלַל הַהֵיכָל עַד הַשַּׁעַר הַגָּדוֹל שֶׁבְּסוֹף עֳבִי הַכֹּתֶל מִבִּפְנִים, וּפוֹתְחוֹ וּבָא לוֹ אֶל שַׁעַר הַשֵּׁנִי שֶׁבְּסוֹף עֳבִי הַכֹּתֶל מִבַּחוּץ, וְעוֹמֵד בִּפְנִים וּפוֹתְחוֹ: <B>רַבִּי יְהוּדָה אוֹמֵר בְּתוֹךְ עָבְיוֹ שֶׁל כֹּתֶל הָיָה מְהַלֵּךְ.</B> קָסָבַר דְּמִן הַתָּא לֹא הָיָה נִכְנָס לַהֵיכָל, אֶלָּא מִן הַתָּא הָיָה מְהַלֵּךְ בְּתוֹךְ עָבְיוֹ שֶׁל כֹּתֶל עַד שֶׁנִּמְצָא עוֹמֵד בֵּין שְׁנֵי הַשְּׁעָרִים, וּפוֹתֵחַ אֶת דְּלָתוֹת שֶׁל שַׁעַר הַחִיצוֹן מִבִּפְנִים, וּדְלָתוֹת שֶׁל שַׁעַר הַפְּנִימִי מִבַּחוּץ: 

~ פרק ד - משנה ג
<B>תָּאִים.</B> לְשָׁכוֹת: <B>חֲמִשָּׁה עָשָׂר בַּצָּפוֹן.</B> לְקַמָּן בְּפִרְקִין כִּי חֲשִׁיב מִצָּפוֹן לְדָרוֹם שִׁבְעִים אַמָּה, קָא תָּנֵי כֹּתֶל הַמְּסִבָּה חָמֵשׁ, וְהַמְּסִבָּה שָׁלֹשׁ, כֹּתֶל הַתָּא חָמֵשׁ, וְהַתָּא שֵׁשׁ, וְכֹתֶל הַהֵיכָל שֵׁשׁ. וּכְנֶגְדָּן קָחֲשִׁיב בַּדָּרוֹם. וְלָאו לְמֵימְרָא דָּעֳבִי כֹּתֶל הַמְּסִבָּה וָעֳבִי כֹּתֶל הַתָּא וָעֳבִי כֹּתֶל הַהֵיכָל שֶׁלְּצַד צָפוֹן הָיָה כָּךְ, אֶלָּא עֳבִי הַכֹּתֶל עִם הֶחָלָל שֶׁבֵּינוֹ וּבֵין הַכֹּתֶל הַשֵּׁנִי הוּא מוֹנֶה {ה}, וּבְחָמֵשׁ שֶׁל כֹּתֶל הַמְּסִבָּה וְשָׁלֹשׁ שֶׁל מְסִבָּה וְחָמֵשׁ שֶׁל כֹּתֶל הַתָּא וְשֵׁשׁ שֶׁל הַתָּא וְשֵׁשׁ שֶׁל כֹּתֶל הַהֵיכָל, בְּכָל אֶחָד מֵאֵלּוּ הַחֲמִשָּׁה הָיְתָה לִשְׁכָּה אַחַת דְּהַיְנוּ תָּא, הֲרֵי חֲמִשָּׁה תָּאִים בַּצָּפוֹן. וּכְנֶגְדָּן בַּדָּרוֹם. וְעַל אֵלּוּ הַחֲמִשָּׁה הָיוּ בְּנוּיִין חֲמִשָּׁה אֲחֵרִים, וְעוֹד חֲמִשָּׁה עַל גַּבֵּיהֶן, הֲרֵי חֲמִשָּׁה עָשָׂר תָּאִים לַצָּפוֹן וַחֲמִשָּׁה עָשָׂר לַדָּרוֹם. וְכֵן בַּמַּעֲרָב קָחֲשִׁיב לְקַמָּן בְּפִרְקִין כֹּתֶל הַהֵיכָל שֵׁשׁ וְהַתָּא שֵׁשׁ וְכֹתֶל הַתָּא חָמֵשׁ, בְּכָל אֶחָד מֵהֶם הָיָה לִשְׁכָּה, שֶׁלֹּא הָיָה הַכֹּתֶל עָב שֵׁשׁ אֶלָּא הַכֹּתֶל עִם הַתָּא שֶׁבּוֹ הָיָה שֵׁשׁ, וְהַתָּא [הָאַחֵר] שֶׁחוּצָהּ לוֹ הָיָה שֵׁשׁ, וְכֹתֶל הַתָּא הָאַחֵר שֶׁחוּץ לָהֶם עִם הַתָּא שֶׁבּוֹ הָיָה חָמֵשׁ, הֲרֵי שָׁלֹשׁ לְשָׁכוֹת. וְשָׁלֹשׁ לְשָׁכוֹת אֲחֵרוֹת בְּנוּיוֹת עַל גַּבֵּי אֵלּוּ הַשָּׁלֹשׁ, וּשְׁתַּיִם עַל גַּבֵּיהֶן, הֲרֵי שְׁמֹנָה תָּאִים לַמַּעֲרָב: <B>וְאֶחָד לַפִּשְׁפָּשׁ.</B> לַתָּא שֶׁיֵּשׁ בּוֹ הַפִּשְׁפָּשׁ הַצְּפוֹנִי, שֶׁבְּאוֹתוֹ תָּא נִכְנָסִים לַהֵיכָל {ז}. וּסְתָם מַתְנִיתִין כְּרַבָּנָן דְּאָמְרֵי לְעֵיל נִכְנַס לַתָּא וּמִן הַתָּא לַהֵיכָל. דְּלֹא כְּרַבִּי יְהוּדָה דְּאָמַר בְּתוֹךְ עָבְיוֹ שֶׁל כֹּתֶל הָיָה מְהַלֵּךְ: 

~ פרק ד - משנה ד
<B>הַתַּחְתּוֹנָה חָמֵשׁ.</B> מִחוּץ לְכֹתֶל הַמְּסִבָּה שֶׁהוּא הַכֹּתֶל הַחִיצוֹן שֶׁל הַקֹּדֶשׁ הָיוּ יְצִיעִים, דְּהַיְנוּ גְּזוּזְטְרָאוֹת מַקִּיפִים אֶת הַבַּיִת מִשָּׁלֹשׁ רוּחוֹת מַעֲרָב צָפוֹן וְדָרוֹם, וְהָיוּ הַיְּצִיעִים הַלָּלוּ תַּחְתִּיִּים שְׁנִיִּים וּשְׁלִישִׁים. הַיָּצִיעַ הַתַּחְתּוֹנָה חָמֵשׁ בָּאַמָּה רָחְבָּהּ, וְהָרֹבֶד שֶׁעָלֶיהָ דְּהַיְנוּ הַתִּקְרָה שֶׁעַל הַתַּחְתּוֹנָה שֶׁהִיא הָרִצְפָּה שֶׁל הַתִּיכוֹנָה, שֵׁשׁ בָּאַמָּה רָחְבָּהּ, לְפִי שֶׁכֹּתֶל הַמְּסִבָּה הָיָה הוֹלֵךְ וּמֵצֵר כְּלַפֵּי מַעְלָה, וּכְשֶׁהִגִּיעַ אֶל הָרֹבֶד שֶׁעַל גַּבֵּי הַתַּחְתּוֹנָה הָיָה נִכְנָס לִפְנִים אַמָּה אַחַת, וְעַל אוֹתָהּ אַמָּה הַבּוֹלֶטֶת הָיוּ נְתוּנִים קוֹרוֹת הַיָּצִיעַ. נִמְצֵאת הַיָּצִיעַ הַתִּיכוֹנָה רְחָבָה אַמָּה אַחַת יוֹתֵר מִן הַתַּחְתּוֹנָה, דְּהַיְנוּ אוֹתָהּ אַמָּה שֶׁנִּכְנַס הַכֹּתֶל לִפְנִים. וְכֵן כְּשֶׁמַּגִּיעַ לָרֹבֶד שֶׁעַל גַּבֵּי הַתִּיכוֹנָה שֶׁהִיא הָרִצְפָּה שֶׁל שְׁלִישִׁית, הָיָה הַכֹּתֶל מֵצֵר וְנִכְנָס לִפְנִים אַמָּה אַחַת, כְּדֵי שֶׁיָּנִיחַ רֹאשׁ הַקּוֹרָה עַל אוֹתָהּ אַמָּה, שֶׁכֹּתֶל הַתִּיכוֹנָה בּוֹלֵט וְיוֹצֵא לַחוּץ יוֹתֵר מִכֹּתֶל הָעֶלְיוֹנָה, וְנִמְצֵאת הַיָּצִיעַ הָעֶלְיוֹנָה רְחָבָה אַמָּה יוֹתֵר מִן הַתִּיכוֹנָה וּשְׁתֵּי אַמּוֹת יוֹתֵר מִן הַתַּחְתּוֹנָה. וְזֶהוּ שֶׁנֶּאֱמַר (מְלָכִים א ו) כִּי מִגְרָעוֹת נָתַן לַבַּיִת חוּצָה לְבִלְתִּי אֱחֹז בְּקִירוֹת הַבַּיִת, כְּלוֹמַר הָיָה מְגַרֵעַ וּמְחַסֵּר בָּעֳבִי הַכֹּתֶל מִבַּחוּץ אַמָּה אַחַת בָּרֹבֶד שֶׁל הַתִּיכוֹנָה, וְעוֹד אַמָּה אַחֶרֶת בָּרֹבֶד שֶׁל הָעֶלְיוֹנָה, כְּדֵי שֶׁיִּהְיֶה לוֹ מָקוֹם לָשׂוּם בָּהֶם רָאשֵׁי הַקּוֹרוֹת שֶׁל הָרֹבֶד, כְּדֵי שֶׁלֹּא יִצְטָרֵךְ לֶאֱחֹז בְּקִירוֹת הַבַּיִת לַעֲשׂוֹת חוֹרִין בַּכֹּתֶל וְלִתְחֹב שָׁם רָאשֵׁי הַקּוֹרוֹת: 

~ פרק ד - משנה ה
<B>וּמְסִבָּה.</B> כְּמִין מְחִלָּה וּמְעָרָה {ח}: <B>שֶׁבָּהּ הָיוּ עוֹלִים לְגַגּוֹת הַתָּאִים.</B> וּמִפְּנֵי שֶׁהָעוֹלֶה בָּהּ עוֹלֶה דֶּרֶךְ הֶקֵּף וְיוֹרֵד דֶּרֶךְ הֶקֵּף, קָרוּי מְסִבָּה: <B>וְלוּלִין.</B> אֲרֻבּוֹת שֶׁעוֹשִׂים בַּעֲלִיּוֹת: <B>מְשַׁלְשְׁלִים אֶת הָאֻמָּנִים.</B> מוֹרִידִין אוֹתָם בְּחֶבֶל בְּתוֹךְ הַתֵּבוֹת, כְּדֵי שֶׁלֹּא יֵהָנוּ בִּרְאִיַּת בֵּית קֹדֶשׁ הַקֳּדָשִׁים, אֶלָּא מְתַקְּנִין מַה שֶּׁצָּרִיךְ בִּלְבַד וְעוֹלִין: 

~ פרק ד - משנה ו
<B>מֵאָה עַל מֵאָה.</B> מֵאָה אֹרֶךְ וּמֵאָה רֹחַב: <B>אֹטֶם.</B> בִּנְיָן אָטוּם וְסָתוּם לִהְיוֹת יְסוֹד לַבַּיִת, שֶׁעָלָיו מַעֲמִידִין הַכְּתָלִים {טו}: <B>אַמָּה כִּיּוּר.</B> הַקּוֹרָה הַתַּחְתּוֹנָה שֶׁל תִּקְרָה הָיְתָה עָבְיָהּ אַמָּה. וּלְפִי שֶׁהָיְתָה טוּחָה בְּזָהָב וּמְצֻיֶּרֶת צִיּוּרִים נָאִים נִקְרֵאת כִּיּוּר: <B>וְאַמָּתַיִם בֵּית דִּלְפָה.</B> הַקּוֹרוֹת הָעֶלְיוֹנוֹת הַנִּשְׁעָנוֹת עַל הַקּוֹרָה הַתַּחְתּוֹנָה הָיָה עָבְיָן שְׁתֵּי אַמּוֹת, וְהֵן קְרוּיִין בֵּית דִּלְפָה, לְפִי שֶׁהַנְּסָרִין שֶׁל תִּקְרָה מְחֻבָּרִין עַל יָדָן. תַּרְגּוּם בַּמַּחְבֶּרֶת, בְּבֵית לוֹפֵי. וְאֵין לִתְמֹהַּ הֵיאַךְ הָיְתָה הַקּוֹרָה הַתַּחְתּוֹנָה שֶׁהַכֹּל נִשְׁעָן עֲלֵיהֶם עָבְיָהּ אַמָּה אַחַת בִּלְבַד וְהַקּוֹרוֹת הָעֶלְיוֹנוֹת שֶׁאֵין סוֹבְלוֹת מַשָּׂא כָּל כָּךְ הָיָה עָבְיָן שְׁתֵּי אַמּוֹת, לְפִי שֶׁהַקּוֹרָה הַתַּחְתּוֹנָה מִתּוֹךְ שֶׁהָיְתָה רְחָבָה בְּיוֹתֵר בָּעֳבִי אַמָּה הָיְתָה חֲזָקָה וּבְרִיאָה וִיכוֹלָה לְקַבֵּל הַבִּנְיָן שֶׁעָלֶיהָ, אֲבָל הַקּוֹרוֹת הָעֶלְיוֹנוֹת שֶׁלֹּא הָיוּ רְחָבוֹת אֶלָּא טֶפַח אוֹ פָּחוֹת צְרִיכוֹת לִהְיוֹת עָבוֹת יוֹתֵר. אִי נַמִּי, הָיוּ הַקּוֹרוֹת הָעֶלְיוֹנוֹת עָבְיָן שְׁתֵּי אַמּוֹת כְּדֵי לְהַרְחִיק הַתִּקְרָה מִן הַקּוֹרָה הַתַּחְתּוֹנָה, לְפִי שֶׁהִיא מְצֻיֶּרֶת צִיּוּרִים נָאִים, וְאִם הָיְתָה הַתִּקְרָה סְמוּכָה לָהּ לֹא הָיוּ צִיּוּרֶיהָ נִרְאוֹת וְנִכָּרוֹת {טז} כָּל כָּךְ: <B>תִּקְרָה.</B> הַנְּסָרִים שֶׁנּוֹתְנִין עַל הַקּוֹרוֹת הָיוּ עָבְיָן אַמָּה: <B>מַעֲזִיבָה.</B> הַטִּיט וְהָאֲבָנִים וְהַסִּיד שֶׁנּוֹתְנִין עַל הַנְּסָרִין: <B>כָּלֵה עוֹרֵב.</B> טַס שֶׁל בַּרְזֶל חַד כְּמִין סַיִף וְגָבְהוֹ אַמָּה הָיָה מֻנָּח עַל גַּבֵּי הַמַּעֲקֶה, כְּדֵי שֶׁלֹּא יָנוּחוּ הָעוֹפוֹת עָלָיו, לְפִיכָךְ נִקְרָא כָּלֵה עוֹרֵב, שֶׁמְּכַלֶּה הָעוֹרְבִים מִשָּׁם: 

~ פרק ד - משנה ז
<B>כֹּתֶל הָאוּלָם.</B> עֳבִי כֹּתֶל הָאוּלָם לְצַד מִזְרָח חָמֵשׁ אַמּוֹת. וְכֵן כֹּתֶל הַהֵיכָל עָבְיוֹ שֵׁשׁ לְצַד מִזְרָח: <B>וְתוֹכוֹ.</B> חֲלָלוֹ שֶׁל הֵיכָל אַרְבָּעִים אַמָּה: <B>וְאַמָּה טְרַקְסִין.</B> כֹּתֶל הַמַּפְסִיק בֵּין הַהֵיכָל לְבֵין קָדְשֵׁי הַקֳּדָשִׁים קָרוּי טְרַקְסִין, עַל שֵׁם שֶׁסּוֹגֵר עַל הָאָרוֹן וְהַלּוּחוֹת שֶׁנִּתְּנוּ בְּסִינַי. טְרַק בְּלָשׁוֹן אֲרַמִּי סְגִירָה, כְּמוֹ טְרוּקֵי גַּלִּי [בְּרָכוֹת כח.]. סִין, סִינַי. וְעָבְיוֹ שֶׁל כֹּתֶל זֶה, אַמָּה. וְלֹא הִכְרִיעוּ בּוֹ חֲכָמִים אִי קְדֻשָּׁתוֹ כִּקְדֻשַּׁת פְּנִים אוֹ כִּקְדֻשַּׁת חוּץ, לְפִיכָךְ עָשׂוּ בְּבַיִת שֵׁנִי שְׁתֵּי פָּרוֹכוֹת, אַחַת חִיצוֹנָה וְאַחַת פְּנִימִית, וּבֵינֵיהֶן אֲוִיר אַמָּה, לִקְלֹט בֵּינֵיהֶן אֲוִיר מְקוֹם הַכֹּתֶל שֶׁהָיָה עָבְיוֹ אַמָּה: <B>כֹּתֶל הַהֵיכָל שֵׁשׁ.</B> כְּבָר פֵּרַשְׁנוּ לְעֵיל שֶׁלֹּא הָיָה כֹּתֶל הַהֵיכָל שֶׁבְּצַד מַעֲרָב עָבְיוֹ שֵׁשׁ, אֶלָּא עֳבִי כֹּתֶל הַהֵיכָל עִם הַמָּקוֹם הַפָּנוּי שֶׁבֵּינוֹ וּבֵין הַכֹּתֶל הַשֵּׁנִי שֶׁחוּצָה לוֹ הָיָה שֵׁשׁ אַמּוֹת. וָעֳבִי כֹּתֶל הַשֵּׁנִי שֶׁקָּרוּי תָּא עִם הַמָּקוֹם הַפָּנוּי שֶׁבֵּינוֹ וּבֵין הַכֹּתֶל הַשְּׁלִישִׁי שֵׁשׁ אַמּוֹת. וָעֳבִי הַכֹּתֶל הַשְּׁלִישִׁי שֶׁקָּרוּי כֹּתֶל הַתָּא עִם הַמָּקוֹם הַפָּנוּי שֶׁבֵּינוֹ וּבֵין הַכֹּתֶל הָרְבִיעִי הַחִיצוֹן הָיָה חָמֵשׁ אַמּוֹת {יז}. וּשְׁלֹשֶׁת הַמְּקוֹמוֹת הַפְּנוּיִין שֶׁבֵּין אַרְבָּעָה כְּתָלִים הֵן הַתָּאִים. וַעֲלֵיהֶן תָּאִים אֲחֵרִים, כְּאוֹתָהּ שֶׁשָּׁנִינוּ לְמַעְלָה בַּמַּעֲרָב שְׁלֹשָׁה עַל גַּבֵּי שְׁלֹשָׁה וּשְׁנַיִם עַל גַּבֵּיהֶן. וְכֵן מִצָּפוֹן לְדָרוֹם כֹּתֶל הַמְּסִבָּה חָמֵשׁ כוּ', כֻּלָּן עִם הֶחָלָל שֶׁבֵּין כֹּתֶל לְכֹתֶל, הַכֹּל כְּמוֹ שֶׁפֵּרַשְׁתִּי לְעֵיל: <B>חֲמֵשׁ עֶשְׂרֵה אַמָּה מִן הַצָּפוֹן.</B> שֶׁכֹּתֶל הָאוּלָם עָבְיוֹ חָמֵשׁ אַמָּה, וְהָאוּלָם עֶשֶׂר אַמּוֹת לַצָּפוֹן וְכֵן לַדָּרוֹם {יח}: <B>בֵּית הַחֲלִיפוֹת.</B> עַל שֵׁם הַסַּכִּינִים שֶׁגּוֹנְזִים שָׁם, קָרוּי בֵּית הַחֲלִיפוֹת, שֶׁכֵּן בִּלְשׁוֹן רוֹמִי קוֹרִין לַסַּכִּינִים הַגְּדוֹלִים חֲלָפִים: <B>צַר מֵאֲחוֹרָיו.</B> לְצַד מַעֲרָב: <B>וְרָחָב מִלְּפָנָיו.</B> לְצַד מִזְרָח. וְלֹא אִתְפָּרֵשׁ לִי הֵיאַךְ, שֶׁהֲרֵי מֵאָה עַל מֵאָה הָיָה בְּשָׁוֶה: 

^ פרק ה

~ פרק ה - משנה א
<B>כָּל הָעֲזָרָה.</B> כָּל הֶקֵּף הָעֲזָרָה, שֶׁבְּתוֹךְ אוֹתוֹ הֶקֵּף נִבְנָה הַבַּיִת לְצַד מַעֲרָבוֹ, וְהֶחָצֵר וְהַמִּזְבֵּחַ בְּמִזְרָחוֹ: <B>אֹרֶךְ מֵאָה וּשְׁמוֹנִים וָשֶׁבַע.</B> מִן הַמִּזְרָח לַמַּעֲרָב: <B>עַל רֹחַב מֵאָה וּשְׁלֹשִׁים וְחָמֵשׁ.</B> מִן הַצָּפוֹן לַדָּרוֹם: <B>מְקוֹם דְּרִיסַת רַגְלֵי יִשְׂרָאֵל.</B> וְהִיא הַנִּקְרֵאת עֶזְרַת יִשְׂרָאֵל. וּמְקוֹם דְּרִיסַת רַגְלֵי הַכֹּהֲנִים קְרוּיָה עֶזְרַת כֹּהֲנִים: <B>הַמִּזְבֵּחַ שְׁנַיִם וּשְׁלֹשִׁים.</B> מְפֹרָשׁ לְעֵיל רֵישׁ פֶּרֶק ג': <B>הַהֵיכָל מֵאָה אַמָּה.</B> עֳבִי כֹּתֶל אוּלָם, וַחֲלָלוֹ שֶׁל אוּלָם, וָעֳבִי כֹּתֶל הַהֵיכָל, וַחֲלָלוֹ, וְאַמָּה טְרַקְסִין, וַחֲלַל בֵּית קָדְשֵׁי הַקֳּדָשִׁים, וְכֹתֶל הַהֵיכָל לַמַּעֲרָב, וְהַתָּא וְכֹתֶל הַתָּא, הַכֹּל מֵאָה אַמָּה כַּמְּפֹרָשׁ בְּפִרְקִין דִּלְעֵיל: <B>וְאַחַת עֶשְׂרֵה אַמָּה אֲחוֹרֵי בֵּית הַכַּפֹּרֶת.</B> מִכֹּתֶל הַחִיצוֹן שֶׁל הֵיכָל לְצַד מַעֲרָב עַד הַכֹּתֶל מַעֲרָבִי שֶׁל עֲזָרָה הָיָה אַחַת עֶשְׂרֵה אַמָּה שֶׁל חָלָל עִם עֳבִי הַכֹּתֶל, קָרוּי אֲחוֹרֵי בֵּית הַכַּפֹּרֶת: 

~ פרק ה - משנה ג
<B>לִשְׁכַּת הַפַּרְוָה.</B> אָדָם מְכַשֵּׁף שֶׁשְּׁמוֹ פַּרְוָה בָּנָה אוֹתָהּ לִשְׁכָּה עַל יְדֵי מְכַשֵּׁפוּת {ו}, וְנִקְרֵאת עַל שְׁמוֹ. כָּךְ מָצָאתִי. וְרַמְבַּ"ם כָּתַב, שֶׁהָיָה חוֹתֵר בַּקִּיר כְּדֵי לִרְאוֹת מִשָּׁם הֵיאַךְ הָיָה כֹּהֵן עוֹבֵד הָעֲבוֹדָה וְנֶהֱרַג שָׁם: <B>וְעַל גַּגָּהּ הָיָה בֵית הַטְּבִילָה לְכֹהֵן גָּדוֹל בְּיוֹם הַכִּפּוּרִים.</B> חָמֵשׁ טְבִילוֹת שֶׁטּוֹבֵל כֹּהֵן גָּדוֹל בְּיוֹם הַכִּפּוּרִים כְּשֶׁהוּא מְשַׁנֶּה מִבִּגְדֵי זָהָב לְבִגְדֵי לָבָן וּמִבִּגְדֵי לָבָן לְבִגְדֵי זָהָב, כֻּלָּם הָיוּ עַל גַּג בֵּית הַפַּרְוָה, לְפִי שֶׁהָיְתָה מְקֻדֶּשֶׁת בִּקְדֻשַּׁת הָעֲזָרָה {ז}. וּטְבִילוֹת הַבָּאוֹת מֵחֲמַת יוֹם הַכִּפּוּרִים בָּעִינַן בְּמָקוֹם קָדוֹשׁ כְּדִכְתִיב (וַיִּקְרָא טז) וְרָחַץ אֶת בְּשָׂרוֹ בַמַּיִם בְּמָקוֹם קָדוֹשׁ. חוּץ מִטְּבִילָה רִאשׁוֹנָה שֶׁאֵינָהּ בָּאָה בִּשְׁבִיל יוֹם הַכִּפּוּרִים, שֶׁאַף שְׁאָר כָּל יְמוֹת הַשָּׁנָה אֵין אָדָם טָהוֹר נִכְנָס לָעֲזָרָה עַד שֶׁיִּטְבֹּל, הִלְכָּךְ טְבִילָה רִאשׁוֹנָה הָיְתָה בַּחֹל עַל גַּבֵּי שַׁעַר הַמַּיִם, הוּא שַׁעַר הַשְּׁלִישִׁי שֶׁבַּדָּרוֹם, וּמַעְיָן שֶׁל מַיִם הָיָה מָשׁוּךְ שָׁם בָּאַמָּה הַבָּאָה מֵעֵין עֵיטָם, וְשָׁם הָיָה טוֹבֵל טְבִילָה הָרִאשׁוֹנָה: <B>מְסִבָּה.</B> בִּנְיַן אֲבָנִים מַעֲלוֹת מְגֻלְגָּלוֹת וְסוֹבְבוֹת לַעֲלוֹת לְגַג בֵּית הַפַּרְוָה דֶּרֶךְ הַמְּסִבָּה: 

~ פרק ה - משנה ד
<B>לִשְׁכַּת הַגּוֹלָה.</B> עַל שֵׁם בּוֹר שֶׁכָּרוּ שָׁם עוֹלֵי גּוֹלָה: <B>אַבָּא שָׁאוּל אוֹמֵר.</B> אוֹתָהּ לִשְׁכַּת הָעֵץ הִיא הָיְתָה לִשְׁכַּת כֹּהֵן גָּדוֹל. וְהִיא לִשְׁכַּת פַּרְהֶדְרִין דִּתְנַן בְּרֵישׁ יוֹמָא, שִׁבְעָה יָמִים קֹדֶם יוֹם הַכִּפּוּרִים מַפְרִישִׁין כֹּהֵן גָּדוֹל מִבֵּיתוֹ לְלִשְׁכַּת פַּרְהֶדְרִין {י}: <B>וְגַג שְׁלָשְׁתָּן שָׁוֶה.</B> קֵרוּי אֶחָד לִשְׁלָשְׁתָּן: <B>שָׁם הָיְתָה סַנְהֶדְרִי גְדוֹלָה שֶׁל יִשְׂרָאֵל יוֹשֶׁבֶת.</B> בְּצַד הַחֹל שֶׁבָּהּ. לְפִי שֶׁלִּשְׁכַּת הַגָּזִית הָיְתָה חֶצְיָהּ בַּקֹּדֶשׁ וְחֶצְיָהּ בַּחֹל, וּבְחֶצְיָהּ שֶׁל קֹדֶשׁ לֹא הָיָה אֶפְשָׁר לַסַּנְהֶדְרִין לָשֶׁבֶת, שֶׁאֵין יְשִׁיבָה בַּעֲזָרָה אֶלָּא לְמַלְכֵי בֵּית דָּוִד בִּלְבַד, דִּכְתִיב (שְׁמוּאֵל ב ז) וַיָבֹא הַמֶּלֶךְ דָּוִד וַיֵשֶׁב לִפְנֵי ה': 
