&UniqueId=1242&TextSource=ר' פנחס ראובן שליט''א&ForcedBookName=עיקר תוי''ט&LastLevelIndex=2&CosmeticsType==911&GroupId=mishna_ahalot&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MT_AHALOT Layer 3 - 48 pages

// מה. מה: מו. מו: מז. מז: מח. מח: מט. מט: נ. נ: נא. נא: נב. נב: נג. נג: נד. נד: נה.
// נה: נו. נו: נז. נז: נח. נח: נט. נט: ס. ס: סא. סא: סב. סב: סג. סג: סד. סד: סה.
// סה: סו. סו: סז. סז: סח. סח:

$ משנה - אהלות - עיקר תוי''ט

^ פרק א

~ פרק א - משנה א

{א} וְהָא דִּכְתִיב [בְּמִדְבָּר יט] וְכֹל אֲשֶׁר יִגַּע בּוֹ הַטָּמֵא יִטְמָא, טֻמְאַת עֶרֶב קָאָמַר, כְּדִכְתִיב תִּטְמָא עַד הָעָרֶב. כֶּסֶף מִשְׁנֶה. וּבְבָבָא קַמָּא יָלֵיף מִקְּרָא דְּכָל טֻמְאָה שֶׁל מֵת הַוְיָא שִׁבְעָה, הָתָם וְכִבַּסְתֶּם בִּגְדֵיכֶם כְּתִיב וְהַיְנוּ כֵּלִים, אֲבָל בָּאָדָם לֹא. וְעַיֵּן תּוֹסְפוֹת יוֹם טוֹב: 

~ פרק א - משנה ב

{ב} כְּלוֹמַר חוּץ מִכְּלֵי חֶרֶס: {ג} דְּאֵין הֶבְדֵּל בֵּין חֲלַל חֶרֶב אוֹ חֲלַל אֶבֶן אוֹ עֵץ, וְאָמְנָם יִרְצֶה שֶׁכָּל מַה שֶּׁיִּגַּע בַּחֶרֶב שֶׁנֶּהֱרַג בּוֹ הַמֵּת יִטְמָא שִׁבְעַת יָמִים. הָרַמְבַּ"ם: 

~ פרק א - משנה ג

{ד} אֲבָל לֹא שָׁמְעִינַן מִנַּהּ כֵּלִים בְּמֵת וְכֵלִים בַּכֵּלִים בְּמִכָּל שֶׁכֵּן כְּשֶׁאָדָם בְּאֶמְצַע דְּמִטַּמְּאִין הַכֵּלִים מִמֶּנּוּ כָּל שֶׁכֵּן כְּשֶׁאֵינוֹ בְּאֶמְצַע שֶׁיִּטַּמְּאוּ הַכֵּלִים מִן הַכֵּלִים, דַּהֲוָה אֲמֵינָא דְאֵין כְּלִי מִתְטַמֵּא מִן הַכְּלִי טֻמְאַת שִׁבְעָה, דִּכְשֶׁאָדָם בְּאֶמְצַע שָׁאנֵי, דִּכְתִיב וְכִבַּסְתֶּם בִּגְדֵיכֶם, וְזָב דְּמִשְׁנָה ה' יוֹכִיחַ: 

~ פרק א - משנה ד

{ה} <B>שְׁלֹשָׁה.</B> וְאַף עַל גַּב דְּלִכְאוֹרָה הָא דְאָדָם בְּאֶמְצַע חֻמְרָא דְכֵלִים הִיא, שֶׁהֵן נָגְעוּ בַמֵּת וַהֲווּ אֲבִי אֲבוֹת, אֲבָל כְּשֶׁאָדָם הוּא תְחִלָּה שֶׁנָּגַע בַּמֵּת, לֹא הָוֵי אֶלָּא אָב, מִכָּל מָקוֹם חֻמְרָא דְּאָדָם חֲשִׁיב לֵיהּ, דְּעוֹשֶׂה כַיּוֹצֵא בוֹ, מַה שֶּׁאֵין כֵּן בְּכֵלִים. מַהֲרַ"ם: 

~ פרק א - משנה ה

{ו} הַהוּא בְמֶרְכָּב אַיְרֵי, וְכָל שֶׁכֵּן בְּמִשְׁכָּב וּמוֹשָׁב דַּחֲמִירֵי: {ז} וְאָמְנָם שְׁאָר כֵּלִים הוּא מְטַמֵּא. הָרַמְבַּ"ם: 

~ פרק א - משנה ו

{ח} מִכָּאן אַתָּה דָן לְשֶׁרֶץ בְּקַל וָחֹמֶר כוּ'. סִפְרִי. וְעַיֵּן תּוֹסְפוֹת יוֹם טוֹב: {ט} <B> רָאשֵׁיהֶם.</B> אַף עַל פִּי שֶׁעֲדַיִן מְעֹרֶה בְעוֹר הַגּוּף. הָרַמְבַּ"ם. דְּאִם לֹא כֵן, פְּשִׁיטָא. כֶּסֶף מִשְׁנֶה. כְּלוֹמַר, דְּאַף עַל פִּי שֶׁמְּפַרְכְּסִין אֵינָהּ רְבוּתָא כְלָל: {י} <B> לְטָאָה.</B> הוּא שֵׁם הַשֶּׁרֶץ. וְעַיֵּן תּוֹסְפוֹת יוֹם טוֹב: 

~ פרק א - משנה ח

{יא} <B> בְּכָל אֶצְבַּע.</B> כִּי פִסַּת הָרֶגֶל וְהַיָּד הַכֹּל חִבּוּרֵי אֶצְבָּעוֹת עַד הַקָּנֶה: {יב} <B> אַרְכֻּבָּה.</B> מְקוֹם חִבּוּר הַשּׁוֹק בַּיָּרֵךְ. וְעַיֵּן תּוֹסְפוֹת יוֹם טוֹב: {יג} <B> כָּרָאוּי.</B> שֶׁהוּא פָּחוֹת מִכַּזַּיִת: 

^ פרק ב

~ פרק ב - משנה א

{א} וְלֹא סַגִּי לְמֵימַר לְשֶׁאֵין עָלָיו כַּזַּיִת בָּשָׂר, מִשּׁוּם דְּאַכַּתִּי קָשֶׁה אִם עַל אֵבָר מְגַלֵּחַ עַל מֵת עַצְמוֹ לֹא כָּל שֶׁכֵּן. וְעַיֵּן תּוֹסְפוֹת יוֹם טוֹב: {ב} <B> נֶצֶל.</B> לְשׁוֹן הֶפְרֵשׁ. כְּמוֹ וַיַּצֵּל אֱלֹהִים [בְּרֵאשִׁית לא]. רַשִׁ"י: {ג} <B> רָקָב.</B> עַיֵּן סוֹף מִשְׁנָה ב' וּבְפֵרוּשׁ הָרַ"ב דְּאֵין בּוֹ אֶלָּא טֻמְאַת מַשָּׂא: {ד} <B> וְהַגֻּלְגֹּלֶת.</B> אוֹ אוֹ קָתָנֵי. וְעַיֵּן תּוֹסְפוֹת יוֹם טוֹב: {ה} <B> רֹבַע כוּ'.</B> לְפִי שֶׁבְּכָל אֵלּוּ הַשִּׁעוּרִין נִכָּר שֶׁהֵן עֶצֶם אָדָם: {ו} פֵּרוּשׁ, הֵן בִּנְיָנוֹ שֶׁל אָדָם. וְרֹב בִּנְיָנוֹ הֵן שְׁתֵּי שׁוֹקַיִם וְיָרֵךְ אֶחָד: {ז} <B>מֵאָה וְעֶשְׂרִים וַחֲמִשָּׁה.</B> וְכִי מִנְיָנָא אָתָא לְאַשְׁמוֹעִינַן. אֶלָּא דְקָא מַשְׁמַע לָן אַף עַל פִּי שֶׁהוּא חָסֵר אוֹ יָתֵר בְּאֵבָרָיו אֵין מַשְׁגִּיחִין עָלָיו אֶלָּא עַל מִנְיַן רֹב כָּל אָדָם, אֶלָּא אִם כֵּן הָיְתָה אֶצְבַּע שֶׁיֵּשׁ בָּהּ צִּפֹּרֶן אוֹ שֶׁנִּסְפֶּרֶת עַל גַּבֵּי הַיָּד, שֶׁהִיא עוֹלָה לְמִנְיָן. גְּמָרָא: 

~ פרק ב - משנה ב

{ח} אֲבָל אִי לָאו קְרָא לֹא הֲוֵי מְטַמְּאִינַן בְּדָם, דְּגִזְעוֹ מַחֲלִיף. וְעַיֵּן תּוֹסְפוֹת יוֹם טוֹב: {ט} וְקָשֶׁה, תְּרֵי קְרָאֵי בַדָּם לָמָּה לִּי, בְּנֶפֶשׁ וְנַפְשֹׁת. תּוֹסָפוֹת: {י} וְדַרְכָּן הָיָה לָטוּחַ הַכּוּכִין בְּסִיד וּמִיָּד שֶׁנִּתְרַקֵּב הָיָה הַתַּרְוָד מִמֶּנּוּ טָמֵא. וְאַחַר כָּךְ נָפַל מִן הַסִּיד לְתוֹךְ הָרָקָב שֶׁכְּבָר הָיָה טָמֵא וְאִי אֶפְשָׁר שֶׁלֹּא יְהֵא תַרְוָד מֵרָקָב קֹדֶם שֶׁנִּתְעָרֵב בּוֹ עָפָר. תּוֹסָפוֹת: {יא} אַף עַל גַּב שֶׁגְּבָלוֹ. דְּאֵין חִבּוּרֵי אָדָם חִבּוּר. מַהֲרַ"ם. וְעַיֵּן תּוֹסְפוֹת יוֹם טוֹב: 

~ פרק ב - משנה ג

{יב} וּלְאַפּוֹקֵי נַמִּי שִׁדְרָה וְגֻלְגֹּלֶת שֶׁחָסְרוּ: {יג} וּמִכָּל מָקוֹם אֵינוֹ שָׁוֶה, דְּמִגּוּשָׁהּ טָמֵא שִׁבְעָה וְצָרִיךְ הַזָּיָה, מַה שֶּׁאֵין כֵּן מֵאֲוִירָהּ: {יד} אֲבָל שָׂדֶה שֶׁאָבַד בָּהּ קֶבֶר מְטַמֵּא בְאֹהֶל. וְהָא דְּלֹא תְנִינְהוּ בְרֵישָׁא, יֵשׁ לוֹמַר תָּנֵי וְשִׁיֵּר, וְשִׁיֵּר נַמִּי אֶרֶץ הָעַמִּים בִּמְקוֹמָהּ. מַהֲרַ"ם: {טו} <B> שֶׁחָסָרוּ.</B> וְאֵין בָּהֶם רֹבַע. הָרַמְבַּ"ם: {טז} שֶׁהוּא שְׁלִישׁ טֶפַח: {יז} <B> בַּקָּטָן כוּ'.</B> וּכְסֶלַע דְּבֵית הִלֵּל זוּטַר, וַהֲווּ בֵית שַׁמַּאי לְחֻמְרָא, וּמִשּׁוּם הָכִי לֹא תְנַן לַהּ בְּעֵדֻיּוֹת. גְּמָרָא: 

~ פרק ב - משנה ד

{יח} אָמְנָם רַשִׁ"י פֵּרֵשׁ גּוֹלֵל הוּא כִּסּוּי הָאָרוֹן, וְדוֹפֵק הָאָרוֹן עַצְמוֹ, וְנִלְמְדוּ מֵעַל פְּנֵי הַשָּׂדֶה, שֶׁמְּטַמֵּא כְשֶׁפֵּרַשׁ, אֲבָל כְּשֶׁהוּא טָמוּן הוּא בָּטֵל אַגַּב קַרְקַע: {יט} הָרַמְבַּ"ם. וּמְפָרֵשׁ כְּפֵרוּשׁ רַשִׁ"י דְּקָאֵי עַל הָאָרוֹן. אֲבָל לְפֵרוּשׁ הָרַ"ב לֵיכָּא לְמִשְׁמַע לְהוּ מֵאוֹ בַקָּבֶר. וְעוֹד אַמַּאי אִצְטְרִיךְ לִקְרָא דְּכָל אֲשֶׁר יִגַּע, דְּאִי לְמַגָּע, הָא בְהַךְ קְרָא לֹא כְתִיב נַמִּי אֶלָּא הַנּוֹגֵעַ. וּבְחֻלִּין סְבִירָא לֵיהּ לְרַבִּי יִשְׁמָעֵאל דְּהִלְכָתָא גְמִירֵי לַהּ. וְעַיֵּן תּוֹסְפוֹת יוֹם טוֹב: {כ} וְקָשֶׁה, דְּאִם כֵּן אֲפִלּוּ בְאֹהֶל לֹא יְטַמֵּא. וְהָרַאֲבַ"ד פֵּרֵשׁ, מַגָּע מֵאֲשֶׁר יִגַּע, אֹהֶל מֵעַל פְּנֵי הַשָּׂדֶה, דְּמַשְׁמַע אֲוִיר, וּמַשָּׂא אֵין בָּהֶם. וְהַתּוֹסָפוֹת כָּתְבוּ, מִשּׁוּם דְּהַךְ קְרָא מוֹקְמֵי לֵיהּ בְּנָזִיר בְּאֹהֶל, וּמִדְּאַפְּקֵיהּ בִּלְשׁוֹן נְגִיעָה שְׁמַע מִנַּהּ שֶׁמְּטַמֵּא בְמַגָּע, וּבְמַשָּׂא לֹא מָצִינוּ: {כא} <B> בְּמַשָּׂא.</B> אִיכָּא לְמֵימַר דְּרַבִּי אֱלִיעֶזֶר הִלְכָתָא גְמִירָא לְהוּ כְּרַבִּי יִשְׁמָעֵאל, אֶלָּא דִלְרַבִּי יְהוֹשֻׁעַ לֹא גָמַר לְמַשָּׂא, וְרַבִּי אֱלִיעֶזֶר גָּמַר אַף לְמַשָּׂא. וְאִי נַמִּי, רַבִּי אֱלִיעֶזֶר דָּרֵישׁ לֵיהּ מִקְּרָא וְלֹא סְבִירָא לֵיהּ לְחַלֵּק בֵּין טֻמְאָה לְטֻמְאָה: 

~ פרק ב - משנה ה

{כב} שֶׁאַף עַל פִּי שֶׁהַשִּׁעוּרִין כֻּלָּן הֲלָכָה לְמֹשֶׁה מִסִּינַי הֵן, אָמְרוּ חֲכָמִים תְּחִלַּת כוּ'. הָרַמְבַּ"ם. וְעַיֵּן תּוֹסְפוֹת יוֹם טוֹב: 

~ פרק ב - משנה ו

{כג} <B> מְטַמֵּא.</B> כְּמוֹ שֶׁיָּלֵיף בְּדָם מִנַּפְשׁוֹת מֵת, לָמַד מִמֶּנּוּ שְׁאָר הַשִּׁעוּרִין שֶׁהוּא כַּאֲשֶׁר הֻשְׁלַם וַאֲפִלּוּ מִשְּׁנֵי מֵתִים. הָרַמְבַּ"ם: {כד} וְלֹא אָמְרוּ אֶלָּא בְשֶׁל מֵתִים, אֲבָל בְּאֵבָר מִן הַחַי, עֶצֶם כַּשְּׂעֹרָה הַפּוֹרֵשׁ מִמֶּנּוּ טָהוֹר. וְכֵן הָא דִּתְנַן לְקַמָּן אֵבָר מִן הַחַי שֶׁנֶּחֱלַק טָהוֹר, הַיְנוּ לְגַמְרֵי: 

~ פרק ב - משנה ז

{כה} <B> לִשְׁנַיִם.</B> לֹא תָנֵי לְהוּ בַהֲדֵי דִּלְעֵיל, דְּהָכָא יָחִיד פָּלֵיג וְהָתָם רַבָּנָן פְּלִיגֵי. הָרַ"שׁ: {כו} <B> מְטַמֵּא.</B> הַיְנוּ בְמַשָּׂא. הָרַמְבַּ"ם. אֲבָל בְּמַגָּע לֹא. כֶּסֶף מִשְׁנֶה: 

^ פרק ג

~ פרק ג - משנה א

{א} דִּלְהָכִי שִׁנָּה מֵעִנְיָנָא דְרֵישָׁא. דְּאֵין דָּבָר אַחֵר מַאֲהִיל עָלָיו וְעַל כַּחֲצִי זַיִת אֶלָּא אִם כֵּן אֵינָהּ רְצוּצָה, וּמִכְּלַל דְּרֵישָׁא דְּלֹא קָתָנֵי הָכִי, דִּרְצוּצָה הִיא. מַהֲרַ"ם. וְעַיֵּן תּוֹסְפוֹת יוֹם טוֹב: {ב} <B> מַאֲהִיל כוּ'.</B> יֵשׁ לִתְמֹהַּ דְּלֹא תְנַן נַמִּי אוֹ כִשְׁנֵי חֲצָיֵי זֵיתִים מַאֲהִילִים עָלָיו כוּ'. וְעַיֵּן תּוֹסְפוֹת יוֹם טוֹב: {ג} <B> אוֹ כוּ' טָהוֹר.</B> תֵּימַהּ, הָא חַד שְׁמָא דְאֹהֶל הוּא. וּמַהֲרַ"ם פֵּרֵשׁ, דְּהַאי מַאֲהִיל עַל כַּחֲצִי זַיִת נַמִּי בִרְצוּצָה אַיְרֵי, וְהָוֵי נְגִיעָה וְאֹהֶל. וְזֶה דֹּחַק. וְנִרְאֶה לִי דְּהָרַ"ב לֹא גָרַס לֵיהּ וְכֵן בִּדְפוּס הַגְּמָרָא דְּעֵדֻיּוֹת לֹא גָרַס לֵיהּ. וְעַיֵּן תּוֹסְפוֹת יוֹם טוֹב: {ד} וְיִתָּכֵן דְּטַעֲמוֹ דַּחֲזִינַן לְאֹהֶל כְּמַאן דְּמָלֵי טֻמְאָה, מֵאַחַר שֶׁגְּזֵרַת הַכָּתוּב הוּא שֶׁכָּל אֲשֶׁר בָּאֹהֶל טָמֵא: {ה} <B>הַכֹּל כוּ'.</B> מַסְקָנָא דְּרַבָּנָן הִיא. מַהֲרַ"ם: {ו} וּלְתַנָּא קַמָּא הוּא שֶׁפֵּרֵשׁ כֵּן. דִּלְרַבִּי מֵאִיר אִיתָא נַמִּי מַגָּע וְאֹהֶל, דְּחַד שְׁמָא נִינְהוּ: 

~ פרק ג - משנה ב

{ז} וְלִרְבוּתָא דְרַבָּנָן נָקַט כֵּן, דְּאַף שֶׁנִּתְפַּזֵּר וְגַג שֶׁכְּנֶגֶד זֶה מַאֲהִיל עַל חֲצִי שִׁעוּר וְכֵן כְּנֶגֶד זֶה וּשְׁנֵי אֳהָלוֹת הֵן, אֲפִלּוּ הָכִי מִצְטָרְפִין. רַשִׁ"י: {ח} לִישְׁנָא דִגְמָרָא. וּפֵרֵשׁ רַשִׁ"י, כְּלוֹמַר, הַמְגַלְגֵּל זֶה לָזֶה וְנִתְעָרֵב זֶה עִם זֶה: {ט} <B> טָהוֹר.</B> כְּלוֹמַר, הַכֵּלִים הַבָּאִים אַחַר הַבְּלִיעָה לְתוֹךְ הַבַּיִת, אֵינָם מִטַּמְּאִין: {י} תּוֹסֶפְתָּא. וּבְמַיִם רִאשׁוֹנִים בִּלְבַד לֹא יוּכַל לְשַׁעֵר, שֶׁאֲפִלּוּ אִם לֹא יִמְצְאוּ רְבִיעִית יוֹתֵר, יֵשׁ לוֹמַר שֶׁיָּצָא רְבִיעִית דָּם וְנִשְׁאַר בַּבֶּגֶד מִן הַמַּיִם. אַךְ קָשֶׁה, דִּבְלֹא מְדִידַת מַיִם רִאשׁוֹנִים נַמִּי יָכוֹל לֵידַע, שֶׁיִּסְחֹט הַמַּיִם מִן הַכְּסוּת וְיִמְדֹּד אוֹתוֹ, וְיָבִיא מַיִם אֲחֵרִים עִם רְבִיעִית דָּם שֶׁיִּהְיֶה בֵּין הַכֹּל כְּשִׁעוּר הַמַּיִם שֶׁיָּצָא מִן הַכְּסוּת, וְאִם מַרְאֵיהֶן שָׁוֶה טְמֵאָה כוּ'. וְיֵשׁ לוֹמַר דְּאִין הָכִי נַמִּי, וּמַה שֶּׁהֻצְרְכוּ לְמִדָּה הַיְנוּ שֶׁאִם יִמְצְאוּ רְבִיעִית יוֹתֵר שֶׁלֹּא יִצְטָרְכוּ לְמַיִם אֲחֵרִים כוּ'. אֲבָל אִם לֹא מָצָא רְבִיעִית אֲזַי מֵבִיא אֲחֵרִים כְּמִדָּתָן, רוֹצֶה לוֹמַר כַּמִּדָּה שֶׁמָּצָא אַחַר הַכְּבִיסָה, אֶלָּא שֶׁנּוֹתֵן בָּהֶם רְבִיעִית דָּם וְעִם הָרְבִיעִית דָּם הוּא שֶׁיִּהְיֶה כְּמִדַּת הַמַּיִם מִן הַכְּבִיסָה. וְעַיֵּן תּוֹסְפוֹת יוֹם טוֹב: {יא} <B> טְהוֹרָה.</B> אֵינָהּ מְטַמְּאָה בְּאֹהֶל, וַהֲרֵי הִיא כִּכְסוּת שֶׁנָּגְעָה בַמֵּת. הָרַמְבַּ"ם. וְכֵן פֵּרְשׁוּ רַשִׁ"י וְתוֹסָפוֹת. וּמַהֲרַ"ז וָורְמַיְזָ"א הוֹכִיחַ דִּלְדַעַת הָרַ"ב דְּכֵלִים שֶׁנִּטְמְאוּ בְמֵת מְטַמְּאִין בְּאֹהֶל, צָרִיךְ לִדְחוֹת כְּמוֹ שֶׁכָּתְבוּ הַתּוֹסָפוֹת דְּמַיְרֵי שֶׁקֹּדֶם שֶׁנָּפַל רְבִיעִית נִבְלַע בַּכְּסוּת מַה שֶּׁאֵינוֹ יָכוֹל לָצֵאת וְנִתְבַּטֵּל בַּבֶּגֶד וְלֹא הָיָה רְבִיעִית שָׁלֵם מֵעוֹלָם: {יב} <B> שֶׁאֵינוֹ יָכוֹל לָצֵאת.</B> פֵּרוּשׁ, עַל יְדֵי כְּבִיסָה סְתָם, אַף עַל פִּי שֶׁעַל יְדֵי סַם יָכוֹל לָצֵאת. דְּאֵין דֶּרֶךְ לְהַקְפִּיד בִּכְהַאי גַּוְנָא. וּמֵהַאי טַעֲמָא לֹא קָשֶׁה מֵרֵישׁ פֶּרֶק ג' דְּעָרְלָה, בֶּגֶד שֶׁצְּבָעוֹ כוּ', דְּהָתָם בְּחָזוּתָא נֶהֱנֶה, אֲבָל בְּטֻמְאָה בִּקְפֵידָא תַּלְיָא מִלְּתָא. תּוֹסָפוֹת. וְעַיֵּן תּוֹסְפוֹת יוֹם טוֹב: 

~ פרק ג - משנה ג

{יג} וְקָשֶׁה, הֲרֵי הַבַּיִת מַאֲהִיל עַל הָאָדָם וְעַל הַטֻּמְאָה כֻלָּהּ וִיטַמְּאֵהוּ לָאָדָם כוּ'. וְהָרַמְבַּ"ם סִיֵּם, וְהֶאֱהִיל הַבַּיִת כוּ' וּכְמוֹ שֶׁכָּתַב הָרַ"ב בְּבָבָא שְׁנִיָּה. וּמַהֲרַ"ם פֵּרֵשׁ בְּחָצֵר שֶׁאֵין עָלָיו גַּג: {יד} <B> קְטַפְרֵס.</B> וְאַסְקֻפָּה דְּנָקַט, מִשּׁוּם כֵּלִים דְּקֹדֶם שְׁפִיכָה, שֶׁאִם נִשְׁפַּךְ בְּתוֹךְ הַבַּיִת טְמֵאִים. אֲבָל עַל הָאַסְקֻפָּה אֶפְשָׁר שֶׁלֹּא נִכְנַס כֻּלּוֹ בְּחִבּוּר אֲפִלּוּ שָׁעָה אַחַת. הָרַאֲבַ"ד. וְעַיֵּן תּוֹסְפוֹת יוֹם טוֹב: {טו} וְהָוֵי זוֹ וְאֵין צָרִיךְ לוֹמַר זוֹ. וְהָרֹא"שׁ פֵּרֵשׁ, בֵּין מַה שֶּׁיֵּשׁ מִן אַסְקֻפָּה לְתַחַת תִּקְרַת הַבַּיִת בֵּין מַה שֶּׁיֵּשׁ בַּחוּץ כֻּלָּהּ מְקוֹם מִדְרוֹן וְהַדָּם נִשְׁפָּךְ בְּכֻלָּהּ, נִמְצָא מִקְצָתוֹ תַּחַת הָאֹהֶל וּמִקְצָתוֹ חוּץ לָאֹהֶל, הַבַּיִת טָהוֹר, דְּאֵין קְטַפְרֵס חִבּוּר: {טז} וְאַף דְּבָשָׂר נַמִּי מַחֲלִיף, מִכָּל מָקוֹם נִכָּר בּוֹ חָרִיץ אוֹ גֻמָּא. גְּמָרָא. מַה שֶּׁאֵין כֵּן שֵׂעָר וְצִפֹּרֶן: 

~ פרק ג - משנה ד

{יז} וְיָד לְמֵת יָלֵיף לֵיהּ בַּגְּמָרָא. וְעַיֵּן תּוֹסְפוֹת יוֹם טוֹב: {יח} <B> כִּשְׁנֵי כוּ'.</B> וּסְבִירָא לֵיהּ יֵשׁ יָד לְפָחוֹת מִכַּזַּיִת. אִי נַמִּי בְּעֶצֶם שֶׁיֵּשׁ בּוֹ מֹחַ וּמִשּׁוּם שׁוֹמֵר. מַהֲרַ"ם: 

~ פרק ג - משנה ה

{יט} <B> דַּם תְּבוּסָה.</B> הֲלָכָה לְמֹשֶׁה מִסִּינַי דַּם הַמֵּת בִּרְבִיעִית, וְהַנָּזִיר מְגַלֵּחַ עָלָיו, וְחַיָּבִין עָלָיו עַל טֻמְאַת מִקְדָּשׁ וְקָדָשָׁיו. וּמִדִּבְרֵי סוֹפְרִים הוֹסִיפוּ דַּם תְּבוּסָה לְמַשָּׂא וּמַגָּע וְאֹהֶל לְבַד: {כ} <B> שְׁמִינִית כוּ'.</B> כְּלוֹמַר לַאֲפוֹקֵי רֻבּוֹ בְחַיָּיו, דְּלֹא גָזְרוּ בָזֶה. רַשִׁ"י: {כא} <B> שֶׁדָּמוֹ שׁוֹתֵת.</B> כְּלוֹמַר, שֶׁדֶּרֶךְ הַצָּלוּב שֶׁיְּהֵא דָּמוֹ שׁוֹתֵת. וְכֵן אֲבָל הַמֵּת כוּ', מִסְּתָמָא שֶׁדָּמוֹ מְנַטֵּף: {כב} דְּלֹא מִיבְטָל הַהוּא דִּלְאַחַר מִיתָה שֶׁהָיָה הַרְבֵּה. אֲבָל נוֹטֵף, קַמָּא קַמָּא בָּטֵל, וַאֲפִלּוּ הוּא מְרֻבֶּה בְּטֵלָה, שֶׁלֹּא נָפַל בְּיַחַד. רַשִׁ"י: {כג} אֲבָל מֵת מְטַמֵּא בִּמְנַטֵּף אֲפִלּוּ מֻנָּח בְּמִטָּה, דְּשָׁאנֵי מִטָּה דְּהוּא חָלוּל וְהַדָּם בּוֹקֵעַ וְיוֹרֵד וּמִתְאַסֵּף יַחַד. גְּמָרָא: 

~ פרק ג - משנה ו

{כד} וְהוּא הַדִּין דַּהֲוָה מָצֵי לְפָרֵשׁ בְּכֵלִים שֶׁמֻּנָּחִים בַּחֲלַל הַחַלּוֹן אוֹ הַפֶּתַח: {כה} <B>הַשִּׁדְרָה כוּ'. </B>אַף עַל פִּי שֶׁאֵין כַּזַּיִת בָּשָׂר: {כו} אוּלַי שֶׁסּוֹבֵר דְּרַבִּי יוֹסֵי לֹא פָלֵיג. אֲבָל אֵינִי יוֹדֵעַ מִנַּיִן לוֹ. וְהָרַמְבַּ"ם כָּתַב שֶׁאֵינוֹ הֲלָכָה: 

~ פרק ג - משנה ז

{כז} וְצָרִיךְ שֶׁיְּהֵא הֶחָלָל פָּנוּי טֶפַח, שֶׁאִם לֹא כֵן דְּהַטֻּמְאָה מְמַעֶטֶת אֶת הֶחָלָל טֶפַח, טֻמְאָה רְצוּצָה הִיא. הָרַ"א: {כח} פֵּרוּשׁ, בַּטָּמוּן בְּתוֹךְ הַקַּרְקַע. וְעַיֵּן תּוֹסְפוֹת יוֹם טוֹב: {כט} הָרַמְבַּ"ם. וְאָתֵי שַׁפִּיר דִּמְפָרֵשׁ נַמִּי לַמֵּבִיא אֶת הַטֻּמְאָה. וְהָרַ"שׁ שֶׁמְּפָרֵשׁ כֵּיצַד אַחוֹצֵץ וְלֹא אַמֵּבִיא כוּ', לֹא סִיֵּם כָּאן לַמֵּבִיא כוּ'. וְהָרַ"ב הִרְכִּיב שְׁנֵי הַפֵּרוּשִׁים וְלֹא דָק: {ל} סֻכָּה רֵישׁ פֶּרֶק ב'. וְעַיֵּן שָׁם בְּתוֹסָפוֹת: {לא} כְּלוֹמַר שֶׁיֵּשׁ בָּהֶם חוֹר גָּדוֹל. גְּמָרָא: 

^ פרק ד

~ פרק ד - משנה א

{א} <B> טְהוֹרִים.</B> דְּשָׁדִינַן לְעָבְיוֹ בָּתַר הָאֲוִיר לְקֻלָּא, וְלֹא בָתַר הַמִּגְדָּל לְחֻמְרָא. אֲבָל עוֹמֵד בַּבַּיִת, טְמֵאִים מִמַּה נַּפְשָׁךְ. וְסֵיפָא טֻמְאָה בְתוֹכוֹ הַבַּיִת טָמֵא, מַיְרֵי בֵּין בְּתוֹךְ חֲלָלוֹ בֵּין בְּתוֹךְ עָבְיוֹ, שֶׁדֶּרֶךְ טֻמְאָה לָצֵאת. מַהֲרַ"ם: {ב} דַּהֲוֵי לֵיהּ כְּכֹתֶל שֶׁהוּא לָאֲוִיר דִּלְקַמָּן בְּפֶרֶק ו' מִשְׁנָה ג' דְּנִדּוֹן מֶחֱצָה עַל מֶחֱצָה. וְרַבִּי יוֹסֵי מְדַמֵּי לֵיהּ לְכֹתֶל שֶׁבֵּין חָצֵר לַבַּיִת, וְרַבָּנָן לֹא מְדַמּוּ. וְעַיֵּן שָׁם. וַאֲפִלּוּ הָכִי מוֹדוּ הָתָם מִשּׁוּם דְּהַבַּיִת וְהֶחָצֵר חֲשׁוּבִין הֵן וְהַמְחִצָּה לְצֹרֶךְ שְׁנֵיהֶם, אֲבָל מְחִצַּת הַמִּגְדָּל לֹא נַעֲשָׂה בִּשְׁבִיל הֶחָצֵר וְהַבַּיִת, לְהָכִי לֹא שָׁדִינַן לֵיהּ בְּסֵיפָא בָּתַר בַּיִת לְטַמֵּא כֵּלִים שֶׁבְּעָבְיוֹ כִּי אִיכָּא טֻמְאָה בַּבַּיִת, דְּקָתָנֵי מַה שֶּׁבְּתוֹכוֹ טָהוֹר, וּמַשְׁמַע אֲפִלּוּ שֶׁבְּעָבְיוֹ. וּבָתַר מִגְדָּל נַמִּי לֹא שָׁדִינַן לֵיהּ, דְּמִגְדָּל לָא חֲשִׁיב מִשּׁוּם דְּמִטַּלְטֵל. וּבְתוֹךְ הָאֲוִיר דְּנָקַט, מִשּׁוּם רְבוּתָא דְּרַבִּי יוֹסֵי דְּכָל שֶׁכֵּן בַּבַּיִת דְּשָׁדִינַן בָּתַר בַּיִת דַּחֲשִׁיב טְפֵי מֵחָצֵר. מַהֲרַ"מ: {ג} <B> טָהוֹר.</B> וּבְפֶרֶק י' דְּכֵלִים דַּחֲשִׁיב כְּלֵי עֵץ הַבָּאִים בְּמִדָּה דְּבָעֵי צָמִיד פָּתִיל, הָנֵי מִלֵּי כְּשֶׁמְּכֻסֶּה בִכְלִי, אֲבָל כְּשֶׁדַּלְתוֹתָיו מְגוּפוֹת אוֹ מְכֻסֶּה בְנֶסֶר לֹא בָּעֵי צָמִיד פָּתִיל. וְעַיֵּן תּוֹסְפוֹת יוֹם טוֹב: {ד} וְאֵין הַפֵּרוּשׁ שָׁוֶה. שֶׁבֵּינוֹ לָאָרֶץ וּלְבֵין הַקּוֹרוֹת אַף שֶׁאֵין פּוֹתֵחַ טֶפַח רַק בְּאֶחָד מֵהֶן, אִם יֵשׁ פּוֹתֵחַ טֶפַח בֵּינוֹ לְבֵין הַקּוֹרוֹת הַטֻּמְאָה בּוֹקַעַת עַד כְּנֶגֶד הַמִּגְדָּל לְתַחְתָּיו, דְּאָדָם וְכֵלִים אֵינָן נַעֲשִׂים אֹהָלִים לְהַפְסִיק וּלְטַהֵר. וְכֵן כְּשֶׁיֵּשׁ פּוֹתֵחַ טֶפַח תַּחְתָּיו וְהַכֵּלִים לְמַעְלָה, בּוֹקַעַת לְמַעְלָה. אֲבָל שֶׁבֵּינוֹ לְבֵין הַכֹּתֶל אִם אֵין שָׁם פּוֹתֵחַ טֶפַח אַף עַל גַּב דְּאִיכָּא פּוֹתֵחַ טֶפַח בֵּינוֹ לָאָרֶץ וְלַקּוֹרוֹת, טְהוֹרִין: {ה} <B> טְהוֹרִין.</B> וְקָשֶׁה, אַמַּאי טְהוֹרִים כֵּלִים שֶׁתַּחְתָּיו, לֶהֱוֵי כְבִיב שֶׁהוּא קָמוּר תַּחַת הַבַּיִת. יֵשׁ לוֹמַר, שָׁאנֵי בִּיב שֶׁהוּא קָבוּעַ וּמְשַׁמֵּשׁ אֶת הַבַּיִת, לְכָךְ בָּטֵל לְגַבֵּי הַבַּיִת. מַהֲרַ"מ. וְעַיֵּן תּוֹסְפוֹת יוֹם טוֹב: {ו} דְּאֹהֶל בְּתוֹךְ אֹהֶל וְהַטֻּמְאָה תַחַת אֹהֶל הַפְּנִימִי, אֹהֶל הַחִיצוֹן טָמֵא, דְּצָמִיד פָּתִיל וְאֹהָלִים מַצִּילִים עַל הַטְּהוֹרִים מִלִּטַּמֵּא וְאֵין מַצִּילִים עַל הַטְּמֵאִין מִלְּטַמֵּא. הָרַמְבַּ"ם. וְדַוְקָא כְשֶׁהָאֹהֶל כֻּלּוֹ בְּתוֹךְ אֹהֶל. אֲבָל כְּשֶׁפִּי הָאֹהֶל חוּצָה, אֵין הַטֻּמְאָה נִכְנֶסֶת בָּאֹהֶל הַשֵּׁנִי:

~ פרק ד - משנה ב

{ז} <B> מְטַהֵר.</B> וְנִרְאֶה דְמוֹדֶה בְהָא דְפֶרֶק ז' מִשְׁנָה ג' הַמֵּת בַּבַּיִת כוּ', דְּהָתָם בְּמֵת שָׁלֵם דְּאֵין דֶּרֶךְ לְשָׂרְפוֹ וּלְנַתְּחוֹ פָּחוֹת מִכַּזַּיִת. תּוֹסָפוֹת. וְנִרְאֶה דְכָל זֶה בִּדְלָתוֹת נְעוּלִים. אֲבָל כְּשֶׁיֵּשׁ פּוֹתֵחַ טֶפַח פָּתוּחַ, מוֹדֶה אֲפִלּוּ בְכַזַּיִת, וּכְדִתְנַן פֶּרֶק ג' מִשְׁנָה ו' וּבְפֶרֶק י"ג. וְעַיֵּן תּוֹסְפוֹת יוֹם טוֹב: 

~ פרק ד - משנה ג

{ח} פָּתַח בְּמִגְדָּל וְסִיֵּם בְּתֵבָה. וְאֶפְשָׁר שֶׁרְצוֹנוֹ לוֹמַר תֵּבַת הַמִּגְדָּל. וְלֹא יָדַעְתִּי לָמָּה צָרִיךְ לְדַחוֹקֵי בְהָכִי. וְנִרְאֶה דְהָכִי נַמִּי אַשְׁמְעִינַן לְעִנְיַן מִקָּח וּמִמְכָּר: {ט} <B> טָמֵא.</B> פֵּרוּשׁ, שֶׁהַמִּגְדָּל מְמַלֵּא כָּל הַפֶּתַח וְאֵין בּוֹ פּוֹתֵחַ טֶפַח מִכָּל צַד לְמַעְלָה וּלְמַטָּה וּמִן הַצְּדָדִין, נִמְצָא שֶׁאֵין מָקוֹם לָצֵאת, הִלְכָּךְ הַטֻּמְאָה בּוֹקַעַת וְיוֹצֵאת דֶּרֶךְ דָּפְנֵי הַמִּגְדָּל, מִידִי דַהֲוֵי אַפִּתְחֵי בַיִת בִּזְמַן שֶׁהֵם נְעוּלִים. כֶּסֶף מִשְׁנֶה. וְעַיֵּן תּוֹסְפוֹת יוֹם טוֹב: 

^ פרק ה

~ פרק ה - משנה א

{א} <B> קְמוּרָה.</B> מְקֻבֶּבֶת. הָרַמְבַּ"ם. וְזֶה לְשׁוֹן כַּף נַחַת, דֶּרֶךְ עוֹשֵׂי תַנּוּרִים לְכַסּוֹת הַנֶּקֶב שֶׁל עָשָׁן מִלְּמַעְלָה וּלְפָתְחוֹ מִצְּדָדִין מִפְּנֵי הָרוּחַ וְהַגֶּשֶׁם: {ב} <B> בֵּית שַׁמַּאי אוֹמְרִים כוּ'.</B> וּמַיְרֵי בְּאֵין בָּעַיִן פּוֹתֵחַ טֶפַח, דְּאִי לָאו הָכִי לָמָּה לֹא תִכָּנֵס לַבַּיִת. דְּלֹא דָמֵי לַפֶּרֶק דִּלְעֵיל דְּאָמְרִינַן אֵין דֶּרֶךְ טֻמְאָה לִכָּנֵס, דְּהָכָא הֲרֵי נִכְנְסָה, אֶלָּא בִּדְלֵית לֵיהּ פּוֹתֵחַ טֶפַח מַיְרֵי. הָרַ"שׁ. וּמַיְרֵי נַמִּי בְּיֵשׁ בָּעַיִן טֶפַח עַל טֶפַח, דְּאִי לָאו הָכִי, אֲפִלּוּ טֻמְאָה בָּעַיִן טָהוֹר הַתַּנּוּר. וְנִרְאֶה לִי דְּמִדְּאוֹרַיְתָא לֹא עָיְלָא טֻמְאָה אֶלָּא דֶּרֶךְ פֶּתַח כְּלִי הֶעָשׂוּי לְהַכְנִיס וּלְהוֹצִיא, וְהָעַיִן אֵינוֹ עָשׂוּי לְהַכְנִיס, אֶלָּא דְרַבָּנָן גָּזְרוּ. וְסָבְרֵי בֵית שַׁמַּאי דִּכְעֵין דְּאוֹרַיְתָא תַקּוּן. וּבֵית הִלֵּל סָבְרֵי דְּלֹא גַזּוּר כֻּלֵּי הַאי. וּלְרַבִּי עֲקִיבָא לֵית לֵיהּ גְּזֵרָה זוֹ כְּלָל. וְעַיֵּן תּוֹסְפוֹת יוֹם טוֹב: 

~ פרק ה - משנה ג

{ג} <B> מַצֶּלֶת וְכוּ'.</B> וְאַף עַל פִּי שֶׁאֵין שָׁם צָמִיד פָּתִיל סְבִיבָהּ, דְּכֵלִים מַצִּילִים בְּצָמִיד פָּתִיל, וְאֹהָלִים בְּכִסּוּי. הָרַמְבַּ"ם. וְעַיֵּן תּוֹסְפוֹת יוֹם טוֹב: 

~ פרק ה - משנה ה

{ד} אַסְמַכְתָּא בְּעָלְמָא הוּא, שֶׁכָּל מַה שֶּׁעַם הָאָרֶץ אֵינוֹ נֶאֱמָן הוּא מִדְּרַבָּנָן: {ה} <B>הַחַטָּאת.</B> וְקָשֶׁה לָמָּה לֹא תְנַן נַמִּי עַל הַקֹּדֶשׁ כוּ', יֵשׁ לוֹמַר לְפִי שֶׁהַטַּעַם תָּלוּי בַּחַטָּאת שֶׁלֹּא יְהֵא כָּל אֶחָד שׂוֹרֵף פָּרָה לְעַצְמוֹ. אִי נַמִּי רְבוּתָא נָקַט דַּאֲפִלּוּ לַחַטָּאת נֶאֱמָנִים. מַהֲרַ"ם: {ו} וְקָשֶׁה, דְּהָא בְכָל הַכֵּלִים מְקַדְּשִׁים, וְאַמַּאי נָקַט כְּלֵי חֶרֶס. וְלַקֹּדֶשׁ פְּשִׁיטָא דְּכָל הַכֵּלִים שָׁוִים. וְנִרְאֶה לִי, דִּשְׁכִיחַ יוֹתֵר לְקַדֵּשׁ בִּכְלֵי חֶרֶס כִּדְמַשְׁמַע בְּכָל מַסֶּכֶת פָּרָה. אִי נַמִּי, לִרְבוּתָא נָקַט דְּאַף עַל פִּי שֶׁאֵין לוֹ טָהֳרָה בְּמִקְוֶה אֲפִלּוּ הָכִי נֶאֱמָנִים. וְעַיֵּן תּוֹסְפוֹת יוֹם טוֹב: 

~ פרק ה - משנה ו

{ז} <B> נְתוּנָה.</B> פֵּרוּשׁ, כְּפוּיָה. הָרַמְבַּ"ם: {ח} כְּלוֹמַר דְּאִלּוּ פְּקוּקָה לֹא הַוְיָא דוּמְיָא דִבְאֵר חֲלָקָה, וּמִשּׁוּם הָכִי לֹא מָצֵי לְמִתְנֵי וּפְקוּקָה. אֲבָל אֵין רוֹצֶה לוֹמַר דְּהַוְיָא כִשְׁלֵמָה דְּדִינָא כְדוּת שֶׁעַל הָאָרֶץ, דְּלֵיתָא, כְדִתְנַן בְּפֶרֶק ט' מִשְׁנָה ג' וְז' וְי"ב: {ט} <B> סְרִידָה.</B> שֶׁל בַּעֲלֵי בָּתִּים מַיְרֵי. דְּשֶׁל נַחְתּוֹמִין טָמֵא: {י} וְקָשֶׁה, כֵּיוָן דְּהַכַּוֶּרֶת פְּחוּתָה הַאֵיךְ מַצִּיל הַנֶּסֶר שֶׁעָלָיו, וַהֲרֵי הַטֻּמְאָה נִכְנֶסֶת בַּמָּקוֹם שֶׁהִיא פְּחוּתָה הוֹאִיל וְאֵינָהּ פְּקוּקָה: {יא}<B> טֶפַח.</B> וְכָל שֶׁכֵּן יוֹתֵר מִטֶּפַח. הָרַ"שׁ: {יב} וְשִׁעוּר לְשׁוֹן הַמִּשְׁנָה כָּךְ הוּא, שֶׁהַכֵּלִים אֵין מַצִּילִין אֶלָּא עִם דָּפְנוֹת אֹהָלִים עַד שֶׁיְּהֵא לָהֶן דְּפָנוֹת. וְעַיֵּן תּוֹסְפוֹת יוֹם טוֹב: {יג} וְרַק מִפְּנֵי אָרְכּוֹ וְרָחְבּוֹ הוּא בָא בְמִדָּה. וְעַיֵּן תּוֹסְפוֹת יוֹם טוֹב: 

~ פרק ה - משנה ז

{יד} <B> הַיְתֵדוֹת.</B> מִשּׁוּם טֻמְאָה שֶׁתַּחְתֶּיהָ נָקַט הָכִי: {טו} וְזֶה לְשׁוֹן הָרַמְבַּ"ם, וְיִתְדַּבֵּק בְּשִׁוּוּי פִּיו עִם צִדְדֵי הַבַּיִת אוֹ הָאֹהֶל. וְעַיֵּן סוֹף פֶּרֶק י': {טז} וְלִרְבוּתָא, דְּלֹא תֵימָא דַוְקָא מַה שֶּׁבְּתוֹכָהּ מַצֶּלֶת, דְּכֵיוָן דְּמִשּׁוּם אֹהֶל הִיא אַף עַל גַּבָּהּ מַצֶּלֶת: {יז} <B>קוֹרָה.</B> שֶׁיֵּשׁ בָּהּ פּוֹתֵחַ טֶפַח. הָרַמְבַּ"ם. וְעַיֵּן תּוֹסְפוֹת יוֹם טוֹב: 

^ פרק ו

~ פרק ו - משנה א

{א} <B> נוֹשְׂאִים כוּ'.</B> כֻּלַּהּ מַתְנִיתִין מַיְרֵי בְנוֹשְׂאִים בָּאֲוִיר וְלֹא בְּתוֹךְ הַבַּיִת. הָרַ"שׁ: {ב} <B> טְמֵאִים.</B> וַאֲפִלּוּ שֶׁלֹּא כְנֶגֶד הַטֻּמְאָה. הָרַמְבַּ"ם. דְּכֵיוָן שֶׁנַּעֲשׂוּ אֹהֶל הָוֵי כְמַאן דְּמָלֵי טֻמְאָה, שֶׁהֲרֵי מְטַמֵּא לְכָל הַכֵּלִים שֶׁתַּחְתָּיו, וַהֲרֵי כָל מַה שֶּׁעָלָיו הוּא כְנֶגֶד הַטֻּמְאָה: {ג} <B> טְמֵאִים.</B> דְּכֵיוָן שֶׁאֵינוֹ חוֹצֵץ וְהַטֻּמְאָה יוֹרֶדֶת שׁוּב נַעֲשֶׂה אֹהֶל עָלֶיהָ לְטַמֵּא כָּל מַה שֶּׁתַּחְתָּיו: {ד} <B> מְטַהֵר.</B> הַיְנוּ בְנָתוּן עַל מוֹט שֶׁאֵינוֹ כָעֳבִי הַמַּרְדֵּעַ, שֶׁלֹּא הֻזְקְקוּ הַנּוֹשְׂאִים לַטֻּמְאָה. הָרַ"שׁ. וּמִסְתַּבְּרָא דְפָלֵיג נַמִּי בְנָתוּן עַל אַרְבָּעָה כֵלִים. וּמַהֲרַ"מ כָּתַב דִּבְאַרְבָּעָה כֵלִים אֲפִלּוּ רַבִּי אֱלִיעֶזֶר מוֹדֶה, וּבְאַרְבָּעָה אֲבָנִים רַבָּנָן מוֹדוּ דְחוֹצֵץ, אֶלָּא בָאָדָם פְּלִיגֵי. רַבָּנָן סָבְרֵי כֵּיוָן דִּמְקַבֵּל טֻמְאָה הָוֵי כְּמוֹ כְלִי, וְרַבִּי אֱלִיעֶזֶר מְדַמֶּה לֵיהּ לִבְהֵמָה כֵּיוָן שֶׁיֵּשׁ בּוֹ רוּחַ חַיִּים: {ה} <B> כְּלֵי גְלָלִים כוּ'.</B> שֶׁאֵינָם בָּאִים בְּמִדָּה. דְּאִי לָאו הָכִי אֵינָן כְּכֵלִים אֶלָּא כְאֹהָלִים וְחוֹצְצִים. הָרַמְבַּ"ם: 

~ פרק ו - משנה ב

{ו} דְּאִי מִנּוֹשְׂאֵי הַמִּטָּה מִכֵּיוָן שֶׁנִּכְנַס הַמֵּת תַּחַת הַקּוֹרָה כְּבָר נִכְנְסָה הַטֻּמְאָה לְפֶתַח הַבַּיִת כוּ'. וְעַיֵּן תּוֹסְפוֹת יוֹם טוֹב: {ז} וְצָרִיךְ גַּם כֵּן שֶׁלֹּא יִהְיוּ מֻכְשָׁרִים: {ח} וְאִית בֵּיהּ קוֹצִים, דְּלֹא חֲזִי לְטִינָא לִדְרֹס בָּרֶגֶל, וְהוּא לַח, דְּלֹא חֲזִי לְהַסָּקָה. גְּמָרָא: {ט} וְאַף בְּלֹא בִטּוּל, כֵּיוָן דְּסוֹתֵם כָּל הַחַלּוֹן. וְדַעַת הָרַמְבַּ"ם נִרְאֶה דַּאֲפִלּוּ הָכִי בָּעֵי בִּטּוּל. וְעַיֵּן תּוֹסְפוֹת יוֹם טוֹב: 

~ פרק ו - משנה ג

{י} וְהוּא הַדִּין בֵּין בַּיִת לִרְשׁוּת הָרַבִּים אוֹ לְמָבוֹי, אֶלָּא נָקַט כַּאֲשֶׁר הָיוּ בָתֵּיהֶם בִּזְמַן הַמִּשְׁנָה שֶׁהָיוּ חֲצֵרוֹת לִפְנֵיהֶם וְגִנּוֹת לַאֲחוֹרֵיהֶם: {יא} <B>בְּתוֹכוֹ. </B>וְהִיא רְצוּצָה: {יב} הָרַ"שׁ. וְנִרְאֶה דִרְצוֹנוֹ לוֹמַר שֶׁסָּדוּק וּפָתוּחַ קְצָת לַבַּיִת, וְעַיֵּן רֵישׁ פֶּרֶק ז'. וְעַיֵּן תּוֹסְפוֹת יוֹם טוֹב: 

~ פרק ו - משנה ד

{יג} <B> בַּכֹּתֶל כוּ' טְמֵאִין.</B> דְּאֵין מַצִּיל מֵהַטֻּמְאָה אֶלָּא צָמִיד פָּתִיל אוֹ אֹהֶל אַחֵר, אֲבָל בְּלוּעִים בַּבִּנְיָן לֹא. הָרַמְבַּ"ם: {יד} <B> טְמֵאִין.</B> קָשֶׁה, מַאי שְׁנָא מִדִּלְעֵיל הַטֻּמְאָה בַכֹּתֶל מֶחֱצָה עַל מֶחֱצָה דַּחֲכָמִים מְטַהֲרִים הָעוֹמֵד מִלְּמַעְלָן. וְנִרְאֶה לִי דִטְפֵי שַׁיָּךְ לוֹמַר בַּכֹּתֶל שֶׁתִּכָּנֵס טֻמְאָה לַבַּיִת וְלֹא תִּתְפַּשֵּׁט לְמַעְלָה [שֶׁהַכֹּתֶל בָּנוּי לְצֹרֶךְ הַבַּיִת לְבַד] מַה שֶּׁאֵין כֵּן בְּמַעֲזִיבָה שֶׁבְּנוּיָה נַמִּי לַעֲלִיָּה. תּוֹסְפוֹת יוֹם טוֹב: 

~ פרק ו - משנה ה

{טו} דְּאִי אֶפְשָׁר לְיַשֵּׁב כְּרַבָּנָן, דְּהַשְׁתָּא בְמַעֲזִיבָה מֵחֶצְיָהּ וּלְמַטָּה הַבַּיִת טָמֵא, כָּל שֶׁכֵּן בֵּין הַקּוֹרוֹת. הָרַ"שׁ. וְעַל כָּל פָּנִים גַּם לְרַבִּי יְהוּדָה צָרִיךְ לְחַלֵּק בֵּין קוֹרוֹת לְמַעֲזִיבָה, דְּלֹא אָמְרִינַן בְּמַעֲזִיבָה רְצוּצָה כֵּיוָן דַּעֲשׂוּיָה לִסָּתֵר. וְעַיֵּן תּוֹסְפוֹת יוֹם טוֹב: {טז} דִּיֵּק מִלְּשׁוֹן הַכֹּל, וְלֹא קָתָנֵי בַיִת, מִכְּלָל דְּאַתַּרְוַיְהוּ שָׁדִינַן לַהּ. הָרַ"שׁ: {יז} כְּנֶפֶשׁ אֲטוּמָה דְּפֶרֶק ז', דְּמִן הַצְּדָדִים טָהוֹר, אֶלָּא דְבוֹקַעַת וְעוֹלָה בּוֹקַעַת וְיוֹרֶדֶת, וְהָכָא נַמִּי חֲדָא מִתַּרְתֵּי נָקַט. וְאֵין לוֹמַר כְּשֶׁיּוֹרֶדֶת נִמְצָא הַבַּיִת מַאֲהִיל וּמְמַלֵּא כָל הַבַּיִת, דְּהָא הָאֹהֶל חוֹצֵץ לְטַהֵר. וְעַיֵּן תּוֹסְפוֹת יוֹם טוֹב: {יח} וְקָשֶׁה, דְּמַתְנִיתִין הֲוָה לַהּ לְפָרֵשׁ כֵּן בְּהֶדְיָא. וְהָרַמְבַּ"ם פֵּרֵשׁ, בִּמְחִצָּה שֶׁל זְכוּכִית. וְעַיֵּן תּוֹסְפוֹת יוֹם טוֹב: {יט} <B> טָמֵא.</B> וַעֲלִיָּה טְהוֹרָה. הָרַ"שׁ: 

~ פרק ו - משנה ו

{כ} מִשּׁוּם דְּנַעֲשָׂה מֵאֵלָיו. מַהֲרַ"ם. וְעַיֵּן תּוֹסְפוֹת יוֹם טוֹב: {כא} אֲבָל אִם יֵשׁ בִּמְקוֹם הַטֻּמְאָה טֶפַח עַל טֶפַח בְּרוּם טֶפַח הָוֵי כְּקֶבֶר סָתוּם וּמְטַמֵּא כָל סְבִיבָיו. תּוֹסֶפְתָּא: 

~ פרק ו - משנה ז

{כב} וְקָשֶׁה, דְּהָא לְעֵיל בְּעַמּוּד הָעוֹמֵד בְּתוֹךְ כּוּךְ וּמְעָרָה אָמְרִינַן דְּבוֹקַעַת וְעוֹלָה, וּפְשִׁיטָא דְהֵם מְקֹרִים. וְעוֹד שֶׁהָרַ"ב כָּתַב לְעֵיל דְּהוּא הַדִּין לְעַמּוּד שֶׁבַּבַּיִת: {כג} <B> מְטַמֵּא.</B> אַף דִּבְכַמָּה דוּכְתֵּי מַשְׁמַע דְּטֻמְאָה תַחַת הַכְּלִי וּרְצוּצָה אֵינָהּ בּוֹקַעַת אֶלָּא כְנֶגֶד הַטֻּמְאָה, נִרְאֶה לִי דְהָכָא מַיְרֵי שֶׁהַטֻּמְאָה מְמַלְּאָה כָּל תַּחַת הָעַמּוּד, וְהַפֶּרַח בָּטֵל לְגַבֵּי עַמּוּד לְרַבִּי יוֹחָנָן בֶּן נוּרִי. מַהֲרַ"ם: {כד} <B> טְהוֹרִין.</B> שֶׁאֵין מְקוֹם הַפֶּרַח שֶׁאֵין שָׁם טֻמְאָה בָּטֵל לִקְצָתוֹ שֶׁיֵּשׁ שָׁם הַטֻּמְאָה כְּמוֹ שֶׁבָּטֵל לְגַבֵּי עַמּוּד. מַהֲרַ"ם: {כה} וְלֹא דָמֵי לְדִלְעֵיל מִשְׁנָה ה' טֻמְאָה בֵּין הַקּוֹרוֹת כוּ' כְּאִלּוּ הִיא אֹטֶם וּבוֹקַעַת כוּ' וְלֹא אָמְרִינַן הַכֹּל טָמֵא שֶׁתִּתְפַּשֵּׁט בְּכָל הָעֲלִיָּה אוֹ הַבַּיִת לְאַחַר שֶׁבּוֹקַעַת, דְּשָׁאנֵי הָכָא דְכֹתֶל בַּיִת בָּתַר בַּיִת שָׁדִינַן לֵיהּ וְלָא חֲשִׁיבָה רְצוּצָה לְגַבֵּי בַּיִת, כְּדִלְעֵיל מִשְׁנָה ג', עַיֵּן שָׁם. וְדַוְקָא נִפְתַּח, אֲבָל לֹא נִפְתַּח לֹא שַׁיָּךְ בְּטֻמְאָה רְצוּצָה לוֹמַר סוֹף טֻמְאָה לָצֵאת דֶּרֶךְ הַבַּיִת כוּ'. מַהֲרַ"ם. וְעַיֵּן תּוֹסְפוֹת יוֹם טוֹב: {כו} <B> וַחֲבֵרוֹ טָהוֹר.</B> כֵּיוָן דְּבַיִת גּוּפֵיהּ לֹא מִטַּמֵּא מִגּוּפֵיהּ אֶלָּא מִכֹּחַ פַּרְדַּסְקִים שֶׁאֶצְלוֹ, דַּי לָנוּ אִם נְטַמֵּא הַבַּיִת וְלֹא הַכֹּתֶל. מַהֲרַ"ם: 

^ פרק ז

~ פרק ז - משנה א

{א} דְּמַה שֶּׁכָּתוּב בַּסֵּיפָא מִפְּנֵי כוּ', קָאֵי נַמִּי אַרֵישָׁא, אֶלָּא דְּנָטַר עַד לְבַסּוֹף. מַהֲרַ"ם: {ב} <B> בָּתִּים.</B> שֶׁכֹּתֶל זֶה מַפְסִיק בֵּין שְׁנֵי הַבָּתִּים. הָרַ"שׁ: {ג} דְּאִי אֶפְשָׁר שֶׁיְּהֵא בָהּ חָלָל טֶפַח, שֶׁלֹּא תִתְקַיֵּם מִפְּנֵי זַעֲפַת הַיָּם. וְאוֹרְחָא דְמִלְּתָא נָקַט. וְכֹתֶל חָזָק בְּיוֹתֵר קוֹרֵא לָהּ שׁוּנִית. וְכֵן בְּסֵיפָא הֲוָה לֵיהּ לְמִתְנֵי נֶפֶשׁ שֶׁאֵין בָּהּ טֶפַח עַל טֶפַח, אֶלָּא שֶׁכָּךְ קוֹרֵא לָהּ נֶפֶשׁ אֲטוּמָה. מַהֲרַ"ם. וְעַיֵּן תּוֹסְפוֹת יוֹם טוֹב: {ד} וְהִקְשָׁה מַהֲרַ"ז וָורְמַיְזָ"א, מַאי שְׁנָא מִסּוֹף פֶּרֶק ו', כֵּלִים שֶׁתַּחַת הַפֶּרַח טְהוֹרִין. וּמַהֲרַ"ם פֵּרֵשׁ, שֶׁכֹּתֶל הַנֶּפֶשׁ הוּא כֹּתֶל הַסֻּכָּה מִצַּד אֶחָד, טְמֵאוֹת, כֵּיוָן דְּכָל כֹּתֶל הַנֶּפֶשׁ הוּא מִן הַקֶּבֶר וְחָשׁוּב כְּקֶבֶר סָתוּם וְהוּא דֹפֶן לַסֻּכָּה, אִם כֵּן נִכְנֶסֶת הַטֻּמְאָה לַסֻּכָּה. וְלִדְבָרָיו מַשְׁמַע דְּקָאֵי אַאִם הָיָה מְקוֹם הַטֻּמְאָה טֶפַח עַל טֶפַח: 

~ פרק ז - משנה ב

{ה} <B> הַנּוֹגֵעַ כוּ'.</B> בְּאֹהֶל שֶׁל פִּשְׁתָּן אַיְרֵי, שֶׁמִּטַּמֵּא טֻמְאַת אֹהָלִים. הָרַ"שׁ. וּכְלוֹמַר לַאֲפוֹקֵי שְׁאָר דְּבָרִים הַיּוֹצְאִין מִן הָעֵץ: {ו} דְּאִי לָאו הָכִי, אֲפִלּוּ הַנּוֹגֵעַ מֵאֲחוֹרָיו טָמֵא טֻמְאַת שִׁבְעָה, דְּאֵין הָאֹהֶל מִתְחַשֵּׁב. הָרַ"שׁ. וְעַיֵּן תּוֹסְפוֹת יוֹם טוֹב: {ז} <B> וְיוֹרָדֶת.</B> וְכֵלִים שֶׁתַּחַת הָרִדוּד טְמֵאִים, כֵּיוָן דְּאֵין אֹהֶל טֶפַח מַפְסִיק בֵּינָם לַטֻּמְאָה. מַהֲרַ"ם: {ח} <B> מַצִּיל.</B> וְאַף עַל פִּי שֶׁאֵין גַּגּוֹ עַל הָאֲרֻבָּה, שֶׁהָאֹהֶל מַצִּיל בְּכִסּוּי. הָרַמְבַּ"ם. וְעַיֵּן תּוֹסְפוֹת יוֹם טוֹב: 

~ פרק ז - משנה ג

{ט} <B> נִפְתַּח כוּ'.</B> אַף עַל פִּי שֶׁלֹּא חִשֵּׁב עָלָיו. תּוֹסֶפְתָּא: {י} <B> חָשַׁב.</B> הַיְנוּ בְדִבּוּר: {יא} דְּלֵית לְהוּ בְּרֵרָה. וְהָא דְכָתַב הָרַ"ב לְעֵיל דִּגְזֵרַת חֲכָמִים מַה שֶּׁמְּטַמֵּא כָּל הַפְּתָחִים, לָאו דַּוְקָא, דְּאִם לֹא כֵן הָא קַיְמָא לָן בִּדְרַבָּנָן יֵשׁ בְּרֵרָה, אֶלָּא רָצָה לוֹמַר שֶׁאֵינוֹ מְפֹרָשׁ בַּכָּתוּב אֶלָּא הוּא הֲלָכָה לְמֹשֶׁה מִסִּינַי. וְעַיֵּן תּוֹסְפוֹת יוֹם טוֹב: 

~ פרק ז - משנה ד

{יב} <B> טָהוֹר.</B> אֲפִלּוּ מֵת וְלָדָהּ בְּתוֹךְ מֵעֶיהָ, אֵינוֹ מְטַמֵּא עַד שֶׁיֵּצֵא לַחוּץ. הָרַ"שׁ. וְעַיֵּן תּוֹסְפוֹת יוֹם טוֹב שֶׁהֶאֱרִיךְ בָּזֶה: 

~ פרק ז - משנה ה

{יג} שֶׁאֵימָתַי לְפָרֵשׁ הוּא: {יד} וְקָשֶׁה, דַּהֲרֵי הָאִשָּׁה טְמֵאָה וּתְטַמֵּא אֶת הַוָּלָד טֻמְאַת עֶרֶב, וְהַיְנוּ שְׁנַיִם טְמֵאִים בְּמֵת דִּתְנַן בְּפֶרֶק קַמָּא. וְעוֹד טָמֵא מִמַּגַּע אִמּוֹ שֶׁהִיא טְמֵאָה טֻמְאַת לֵידָה. הָרַאֲבַ"ד. וְקֻשְׁיָא הַשְּׁנִיָּה יֵשׁ לוֹמַר, מַאי טָהוֹר, מִטֻּמְאַת מֵת. כֶּסֶף מִשְׁנֶה. וְקֻשְׁיָא הָרִאשׁוֹנָה, יֵשׁ לוֹמַר, מַאי טָהוֹר, מִטֻּמְאַת מַגָּע מֵת שֶׁהוּא טֻמְאַת שִׁבְעָה. וְעַיֵּן תּוֹסְפוֹת יוֹם טוֹב: {טו} לְשׁוֹן הָרַ"שׁ, דְּאֵין דֶּרֶךְ טֻמְאָה לִכָּנֵס, וְעוֹד דְּטָהֳרָה כוּ'. וְעַיֵּן תּוֹסְפוֹת יוֹם טוֹב: {טז} וְטַעֲמָא, דְּשָׁפִיר אֵינוֹ מַעֲלֶה וְלֹא מוֹרִיד, שֶׁאִם יָצְאוּ בְּבַת אַחַת אַף עַל פִּי שֶׁיִּהְיוּ בִּשְׁנֵי שְׁפִירִים מִכָּל מָקוֹם נוֹגְעִים זֶה בָּזֶה. וְאֵין טַעַם לוֹמַר שֶׁהַשְּׁפִירִים מַפְסִיקִים: {יז} עַיֵּן תּוֹסְפוֹת יוֹם טוֹב שֶׁהֶאֱרִיךְ כָּאן מִסֻּגְיָא דְּחֻלִּין דַּף ע"ב: 

~ פרק ז - משנה ו

{יח} <B>מְחַתְּכִין כוּ'</B>. דְּכָל זְמַן שֶׁלֹּא יָצָא לַאֲוִיר הָעוֹלָם, לָאו נֶפֶשׁ הוּא וְנִתָּן לְהָרְגוֹ וּלְהַצִּיל אֶת אִמּוֹ. רַשִׁ"י: 

^ פרק ח

~ פרק ח - משנה א

{א} וּבְמָקוֹם אַחֵר מְפָרֵשׁ עֲגָלָה: {ב} וְהוּא הַדִּין שִׁדָּה תֵּבָה כוּ' שֶׁאֵין מַחֲזִיקִין אַרְבָּעִים סְאָה כְּשֶׁנַּעֲשׂוּ אֹהָלִים. וְלֹא נַקְטֵיהּ מִשּׁוּם דְּאֵין דֶּרֶךְ לִקְבֹּעַ אוֹתָם לְאֹהֶל. וְהָא דְחוֹצְצִין נַמִּי כְּשֶׁמַּחֲזִיקִין אַרְבָּעִים סְאָה, דַּוְקָא עִם דְּפָנוֹת אֹהָלִים, כְּדִלְעֵיל פֶּרֶק ה' מִשְׁנָה ה'. מַהֲרַ"ם: {ג} וּבִתְנַאי גַּם כֵּן שֶׁיִּהְיוּ אֵלּוּ הַחַיּוֹת עוֹמְדוֹת דְּבוּקוֹת. הָרַמְבַּ"ם: {ד} הָרַמְבַּ"ם. וּבְנֻסְחַת אֶרֶץ יִשְׂרָאֵל, שֶׁיַּחְפֹּר בַּשִּׁבֳּלִים. וְזֶה לְשׁוֹנוֹ בְּחִבּוּרוֹ, הַחוֹטֵט בַּשִּׁבֳּלִים מָקוֹם לְקָטָן לְהַצִּילוֹ מִן הַשֶּׁמֶשׁ. עַד כָּאן. וּמַתְנִיתִין נָקְטָה בִּלְשׁוֹן נְקֵבָה, נִרְאֶה לִי שֶׁכֵּן דֶּרֶךְ הַנָּשִׁים לַעֲשׂוֹת כֵּן, וּלְפִי זֶה הַגִּרְסָא לִבְנָהּ. וְגִרְסַת הָרַ"ב לְבֵנָה, וּפֵרֵשׁ בַּעַל כַּף נַחַת, מְשִׂימִים לְבֵנָה עַל גַּבֵּי הַשִּׁבֳּלִים שֶׁלֹּא יוֹלִיכֵם הָרוּחַ, וּכְשֶׁמְּסִירָהּ נִשְׁאָר מְקוֹמָהּ כְּמוֹ אֹהֶל. וְהָרַ"ב לֹא דָק, שֶׁהֶעְתִּיק לְבֵנָה וּמְפָרֵשׁ כְּפֵרוּשׁ הָרַמְבַּ"ם. וְעַיֵּן תּוֹסְפוֹת יוֹם טוֹב: {ה} וְהָרַמְבַּ"ם כָּתַב, שֶׁמִּתְקַיְּמִים בִּימוֹת הַחַמָּה וְהַגְּשָׁמִים וּלְפִיכָךְ הֵם כְּמוֹ הַסְּכָכוֹת אִילָן שֶׁהוּא מֵסֵךְ עַל הָאָרֶץ: {ו} <B>טְהוֹרִים.</B> שֶׁלֹּא הֻכְשְׁרוּ. הָרַ"שׁ: 

~ פרק ח - משנה ב

{ז} וּלְפִי זֶה צָרִיךְ לוֹמַר שֶׁמִּצְטָרְפִין לְטֶפַח, שֶׁאֵין אֹהֶל פָּחוֹת מִטֶּפַח. וּמִשּׁוּם הָכִי צָרִיךְ שֶׁיִּהְיוּ יְכוֹלִין לְקַבֵּל מַעֲזִיבָה שֶׁלֹּא יִפֹּל דֶּרֶךְ אֲוִיר שֶׁבֵּינֵיהֶם. וְכָל זֶה מִדְּרַבָּנָן הוּא, דְּמִדְּאוֹרַיְתָא אֵין מִצְטָרְפִין כוּ'. הָרַ"שׁ. וְקָשֶׁה, לָמָּה עָרְבִינְהוּ בַהֲדֵי אִינָךְ דְּמִדְּאוֹרַיְתָא. לָכֵן נִרְאֶה כְפֵרוּשׁ הָרַמְבַּ"ם, דְּטַעֲמָא דְמַעֲזִיבָה הוּא מִפְּנֵי שֶׁאֹהֶל הַמֵּבִיא וְחוֹצֵץ צָרִיךְ שֶׁיְּהֵא חָזָק וּבָרִיא, וְאָז מֵבִיא וְחוֹצֵץ מִדְּאוֹרַיְתָא. וְנִרְאֶה דִסְבִירָא לֵיהּ דְּמַיְרֵי שֶׁיֵּשׁ בְּכָל עָנָף פּוֹתֵחַ טֶפַח. וְכֵן הוּא נַמִּי דַעַת הָרַ"ב, שֶׁכֵּן בְּפֶרֶק ז' דְּנָזִיר מִשְׁנָה ג' פֵּרֵשׁ, אֲבָנִים וְעֵצִים הַבּוֹלְטִים. וְכֵן בְּסוֹף פֶּרֶק ב' דְּנִדָּה כָּתַב, אֲבָנִים פְּרוּעוֹת. וְאֶפְשָׁר שֶׁיֵּשׁ נַמִּי קוֹצִים וּבַרְקָנִים רְחָבִים טֶפַח, כִּי גִדּוּלֵי כָל הָאֲרָצוֹת אֵינָם שָׁוִים. וְאָתֵי שַׁפִּיר נַמִּי מַה שֶּׁכָּתַב אֲבָל אִם אֵינָם יְכוֹלִים לִסְבֹּל, הַיְנוּ מִפְּנֵי שֶׁאֵינוֹ חָזָק וּבָרִיא, וְלֹא כְמוֹ שֶׁכָּתַבְתִּי לְעֵיל לְהָרַ"שׁ כְּדֵי שֶׁלֹּא יִפֹּל דֶּרֶךְ אֲוִיר, שֶׁאִם בִּיכוֹלָה לְקַבֵּל בֵּינוֹנִית מְבִיאִין, כָּל שֶׁכֵּן כְּשֶׁיְּכוֹלָה לְקַבֵּל הַרְבֵּה [צָרִיךְ לוֹמַר הָרַכָּה. בֵּית דָּוִד]. וְעַיֵּן תּוֹסְפוֹת יוֹם טוֹב: 

~ פרק ח - משנה ג

{ח} <B> וְאֵינָן.</B> אוֹ אוֹ קָתָנֵי. הָרַמְבַּ"ם: {ט} <B> טְמֵאִים.</B> פֵּרוּשׁ, מֻכְשָׁרִים. לְפִי שֶׁכַּאֲשֶׁר הָיוּ בַחַלּוֹן אוֹ שֶׁנַּעֲשָׂה מֵהֶן מְחִצָּה מִטַּמְּאוּ בְמֵת. הָרַמְבַּ"ם: {י} <B> מוּסָף.</B> לְפִי שֶׁאֵלּוּ כֻלָּן הֵן הֵן מֵאוֹתָן דְּרֵישָׁא שֶׁמְּבִיאִים וְחוֹצְצִים, מַה שֶּׁאֵין כֵּן רֵחַיִם דְּלֹא תָנֵי בְּרֵישָׁא. הָרַמְבַּ"ם. וְהָא דְלָא תָנָא בְרֵישָׁא רֵיחַיִם שֶׁל בְּהֵמָה, יֵשׁ לוֹמַר דְּתָנֵי וְשִׁיֵּר, אַף דְּתָנֵי אֵלּוּ. אִי נַמִּי יֵשׁ לוֹמַר דְּבִכְלַל שִׁדָּה תֵּבָה וּמִגְדָּל הֵם, וְשֶׁל אָדָם לֹא דָמוּ לְשִׁדָּה כוּ', דִּפְחוּתִים מֵאַרְבָּעִים סְאָה, לְהָכִי תַנְיֵהּ בְּסֵיפָא. מַהֲרַ"מ: 

~ פרק ח - משנה ד

{יא} דְּגָמְרִינַן אֹהֶל אֹהֶל מִמִּשְׁכָּן: 

~ פרק ח - משנה ה

{יב} וּמִכָּל מָקוֹם בִּכְלַל דּוֹלֵג יֵשׁ בְּהֵמָה וְחַיָּה, דְּאִם לֹא כֵן אַדְּתָנֵי עוֹף הַפּוֹרֵחַ אַמַּאי לֹא תָנֵי כְהַאי גַּוְנָא בִּבְהֵמָה וְחַיָּה: {יג} <B>הַפּוֹרֵחַ.</B> וְקָשֶׁה, לְמַאי דְּפֵרֵשׁ הָרַ"ב לְעֵיל וְהָעוֹף דַּוְקָא קָשׁוּר, אִם כֵּן אֲפִלּוּ אֵינוֹ פּוֹרֵחַ נַמִּי. וְאֵין לוֹמַר דְּאֵינוֹ קָשׁוּר וְאֵינוֹ פּוֹרֵחַ מֵבִיא וְאֵינוֹ חוֹצֵץ, דְּאִם כֵּן הֲוָה לֵיהּ לְמִתְנֵי בְמַתְנִיתִין ג'. וְאֵין לוֹמַר דְּאִין הָכִי נַמִּי דְּהָכָא אֲפִלּוּ כְשֶׁאֵינוֹ פּוֹרֵחַ, כְּמוֹ בְּטַלִּית וּסְפִינָה דַּהֲוֵי לָאו דַּוְקָא מִדְּתָנֵי סֵיפָא קָשַׁר כָּבַשׁ כוּ', הָתָם שָׁאנֵי, דְּתָנֵי בְהֶדְיָא קָשַׁר כָּבַשׁ, אֲבָל בְּעוֹף דְּלֹא תָנֵי לְעֵיל הַקָּשׁוּר יֵשׁ לוֹמַר דְּדַוְקָא הוּא, דְּשָׁכַן אֲפִלּוּ שֶׁאֵינוֹ קָשׁוּר מֵבִיא וְחוֹצֵץ, וְכִי פּוֹרֵחַ דַּוְקָא הוּא שֶׁאֵינוֹ מֵבִיא וְאֵינוֹ חוֹצֵץ: {יד} דְּאִי הַמֵּת נַמִּי בַּבַּיִת, מַאי טַעֲמָא דְרַבִּי יוֹסֵי. דְּדֹחַק לוֹמַר דְּבָעֵי אֹהֶל בַּיַּבָּשָׁה דּוּמְיָא דְמִשְׁכָּן. הָרַ"שׁ: 

~ פרק ח - משנה ו

{טו} <B> חָבִיּוֹת.</B> שֶׁל חֶרֶס. אִי נַמִּי כְאוֹתָן דְּרֵישׁ פֶּרֶק י' דְּכֵלִים: 

^ פרק ט

~ פרק ט - משנה א

{א} וּלְכָךְ חוֹצֶצֶת בִּפְנֵי הַטֻּמְאָה. מַהֲרַ"ם: {ב} בִּרְשׁוּת הָרַבִּים אוֹ בֶחָצֵר. מַהֲרַ"ם. וְכָתַב עוֹד, וְאַרְבָּעָה חִלּוּקִים תָּנֵי בָהּ בְּמֻטָּה עַל צִדָּהּ בַּפֶּתַח וּפִיהָ לַחוּץ. אֶחָד בִּשְׁלֵמָה וּמְחֻלְחֶלֶת וְאֵינָהּ גְּבוֹהָה מִן הָאָרֶץ טֶפַח. ב' בִּשְׁלֵמָה וּמְחֻלְחֶלֶת וּגְבוֹהָה טֶפַח. ג' בִּפְחוּתָה וְאֵינָהּ מְחֻלְחֶלֶת וְאֵינָהּ גְּבוֹהָה טֶפַח. ד' בִּפְחוּתָה וְאֵינָהּ מְחֻלְחֶלֶת וּגְבוֹהָה מִן הָאָרֶץ טֶפַח. וְאַחַר כָּךְ שׁוֹנֶה אַרְבַּע בָּבוֹת כָּאֵלּוּ בְּפִיהָ לִפְנִים, (וּבָבָא אַחַת בִּמְמַלְּאָה כָל הַבַּיִת וְאַחַת בְּעוֹמֶדֶת בְּתוֹךְ הַפֶּתַח. תּוֹסְפוֹת יוֹם טוֹב) וְאַרְבַּע בָּבוֹת בְּמֻטָּה עַל צִדָּהּ בָּאֲוִיר. וְאַרְבַּע בָּבוֹת בְּיוֹשֶׁבֶת עַל שׁוּלֶיהָ: {ג} כִּדְקָתָנֵי הָכָא בְּסֵיפָא טֻמְאָה בַּבַּיִת אֵין טָמֵא אֶלָּא הַבַּיִת וְלֹא הַכַּוֶּרֶת. מַהֲרַ"ם. וְהָכָא אַף עַל גַּב דְּאֵינָהּ צְמוּדָה פָּתִיל, הוֹאִיל וְאֵין לָהּ אֹהֶל מַאֲהִיל עַל פִּיהָ וְעַל הַטֻּמְאָה, מַצֶּלֶת כְּמוֹ בְּצָמִיד פָּתִיל: {ד} וּתְנַן נַמִּי לְעֵיל פֶּרֶק ה' מִשְׁנָה ה', הַכֵּלִים מַצִּילִין עִם דָּפְנוֹת אֹהָלִים, אֲבָל בְּלֹא דְפָנוֹת לֹא. הָרַ"שׁ. וְסִיֵּם מַהֲרַ"ם, כְּגוֹן זֹאת הַכַּוֶּרֶת שֶׁמֻּנַּחַת בְּתוֹךְ הַפֶּתַח וְלֹא אֵצֶל הַדֹּפֶן. וְכָל שֶׁכֵּן כְּשֶׁאֵינָהּ גְּבוֹהָה מִן הָאָרֶץ טֶפַח. דַּאֲפִלּוּ אֵצֶל הַדֹּפֶן לֹא מַצֶּלֶת, דְּאֵין אֹהֶל פָּחוֹת מִטֶּפַח. וּלְדַעַת הָרַמְבַּ"ם [עַיֵּן רֵישׁ פֶּרֶק ו' אוֹת ה']. דְּבָאִין בְּמִדָּה מַצִּילִין בְּלֹא דָפְנוֹת אֹהָלִים, צָרִיךְ לְחַלֵּק דְּהָכָא שֶׁהִיא מְחֻלְחֶלֶת מִגְרָע גָּרַע וְנִשְׁתַּוָּה לִכְלֵי גְלָלִים שֶׁאֵינָם בְּמִדָּה. וְעַיֵּן תּוֹסְפוֹת יוֹם טוֹב: {ה} מַשְׁמַע דְּכֵלִים שֶׁתַּחְתֶּיהָ בְתוֹךְ הַבַּיִת טְמֵאִים, וַאֲפִלּוּ הַטֻּמְאָה שֶׁלֹּא תַּחַת הַכַּוֶּרֶת, דְּכֵיוָן דְּטֻמְאָה מִתְפַּשֶּׁטֶת בַּבַּיִת עַל גַּבֵּי כָּל הַכַּוֶּרֶת שֶׁבִּפְנִים, בּוֹקַעַת כָּל תַּחְתֶּיהָ שֶׁבִּפְנִים, דְּאָדָם וְכֵלִים נַעֲשִׂים אֹהָלִים לְטַמֵּא וְלֹא לְטַהֵר. וְאַף עַל גַּב דִּתְנַן בְּפֶרֶק ד' מִשְׁנָה א' דְּכֵלִים שֶׁתַּחַת הַמִּגְדָּל הַכֵּלִים טְהוֹרִים, דְּשָׁאנֵי הָכָא שֶׁהַכַּוֶּרֶת מֻנַּחַת בַּפֶּתַח וְכֵיוָן שֶׁסּוֹף טֻמְאָה לָצֵאת דֶּרֶךְ שָׁם וְיֵשׁ פּוֹתֵחַ טֶפַח בֵּין הַכַּוֶּרֶת לַקּוֹרוֹת הָוֵי לֵיהּ כְּאִלּוּ הַטֻּמְאָה עַל הַכַּוֶּרֶת. מַהֲרַ"ם. וְעַיֵּן תּוֹסְפוֹת יוֹם טוֹב: {ו} וְדִיֵּק לִכְתֹּב הַנְּקָבִים, הַכֹּל בִּלְשׁוֹן רַבִּים, דִּמְחֻלְחֶלֶת פֵּרוּשׁוֹ שֶׁנְּקוּבָה לְפָחוֹת מִשְּׁתֵּי רוּחוֹתֶיהָ זֶה כְנֶגֶד זֶה כִּדְאִיתָא בַתּוֹסֶפְתָּא. וְנִרְאֶה לִי דְהָכִי גְמִירֵי לַהּ הֲלָכָה לְמֹשֶׁה מִסִּינַי. וְעַיֵּן תּוֹסְפוֹת יוֹם טוֹב: 

~ פרק ט - משנה ב

{ז} וְעַיֵּן מַה שֶּׁכָּתַבְתִּי בְּרֵישׁ פֶּרֶק ו' [אוֹת ב']: 

~ פרק ט - משנה ג

{ח} כְּלוֹמַר וּבְהָכִי מַיְרֵי מַתְנִיתִין. וּלְשׁוֹן מְחֻלְחֶלֶת פֵּרֵשׁ הָרַ"שׁ כְּמוֹ מְחֻלְחֶלֶת דְּפֶרֶק י' מִשְׁנָה ג' דְּכֵלִים. וְכָתַב מַהֲרַ"ם דְּאָתְיָא אֲפִלּוּ כְרַבָּנָן דְּהָתָם, דְּעַד כָּאן לֹא אָמְרֵי רַבָּנָן הָתָם דְּאֵינָהּ מַצֶּלֶת אֶלָּא בְחָבִית שֶׁל חֶרֶס שֶׁכֻּלָּהּ בַּבַּיִת וְאֵין לָהּ פֶּתַח אֶלָּא דֶרֶךְ הַמְּגוּפָה, הִלְכָּךְ לָא חֲשִׁיבָא סְתוּמָה מִלִּהְיוֹת טֻמְאָה קוֹדֶמֶת לְפִתְחָהּ כֵּיוָן דִּמְחֻלְחֶלֶת הִיא, אֲבָל הָכָא מוֹדוּ כֵיוָן שֶׁיֵּשׁ לוֹ פֶּתַח אַחֵר שֶׁהוּא עִקָּר. אִי נַמִּי, שָׁאנֵי חֶרֶס דְּיֵשׁ בּוֹ גֻמּוֹת וְאֵין פִּי הַמְּגוּפָה חָלָק כְּמוֹ כַוֶּרֶת שֶׁהוּא כְּלִי עֵץ שֶׁנִּסְתָּמִים יָפֶה וּמַצֶּלֶת לְכֻלֵּי עָלְמָא: {ט} <B>פְּחוּתָה.</B> בְּשׁוּלֶיהָ. מַהֲרַ"ם: {י} וְקָשֶׁה, מַאי נַפְקָא מִנַּהּ בְּמַאי שֶׁהַדְּפָנוֹת שְׁלֵמוֹת, אַכַּתִּי נַפְקָא הַטֻּמְאָה בַּפְּקָק שֶׁבְּשׁוּלֶיהָ דְּהָא לֹא מִהַדַּק, דְּמִהַדַּק אֲפוּצָה מִקַּרְיָא, וְאִם כֵּן הֵיכִי קָתָנֵי בְתוֹכָהּ אֵין טָמֵא אֶלָּא תוֹכָהּ. וְיֵשׁ לוֹמַר לְפִי מַה שֶּׁכָּתַבְתִּי לְעֵיל [אוֹת ו] דְּצָרִיךְ שֶׁיְּהֵא לְפָחוֹת שְׁנֵי נְקָבִים זֶה כְנֶגֶד זֶה, וּבְשׁוּלֶיהָ אֵין שְׁנֵי הַנְּקָבִים זֶה כְנֶגֶד זֶה דְּהַפֶּה הוּא לַחוּץ וְאֵינוֹ מַכְנִיס הַטֻּמְאָה אַדְּרַבָּה פִּיהָ לַחוּץ מְהַנְּיָא לְשֶׁלֹּא תִכְנֹס, וּלְפִיכָךְ סַגִּי הָכָא בִּפְקָק בְּעָלְמָא אַף עַל גַּב דְּאֵינוֹ מִהַדַּק, וְאֵין הַטֻּמְאָה נִכְנֶסֶת מִמֶּנָּה לַבַּיִת: {יא} הָרַ"שׁ. וְקָשֶׁה, דְּזֶה לֹא נִזְכָּר בַּמִּשְׁנָה. וּלְפִי מַה שֶּׁכָּתַבְתִּי לְעֵיל (אוֹת ד) דְּהַחִלְחוּל מַפְּקָא לַהּ מִתּוֹרַת אֹהֶל, אָתֵי שַׁפִּיר, דְּהָכִי קָאָמַר, בַּמֶּה דְּבָרִים אֲמוּרִים, בִּזְמַן שֶׁהִיא כְלִי מְחֻלְחֶלֶת, אֲבָל פְּחוּתָה דְלָאו כְּלִי הִיא, יֵשׁ לָהּ דִּין אֹהֶל, וּמִכָּל מָקוֹם דָּפְנוֹתֶיהָ שְׁלֵמוֹת בָּעִינַן, שֶׁלֹּא תִכָּנֵס הַטֻּמְאָה מִתּוֹכָהּ לַבַּיִת. וְקָאָמַר אוֹ אֲפוּצָה, כְּלוֹמַר אִי נַמִּי שֶׁאֵינָהּ פְּחוּתָה וְהִיא כְלִי אֲבָל אֵינָהּ מְחֻלְחֶלֶת אֶלָּא פְקוּקָה, דְּהַשְׁתָּא הָדְרָא לְדִין כְּלִי הַבָּאָה בְּמִדָּה שֶׁיֵּשׁ לָהּ דִּין אֹהֶל. וְעַיֵּן תּוֹסְפוֹת יוֹם טוֹב: {יב} וְצָרִיךְ טַעַם לָמָּה אֵינָהּ בּוֹקַעַת לְמַעְלָה כִּלְמַטָּה, שֶׁהֲרֵי הִיא רְצוּצָה. וְיֵשׁ לוֹמַר, דַּהֲוֵי דוּמְיָא דְאָדָם, שֶׁצַּד הָעֶלְיוֹן מַאֲהִיל כֵּיוָן שֶׁיֵּשׁ בַּחֲלָלוֹ טֶפַח, וְהוּא הַדִּין הָכָא. וְאַף עַל גַּב דִּבְאָדָם אֵינוֹ חוֹצֵץ, הַיְנוּ מִשּׁוּם דְּיֵשׁ לוֹ דִין כְּלֵי גְלָלִים דְּלֹא נַעֲשׂוּ אֹהֶל לְטַהֵר, מַה שֶּׁאֵין כֵּן בְּכַוֶּרֶת פְּחוּתָה דְהָכָא, דְּהוֹאִיל וּפְחוּתָה נַעֲשֵׂית אֹהֶל אַף לְטַהֵר, וּמִכָּל מָקוֹם לֹא נַפְקָא מִידֵי מַה שֶּׁהָיְתָה כְשֶׁהִיא כְלִי שֶׁהָיְתָה מַצֶּלֶת עַל מַה שֶּׁבְּתוֹכָהּ. וְעַיֵּן תּוֹסְפוֹת יוֹם טוֹב: {יג} לְפִי מַה שֶּׁכָּתַבְתִּי לְעֵיל [אוֹת ד] אֵין צָרִיךְ לָזֶה, דְּכִי הַוְיָא נַמִּי כְלִי יֵשׁ לָהּ כָּל הַדִּינִין הַלָּלוּ. וְכֵן בְּכָל דּוּכְתָּא דִּתְנִינַן כְּהַאי גַּוְנָא: {יד} <B> הַבַּיִת.</B> אֲפִלּוּ מַה שֶּׁתַּחַת הַכַּוֶּרֶת. וְהָכָא לֹא שַׁיָּךְ הַטַּעַם דִּלְעֵיל אוֹת ה', דְּהָכָא לָאו כְּלִי הוּא. אֶלָּא הַטַּעַם, שֶׁתַּחְתֶּיהָ שֶׁבַּבַּיִת בָּטֵל לְגַבֵּי הַבַּיִת וְהָוֵי כְּמוֹ בִּיב שֶׁהוּא קָמוּר תַּחַת הַבַּיִת דְּאֵין בּוֹ פּוֹתֵחַ טֶפַח וְאֵין בִּיצִיאָתוֹ טֶפַח, בְּמִשְׁנָה ז' פֶּרֶק ג'. מַהֲרַ"ם: {טו} <B> תּוֹכָהּ.</B> עַיֵּן מַה שֶּׁכָּתַבְתִּי לְעֵיל אוֹת י'. וּמַהֲרַ"ם הוֹסִיף וְזֶה לְשׁוֹנוֹ, תַּחְתֶּיהָ וְגַבָּהּ טְהוֹרִין כְּמוֹ בִּיב שֶׁיֵּשׁ בּוֹ וּבִיצִיאָתוֹ פּוֹתֵחַ טֶפַח, דְּהַבַּיִת טָהוֹר, וְתַחְתֶּיהָ שֶׁאֵין גְּבוֹהִים מִן הָאָרֶץ טֶפַח נַמִּי טְהוֹרִין. וְלֹא דָמִי [פֵּרוּשׁ, מַה שֶּׁתַּחַת הַכַּוֶּרֶת] לְבִיב [פָּחוֹת מִטֶּפַח] דְּטֻמְאָה בַּבַּיִת מַה שֶּׁבְּתוֹכוֹ טָמֵא, שֶׁבָּטֵל לְגַבֵּי בַּיִת הַקָּבוּעַ, אֲבָל הָכָא לֹא אָמְרִינַן דְּלִבַּטֵּל לְגַבֵּי תוֹכוֹ שֶׁל כַּוֶּרֶת הַמִּטַּלְטֶלֶת: 

~ פרק ט - משנה ה

{טז} הָרַ"שׁ. לִישְׁנָא דְמַתְנִיתִין ז' נָקְטֵי. וְעַיֵּן שָׁם דִּמְחֻלְחֶלֶת לָאו דַּוְקָא. וְעַיֵּן מַה שֶּׁאֶכְתֹּב אוֹת י"ז: 

~ פרק ט - משנה ז

{יז} וּמִמֵּילָא דִבְחִנָּם נָקַט נַמִּי אוֹ אֲפוּצָה. וּלְמַה שֶּׁכָּתַבְתִּי דִמְחֻלְחֶלֶת מוֹצִיאוֹ מִדִּין תּוֹרַת אֹהֶל דְּאִי לָאו הָכִי הָיְתָה חוֹצֶצֶת, אִם כֵּן בְּדַוְקָא קָתָנֵי מְחֻלְחֶלֶת, וְכֵן אוֹ אֲפוּצָה שֶׁעַל יְדֵי שֶׁהִיא אֲפוּצָה יֵשׁ לָהּ תּוֹרַת אֹהֶל וְחוֹצֶצֶת. וְעַיֵּן תּוֹסְפוֹת יוֹם טוֹב: {יח} הָרַ"שׁ. וַהֲוָה לֵיהּ לְמֵימַר נַמִּי וְכֵן בְּטֻמְאָה בְתוֹכָהּ: 

~ פרק ט - משנה ח

{יט} <B> גַּבָּהּ.</B> מַה שֶּׁהוּא מִבַּחוּץ: {כ} אוֹ תַחְתֶּיהָ: 

~ פרק ט - משנה ט

{כא} <B> הָיְתָה כוּ'.</B> הָכָא וּמַתְנִיתִין דִּלְקַמָּן בֵּין בִּשְׁלֵמָה בֵּין בִּפְחוּתָה בֵּין גְּבוֹהָה מִן הָאָרֶץ טֶפַח בֵּין אֵינָהּ גְּבוֹהָה. וְעַיֵּן תּוֹסְפוֹת יוֹם טוֹב: 

~ פרק ט - משנה י

{כב} וְעַיֵּן מַה שֶּׁכָּתַבְתִּי סוֹף פֶּרֶק ד' בְּכַיּוֹצֵא בָזֶה. וְהוּא הַדִּין הָכָא. וְכֵן כָּתַב הַכֶּסֶף מִשְׁנֶה: 

~ פרק ט - משנה יא

{כג} וְלֹא קָתָנֵי נַמִּי הָכָא תוֹכָהּ וְהָאֲוִיר טָהוֹר, דְּהָא פְּשִׁיטָא, כֵּיוָן דְּלֵיכָּא הָתָם אֹהֶל. מַהֲרַ"ם: {כד} <B> תּוֹכָהּ.</B> פֵּרוּשׁ, וְתוֹכָהּ: {כה} <B> הַכֹּל.</B> כָּל מַה שֶּׁהֻזְכַּר בְּרֵישָׁא. אֲבָל הָאֲוִיר שֶׁלֹּא כְנֶגֶד הַכַּוֶּרֶת לֹא הֲוֵי בִּכְלָל. מַהֲרַ"ם: 

~ פרק ט - משנה יב

{כו} וּלְפִי מַה שֶּׁכָּתַבְתִּי לְעֵיל דִּמְחֻלְחֶלֶת דַּוְקָא, הָכָא נַמִּי דַוְקָא. וְלֹא תַנְיֵהּ כֵּיוָן דִּכְבָר שָׁנָה לְעֵיל. וְהָרַמְבַּ"ם גָּרַס לֵיהּ בְּמִשְׁנָתֵנוּ גַם כֵּן. וְעַיֵּן תּוֹסְפוֹת יוֹם טוֹב: {כז} <B> וּפְקוּקָה.</B> אֵין חִלּוּק בֵּין פְּקוּקָה אוֹ לֹא, כֵּיוָן שֶׁמֻּנַּחַת בָּאֲוִיר. אֶלָּא לִרְבוּתָא נָקַט דַּאֲפִלּוּ הָכִי לֹא חָזְרָה לִהְיוֹת לָהּ תּוֹרַת כְּלִי. הָרַמְבַּ"ם. וְעַיֵּן תּוֹסְפוֹת יוֹם טוֹב: {כח} וְזֶה לְשׁוֹן הָרַ"שׁ, כֻּלֵּיהּ פִּרְקִין נַמִּי בְמַחֲזֶקֶת אַרְבָּעִים סְאָה אַיְרֵי, אֶלָּא דְהַשְׁתָּא אַשְׁמְעִינַן דְּרַבָּנָן פְּלִיגֵי וְסָבְרֵי. וְיֵשׁ לְדַקְדֵּק, מַאי שְׁנָא דְתָנָא הָכָא וּבְסָמוּךְ כְּדִבְרֵי חֲכָמִים, וּבְכָל הָנֵי דִלְעֵיל לֹא תָנֵי. עַד כָּאן. וְתֵרֵץ הַכֶּסֶף מִשְׁנֶה בְּשֵׁם הָרֹא"שׁ, דְּהָתָם בְּלָאו הָכִי תָנֵי תַרְתֵּי, פְּחוּתָה וַאֲפוּצָה, וְהָכָא דְלָא תָנֵי אֲפוּצָה תָנָא מַחֲזֶקֶת לְמִתְנֵי תַרְתֵּי דוּמְיָא דִלְעֵיל. אֲבָל מַהֲרַ"ם כָּתַב, דְּדַוְקָא כִּי מַנְּחָא בָּאֲוִיר פְּלִיגֵי חֲכָמִים, אֲבָל בַּבַּיִת לֹא. וְעַיֵּן תּוֹסְפוֹת יוֹם טוֹב: 

~ פרק ט - משנה יג

{כט} <B> כְּלִי.</B> אֵין רוֹצֶה לוֹמַר שֶׁהִיא שְׁלֵמָה, דְּהָא קָתָנֵי בְסֵיפָא בַּמֶּה דְּבָרִים אֲמוּרִים שֶׁהִיא כְלִי, וְלֹא אִצְטְרִיךְ תּוּ לְמִתְנֵי הָכָא כְמוֹ בְּבָבֵי דִלְעֵיל, אֶלָּא כְלִי דְהָכָא פֵּרוּשׁוֹ שֶׁיְּכוֹלָה לֵישֵׁב שֶׁלֹּא מְסֻמֶּכֶת, אֲבָל אִם אֵינָהּ יְכוֹלָה לֵישֵׁב אָז דִּינָהּ כְּמֻטָּה עַל צִדָּהּ וְאֵין טֻמְאָה נִכְנֶסֶת לָהּ. מַהֲרַ"ם. וְקָשֶׁה, דְּעַד הַשְׁתָּא נַמִּי לֹא אָיְרִינַן אֶלָּא בְּיֵשׁ לָהּ שׁוּלַיִם דְּהָא הָכִי קָתָנֵי בְּרֵישׁ פֶּרֶק דִּלְעֵיל בְּכֻלְּהוּ כֵּלִים הַבָּאִים בְּמִדָּה, וְכֵן בְּרֵישׁ פֶּרֶק ט"ו דְּכֵלִים, וְשָׁם פֵּרֵשׁ הָרַ"ב שֶׁיְּכוֹלִין לֵישֵׁב. אֲבָל בְּהָרַ"מ מַשְׁמַע דִּבְשִׁדָּה לֹא בָעִינַן אֶלָּא שֶׁיַּחֲזִיקוּ אַרְבָּעִים סְאָה לְפִי שֶׁהֵן עֲשׂוּיִין לְנַחַת וְלֹא הָוֵי דוּמְיָא דְשַׂק דְּמִטַּלְטֵל וְכוּ'. וּתְנַאי דְּיֵשׁ לָהֶן שׁוּלַיִם הוּא בִסְתָם כֵּלִים שֶׁכְּשֶׁיֵּשׁ לָהֶם שׁוּלַיִם וּמַחֲזִיקִים אַרְבָּעִים סְאָה חֶזְקָתָן שֶׁעֲשׂוּיִים לְנַחַת וְאִי לָאו הָכִי לֹא: {ל} וּלְקַמָּן גַּבֵּי חָבִית וְגַבֵּי קְדֵרָה. הָרַ"שׁ: {לא} <B> מְכֻסָּה.</B> וְאַף עַל גַּב דִּלְעֵיל בְּכַוֶּרֶת שֶׁמֻּטָּה עַל צִדָּהּ וְאֵין גְּבוֹהָה מִן הָאָרֶץ טֶפַח לֹא אָמְרִינַן דְּדֹפֶן הָעֶלְיוֹן חָשׁוּב אֹהֶל הֵיכָא דְּהַכַּוֶּרֶת שְׁלֵמָה, יֵשׁ לוֹמַר דְּהָתָם כֵּיוָן דְּדֹפֶן הַתַּחְתּוֹן פָּחוֹת מִטֶּפַח מִן הַקַּרְקַע חֲשִׁיב נַמִּי דֹפֶן הָעֶלְיוֹן כְּאִלּוּ הוּא פָּחוֹת מִטֶּפַח, כֵּיוָן דִּשְׁנֵיהֶם מִכְּלִי אֶחָד, אֲבָל הָכָא הַכְּפִישָׁה אֵינָהּ מִן הַכַּוֶּרֶת. וּכְפוּיָה עַל פִּיהָ נַמִּי אַף עַל פִּי שֶׁפִּיהָ פָּחוֹת מִטֶּפַח מִן הַקַּרְקַע, מִכָּל מָקוֹם שׁוּלֶיהָ הֵם לְמַעְלָה מִטֶּפַח וּמְבִיאִין הַטֻּמְאָה. וְכֵן כְּשֶׁהַטֻּמְאָה עַל גַּבָּהּ בּוֹקַעַת תַּחְתֶּיהָ וּמִתְפַּשֵּׁט מִתַּחְתֶּיהָ תַּחַת כָּל הָאֹהֶל, דְּנַעֲשֵׂית אֹהֶל לְטַמֵּא וְחוֹזֶרֶת וּבוֹקַעַת כְּנֶגֶד כֻּלָּהּ, דְּאֵינָהּ מַפְסֶקֶת, דְּאֵינָהּ נַעֲשֵׂית אֹהֶל לְטַהֵר. מַהֲרַ"ם: {לב} הָרַ"שׁ וּמַהֲרַ"ם. וְקָשֶׁה דִּבְפֶרֶק ה' מִשְׁנָה ו' תָּנֵי וְכַוֶּרֶת פְּחוּתָה וּכְפִישָׁה כוּ' טָמֵא, מַשְׁמַע דְּבִשְׁלֵמָה מַהֲנֵי כְפִישָׁה, וְהָא הָכָא מַיְרֵי בִּשְׁלֵמָה וְלֹא מַהֲנֵי הַכְּפִישָׁה. וּלְפִי מַה שֶּׁפֵּרַשְׁתִּי דְּהָכָא מַיְרֵי בִמְחֻלְחֶלֶת וּבְהָכִי נַפְקָא מִדִּין תּוֹרַת אֹהֶל, נִיחָא, דְּהָא דְתָנֵי הָתָם פְּחוּתָה לַאֲפוֹקֵי שְׁלֵמָה לְגַמְרֵי אֲבָל לֹא לַאֲפוֹקֵי שְׁלֵמָה בְשׁוּלֶיהָ וּמְחֻלְחֶלֶת בְּדָפְנוֹתֶיהָ: 

~ פרק ט - משנה יד

{לג} <B>בַּמֶּה דְבָרִים אֲמוּרִים כוּ'.</B> לֹא נַקְטֵיהּ לְרַבָּנָן מִשּׁוּם דִּינָא דְהַךְ בָּבָא, דִּלְדִידְהוּ בְאֵינָהּ גָּבוֹהַּ שָׁוֶה פְּחוּתָה וּפְקוּקָה לְבִזְמַן שֶׁהִיא כְלִי, אֶלָּא מִשּׁוּם דִּפְלִיגֵי הָכָא רַבִּי אֱלִיעֶזֶר וְרַבִּי שִׁמְעוֹן, נַקְטֵיהּ. אִי נַמִּי, מִשּׁוּם דִּבְהָיְתָה גְבוֹהָה יֵשׁ חִלּוּק כִּדְתָנֵי בְאִידָךְ בָּבָא. הָרַ"שׁ: {לד} <B> אֵין כוּ'.</B> בֵּין בִּפְחוּתָה וּבֵין בִּשְׁלֵמָה וּמַחֲזֶקֶת אַרְבָּעִים סְאָה. מַהֲרַ"ם. וְעַיֵּן תּוֹסְפוֹת יוֹם טוֹב שֶׁהֶאֱרִיךְ בְּטַעֲמַיְהוּ: {לה} <B> גְּבוֹהָה.</B> לְתַנָּא קַמָּא בִּפְחוּתָה, וּלְרַבִּי אֱלִיעֶזֶר וְרַבִּי שִׁמְעוֹן אַף בִּשְׁלֵמָה. מַהֲרַ"ם: {לו} כֵּיוָן דְּיֵשׁ אֹהֶל טֶפַח. וַאֲפִלּוּ פְּחוּתָה, כֵּיוָן דִּפְקוּקָה בְקַשׁ, קַשׁ נַמִּי חֲשִׁיב אֹהֶל כְּמוֹ כַוֶּרֶת הַקַּשׁ, רֵישׁ פֶּרֶק ח', וְכֵן הָעוֹשֶׂה מְקוֹם לְבֵנָה בַּשִּׁבֳּלִים. מַהֲרַ"ם: 

~ פרק ט - משנה טו

{לז} וְקָשֶׁה, אִי מַיְרֵי בִמְכֻסָּה כִּדְמוֹכַח סֵיפָא הָעֲשׂוּיָה כְמִין קַמְטְרָא, אִם כֵּן כְּמַאן דְּמָלֵי טֻמְאָה דָמְיָא וּתְהֵא בוֹקַעַת עַד הַתְּהוֹם כְּנֶגֶד כָּל הֶחָלָל. וְאֶפְשָׁר, כֵּיוָן דְּאַיְרֵי בְאָרוֹן הַבּוֹלֵט מִן הָהָר, חֲשִׁיב זֶה שֶׁאֵינוֹ כְנֶגֶד פִּיו כְּאִלּוּ הוּא מִן הָהָר, מִידִי דַהֲוֵי אַמַּעֲזִיבָה דְפֶרֶק ו' מִשְׁנָה ד', וּכְנֶגֶד פִּיו חָשׁוּב מִן הָאָרוֹן, וְטַעֲמָא מִשּׁוּם גּוֹלֵל וְדוֹפֵק, וּטְפֵי לֹא. וּבְסֵיפָא [דְּקָתָנֵי הָעֲשׂוּיָה כְּמִין קַמְטְרָא הַנּוֹגֵעַ בָּהּ מִכָּל מָקוֹם] טָמֵא, מַיְרֵי שֶׁנּוֹגֵעַ בַּחוּץ בַּדְּפָנוֹת, וְטָמֵא מִשּׁוּם גּוֹלֵל וְדוֹפֵק, כֵּיוָן דְּהַכִּסּוּי מְכַסֶּה כָּל עֳבִי הַדְּפָנוֹת, שַׁיָּךְ לָאָרוֹן וְלֹא לָהָר. מַהֲרַ"ם: {לח} הָרַ"שׁ. נִרְאֶה מִדִּבְרֵיהֶם דְּרַבִּי יְהוֹשֻׁעַ פָּלֵיג אַף אַרְחָבָה ִלְּמַעְלָה. וְהָכִי מִסְתַּבֵּר, דְּצָרָה מִלְּמַטָּן לֹא עֲדִיפָא מִהָיְתָה שָׁוָה. וְקָשֶׁה, דְּלֹא הֲוָה לֵיהּ לְתַנָּא לְחַלְּקוֹ לִשְׁתֵּי בָּבוֹת. וּלְפֵרוּשׁ הָרַמְבַּ"ם, רֵישָׁא דִּבְרֵי הַכֹּל הִיא [וְכֵן פֵּרֵשׁ הָרֹא"שׁ]. וְעַיֵּן תּוֹסְפוֹת יוֹם טוֹב: {לט} <B> מִטֶּפַח כוּ'.</B> כְּלוֹמַר, מִסּוֹף טֶפַח הַסָּמוּךְ לְקַרְקָעִית הָאָרוֹן וּלְמַטָּה מִמֶּנָּה, טָהוֹר. וּמִטֶּפַח פֵּרוּשׁוֹ וְכָל אוֹתָהּ טֶפַח דְּהַיְנוּ מִסּוֹף טֶפַח הַסָּמוּךְ לְקַרְקָעִית הָאָרוֹן וּלְמַעְלָה שֶׁהוּא כָּל הַטֶּפַח הַסָּמוּךְ לְקַרְקָעִית הָאָרוֹן, טָמֵא, [וְכָל שֶׁכֵּן לְמַעְלָה הֵימֶנּוּ שֶׁהוּא צִדֵּי הָאָרוֹן]. וְכַיּוֹצֵא בְזֶה הַלָּשׁוֹן עוֹד לְרַבִּי יְהוֹשֻׁעַ בְּסוֹף פֶּרֶק י"ב. וּבַתּוֹסֶפְתָּא מְסַיֵּם, שֶׁאֵין מַעֲלִין עוֹלוֹת גָּבֹהַּ מִן הָאָרֶץ טֶפַח. וְכָתַב הָרַ"שׁ בְּמַסֶּכֶת זְבָחִים, דְּדָרְשִׁינַן מִזְבַּח אֲדָמָה, שֶׁיְּהֵא מְחֻבָּר בָּאֲדָמָה, וְאִם הָיָה חָלָל טֶפַח תַּחְתָּיו חֲשִׁיב כְּמִלְּתָא אַחֲרִיתִי וְלֹא כִמְחֻבָּר: {מ} וַאֲפִלּוּ רְחָבָה מִלְמַטָּן וְצָרָה מִלְמַעְלָן וּכְמוֹ שֶׁכָּתַבְנוּ [אוֹת לח]. וְנִרְאֶה דְדִבְרֵי הַכֹּל הִיא. וְכֵן הַהִיא דִּגְלוֹסְקוֹס: {מא} וְרֵישָׁא מַיְרֵי שֶׁמִּקְצָת הַכִּסּוּי עַל מִקְצָת הַדְּפָנוֹת. וְקָשֶׁה לִי, אַמַּאי תָּנֵי הָכָא חוּץ מִמְּקוֹם פְּתִיחָתָהּ וְלֹא תָנֵי מִלְּמַעְלָן. וְעַיֵּן תּוֹסְפוֹת יוֹם טוֹב: 

~ פרק ט - משנה טז

{מב} כִּי הַהִיא דִתְנַן בְּפֶרֶק ב' דְּכֵלִים מִשְׁנָה ג' הַטְּהוֹרִים שֶׁבִּכְלֵי חֶרֶס. אִי נַמִּי, בִּסְתָם חָבִית שֶׁלֹּא הֻסְּקָה. הָרַ"שׁ: {מג} <B> מְכֻסָּה.</B> פֵּרוּשׁ, כְּמוֹ בְּמִשְׁנָה י"ג דְּהַיְנוּ בִכְפִישָׁה, וְהָכָא נַמִּי אַף דִּבְחָבִית שֶׁאֵינָהּ מְקַבֶּלֶת טֻמְאָה אַיְרֵי, מִכָּל מָקוֹם אֵין לָהּ דִּין אֹהֶל הוֹאִיל וְאֵינָהּ בָּאָה בְמִדָּה: {מד} וְתֵימַהּ, דְּהָא כְבָר פֵּרֵשׁ דְּאֵין כְּלִי מַצִּיל, וְאִם כֵּן אֵין צָרִיךְ לְטַעֲמָא דִבְחִבּוּרִין. וְעַל הַמַּהֲרַ"ם קָשֶׁה יוֹתֵר, שֶׁמְּסַיֵּם וְדַוְקָא כֵלִים בְּתוֹכָהּ שֶׁלֹּא כְנֶגֶד הַטֻּמְאָה שֶׁנּוֹגְעוֹת בָּהּ, אֲבָל כֵּלִים שֶׁאֵין נוֹגְעִין בְּגוּפָהּ שֶׁל חָבִית אֶלָּא בְכֵלִים שֶׁנּוֹגְעִין בָּהּ טְהוֹרִים. וְקָשֶׁה, אַמַּאי אֵין כָּל הַכֵּלִים מְקַבְּלִים טֻמְאָה מִפְּנֵי שֶׁהַטֻּמְאָה עַצְמָהּ מִתְפַּשֶּׁטֶת עֲלֵיהֶם שֶׁנִּכְנֶסֶת לְתוֹךְ פִּיהָ: {מה} כְּמוֹ שֶׁכָּתַב הָרַ"ב לְעֵיל מִשְׁנָה ב': 

^ פרק י

~ פרק י - משנה א

{א} <B> רַגְלוֹ.</B> לָאו דַּוְקָא רַגְלוֹ דַּהֲוֵי דָבָר הַמְקַבֵּל טֻמְאָה, דְּהוּא הַדִּין דָּבָר שֶׁאֵין מְקַבֵּל טֻמְאָה עֵרֵב אֶת הַטֻּמְאָה. וּמִשּׁוּם סֵיפָא דְּאֵין בָּאֲרֻבָּה כוּ' דְּהָתָם יֵשׁ חִלּוּק בֵּין רַגְלוֹ כוּ', נַקְטֵיהּ נַמִּי בְרֵישָׁא. מַהֲרַ"ם: {ב} <B> עֵרֵב כוּ'.</B> שֶׁאָדָם נַעֲשָׂה אֹהֶל לְטַמֵּא. הָרַמְבַּ"ם: 

~ פרק י - משנה ב

{ג} דְּהָכִי גְמִירֵי לְהוּ. גְּמָרָא סֻכָּה דַּף י"ח: 

~ פרק י - משנה ג

{ד} וְצָרִיךְ לוֹמַר דִּכְנֶגֶד הַטֻּמְאָה טָמֵא כְשֶׁקָּדְמָה הַטֻּמְאָה אֶת רַגְלוֹ, דְּלֹא תִקְשֶׁה הִלְכָתָא אַהִלְכָתָא: 

~ פרק י - משנה ד

{ה} קָשֶׁה, דְּמִי עָדִיף מִשֶּׁאִם הָיְתָה הַטֻּמְאָה בָעֲלִיָּה עַצְמָהּ כְּנֶגֶד אֲרֻבָּה. וְנִרְאֶה לְפָרֵשׁ, דְּהַכֹּל טָמֵא בֵּין מַה שֶּׁתַּחַת הַמַּאֲהִיל בֵּין מַה שֶּׁלְּמַעְלָה כְנֶגֶד אֲרֻבָּה. אִי נַמִּי, בֵּין מִלְּמַעְלָן וּבֵין מִלְּמַטָּן פֵּרוּשׁ שֶׁנְּתָנָן בִּשְׁתֵּיהֶן, וּלְכָךְ אַף עַל פִּי שֶׁטֻּמְאָה בַּבַּיִת גַּם עֲלִיָּה טְמֵאָה, דְּאֵין דָּבָר טָמֵא חוֹצֵץ וַהֲרֵי נִסְתְּמָה אֲרֻבָּה עֶלְיוֹנָה וּמְעָרֶבֶת אֶת הַטֻּמְאָה. הָרַ"שׁ: {ו} <B> טָמֵא.</B> הָכָא לֹא תָנֵי בֵּין לְמַעְלָה וּבֵין לְמַטָּה כְּמוֹ בְסֵיפָא, וְתָנֵי נַמִּי הָכָא מִמֶּנּוּ וּלְמַטָּה, וּבְסֵיפָא תָנֵי אֵין טָמֵא אֶלָּא תַחְתּוֹן. וְנִרְאֶה לִי דְּלֹא מָצֵי לְמִתְנֵי בֵּין, שֶׁיֵּשׁ בְּמַשְׁמַע שֶׁנָּתַן בִּשְׁתֵּיהֶן, וְאִם כֵּן הֵיכִי לִתְנֵי עֲלַהּ מִמֶּנּוּ וּלְמַטָּה טָמֵא וְלֹא יָדְעִינַן אִי מִתַּחְתּוֹן אִי מֵעֶלְיוֹן, אֲבָל הַשְׁתָּא דְתָנֵי סְתָמָא, נִיחָא, דְּפֵרוּשׁ, אִי נָתַן רַק בְּאֶחָד מֵאוֹתָן שְׁתֵּי מְקוֹמוֹת שֶׁשָּׁנִינוּ בְּרֵישָׁא וּבַאֲרֻבָּה שְׁנִיָּה לֹא נָתַן כְּלוּם, מִמֶּנָּה (מֵאוֹתָהּ שֶׁנָּתַן), אִם מִתַּחְתּוֹנָה וְאִם מֵעֶלְיוֹנָה, מִמֶּנּוּ וּלְמַטָּה טָמֵא. וּבְסֵיפָא לֹא מָצֵי לְמִתְנֵי מִמֶּנּוּ וּלְמַטָּן טָמֵא, מִשּׁוּם דַּאֲפִלּוּ נָתַן רַק בָּעֶלְיוֹנָה אֵין טָמֵא אֶלָּא תַחְתּוֹן, דְּכֵיוָן דְּאֵינָהּ בְּפוֹתֵחַ טֶפַח, אֲפִלּוּ טֻמְאָה כְנֶגֶד אֲרֻבָּה דַּי לָנוּ בָזֶה, דְּדָבָר שֶׁאֵינוֹ מְקַבֵּל טֻמְאָה שֶׁבָּעֶלְיוֹנָה מְעָרֵב הַטֻּמְאָה בְּכָל הַבַּיִת הַתַּחְתּוֹן בַּמָּקוֹם שֶׁטֻּמְאָה מֻנַּחַת שָׁם, אֲבָל לֹא חֲזִינַן כְּאִלּוּ הַטֻּמְאָה נַמִּי בָּעֲלִיָּה. מַה שֶּׁאֵין כֵּן בְּדָבָר הַמְקַבֵּל טֻמְאָה דַּחֲזִינַן כְּאִלּוּ הַטֻּמְאָה בָעֲלִיָּה, דְּדָבָר טָמֵא אֵינוֹ חוֹצֵץ. מַהֲרַ"ם: 

~ פרק י - משנה ה

{ז} <B> הַכֹּל כוּ'.</B> וּכְרַבִּי מֵאִיר דְּמִשְׁנָה ב'. הָרַ"שׁ. וְעוֹד יֵשׁ לוֹמַר כְּשֶׁקָּדְמָה הַטֻּמְאָה. וְכֵן מַשְׁמַע לִישְׁנָא דְמַתְנִיתִין הַטֻּמְאָה כוּ', נָתַן כוּ': 

~ פרק י - משנה ו

{ח} מִטַּעַם חִבּוּרִין כְּמוֹ שֶׁכָּתַב הָרַ"ב בְּסוֹף פֶּרֶק דִּלְעֵיל, וְעַיֵּן שָׁם. וְהָא דְתָנֵי בּוֹקַעַת וְעוֹלָה דְּמַשְׁמַע דְּשֶׁלֹּא כְנֶגֶד הַטֻּמְאָה טָהוֹר, הַיְנוּ בְּמַה שֶּׁחוּץ לַקְּדֵרָה. הָרַ"שׁ: {ט} <B> וְיוֹרֶדֶת.</B> לֹא שֶׁיּוֹרֶדֶת עַד הַתְּהוֹם, שֶׁהֲרֵי אֵינָהּ רְצוּצָה, אֶלָּא רְצוֹנוֹ לוֹמַר תַּחְתֶּיהָ עַד הָאָרֶץ, שֶׁאֵין כְּלִי טָמֵא חוֹצֵץ. וּמִכָּל מָקוֹם כֵּיוָן שֶׁאֵין עַל גַּבָּהּ טֶפַח עַל טֶפַח שֶׁהֲרֵי פְּתוּחָה לָאֲוִיר, אֵינוֹ מֵבִיא הַטֻּמְאָה לַצְּדָדִין. הָרַאֲבַ"ד. וְאִם תֹּאמַר, כְּשֶׁהַטֻּמְאָה תַחְתֶּיהָ הַוְיָא לַהּ רְצוּצָה וְתֵרֵד עַד הַתְּהוֹם. וְיֵשׁ לוֹמַר, כֵּיוָן דְּאֵין כְּלִי טָמֵא חוֹצֵץ הָוֵי לַהּ כְּאִלּוּ הִיא מְגֻלָּה. כֶּסֶף מִשְׁנֶה: {י} הָרַ"שׁ. וּלְשִׁיטְתַיְהוּ אָזְלֵי דְּמִשְׁנָה ה' פֶּרֶק ה'. אֲבָל הוּא דֹּחַק. וְעוֹד קָשֶׁה, דְּעַד כָּאן לֹא אָמְרִינַן הָתָם אֶלָּא בְכֵלִים הַטְּהוֹרִים אֲבָל לֹא בִמְקַבְּלֵי טֻמְאָה. וּמַהֲרַ"ם כָּתַב דְּגַב כְּלִי חֶרֶס מַצִּיל עִם דָּפְנוֹת אֹהָלִים, וַאֲרֻבָּה שֶׁבְּאֶמְצַע הַבַּיִת מִקְּרֵי דָפְנוֹת אֹהָלִים כִּדְמַשְׁמַע לְעֵיל פֶּרֶק ה'. וְעַיֵּן תּוֹסְפוֹת יוֹם טוֹב: 

~ פרק י - משנה ז

{יא} קָשֶׁה, דִּלְמַאי קָתָנֵי לַהּ, דְּמֵהֵיכִי תֵיתֵי דְתֶהֱוֵי עֲדִיפָא מִכְּשֶׁתַּעֲלֶה וְאֵין בָּהּ פּוֹתֵחַ טֶפַח. וּמַהֲרַ"ם כָּתַב דְּסָלְקָא דַעְתָּךְ אֲמֵינָא דִּכְשֶׁיֵּשׁ מִמֶּנָּה תַּחַת הַשְּׁקוֹף וְאֵינָהּ בְּפוֹתֵחַ טֶפַח אֵינָהּ מְבִיאָה הַטֻּמְאָה מֵאֹהֶל עֲרַאי לְאֹהֶל קֶבַע, אֲבָל הָכָא נִרְאֶה כְמוֹסִיף עָלָיו וְהָוֵי כִמְחֻבָּר לַשְּׁקוֹף וְהַכֹּל אֹהֶל אֶחָד, קָא מַשְׁמַע לָן דְּלֹא. וְעַיֵּן תּוֹסְפוֹת יוֹם טוֹב: 

^ פרק יא

~ פרק יא - משנה א

{א} צָרִיךְ לוֹמַר דְּאֵינוֹ יָכוֹל לְקַבֵּל מַעֲזִיבָה בֵּינוֹנִית. דְּאִי יָכוֹל לְקַבֵּל, אֲפִלּוּ סְכָכוֹת וּפְרָעוֹת מְבִיאִין טֻמְאָה לְרַבָּנָן דְּפֶרֶק ח' מִשְׁנָה ב'. מַהֲרַ"ם. וְעַיֵּן תּוֹסְפוֹת יוֹם טוֹב: 

~ פרק יא - משנה ב

{ב} <B> אַכְסַדְרָה כוּ'.</B> כָּל אַכְסַדְרָה הִיא פְּרוּצָה מֵרוּחַ רְבִיעִית וּסְתוּמָה מִשָּׁלֹשׁ רוּחוֹת, וְנִסְדְּקָה הַתִּקְרָה מֵהָרוּחַ הַפָּרוּץ עַד הַכֹּתֶל הַפְּנִימִי. כֶּסֶף מִשְׁנֶה. וְעַיֵּן תּוֹסְפוֹת יוֹם טוֹב: {ג} <B> נָתַן.</B> נִרְאֶה דְקָאֵי נַמִּי אַבַּיִת, דְּמַאי שְׁנָא: {ד} <B> טֶפַח.</B> דְּאִי גָבֹהַּ טֶפַח אָמְרִינַן גּוּד אַסִּיק הַקָּנֶה בַּסֶּדֶק וְעֵרֵב הַטֻּמְאָה, אֲבָל הַשְׁתָּא הַוְיָא לַהּ טֻמְאָה רְצוּצָה. מַהֲרַ"ם: 

~ פרק יא - משנה ד

{ה} <B> מַשְׁקִיף בְּעַד הַחַלּוֹן.</B> פֵּרוּשׁ, הָיָה אָדָם מַבִּיט מִן הַחַלּוֹן לְמַטָּה: 

~ פרק יא - משנה ה

{ו} <B> אֵינוֹ כוּ'.</B> וְלֹא אָמְרִינַן כֵּיוָן דְּטֻמְאָה עַל גַּבָּיו אֵינוֹ מַפְסִיק בֵּין הַטֻּמְאָה וּבָאָה טֻמְאָה תַחְתָּיו דְּאָדָם אֵינוֹ נַעֲשָׂה אֹהֶל לְטַהֵר וְיָבִיא הַטֻּמְאָה לַבַּיִת, לֹא אָמְרִינַן כֵּן, דַּחֲלַל גּוּפוֹ לָא חֲשִׁיב חָלָל. מַהֲרַ"ם: {ז} <B> מֵבִיא כוּ'.</B> דְּכֵיוָן שֶׁמַּאֲהִילָה טֻמְאָה עָלָיו הֲרֵי זֶה כְמַאֲהִיל עָלֶיהָ. הָרַמְבַּ"ם: 

~ פרק יא - משנה ז

{ח} וְאַף עַל גַּב שֶׁאֵין לוֹ אֹהֶל שֶׁחֲלָלוֹ טֶפַח, סָבַר רַבִּי מֵאִיר דְּמַמְשִׁיךְ הוֹאִיל (וְיֵשׁ בּוֹ) [וְרָחְבּוֹ] טֶפַח. רַשִׁ"י. אִי נַמִּי רַבִּי מֵאִיר לְטַעֲמֵיהּ דִּסְבִירָא לֵיהּ חוֹקְקִין לְהַשְׁלִים. תּוֹסָפוֹת: {ט} כְּדֵי לְמַעֵט בְּמַחֲלֹקֶת כָּתַב כֵּן. דְּאִי טֻמְאָה בִּפְנִים מוֹדֶה לְרַבִּי יוֹסֵי. וְעַיֵּן תּוֹסְפוֹת יוֹם טוֹב: 

~ פרק יא - משנה ח

{י} <B> יוֹצֵא.</B> וּמְכַסֶּה פִּי הֶחָדוּת. הָרַמְבַּ"ם: {יא} <B> הֶחָדוּת.</B> פֵּרוּשׁ, כָּל מַה שֶׁבֶּחָדוּת. הָרַ"מ: {יב} אִי נַמִּי, בִּמְנוֹרָה שֶׁל חֻלְיוֹת דְּלֹא הָוֵי חִבּוּר מִדְּאוֹרַיְתָא אֶלָּא דְרַבָּנָן גָּזְרוּ, וּלְכָךְ נִיחָא טַעֲמָא דְבֵית הִלֵּל דְּלֹא מַיְתֵי לַהּ הַפֶּרַח טֻמְאָה דְּיֵשׁ יָד לְהַכְנִיס וּלְהוֹצִיא, כֵּיוָן דְּשֶׁל פְּרָקִים הוּא לֹא גַזּוּר בִּכְהַאי גַּוְנָא כְשֶׁהִיא בֶחָדוּת. מַהֲרַ"ם. וּלְהָרַמְבַּ"ם בְּלָאו הָכִי לֹא קָשֶׁה מִידִי, דִּסְבִירָא לֵיהּ דִּבְגָדִים שֶׁנָּגְעוּ בְמֵת אֵינָן כַּמֵּת לְטַמֵּא בְאֹהֶל וּבְמַשָּׂא אֶלָּא לְטַמֵּא שִׁבְעָה בְמַגָּע. וְנָתַן טַעַם, שֶׁהַמַּשָּׂא בַמֵּת עַצְמוֹ אֵינוֹ מְפֹרָשׁ, וּבְאֹהֶל כְּתִיב אָדָם: {יג} <B> אַף כוּ'.</B> אַף עַל פִּי שֶׁנִּרְאֵית בֵּין הַכִּסּוּי וְהֶחָדוּת. הָרַמְבַּ"ם: 

~ פרק יא - משנה ט

{יד} <B> כְּפִישָׁה.</B> פֵּרוּשׁ, שֶׁהַכְּפִישָׁה מְכַסָּה חֲלַל הֶחָדוּת, וּשְׂפָתָהּ מְכַסָּה עֳבִי הַכְּתָלִים, וְהַשְׁתָּא קָאָמַר דְּכֵלִים שֶׁעַל עֳבִי הַכֹּתֶל אוֹ שֶׁבָּעֳבִי כְתָלָיו עַד הַתְּהוֹם טְהוֹרִים, וְקָמַשְׁמַע לָן דְּאַף עַל גַּב דְּאֵין בָּהֶם טֶפַח עַל טֶפַח בַּמָּקוֹם שֶׁמֻּנָּחִים הַכֵּלִים, לֹא אָמְרִינַן דַּהֲוֵי כְבִיב שֶׁאֵין בּוֹ פּוֹתֵחַ טֶפַח, דְּשָׁאנֵי הָכָא כֵיוָן שֶׁיֵּשׁ טֶפַח בַּדּוּת וְטָהוֹר, אִינְהוּ נַמִּי בָטְלֵי לְגַבֵּי דוּת וּטְהוֹרִים, וּלְהָכִי לֹא תָנֵי סְתָמָא טְהוֹרִים, דְּסָלְקָא דַעְתָּךְ דַּוְקָא כֵלִים שֶׁבִּכְתָלָיו טְהוֹרִים דְּהַכְּתָלִים בָּטְלֵי לְגַבֵּי חֲלַל הַדּוּת, אֲבָל כֵּלִים שֶׁתַּחַת הַכֹּתֶל שֶׁאֵינָן כְּנֶגֶד חֲלָלוֹ יִהְיוּ טְמֵאִים דְּטֻמְאָה בוֹקַעַת עַד הַתְּהוֹם כוּ', קָא מַשְׁמַע לָן דְּכֵיוָן דְּאֵינָהּ בּוֹקַעַת בַּכֹּתֶל אֵינָהּ בּוֹקַעַת תַּחְתָּיו. מַהֲרַ"ם: {טו} פֵּרוּשׁ, שֶׁאֵין צָמִיד פָּתִיל מַצִּיל מֵהַטֻּמְאָה שֶׁלֹּא תֵצֵא. אֲבָל קָשֶׁה, מָה עִנְיַן צָמִיד פָּתִיל לְכָאן. וּלְשׁוֹן הָרַמְבַּ"ם, שֶׁאֵין הָאֹהֶל שֶׁבְּתוֹךְ הַבַּיִת מוֹנֵעַ הַטֻּמְאָה. וְעַיֵּן תּוֹסְפוֹת יוֹם טוֹב: {טז} וּמַהֲרַ"ם פֵּרֵשׁ, בִּמְכֻסָּה בִכְפִישָׁה, וַאֲפִלּוּ הָכִי כֵלִים שֶׁבְּכֹתֶל הַדּוּת טְמֵאִים, וְלֹא דָמֵי לְמִגְדָּל בְּתוֹךְ הַבַּיִת דְּטֻמְאָה בַּבַּיִת כֵּלִים שֶׁבְּתוֹכוֹ וְשֶׁבִּכְתָלָיו טְהוֹרִים, דְּשָׁאנֵי הָכָא דְכָתְלֵי הַדּוּת הֵן קַרְקַע הַבַּיִת וּלְכָךְ כֵּלִים שֶׁבִּכְתָלָיו טְמֵאִים כְּמוֹ כֵלִים שֶׁתַּחַת שְׁאָר קַרְקָעִית הַבַּיִת שֶׁאֵין בִּמְקוֹמָן טֶפַח עַל טֶפַח: 

^ פרק יב

~ פרק יב - משנה א

{א} <B>שֶׁעַל גַּבָּיו כוּ'.</B> אֲבָל שֶׁבְּתוֹךְ הַתַּנּוּר (וְכָל שֶׁכֵּן תַּחְתָּיו) טְמֵאִים, מִידִי דַהֲוָה אַאֳכָלִין שֶׁגִּבְּלָן בְּטִיט. מַהֲרַ"ם: {ב} דִּכְהַאי גַוְנָא שֶׁהַטֻּמְאָה מִתְפַּשֶּׁטֶת סָבִיב לַתַּנּוּר מִכָּל צַד, אָמְרִינַן אֲפִלּוּ מִן הַצַּד אָדָם וְכֵלִים כְּמַאן דְּלֵיתַנְהוּ דָמֵי לְטַמֵּא וְלֹא לְטַהֵר, וּמִתְפַּשֶּׁטֶת הַטֻּמְאָה כָּל תַּחַת הַנֶּסֶר אֲפִלּוּ כְנֶגֶד פִּי הַתַּנּוּר, וְכֵיוָן שֶׁהַתַּנּוּר פָּתוּחַ נִכְנֶסֶת הַטֻּמְאָה לְתוֹכוֹ. מַהֲרַ"ם: {ג} כֵּיוָן דְּאֵין בֵּין פִּי הַתַּנּוּר לַנֶּסֶר טֶפַח, הָוֵי לֵיהּ כְּמִגְדָּל וְכַוֶּרֶת שֶׁבַּפֶּתַח וְאֵין בֵּין פִּיהֶם לַשְּׁקוֹף טֶפַח, דְּאֵין טֻמְאָה נִכְנֶסֶת לָהֶם, וְלֹא בָעֵי צָמִיד פָּתִיל אֶלָּא הֵיכָא דְאִיכָּא טֶפַח בֵּין פִּי הַכְּלִי לַגַּג שֶׁעָלָיו. אֲבָל בְּכֵלִים מוֹדֶה דְנַעֲשָׂה אֹהֶל לְטַמֵּא. וְתַנָּא קַמָּא סְבִירָא לֵיהּ דְּגָזְרוּ גַם בְּתַנּוּר, דְּלֹא לֵימְרוּ הַתַּנּוּר מַפְסִיק בֵּין הַטֻּמְאָה שֶׁלֹּא לַעֲבֹר לְצַד אַחֵר. מַהֲרַ"ם: {ד} <B> טְמֵאִים.</B> הַתַּנּוּרִים. וְכָל שֶׁכֵּן כֵּלִים שֶׁתַּחַת הַנֶּסֶר, דִּבְעוֹדֵף טֶפַח מַיְרֵי. הָרַאֲבַ"ד: 

~ פרק יב - משנה ב

{ה} וְטַעֲמָא, דִּכְשֶׁיֵּשׁ לָהּ לִזְבֵּז הוּא דַחֲשִׁיבָא לַחוֹץ וְחוֹצֶצֶת, אֲבָל כְּשֶׁאֵין לָהּ לִזְבֵּז לָא חֲשִׁיבָא וְאֵינָהּ חוֹצֶצֶת. הָרַ"שׁ. וְקָשֶׁה דִּבְמִשְׁנָה ו' פֶּרֶק ה' שָׁמְעִינַן דִּסְרִידָה שֶׁאֵין לָהּ גַּפַּיִם חוֹצֶצֶת וְלֹא כְשֶׁיֵּשׁ לָהּ גַּפַּיִם. וּמַהֲרַ"ם כָּתַב עַל פִּי הַתּוֹסֶפְתָּא, דְּמַיְרֵי בִסְרִידָה שֶׁאֵין לָהּ לִזְבֵּז דְּחַזְיָא לִשְׁכִיבָה, וְכָל הַמִּטַּמֵּא מִדְרָס מִטַּמֵּא טְמֵא מֵת, לְכָךְ אֵינָהּ חוֹצֶצֶת, אֲבָל כְּשֶׁיֵּשׁ לָהּ לִזְבֵּז (וְלֹא בְאַרְבַּע רוּחוֹתֶיהָ, דְּאִם לֹא כֵן טָמֵא מִטַּעַם כְּלִי קִבּוּל) דְּלֹא חַזְיָא לִשְׁכִיבָה, חוֹצֶצֶת, וְכֵיוָן דְּהַתַּנּוּר מֻקָּף צָמִיד פָּתִיל דָּמֵי לְנִדְבָּךְ הַנָּתוּן עַל גַּבֵּי אֲבָנִים דְּרֵישׁ פֶּרֶק ו'. וְעַיֵּן תּוֹסְפוֹת יוֹם טוֹב: {ו} <B> הַכֹּל כוּ'.</B> כְּלוֹמַר, הַכֹּל טָמֵא חוּץ מִכְּנֶגֶד אֲוִירוֹ שֶׁל תַּנּוּר. מַהֲרַ"ם: {ז} <B> אֲוִירוֹ כוּ'.</B> כְּלוֹמַר, עַל הַסְּרֵידָה אֲשֶׁר עַל אֲוִיר הַתַּנּוּר. לֹא עַל אֲוִיר הָעִגּוּל הַיּוֹצֵא מִפִּי הַתַּנּוּר. הָרַמְבַּ"ם: 

~ פרק יב - משנה ג

{ח} כֵּיוָן דְּהַזִּיז עָשׂוּי לְהַחֲזִיק חֹם הָאַמְבַּטִי, בָּטֵל הָאַמְבַּטִי לְגַבֵּיהּ טְפֵי מִלְּגַבֵּי נֶסֶר. מַהֲרַ"ם. וְעַיֵּן תּוֹסְפוֹת יוֹם טוֹב: 

~ פרק יב - משנה ד

{ט} מַשְׁמַע שֶׁנִּפְחַת מֵאֵלָיו. וְקָשֶׁה, דִּבְרֵישׁ פֶּרֶק דִּלְקַמָּן מְחַלְּקִין בֵּין עוֹשֶׂה לְנַעֲשָׂה. וְהָרַמְבַּ"ם וְהָרַ"שׁ כָּתְבוּ, סַנְדָּל שֶׁפָּחַת הַמַּעֲזִיבָה, שִׁעוּרוֹ בְּפוֹתֵחַ טֶפַח. נִפְחַת מֵאֵלָיו, שִׁעוּרוֹ בִּמְלֹא אֶגְרוֹף. וְכֵן כָּתַב מַהֲרַ"ם דְּמַתְנִיתִין דַּוְקָא בְּפָחַת וְלֹא בְנִפְחַת: {י} <B> הַכֹּל כוּ'.</B> הָעֲלִיָּה וְכָל מַה שֶּׁבָּהּ מִכֵּלִים. הָרַ"ם: {יא} <B> מוֹנִין כוּ'.</B> וְקָשֶׁה, דְּהָא תְנַן בְּפֶרֶק י' מִשְׁנָה ב' גַּבֵּי אֲרֻבָּה שֶׁאֵין בָּהּ פּוֹתֵחַ טֶפַח, טֻמְאָה בַּבַּיִת נָתַן אֶת רַגְלוֹ טְהוֹרָה. יֵשׁ לוֹמַר דְּמַיְרֵי כְשֶׁהַסַּנְדָּל נָתוּן בִּפְחַת מַעֲזִיבָה בְּחֶצְיָהּ שֶׁל מַטָּה, דְּנִדּוֹנֶת מֶחֱצָה עַל מֶחֱצָה כְּדִלְעֵיל בְּפֶרֶק ו' מִשְׁנָה ד', וַאֲפִלּוּ הַטֻּמְאָה כְנֶגֶד הַנֶּקֶב לֹא אָמְרִינַן עֵרֵב אֶת הַטֻּמְאָה, שֶׁכָּל דָּבָר שֶׁנִּכְנַס בָּעֳבִי הַמַּעֲזִיבָה וּמְמַלֵּא הַפְּחָת וְיוֹשֵׁב שָׁם, מֵהַתִּקְרָה הוּא חָשׁוּב, וְאֵין אוֹמְרִים בּוֹ עֵרֵב אֶת הַטֻּמְאָה. כֶּסֶף מִשְׁנֶה בְּשֵׁם הָרִי"ק. וְעַיֵּן תּוֹסְפוֹת יוֹם טוֹב: 

~ פרק יב - משנה ה

{יב} <B> מַעֲזִיבָה.</B> וְלֹא נְסָרִים. אֶלָּא דַחֲדָא נָקַט. רַשִׁ"י. וְעַיֵּן תּוֹסְפוֹת יוֹם טוֹב: {יג} שֶׁגּוּד אַסִּיק וְגוּד אַחִית הֲלָכָה לְמֹשֶׁה מִסִּינַי, וּבִתְנַאי שֶׁיְּהֵא רֹחַב הַקּוֹרָה טֶפַח וּבֵינֵיהֶן אֲוִיר טֶפַח. הָרַמְבַּ"ם: 

~ פרק יב - משנה ו

{יד} <B> כֻּלָּהּ.</B> אַף עַל פִּי שֶׁקְּצָתָהּ פְּחוּתָה מִטֶּפַח, מִפְּנֵי שֶׁקְּצָתָהּ מִקְצָת אֹהֶל הוּא. הָרַמְבַּ"ם. דְּאִם לֹא כֵן, לִתְנֵי מְבִיאָה אֶת הַטֻּמְאָה וְתוּ לֹא. כֶּסֶף מִשְׁנֶה: {טו} מִשּׁוּם דְּלֹא סַגִּי בְטַעֲמָא שֶׁהַמְרֻבָּע כוּ', דְּאִיהוּ גוּפֵיהּ קָשֶׁה מְנָלָן, לְכָךְ מֵבִיא מִקְּרָא. אַךְ תְּמֵהַנִי דְּהָיָה לוֹ לַהֲבִיאוֹ מִמְּלָכִים א' ז' כ"ג דְּקָדֵים: {טז} <B> אַרְבָּעָה.</B> וְקָשֶׁה, דִּלְגוּפֵיהּ לֹא אִצְטְרִיךְ, דִּכְשֶׁמָּדַד צַד אֶחָד לָמָּה לֵיהּ לִמְדֹּד עוֹד הַשְּׁלֹשָׁה צְדָדִים. וּלְאַשְׁמְעִינַן דִּמְרֻבָּע יָתֵר כוּ' אֵינוֹ בְמַשְׁמַע, דְּאִם כֵּן הֲרֵי זֶה בָּא לְלַמֵּד וְנִמְצָא לָמֵד: {יז} <B> רְבִיעַ.</B> דְּהָא כָל עִגּוּל שֶׁרָחְבּוֹ אַמָּה, הֶקֵּפוֹ שָׁלֹשׁ, וּמְרֻבָּע שֶׁל אַמָּה הֶקֵּפוֹ אַרְבַּע. רַשִׁ"י. וְעַיֵּן תּוֹסְפוֹת יוֹם טוֹב: 

~ פרק יב - משנה ז

{יח} כְּלוֹמַר, מִמְּקוֹם אֶמְצָעוֹ שֶׁמִּשָּׁם מִתְקַצֵּר וְהוֹלֵךְ וְנַעֲשֶׂה מָקוֹם חָלוּל: {יט} כְּלוֹמַר, וְאַף עַל פִּי שֶׁהַטֻּמְאָה אֵינוֹ בְּמָקוֹם שֶׁיֵּשׁ טֶפַח עַל טֶפַח: {כ} צָרִיךְ לוֹמַר דִּרְצוֹנוֹ לוֹמַר דְּהַתַּנָּא לֹא דָק, אֲבָל לְדִינָא אֵין צָרִיךְ עֶשְׂרִים וְאַרְבָּעָה מַמָּשׁ, רַק שֶׁיּוּכַל לְרַבֵּעַ תַּחְתָּיו טֶפַח עַל טֶפַח. דְּאִם לֹא כֵן הֵיכִי אָמְרִינַן לֹא דָק לְהָקֵל בְּשֶׁל תּוֹרָה. וְלַחֶשְׁבּוֹן הַמְדֻיָּק שֶׁל הָרַמְבַּ"ם אָתֵי שַׁפִּיר דִּבְדַוְקָא הוּא. עַיֵּן תּוֹסְפוֹת יוֹם טוֹב: 

~ פרק יב - משנה ח

{כא} וּכְשִׁיטְתֵיהּ בְּפֶרֶק י"א מִשְׁנָה ז'. וְרַבִּי יוֹסֵי וְרַבִּי יְהוֹשֻׁעַ בַּחֲדָא שִׁיטָה. וְעַיֵּן תּוֹסְפוֹת יוֹם טוֹב: {כב} <B> מִטֶּפַח כוּ'.</B> וְכַיּוֹצֵא בָזֶה מָצָאנוּ לוֹ בְּפֶרֶק ט' מִשְׁנָה ט"ו. וְעַיֵּן שָׁם: 

^ פרק יג

~ פרק יג - משנה א

{א} <B> הֵן.</B> מִפְּנֵי שֶׁיֵּשׁ כַּמָּה גַּוְנֵי בְלֹא הִסְפִּיק כִּדְאִיתָא בַתּוֹסֶפְתָּא, שֶׁלֹּא הָיָה לוֹ טִיט לְגָמְרָהּ אוֹ שֶׁקְּרָאוֹ חֲבֵרוֹ אוֹ שֶׁחָשְׁכָה לֵילֵי שַׁבָּת, לְכָךְ נָקַט לְשׁוֹן רַבִּים. נִרְאֶה לִי: {ב} אֵינוֹ נָכוֹן, דְּאֵין כָּל רָאשֵׁי אָדָם שָׁוִין: {ג} וְנִרְאֶה דְּלֹא גָרַס אֲבָל לְהוֹצִיא, אֶלָּא הָכִי גָרַס, וּלְהוֹצִיא. וְעַיֵּן תּוֹסְפוֹת יוֹם טוֹב: 

~ פרק יג - משנה ב

{ד} <B> הַתִּקְרָה.</B> פֵּרוּשׁ, תִּקְרַת הַבַּיִת אֲשֶׁר בָּנָה חוּצָה לָהּ. הָרַמְבַּ"ם:

~ פרק יג - משנה ד

{ה} וְקָשֶׁה, דְּלָמָּה יַעֲשֵׂהוּ מְפֻלָּשׁ. וְהָרַ"שׁ כָּתַב, שֶׁעוֹשֶׂה חוֹר בַּדֶּלֶת לְהַדְלִיק בּוֹ אֶת הַנֵּר וּלְהוֹצִיא מֵאוֹתוֹ הַחוֹר קָנֶה. וּלְשׁוֹן מַהֲרַ"ם, לְהוֹשִׁיט קָנֶה שֶׁל גַּרְדִי לַחֲבֵרוֹ: {ו} <B> כָּל שֶׁהוּא.</B> כְּשִׁעוּר תַּשְׁמִישׁ שֶׁרוֹצֶה לַעֲשׂוֹת בּוֹ. מַהֲרַ"ם: {ז} חוּץ מִקָּנֶה כוּ' הַנִּזְכָּרִים לְמַעְלָה. הָרַ"שׁ: 

~ פרק יג - משנה ה

{ח} <B> עַל יְדֵי.</B> פֵּרוּשׁ, עַל כֹּחַ. כְּמוֹ עַל יָד מִפְּקִידָה כוּ': {ט} וְאִם כֵּן לִהֲדַר נַמִּי פָּחוֹת מֵעֶצֶם כַּשְּׂעֹרָה. וְשֶׁמָּא הֲדַר תַּנְיָא לְמִחְשְׁבֵיהּ בַּהֲדֵי שֶׁרֶץ וּנְבֵלָה. וּמַהֲרַ"ם כָּתַב לְאַשְׁמְעִינַן דְּאִם לֵית בַּחֲדָא כַּשִּׁעוּר לְמַעֵט, כֻּלְּהוּ מִצְטָרְפִים לְמַעֵט וְלֹא אָמְרִינַן דְּמֵת וּנְבֵלָה מִצְטָרְפִים לְטַמֵּא וְלֹא לְמַעֵט, קָא מַשְׁמַע לָן דְּכָל שֶׁטֻּמְאָתוֹ וְשִׁעוּרוֹ שָׁוֶה, מִצְטָרֵף. טֻמְאָתוֹ וְלֹא שִׁעוּרוֹ, שִׁעוּרוֹ וְלֹא טֻמְאָתוֹ, אֵין מִצְטָרֵף: {י} הָרַ"שׁ. אֲבָל דַּעַת הָרַמְבַּ"ם דִּלְקַבֵּל טֻמְאָה אֵין שִׁעוּר אַף מִדְּאוֹרַיְתָא. וּלְהָכִי כָתַב בְּחִבּוּרוֹ פָּחוֹת מִכַּבֵּיצָה שֶׁאֵינָן מֻכְשָׁרִים: {יא} שְׁלֹשָׁה טְפָחִים. וְאַף דִּתְנַן פֶּרֶק ח' מִשְׁנָה ה' אֵלּוּ לֹא חוֹצְצִין הַזְּרָעִים וְהַיְרָקוֹת, יֵשׁ לוֹמַר דִּלְעִנְיַן אֹהֶל שָׁאנֵי, דְּאֵין נַעֲשֶׂה אֹהֶל כֵּיוָן דְּהָרוּחַ מְנַשְּׁבוֹ. תּוֹסָפוֹת: {יב} <B> שֶׁלֹּא כוּ'.</B> וּבַכְּפָרִים. כְּדִתְנַן בְּמִשְׁנָה ג' פֶּרֶק ג' דָּעֳקָצִין: 

~ פרק יג - משנה ו

{יג} <B> הַמֵּת.</B> קָשֶׁה, פְּשִׁיטָא, דִּבְלָאו טֻמְאָה שֶׁבַּבַּיִת אִיהוּ גוּפֵיהּ מֵבִיא הַטֻּמְאָה לַבַּיִת שֶׁאֶצְלוֹ. וְנִרְאֶה לִי כְּגוֹן שֶׁהַזַּיִת מֻנָּח בִּכְלִי חֶרֶס וּפוּמֵיהּ לְצַד הַבַּיִת שֶׁהַטֻּמְאָה בְתוֹכוֹ, וּכְלִי חֶרֶס גּוּפֵיהּ לֹא מְבַטֵּל לֵיהּ וְאֵינוֹ מְמַעֵט, וְסָלְקָא דַעְתָּךְ אֲמֵינָא דְהַכַזַּיִת יְמַעֵט כוּ'. מַהֲרַ"ם. וְעַיֵּן תּוֹסְפוֹת יוֹם טוֹב: {יד} <B> אֳכָלִים.</B> וְקָשֶׁה, אַמַּאי לֹא תָנֵי בְרֵישָׁא בַּהֲדֵי מְמַעֲטִין, כַּבֵּיצָה [אֳכָלִים] שֶׁלֹּא הֻכְשְׁרוּ. וּבְסֵיפָא לִתְנֵי אֵין מְמַעֲטִין אֳכָלִין שֶׁהֻכְשְׁרוּ, כְּמוֹ דְתָנֵי בְנִבְלַת עוֹף טָמֵא שֶׁהִכְשִׁירָהּ. וְשֶׁמָּא דָבָר פָּשׁוּט הוּא. וּבְנִבְלַת עוֹף טָמֵא אִצְטְרִיךְ לְאַשְׁמְעִינַן דְּלֹא הָוֵי כְנִבְלַת עוֹף טָהוֹר דְּלֹא בָעֵי הֶכְשֵׁר. מַהֲרַ"ם: {טו} כְּלוֹמַר, וְעַל יְדֵי כֵן חָזַר לִהְיוֹת כְּמוֹ גוּשׁ: 

^ פרק יד

~ פרק יד - משנה א

{א} <B> כָּל שֶׁהוּא.</B> בָּרוּר דְּכָל הֲבָאַת טֻמְאָה כָזוֹ שֶׁאֵינָהּ בְּאֹהֶל טֶפַח הַבָּרִיא, אֵינוֹ אֶלָּא מִדִּבְרֵיהֶם. הָרַמְבַּ"ם: {ב} הָרַ"שׁ. וּבֶעָרוּךְ הֶעְתִּיק, כָּל שֶׁמְּעֻקָּם מִכָּאן. וּפֵרוּשׁ גַּבְלִית, אוֹצָר: 

~ פרק יד - משנה ב

{ג} וְלֹא שֶׁיָּבִיא אֶת הַטֻּמְאָה לַבַּיִת, אֶלָּא שֶׁמֵּבִיא הַטֻּמְאָה שֶׁתַּחְתָּיו אֶל הַכֵּלִים שֶׁתַּחְתָּיו. וְקָא מַשְׁמַע לָן דְּלֹא אָמְרִינַן דְּזִיז בְּכָל שֶׁהוּא לְכָל דָּבָר. וְעַיֵּן תּוֹסְפוֹת יוֹם טוֹב: 

~ פרק יד - משנה ד

{ד} <B> שָׁלֹשׁ אֶצְבָּעוֹת.</B> כְּלוֹמַר פָּחוֹת מִטֶּפַח: {ה} <B> תַּחְתָּיו.</B> בְּזִיז שֶׁהוּא לְמַעְלָה מִשְּׁנֵים עָשָׂר טְפָחִים. הָרַאֲבַ"ד. דְּאִם לֹא כֵן הָיָה מֵבִיא אֶת הַטֻּמְאָה בְּכָל שֶׁהוּא. כֶּסֶף מִשְׁנֶה: 

~ פרק יד - משנה ה

{ו} דְּרַבִּי אֱלִיעֶזֶר לְטַעֲמֵיהּ דְּאָמַר לְעֵיל טֻמְאָה תַחַת הַזִּיז הַבַּיִת טָמֵא אַף עַל פִּי שֶׁאֵינוֹ אוֹכֵל בְּפוֹתֵחַ טֶפַח. הָרַ"שׁ. וּכְלוֹמַר, וְהָכִי נַמִּי מַחֲמִיר כָּאן בִּשְׁנֵי זִיזִין זֶה עַל גַּבֵּי זֶה, דְּהָא לְעֵיל פֵּרֵשׁ דְּהַתַּחְתּוֹן גָּבֹהַּ מִן הָאָרֶץ טֶפַח, וְאִם כֵּן לָאו בְּזִיז שֶׁעַל גַּבֵּי הַפֶּתַח מַיְרֵי. וְעַיֵּן תּוֹסְפוֹת יוֹם טוֹב: 

~ פרק יד - משנה ו

{ז} פֵּרוּשׁ, בֵּין הַתַּחְתּוֹן לָעֶלְיוֹן, לְכָךְ בּוֹקַעַת וְיוֹרֶדֶת. וְעַיֵּן תּוֹסְפוֹת יוֹם טוֹב פֵּרוּשׁ לַגִּרְסָא הַשְּׁנִיָּה: 

~ פרק יד - משנה ז

{ח} וּלְפִי מַה שֶּׁכָּתַבְתִּי שֶׁרַבִּי אֱלִיעֶזֶר לְטַעֲמֵיהּ מַתְנִיתִין דְּהָכָא כְּרַבִּי יְהוֹשֻׁעַ: {ט} <B>וְכֵן וְכוּ'.</B> וְכֵן בְּכָל הַחֲלֻקּוֹת הַשְּׁנוּיוֹת לְעִנְיַן הַזִּיזִין: 

^ פרק טו

~ פרק טו - משנה א

{א} וּמִיהוּ הָתָם לְעִנְיַן נְתוּנִים תַּחַת הַסֶּדֶק, וְאַשְׁמְעִינַן דְּלֹא אָמְרִינַן כְּאִלּוּ הַסָּגוֹס קָלִישׁ וְחָלוּל תַּחְתָּיו וְגוּד אַסִּיק. וְהָכָא לָאו בְּהָכִי מַיְרֵי אֶלָּא כְשֶׁטֻּמְאָה רְצוּצָה תַחְתֵּיהֶן אוֹ בֵינֵיהֶן, וְאַשְׁמְעִינַן דַּאֲפִלּוּ קָלִישׁ לְחוּד נַמִּי לֹא אָמְרִינַן. וְלֹא זוֹ אַף זוֹ קָתָנֵי. מַהֲרַ"ם. וְעַיֵּן תּוֹסְפוֹת יוֹם טוֹב: 

~ פרק טו - משנה ב

{ב} וּפֵרוּשׁ, מִשּׁוּם חִבּוּרִין נַמִּי לֵיכָּא, דַּהֲוֵי דְיִקְרַב לִדְיִקְרַב דְּטָמֵא טֻמְאַת עֶרֶב. וְאִם תֹּאמַר וְהָא כָל הַיּוֹצֵא מִן הָעֵץ אֵינוֹ מִטַּמֵּא טֻמְאַת אֹהָלִים כוּ'. דְּהָתָם לְשֶׁיְּהֵא אֹהֶל טָמֵא בְעַצְמוֹ אַף לְאַחַר שֶׁהוֹצִיאוּ הַמֵּת, וְהָכָא שֶׁהַמֵּת בְּתוֹכוֹ דַּהֲוֵי כְמָלֵא טֻמְאָה: 

~ פרק טו - משנה ג

{ג} <B> טֶפַח.</B> וּמִשּׁוּם סֵיפָא נָקַט. דִּלְגוּפֵיהּ לֹא אִצְטְרִיךְ, דְּכֵיוָן שֶׁתַּחַת עַצְמָהּ אֵינָהּ מְבִיאָה הַטֻּמְאָה אֶלָּא בוֹקַעַת, כָּל שֶׁכֵּן שֶׁאֵינָהּ מְבִיאָה אֶל הֶחָבִית שֶׁאֶצְלָהּ וַאֲפִלּוּ נוֹגַעַת בְּפוֹתֵחַ טֶפַח: {ד} וְהַתַּחְתּוֹנָה כְמַאן דְּלֵיתָא דָמֵי, וְאוֹתָהּ שֶׁעַל גַּבֶּיהָ מְבִיאָה הַטֻּמְאָה לְכָל מַה שֶּׁתַּחְתֶּיהָ וּבוֹקַעַת כְּנֶגְדָּהּ עַד לָרָקִיעַ, דְּאָדָם וְכֵלִים נַעֲשׂוּ אֹהָלִים לְטַמֵּא וְלֹא לְטַהֵר, וּלְכָךְ מֵבִיא הַטֻּמְאָה לְכָל שֶׁתַּחְתֵּיהֶן וְחוֹזֶרֶת וּבוֹקַעַת לְמַעְלָה, דְּאֵין נַעֲשִׂים אֹהָלִים לְהַפְסִיק. וְהָא דְלָא תָנֵי בְּמַתְנִיתִין לְמַעְלָה מֵהֶן, מִשּׁוּם דְּבִטְהוֹרוֹת נַמִּי שֶׁגְּבוֹהוֹת טֶפַח אַיְרֵי, דְּחוֹצְצוֹת, דִּבְחָבִיּוֹת שֶׁל שַׁיָּטִין וְכַיּוֹצֵא בָהֶן אַיְרֵי שֶׁסְּתוּמִין וּטְהוֹרִים לְגַמְרֵי, וְדָמֵי לְטַבְלָיוֹת שֶׁל שַׁיִשׁ דִּלְעֵיל וְלֹא לַכֵּלִים הַטְּהוֹרִים הָעֲשׂוּיִין לְקַבָּלָה דְּנַעֲשׂוּ אֹהָלִים לְטַמֵּא וְלֹא לְטַהֵר. מַהֲרַ"ם: 

~ פרק טו - משנה ד

{ה} <B> שֶׁבַּחֲצָץ.</B> פֵּרוּשׁ, שֶׁבַּאֲחוֹרֵי הַחֲצָץ. אֲבָל שֶׁבְּתוֹךְ הַחֲצָץ צָרִיךְ פּוֹתֵחַ טֶפַח: 

~ פרק טו - משנה ז

{ו} <B> וּבִטְּלוֹ.</B> וְאִם לֹא בִטְּלוֹ הָוֵי כִשְׁאָר חֲפָצִים הַמֻּנָּחִים בָּאֹהֶל. וְעַיֵּן תּוֹסְפוֹת יוֹם טוֹב: 

~ פרק טו - משנה ח

{ז} וְצָרִיךְ לוֹמַר דְּאָזֵיל בְּשִׁדָּה תֵבָה וּמִגְדָּל. דְּאִי לָאו הָכִי, כֵּיוָן שֶׁיֵּשׁ אַרְבַּע מְעָרוֹת לְאַרְבַּע רוּחוֹת, כְּבָר נִטְמָא. הָרַשְׁבַּ"ם: {ח} דְּגָזְרוּ כְּדֵי שֶׁלֹּא יַרְגִּילוּ אוֹכְלֵי טָהֳרוֹת לִקְרַב אֶצְלוֹ וְיִפְשֹׁט יָדוֹ וְיַאֲהִיל וְלָאו אַדַּעְתֵּיהּ. אֲבָל בַּחֲצַר הַקֶּבֶר יֵשׁ הֶכֵּר. רַשִׁ"י. וְעַיֵּן תּוֹסְפוֹת יוֹם טוֹב שֶׁהֶאֱרִיךְ בָּזֶה כְּפִי מַסְקָנַת הַגְּמָרָא: {ט} וְקָשֶׁה, דְּאִם כֵּן הַיְנוּ עוֹמֶדֶת. אֶלָּא סֵיפָא שֶׁהַקּוֹרָה שׁוֹכֶבֶת וְרֹאשָׁהּ נִכְנָס לְתוֹךְ הַקֶּבֶר נַעֲשֶׂה לוֹ גוֹלֵל, וְרֵישָׁא שֶׁהִיא עוֹמֶדֶת אוֹ מֻטָּה וְסוֹמֶכֶת עַל הַקֶּבֶר, כָּל הַקּוֹרָה צְרִיכָה לְרֹאשָׁהּ הַתַּחְתּוֹן שֶׁהוּא גוֹלֵל, לְפִיכָךְ כָּל שֶׁהוּא כְנֶגֶד הַקֶּבֶר, טָמֵא. דְּמֻטָּה פֵּרוּשׁ זְקוּפָה קְצָת. אֲבָל כְּשֶׁהִיא שׁוֹכֶבֶת אֵינוֹ כֵן, וּמַה שֶּׁעָתִיד לָקֹץ אֵינוֹ חִבּוּר. הָרַאֲבַ"ד. וְעַיֵּן תּוֹסְפוֹת יוֹם טוֹב: 

~ פרק טו - משנה ט

{י} כָּל זְמַן שֶׁהוּא מְחֻבָּר לַקֶּבֶר. וּבְמִשְׁנָה ז' פֶּרֶק קַמָּא דְעֵרוּבִין פֵּרֵשׁ הָרַ"ב דְּאַף לְאַחַר שֶׁפֵּרֵשׁ מְטַמֵּא: {יא} <B> בְּהֵמָה.</B> שֶׁכְּפָתָהּ. דְּאִם לֹא כֵן הֲרֵי הִיא הוֹלֶכֶת וְאֵין כָּאן גּוֹלֵל. כֶּסֶף מִשְׁנֶה: 

~ פרק טו - משנה י

{יב} וְרֵישׁ פֶּרֶק דִּלְקַמָּן מְפָרֵשׁ אֲפִלּוּ שֶׁלֹּא בְחִבּוּרִין. וְהָרַמְבַּ"ם כָּתַב, כְּשֶׁנִּטְמָא הָאָדָם בְּמֵת עַל יְדֵי אֹהֶל אוֹ עַל יְדֵי נְגִיעָה, וְנָגַע אַחַר כָּךְ בְּכֵלִים, טְמֵאִים. אֲבָל אִם הֶאֱהִיל עַל הַכֵּלִים אֵין מְטַמֵּא אוֹתָן, אִם לֹא שֶׁהֶאֱהִיל בְּיָדוֹ אַחַת כוּ': {יג} <B> טְהוֹרִים.</B> וְאַף עַל גַּב דְּהָאָדָם טָמֵא, דְּכֻלָּן מְבִיאִין טֻמְאָה עַל עַצְמָן בְּכָל שֶׁהוּא, מִיהוּ אֵינוֹ מֵבִיא אֶת הַטֻּמְאָה בְּפָחוֹת מִטֶּפַח. מַהֲרַ"ם: {יד} <B> אִם כוּ'.</B> לְפִי שֶׁקָּטָן בֶּן יוֹמוֹ מִטַּמֵּא טְמֵא מֵת, וְאֶפְשָׁר שֶׁיִּהְיֶה נַעַר קָטָן. הָרַמְבַּ"ם. וּכְלוֹמַר דְּפוֹתֵחַ טֶפַח בְּאָדָם בֵּינוֹנִי מְשַׁעֲרִינַן: 

^ פרק טז

~ פרק טז - משנה א

{א} <B> הַמִּטַּלְטְלִין.</B> נָקַט מִטַּלְטְלִין מִשּׁוּם שֶׁלֹּא גָזְרוּ אֶלָּא עַל הָאָדָם הַנּוֹשְׂאָן. אֲבָל בְּפוֹתֵחַ טֶפַח אֲפִלּוּ מְחֻבָּרִין נַמִּי, כְּמוֹ אִילָן הַמֵּסֵךְ. וְהָא דִזְרָעִים כוּ' אֵין מְבִיאִין, מִשּׁוּם דְּאֵין בָּהֶם מַמָּשׁ דַּהֲוֵי כְמוֹ כִּפַּת הַבָּרָד כוּ'. תּוֹסָפוֹת: {ב} לְהָבִיא טֻמְאָה עַל אֲחֵרִים. רַשִׁ"י: {ג} וּמַרְדֵּעַ בַּר קִבּוּלֵי טֻמְאָה, וְלֹא הָוֵי כִפְשׁוּטֵי כְלֵי עֵץ, דְּיֵשׁ בּוֹ דָּרְבָן מִצַּד אֶחָד וּבְרֹאשׁוֹ הַשֵּׁנִי יֵשׁ בּוֹ חַרְחוּר. הָרַ"שׁ. וְזֶה לְשִׁיטַת רַבֵּנוּ תָּם דְּחֶרֶב הֲרֵי הוּא כְּחָלָל דַּוְקָא מַתָּכוֹת, אֲבָל שְׁאָר כֵּלִים דַּוְקָא בְּחִבּוּרִין שֶׁבְּשָׁעָה שֶׁנָּגְעוּ בַמֵּת נָגַע בָּהֶן הָאָדָם. וְכָתַב הָרַ"שׁ, וּמִיהוּ אִי אָמְרִינַן חֶרֶב כוּ' לְטַמֵּא בְאֹהֶל, הָיָה הָאִכָּר רָאוּי לִטַּמֵּא מִשּׁוּם דְּמַרְדֵּעַ מַאֲהִיל עָלָיו. רַק דְּלִישָׁנָא לֹא מַשְׁמַע הָכִי. וְעוֹד, דְּאִי מִשּׁוּם אֹהֶל, מַאי קָאָמַר רַבִּי עֲקִיבָא עַל הָאָדָם בָּעֳבִי הַמַּרְדֵּעַ, הָא אֲפִלּוּ בְּכָל שֶׁהוּא טָמֵא מִן הַתּוֹרָה, דְּחֶרֶב הֲרֵי הוּא כְּחָלָל וְעֵץ הַמְשַׁמֵּשׁ אֶת הַמַּתָּכוֹת טָמֵא כַּמַּתָּכוֹת. וְאֶפְשָׁר דְּכָאן לֹא הָיָה בוֹ דָרְבָן וְלֹא חַרְחוּר, וּמַרְדֵּעַ מְקַבְּלֵי כְלֵי עֵץ הוּא, שֶׁדָּרְבָן מִטַּלְטֵל וְדֶרֶךְ לַהֲסִירוֹ. וְעַיֵּן תּוֹסְפוֹת יוֹם טוֹב: {ד} זֶהוּ לְשִׁיטַת הָרִ"י מֵסמפונ"ט (וְכֵן סָתַם הָרַ"ב בְּפֶרֶק קַמָּא מִשְׁנָה ב' כְּהָרַמְבַּ"ם) דְּחֶרֶב כוּ' לָאו דַּוְקָא כְּלֵי מַתָּכוֹת, וְאִם כֵּן אֵין צָרִיךְ חִבּוּרִין. אַךְ קֻשְׁיַת הָרַ"שׁ בִּמְקוֹמָהּ עוֹמֶדֶת, דַּהֲוָה לֵיהּ לִטַּמֵּא מִטַּעַם אֹהֶל. וְגַם לְרַבִּי עֲקִיבָא לָמָּה לֵיהּ כָּעֳבִי הַמַּרְדֵּעַ וּמִשּׁוּם גְּזֵרָה כוּ' כַּנַּ"ל, הָא בְכָל שֶׁהוּא סַגִּי. וְצָרִיךְ עִיּוּן: {ה} דְּמִדְּאוֹרַיְתָא יִקְרַב בִּדְיִקְרַב טָמֵא שִׁבְעָה, כְּדִכְתִיב וְכֹל אֲשֶׁר יִגַּע בּוֹ הַטָּמֵא יִטְמָא, וּסְתָמוֹ שִׁבְעָה, וְהַיְנוּ בְחִבּוּרִין. וְיִקְרַב בִּדְיִקְרַב לִדְיִקְרַב שֶׁהוּא הַשְּׁלִישִׁי, הוּא טָמֵא טֻמְאַת עֶרֶב, כְּדִכְתִיב וְהַנֶּפֶשׁ הַנֹּגַעַת תִּטְמָא עַד הָעָרֶב. וְהָרוֹאֶה כוּ' לְפִי שֶׁאֵינוֹ פָּשׁוּט כָּל כָּךְ טֻמְאָה בְּחִבּוּרִין, וְיֹאמְרוּ שֶׁהוּא מִשּׁוּם אֹהֶל כֵּיוָן שֶׁיֵּשׁ בְּהֶקֵּפָהּ טֶפַח, אֲבָל בְּפָחוֹת מִכֵּן לֹא יֹאמְרוּ שֶׁהוּא מִשּׁוּם אֹהֶל וְיִשְׁאֲלוּ הַטַּעַם. וְזֶהוּ גַם כֵּן לְשִׁיטַת רַבֵּנוּ תָּם. אֲבָל לְשִׁיטַת הָרַמְבַּ"ם [וְהִיא שִׁיטַת הָרִ"י מִסמפונ"ט] הוּא טָמֵא מִשּׁוּם נוֹגֵעַ וַאֲפִלּוּ שֶׁלֹּא בְחִבּוּרִין. וְעַיֵּן עוֹד דַּעַת הָרַמְבַּ"ם בְּרֵישׁ פֶּרֶק קַמָּא: 

~ פרק טז - משנה ב

{ו} <B> לְעַצְמוֹ.</B> וְלֹא לַנּוֹגֵעַ בּוֹ, כְּדִתְנַן סוֹף מִשְׁנָה ב' פֶּרֶק ז': {ז} <B> טְמֵאִים.</B> דְּאָדָם הַמְקַבֵּל טֻמְאָה אֵינוֹ חוֹצֵץ. מַהֲרַ"ם: {ח} דְּאִי לָאו הָכִי מִסְּפֵקָא לֹא מַחְזְקִינַן טֻמְאָה. גְּמָרָא: {ט} <B> חֲדָשׁוֹת.</B> שֶׁאֵין זְמַן רָחוֹק שֶׁלֹּא הָיָה כָּאן תֵּל, וְאִיכָּא לְמֵימַר אִי נִקְבַּר שָׁם מֵת מִדְכַּר לֵיהּ. רַשִׁ"י. וְעַיֵּן תּוֹסְפוֹת יוֹם טוֹב: {י} וּבְדֶרֶךְ טַעֲמָא כִּדְאִיתָא בַגְּמָרָא, דְּזִמְנִין דְּמִתְרְמֵי בֵּין הַשְּׁמָשׁוֹת שֶׁל עֶרֶב שַׁבָּת וּמִקְּרוּ וְקָבְרוּ בַתֵּל. וְהוֹאִיל וְהַטַּעַם פָּשׁוּט לֹא הֻצְרַךְ לְפָרְשׁוֹ: {יא} <B> שֶׁאֵין כוּ'.</B> אֲבָל אִם יֵשׁ קְרוֹבָה הֵימֶנָּה, אֲפִלּוּ הִיא בְתוֹךְ חֲמִשִּׁים אַמָּה הָוֵי כִּרְחוֹקָה וַחֲדָשָׁה דִּטְהוֹרָה, דְּאִם אִיתָא דְּהָלְכָה כוּ' לֹא שָׁבְקָה קְרוֹבָה הֵימֶנָּה וְאָזְלָא לְהַךְ. רַשִׁ"י: 

~ פרק טז - משנה ד

{יב} <B> בּוֹדֵק אַמָּה כוּ'.</B> לְשׁוֹן הָרַמְבַּ"ם, פָּחוֹת מַה שֶּׁיִּהְיֶה בֵּין קֶבֶר לְקֶבֶר אַמָּה אַחַת כוּ'. וְעַיֵּן תּוֹסְפוֹת יוֹם טוֹב: {יג} הָרַ"שׁ וְהָרַמְבַּ"ם. אֲבָל הָרַאֲבַ"ד פֵּרֵשׁ, תְּרוּמָה שֶׁנִּתְעָרְבָה בְחֻלִּין, וְלֹא בִתְרוּמָה וַדַּאי: {יד} אִי נַמִּי בְּעֶבֶד אוֹ בְאֵשֶׁת כֹּהֵן וּבַת כֹּהֵן, דְּאוֹכְלִים וְאֵין מֻזְהָרִים עַל הַטֻּמְאָה. מַהֲרַ"ם: 

~ פרק טז - משנה ה

{טו} וְכָל שֶׁכֵּן שֶׁאֵין לָהֶם שְׁכוּנַת קְבָרוֹת. וְטַעֲמָא, הוֹאִיל וְלֹא נִתְקְנָה לְקֶבֶר. הָרַ"שׁ: {טז} <B> הַמְפַנֶּה כוּ'.</B> בַּתּוֹסֶפְתָּא, הַמְפַנֶּה קִבְרוֹ לִרְשׁוּת הָרַבִּים וְהָלַךְ לְשָׁם אָדָם, מְפַנֶּה עֶצֶם כוּ': 

^ פרק יז

~ פרק יז - משנה א

{א} <B> בֵּית הַפְּרָס.</B> וְטֻמְאָתָהּ מִדִּבְרֵי סוֹפְרִים. הָרַמְבַּ"ם: {ב} <B> מַעֲנָה.</B> מִלְּשׁוֹן הַכָּתוּב [תְּהִלִּים קכט] הֶאֱרִיכוּ לְמַעֲנִיתָם. הָרַמְבַּ"ם: {ג} <B> חָמֵשׁ.</B> וְהוּא מֵאָה וְאַחַת עֶשְׂרֵה אַמָּה וּשְׁלֹשׁ רְבִיעֵי אַמָּה [בְּרִבּוּעַ] בְּקֵרוּב. הָרַמְבַּ"ם. וְעַיֵּן תּוֹסְפוֹת יוֹם טוֹב: {ד} <B> עַל כוּ'.</B> וְגִרְסַת מַהֲרַ"ם עַד בֹּרֶךְ כוּ'. וְכָתַב, נִרְאֶה לִי עַד עֹמֶק בֹּרֶךְ כוּ', שֶׁהוּא עֹמֶק שְׁלֹשָׁה טְפָחִים וּכְדִלְקַמָּן פֶּרֶק י"ח מִשְׁנָה ה'. וְלָאֹרֶךְ עַד כוּ' נוֹתֵן רֹבַע הַקַּב כַּרְשִׁינִין בַּקַּרְקַע וּמְגַלְגֵּל הַמַּחֲרֵשָׁה עֲלֵיהֶן וְהִיא מוֹלִיכָה הַכַּרְשִׁינִים עִמָּהּ, וְיֵשׁ מָקוֹם שֶׁמֻּעָטִין: {ה} <B> שְׁלֹשָׁה כוּ'.</B> דְּשִׁעוּר שְׂעֹרָה שְׁלֹשָׁה כַּרְשִׁינִין. הָרַ"שׁ: {ו} לֹא שֶׁמִּתְּחִלָּה נוֹפְלִים זֶה עַל זֶה כוּ', אֶלָּא בָּא לוֹמַר דִּשְׁלֹשָׁה יִפְּלוּ זֶה בְצַד זֶה וְלֹא יוֹתֵר. וְעַיֵּן תּוֹסְפוֹת יוֹם טוֹב: 

~ פרק יז - משנה ב

{ז} וְלֹא יָדַעְנָא לָמָּה כָתַב שֵׁשׁ, כֵּיוָן דַּאֲפִלּוּ חָמֵשׁ סַגִּי: {ח} <B> וְחָזַר כוּ'.</B> כְּלוֹמַר, וְאַף עַל פִּי שֶׁלֹּא חָרַשׁ בְּפַעַם אַחַת, כְּשֶׁהִשְׁלִים חֲרִישָׁתוֹ נַעֲשָׂה בֵּית הַפְּרָס. וּכְשֶׁחָזַר אַחַר כָּךְ וְהִשְׁלִים עַד מֵאָה, נִמְצָא שֶׁבֵּית הַפְּרָס שֶׁהָיָה כְבָר, עוֹשֶׂה עוֹד בֵּית הַפְּרָס. וְעַיֵּן תּוֹסְפוֹת יוֹם טוֹב: 

~ פרק יז - משנה ג

{ט} כְּלוֹמַר, וְאֵינָם בַּחֲפִירָה: {י} <B> שֶׁחָרַשׁ.</B> קֶבֶר בְּשָׂדֵהוּ. הָרַמְבַּ"ם: 

~ פרק יז - משנה ה

{יא} <B> שָׂדֶה כוּ'.</B> טָמֵא בְמַגָּע וּבְמַשָּׂא וּבְאֹהֶל: {יב} וְהָא דְרֵישׁ פֶּרֶק ז' דְּהָעֲלִיוֹת טְמֵאוֹת כוּ', הָתָם הַטֻּמְאָה בַכֹּתֶל, וְהָכָא תַחַת הַכֹּתֶל. הָרַמְבַּ"ם בְּנֻסְחַת אֶרֶץ יִשְׂרָאֵל: {יג} הִנֵּה מַשְׁקוֹף הַבַּיִת מַאֲהִיל עָלָיו וְיִהְיֶה מַשְׁקוֹף הָעֲלִיָּה אֹהֶל עַל אֹהֶל. הָרַמְבַּ"ם: {יד} לֹא אָתָא לַאֲפוֹקֵי אֶלָּא אִם פֶּתַח עֲלִיָּה עוֹדֵף עַל פֶּתַח הַבַּיִת, אֲבָל אִם פֶּתַח הַבַּיִת רָחָב הַרְבֵּה יוֹתֵר מִשֶּׁל עֲלִיָּה לְכָל צַד, הָכִי נַמִּי עֲלִיָּה טְהוֹרָה לְכָל צַד. מַהֲרַ"ם: 

^ פרק יח

~ פרק יח - משנה א

{א} לְשׁוֹן הָרַ"שׁ, שֶׁאִם הָיוּ טְמֵאִים טֻמְאָה דְאוֹרַיְתָא כוּ'. מַשְׁמַע דִּטְהוֹרִים אֵין צְרִיכִים הַזָּיָה כְלָל. וּמַתְנִיתִין לֹא מַשְׁמַע הָכִי. אֲבָל לְהָרַמְבַּ"ם מַזִּין אַף עַל הַטְּהוֹרִים, וְטַעֲמָא, כְּדֵי לְהַכִּיר שֶׁאֵין מְקִלִּין בְּטֻמְאַת בֵּית הַפְּרָס אֶלָּא מִפְּנֵי שֶׁהוּא סָפֵק. וְעַיֵּן תּוֹסְפוֹת יוֹם טוֹב: {ב} כָּךְ הִיא גִרְסַת הָרַ"שׁ. אֲבָל כָּתַב דְּאֵין לְפָרֵשׁ שֶׁנָּגְעוּ בוֹצְרִים בַּמְּקַבְּלִים, דְּאִם כֵּן פְּשִׁיטָא. [וְזֶה לֹא קַשְׁיָא, דְּטוּבָא קָמַשְׁמַע לָן דְּאַף עַל פִּי שֶׁנְּחַשְּׁבֵם כְּאִלּוּ אֵינָם מֻכְשָׁרִין וְרַשָּׁאִין לְבָצְרָן, כְּשֶׁיֵּצְאוּ חוּץ לְבֵית הַפְּרָס נְחַשְּׁבֵם מֻכְשָׁרִין. תּוֹסְפוֹת יוֹם טוֹב]. וְעוֹד, דַּהֲוָה לֵיהּ לְמֵימַר אֵלּוּ בְאֵלּוּ. וּפֵרֵשׁ הוּא, שֶׁנָּגְעוּ זֶה בְמַה שֶּׁבָּצַר זֶה. וְדָמֵי לְהָא דְאִיתָא בַתּוֹסֶפְתָּא, בָּצַר בֵּית הַפְּרָס זֶה לֹא יִבְצֹר בֵּית הַפְּרָס אַחֵר. וְעַיֵּן תּוֹסְפוֹת יוֹם טוֹב: {ג} כְּלוֹמַר, שֶׁלֹּא יוּכַל לְבָצְרָן בְּטָהֳרָה. אֲבָל כְּשֶׁמוֹכְרָן לַשּׁוּק, וַדַּאי טְהוֹרִים הֵן, שֶׁלֹּא גָזְרוּ אֶלָּא עַל הַבּוֹצֵר לַגַּת: 

~ פרק יח - משנה ב

{ד} לֹא הָיָה רָאוּי לִמְנוֹת עִמָּהֶם שְׂדֵה בּוֹכִים, דְּטָהוֹר גָּמוּר הוּא, אֶלָּא מִשּׁוּם דְּשַׁיָּךְ בָּהּ דִּין זְרִיעָה וּנְטִיעָה, קָא חֲשִׁיב לֵיהּ. הָרַ"שׁ: {ה} <B> הַקֶּבֶר כוּ'.</B> הוּא בֵּית הַפְּרָס דְּרֵישׁ פִּרְקִין [דִּלְעֵיל], שֶׁשִּׁעוּרוֹ מְלֹא הַמַּעֲנָה. הָרַ"שׁ: {ו} <B> נִטַּעַת כוּ'.</B> שֶׁהַנּוֹטֵעַ אֵין דַּעְתּוֹ לַעֲקֹר, וְאִם תִּהְיֶה טֻמְאָה טְמוּנָה תַחְתָּיו אֵין בְּכָךְ כְּלוּם. הָרַאֲבַ"ד. וְהָרַמְבַּ"ם כָּתַב, לְפִי שֶׁהַשָּׁרָשִׁין יוֹרְדִים לְמַטָּה מִשְּׁלֹשָׁה וּלְכָךְ טָהוֹר כְּדִלְקַמָּן מִשְׁנָה ה': {ז} כְּלוֹמַר, הַתְּבוּאָה וְהַקִּטְנִיּוֹת: {ח} מִפְּנֵי שֶׁהֵם רַב וּמִסְתַּבְּכִין בְּיַחַד וְאִי אֶפְשָׁר לְבָדְקָן. אֲבָל הָרַמְבַּ"ם כָּתַב, אִם תַּתִּיר לוֹ בַהֲנָיָה, מוֹצִיאוֹ לְמָכְרוֹ וְנִמְצָא מַרְגִּיל אֶת הַטֻּמְאָה: {ט} וְקָשֶׁה, דִּבְכַמָּה דוּכְתֵּי תְנַן הַתֶּבֶן וְהַקַּשׁ. וְהָרַ"שׁ כָּתַב, קַשׁ הֵם הַשִּׁבֳּלִים יָדוֹת שֶׁל תְּבוּאָה. וְכֵן עָצָה, יָדוֹת [שֶׁל קִטְנִיּוֹת]: 

~ פרק יח - משנה ג

{י} <B> שֶׁאָבַד.</B> נִרְאֶה דְּאָבַד בִּרְשׁוּת הַיָּחִיד דְּאוֹרַיְתָא כְּבִקְעָה בִּימוֹת הַגְּשָׁמִים. וְהָא דְאָמְרִינַן בְּכָל דּוּכְתֵּי בֵּית הַפְּרָס דְּרַבָּנָן, הַיְנוּ בְנֶחֱרַשׁ. וְאָבַד נַמִּי בִרְשׁוּת הָרַבִּים. וְהֶחֱמִירוּ בוֹ יוֹתֵר מִבִּקְעָה בִּימוֹת הַחַמָּה, דְּהָתָם הַטֻּמְאָה יְדוּעָה וְלֵיכָּא סְפֵקָא אֶלָּא לָזֶה שֶׁנִּכְנַס, אֲבָל אָבַד הַסְּפֵקָא, לְכָל אָדָם. הָרַ"שׁ: {יא} דְּהֵיכִי יַחֲרֹשׁ וְיִזְרַע, הָא מִטַּמֵּא בְהֶסֵּט. הָרַ"שׁ. וּמַהֲרַ"ם כָּתַב דְּלֹא קַשְׁיָא, דְּהָא תְנַן בְּמִשְׁנָה ג' דְּאֵינָהּ עוֹשָׂה בֵּית הַפְּרָס. וְכֵן הוּא גִרְסַת הָרַמְבַּ"ם. וּמְפָרֵשׁ, לְפִי שֶׁאֵין שָׁרְשֵׁי הַזְּרָעִים מַגִּיעִין עַד לַקֶּבֶר, מַה שֶּׁאֵין כֵּן שָׁרְשֵׁי הָאִילָנוֹת: <B>{יב}</B> וּלְשׁוֹן הָרַמְבַּ"ם, עֲפָרָהּ מְטַמֵּא: {יג} <B> וּבְמַשָּׂא כוּ'.</B> כְּבֵית הַפְּרָס. שֶׁמָּא נָדוֹשׁ הַקֶּבֶר בָּהּ וְיִהְיוּ עֲצָמוֹת כַּשְּׂעֹרָה בַעֲפָרָהּ. הָרַמְבַּ"ם. וְנִיחָא הַשְׁתָּא דְמִקְרֵי בֵּית הַפְּרָס, לְפִי שֶׁשַּׁיָּךְ בּוֹ גַּם כֵּן פְּרִיסַת הָעֲצָמוֹת כוּ'. וְהַתּוֹסָפוֹת נִדְחֲקוּ בָזֶה: {יד} <B> וּבְאֹהֶל.</B> לְפִי שֶׁאוּלַי עַל זֶה הַקֶּבֶר הֶאֱהִיל כוּ', וּכְבָר הָיְתָה בוֹ טֻמְאָה קְבוּעָה. הָרַמְבַּ"ם: 

~ פרק יח - משנה ד

{טו} פֵּרוּשׁ, כֵּיוָן שֶׁכָּךְ הוּא דֶרֶךְ זֶה הַשָּׂדֶה שֶׁבּוֹכִים בּוֹ סוֹף שֶׁמִּתְיָאֲשִׁים, אֲבָל לֹא וַדַּאי שֶׁמִּתְיָאֲשִׁים. וְהַיְנוּ דְכָתַב דְּדַוְקָא שֶׁנִּתְיָאֲשׁוּ. וּלְפִי זֶה אֵינוֹ עִנְיָן לְטֻמְאָה אֶלָּא מִשּׁוּם דְּשַׁיָּךְ בֵּיהּ זְרִיעָה וּנְטִיעָה קָחֲשִׁיב לֵיהּ. וְהָרַמְבַּ"ם כָּתַב, אֵין נוֹטְעִים כוּ', שֶׁלֹּא לְהַרְגִּיל בְּנֵי אָדָם לְשָׁם, שֶׁמָּא יֵשׁ שָׁם טֻמְאָה מִפְּנֵי שֶׁהוּא קָרוֹב לְבֵית הַקְּבָרוֹת כוּ', וַעֲפָרָהּ טָהוֹר כוּ', לְפִיכָךְ אֶפְשָׁר שֶׁיָּבֹא אָדָם וְיִקְבֹּר בּוֹ כוּ', שֶׁהֲרֵי לֹא הֻחְזְקָה שָׁם טֻמְאָה. וּכְעֵין זֶה כָּתַב רַשִׁ"י [וְתוֹסָפוֹת]. וְעַיֵּן תּוֹסְפוֹת יוֹם טוֹב: {טז} שֶׁכָּל אֲכִילַת קָדָשִׁים מִצְוַת עֲשֵׂה הִיא. הָרַמְבַּ"ם. וְעַיֵּן תּוֹסְפוֹת יוֹם טוֹב: {יז} וְדִינוֹ כִּסְפֵק נָזִיר טָמֵא וּסְפֵק נָזִיר טָהוֹר. וְהַךְ מִשְׁנָה אֵינָהּ הֲלָכָה, דְּבֵית שַׁמַּאי בִּמְקוֹם בֵּית הִלֵּל אֵינָהּ מִשְׁנָה כְלָל. וּרְאָיָה, דִּבְפֶרֶק ז' דְּנָזִיר מִשְׁנָה ג' תְּנַן דְּעַל בֵּית הַפְּרָס אֵין הַנָּזִיר מְגַלֵּחַ: 

~ פרק יח - משנה ה

{יח} <B> וְנָתַן כוּ'.</B> מִדִּבְרֵי הָרַ"שׁ דִּלְקַמָּן מַשְׁמַע דְּאוֹתָן שְׁלֹשָׁה טְפָחִים שֶׁנּוֹטֵל הוּא שֶׁנּוֹתֵן עַל גַּבֵּי חֶצְיוֹ הָאַחֵר, מִדְּלֹא תְנַן מִמָּקוֹם אַחֵר, וְעוֹד דִּפְשִׁיטָא הוּא. וְצָרִיךְ לוֹמַר דִּסְבָרַת רַ"שׁ דְּאֵין לָחֹשׁ עוֹד לְשֶׁיִּגַּע בְּעֶצֶם כַּשְּׂעֹרָה, שֶׁאִי אֶפְשָׁר לַהֲסִיטָם כֵּיוָן שֶׁיֵּשׁ עָפָר טֶפַח וּמֶחֱצָה עַל גַּבָּם, וּמַיְרֵי שֶׁבָּדַק קֹדֶם שֶׁנָּתַן. אֲבָל מַהֲרַ"ם כָּתַב, וְנָתַן שְׁלֹשָׁה טְפָחִים כוּ', פֵּרוּשׁ, מִמָּקוֹם אַחֵר, וְקָא מַשְׁמַע לָן דְּלֹא חָיְשִׁינַן שֶׁמָּא יִפֹּל הֶעָפָר מִן הַגָּבֹהַּ לַנָּמוּךְ וְיַחֲזֹר לְטֻמְאָתוֹ, דְּכֵיוָן שֶׁטָּהֵר שָׁעָה אַחַת תּוּ לֹא מְטַמְּאִים לֵיהּ. וְרַ"שׁ סָבַר, אֲפִלּוּ חֶצְיָן בִּנְתִינָה וְחֶצְיָן בִּנְטִילָה מִצְטָרְפִין: {יט} דְּדָמֵי לָרֵישָׁא שֶׁנּוֹטֵל מִכָּאן וְנוֹתֵן עַל חֶצְיָהּ הָאַחֵר, אֶלָּא שֶׁעוֹשֶׂה כָךְ בְּכָל הַשָּׂדֶה מְקוֹמוֹת מְקוֹמוֹת. הָרַ"שׁ. וְצָרִיךְ לוֹמַר דְּהָכָא חָיְשִׁינַן יוֹתֵר שֶׁמָּא לֹא בָּדַק יָפֶה, מַה שֶּׁאֵין כֵּן בְּעוֹשֶׂה כֵן מִמַּחֲצִיתוֹ לְמַחֲצִיתוֹ. וְעַיֵּן תּוֹסְפוֹת יוֹם טוֹב: 

~ פרק יח - משנה ו

{כ} <B> הָאָדָם.</B> וְקָשֶׁה, הֲלֹא יְטַמֵּא הַתַּחְתּוֹן לָעֶלְיוֹן. וְעוֹד, טֻמְאָה בְחִבּוּרִין הוּא וְטָמֵא שִׁבְעָה, וְיֵשׁ לוֹמַר, כְּגוֹן שֶׁהַתַּחְתּוֹן נָכְרִי, שֶׁאֵינוֹ מְקַבֵּל טֻמְאָה, וְטָהוֹר הָעֶלְיוֹן מִטֻּמְאָה דְאוֹרַיְתָא. אִי נַמִּי, כְּגוֹן שֶׁלָּבוּשׁ לְבוּשִׁים הַרְבֵּה, דְּטֻמְאָה בְחִבּוּרִין לֹא מְטַמֵּא אֶלָּא אָדָם אֶחָד אוֹ בֶגֶד אֶחָד, אֲבָל שֵׁנִי אֵינוֹ טָמֵא אֶלָּא טֻמְאַת עֶרֶב, וְאֵין מְטַמֵּא אָדָם וְכֵלִים. וַאֲפִלּוּ יִטַּמֵּא טֻמְאָה דְרַבָּנָן, מִכָּל מָקוֹם הַשְּׁלִישִׁי לֹא הָוֵי אֶלָּא רִאשׁוֹן וְלֹא יְטַמֵּא אָדָם. תּוֹסָפוֹת [בָּבָא מְצִיעָא דַּף קה]: {כא} <B> רָע.</B> אֲפִלּוּ נִשְׁמַר וְלֹא נִדְנֵד. הָרַמְבַּ"ם: {כב} וְכֵן הִצְרִיכוּהוּ הַזָּיָה שְׁלִישִׁי וּשְׁבִיעִי. וְלֹא כֵן לְנִטְמָא מֵאֲוִירָהּ דְּאֵין צָרִיךְ [אֶלָּא] טְבִילָה וְהַעֲרֵב שֶׁמֶשׁ. הָרַמְבַּ"ם: 

~ פרק יח - משנה ז

{כג} אֲבָל אַאֲוִירָהּ לֹא גָזְרוּ. גְּמָרָא: {כד} וְהֵם מְטַמְּאִים אַף בְּאֹהֶל לְרַבָּנָן. וְרַבִּי שִׁמְעוֹן בַּר יוֹחַאי נַמִּי מוֹדֶה דִּבְמַגָּע וּבְמַשָּׂא מְטַמֵּא. רַשִׁ"י. וְעַיֵּן תּוֹסְפוֹת יוֹם טוֹב: {כה} וּלְשׁוֹן הָרַמְבַּ"ם, עֶבֶד מִיִּשְׂרָאֵל. וְאֵין רְצוֹנָם לוֹמַר עֶבֶד עִבְרִי, דִּפְשִׁיטָא, אֶלָּא רְצוֹנוֹ לוֹמַר עֶבֶד מִיִּשְׂרָאֵל שֶׁנִּמְכַּר לְגֵר תּוֹשָׁב אוֹ לְעֵקֶר מִשְׁפָּחַת גֵּר. וְקָא מַשְׁמַע לָן דְּנֶאֱמָן לִשְׁמֹר. וְהָא דְלָא פֵּרְשׁוּ בְעֶבֶד כְּנַעֲנִי, מִדְּתָנֵי בַתּוֹסֶפְתָּא הַכֹּל עוֹשִׂין מָדוֹר אֲפִלּוּ עֶבֶד, וְאֵיךְ יְהֵא נֶאֱמָן עָלָיו לְשָׁמְרוֹ. הָרַ"שׁ: {כו} <B> מְשַׁמְּרִים כוּ'.</B> אֲפִלּוּ יוֹצֵא וְנִכְנָס. הָרַ"שׁ. מִידִי דַּהֲוֵי אַשְּׁמִירַת יַיִן: 

~ פרק יח - משנה ט

{כז} דִּכְלָלָא דְכָל מָקוֹם שֶׁשָּׁנָה רַבָּן שִׁמְעוֹן בֶּן גַּמְלִיאֵל כוּ', דְּלֹא אֲמָרוּם עַל נְגָעִים וָאֳהָלוֹת וְכַיּוֹצֵא בָהֶן שֶׁאֵין נוֹהֲגִים. מַהֲרִי"ק: 

~ פרק יח - משנה י

{כח} וְנִרְאֶה, לְפִי שֶׁדַּרְכָּם לְהַסְתִּיר הַקֶּבֶר לְבַל יִוָּדַע לְאִישׁ שֶׁזָּנְתָה אִשָּׁה עִמּוֹ. וְעַיֵּן תּוֹסְפוֹת יוֹם טוֹב: 
