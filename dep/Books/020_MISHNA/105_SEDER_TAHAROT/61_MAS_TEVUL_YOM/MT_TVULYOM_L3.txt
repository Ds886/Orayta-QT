&UniqueId=1363&TextSource=ר' פנחס ראובן שליט''א&LastLevelIndex=2&CosmeticsType==911&ForcedBookName=עיקר תוי''ט&GroupId=mishna_tvul_yom&PutNewLinesAsIs=1&SearchInTitles=0
// C:\Dev\BhOCR\Runtime files\Projects\MT_TVULYOM Layer 3 - 8 pages

// נו. נו: נז. נז: נח. נח: נט. נט:

$ משנה - טבול יום - עיקר תוי''ט

^ פרק א

~ פרק א - משנה א

{א} הָרַ"שׁ. וְנָקַט טְבוּל יוֹם, מִשּׁוּם רְבוּתָא דְּבֵית שַׁמַּאי. מַהֲרַ"ם. וְהָרַמְבַּ"ם לֹא חִלֵּק בֵּינֵיהֶן. וְנִרְאֶה לִי דְּכָךְ נִשְׁאֲלוּ בְּבֵית הַמִּדְרָשׁ חַלּוֹת בִּפְנֵי עַצְמָם כוּ': {ב} וּמִדְּלֹא כָּתַב הִלְכָתָא כְּמַאן, נִרְאֶה דִּסְבִירָא לֵיהּ דְּלֹא פָּלֵיג רַבִּי יְהוּדָה, אֶלָּא קַבָּלָה הָיְתָה בְּיָדוֹ דִּבְהָא נַמִּי פְּלִיגֵי, וְתַנָּא קַמָּא לֹא שְׁמִיעַ לֵיהּ. מַה שֶּׁאֵין כֵּן בְּמִשְׁנָה ב', דְּתַנָּא קַמָּא נָחֵית לְמִין קִטְנִיּוֹת וְלֹא תָּנֵי שֶׁל טֹפַח, מַשְׁמַע דִּפְלִיגֵי: {ג}  וּבָרַמְבַּ"ם מַשְׁמַע, דְּקַלּוֹת, אוֹתָן שֶׁהֵן מִדִּבְרֵי סוֹפְרִים: 

~ פרק א - משנה ג

{ד} <B> קָטָן.</B> וְשִׁעוּרוֹ נִרְאֶה שֶׁהוּא לְפִי רְאוּת עֵינֵי הֶחָכָם הַמּוֹרֶה. וְעַיֵּן תּוֹסְפוֹת יוֹם טוֹב: {ה} <B> פָּחוּת כוּ'.</B> לְהָרַמְבַּ"ם קָאֵי נַמִּי אַמַּסְמֵר: 

~ פרק א - משנה ד

{ו} <B> יָתֵר.</B> יֵשׁ לוֹמַר דְּהָכִי קָאָמַר, כָּאֶצְבַּע נַעֲשָׂה כְּיָתֵר מֵאֶצְבַּע וְאֵינוֹ חִבּוּר. מַהֲרַ"ם. אִי נַמִּי, כָּאֶצְבַּע הָוֵי חִבּוּר בִּשְׁאָר טֻמְאוֹת וְלֹא הָוֵי חִבּוּר בִּטְבוּל יוֹם. מוהרר"ו וורמיז"א. וְאָתֵי שַׁפִּיר הַדִּיּוּקִים דְּלֹא לִיקְשׁוּ אַהֲדָדֵי:

~ פרק א - משנה ה

{ז} <B> הַשְּׂעֹרָה כוּ'.</B> וְהָא דְּדָרְשִׁינַן שְׂעֹרָה בִּקְלִפָּתָהּ, מִשּׁוּם שְׁאָר טֻמְאָה לְרַבָּנָן נַקְטַהּ. הָרַ"שׁ. וּמַהֲרַ"ם כָּתַב, וְשֶׁמָּא הָכָא אַיְרֵי בַּקְּלִפָּה הַחִיצוֹנָה דִּרְגִילוּת לְהָסִיר אוֹתָהּ קֹדֶם זְרִיעָה, וּלְהָכִי לָא חֲשִׁיבָא שׁוֹמֵר מִדְּאוֹרַיְתָא, אֶלָּא דְּרַבָּנָן גָּזְרוּ אַטּוּ קְלִפָּה פְּנִימִית, וּבִטְבוּל יוֹם לֹא גָּזְרוּ. וּלְרַבִּי מֵאִיר לֹא גָּזְרוּ כְּלָל. וְלִדְבָרָיו מַתְנִיתִין מִפָּרְשָׁא לְעִנְיַן חִבּוּר: {ח} <B> הַתִּיאָה כוּ'.</B> מִינֵי זְרָעִים הֵן. וְאַשֶּׁאֵינָן קְלוּפִים קָיְמוּ. מַהֲרַ"מ: {ט} וְקָשֶׁה, דְּהָא כֻּלֵּיהּ פִּרְקִין וַדַּאי בְּשֶׁל תְּרוּמָה מַיְרֵי, וְלָמָּה דִּיֵּק הָכָא לְפָרוֹשֵׁי הָכִי: 

^ פרק ב

~ פרק ב - משנה א

{א} דִּלְחֻלִּין טָהוֹר לְגַמְרֵי. וְלַקֹּדֶשׁ מְטַמֵּא. הָרַ"שׁ: {ב} דְּאֵין לְפָרֵשׁ קַלִּין רִאשׁוֹן, דְּאֵין לְךָ בַּעַל חַי טָמֵא שֶׁמַּשְׁקִין יוֹצֵא מִמֶּנּוּ שֶׁהוּא רִאשׁוֹן. וְאִם תֹּאמַר, לֵימָא קַלִּין שֶׁרֶץ וְזָב, וַחֲמוּרִין מֵת שֶׁהוּא אֲבִי אֲבוֹת הַטֻּמְאָה. אָמְרוּ בַּגְּמָרָא, דְּבַמֵּת לֹא גָּזְרוּ רַבָּנָן בְּמַשְׁקִין (חוּץ מִדָּמוֹ דִּבְהֶדְיָא כְּתִיב) דִּבְדִילֵי מִנֵּיהּ, אֲבָל זָב דְּלֹא בְּדִילִי מִנֵּיהּ, גָּזְרוּ עַל הַמַּשְׁקִין שֶׁלּוֹ לִהְיוֹת תְּחִלָּה, חוּץ מִמַּעְיְנוֹתָיו שֶׁהֵן מִדִּבְרֵי תּוֹרָה וְהֵן אַב הַטֻּמְאָה: 

~ פרק ב - משנה ג

{ג} <B> וְהַשּׁוּם וְהַשֶּׁמֶן.</B> דֶּרֶךְ לָדוּךְ הַשּׁוּם בְּשֶׁמֶן וְיִיטַב בּוֹ הַתַּבְשִׁיל. הָרַמְבַּ"ם. וְאָתֵי שַׁפִּיר דְּתָנֵי הָכָא לֹא פָּסַל אֶלָּא מַגָּעוֹ וּלְקַמָּן תָּנֵי אֶלָּא שֶׁמֶן, וְגַם לְקַמָּן תָּנֵי שֶׁהַשֶּׁמֶן צָף וְהָכָא לֹא תָּנֵי, וְדִקְדֵּק הָרַ"שׁ מִכָּל זֶה דְּהָכָא לֵיתָא לַשֶּׁמֶן בְּעֵין. וּבְפֵרוּשׁ הָרַמְבַּ"ם נִיחָא, דְּהָא הַשֶּׁמֶן מִתְעָרֵב עִם הַשּׁוּם וְאֵינוֹ צָף, לְכָךְ לֹא תָּנֵי וְאִם הָיָה הַשֶּׁמֶן מְרֻבֶּה כְּמוֹ דְּתָנֵי הַשּׁוּם. שֶׁהַשֶּׁמֶן מִתְעָרֵב עִם הַשּׁוּם. וְהָא דְּנָקַט בְּרֵישָׁא שֶׁמֶן, דִּבְּרוּ בַּהֹוֶה: {ד} וְנִרְאֶה, דְּדַוְקָא לְחֻמְרָא סְבִירָא לֵיהּ הוֹלְכִין אַחַר הָרֹב, וְאַמִּקְפָּה שֶׁל חֻלִּין קָאֵי, וְלֹא אָרֵישָׁא לְהָקֵל. וְיֵשׁ לוֹמַר נַמִּי דְּמִשּׁוּם דְּרַבִּי יְהוּדָה קָאֵי אַשֶּׁל תְּרוּמָה, לְהָכִי פֵּרֵשׁ בַּתְּרוּמָה, וְהוּא הַדִּין אִפְּכָא: 

~ פרק ב - משנה ז

{ה} <B> טְמֵאָה.</B> וְצָרִיךְ עִיּוּן דַּהֲוָה לֵיהּ לְמִתְנֵי פְּסוּלָה: {ו} וְצָרִיךְ לְחַלֵּק, דְּלֹא אָמְרִינַן בָּסִיס וְנִמְשָׁךְ אֶלָּא בְּמִפִּיהָ וּמִשּׁוּלֶיהָ, הוֹאִיל וְהַכֹּל הוּא בָּסִיס אוֹ נִמְשָׁךְ. מַה שֶּׁאֵין כֵּן מֵהַצְּדָדִין אַף עַל פִּי שֶׁמַּה שֶּׁלְּמַטָּה הוּא בָּסִיס וּמַה שֶּׁלְּמַעְלָה נִמְשָׁךְ, הוֹאִיל וְאֵין הַכֹּל שָׁוֶה אֵינוֹ חִבּוּר כְּלָל. וְעַיֵּן תּוֹסְפוֹת יוֹם טוֹב: {ז} וּלְשׁוֹן הָרַ"שׁ, לָא חֲשִׁיב חִבּוּר לְמַה שֶּׁבַּכֵּלִים כְּמוֹ מַה שֶּׁבְּצִדָּהּ. וְנִרְאֶה שֶׁכֵּן צָרִיךְ לִהְיוֹת נַמִּי בְּהָרַ"ב: {ח} וְקָשֶׁה, דְּהָא סְתָמָא קָתָנֵי דְּנִצּוֹק אֵינוֹ חִבּוּר, וְגַם בְּמַתְנִיתִין דִּלְקַמָּן מְטַהֲרִין אֲפִלּוּ בְּאַב הַטֻּמְאָה וּמִטַּעַם דְּאֵינוֹ חִבּוּר. וְדֹחַק לְהַעֲמִידָהּ בִּכְגוֹן דְּהַנְהוּ דְּמִשְׁנָה ט' וְי' פֶּרֶק ה' דְּמַכְשִׁירִין. וְצָרִיךְ עִיּוּן: 

~ פרק ב - משנה ח

{ט} וְאַף דִּטְבוּל יוֹם נַמִּי פּוֹסֵל אוֹתָם וּפוֹסֵל לְכָל מַה שֶּׁבֶּחָבִית, נָקַט אַב הַטֻּמְאָה, לִרְבוּתָא דְּסֵיפָא, אִם נָגַע בַּאַבִּעְבּוּעַ לֹא נִטְמְאוּ מַשְׁקִין אַף עַל פִּי שֶׁהוּא אַב הַטֻּמְאָה. כֶּסֶף מִשְׁנֶה. וְעַיֵּן תּוֹסְפוֹת יוֹם טוֹב: 

^ פרק ג

~ פרק ג - משנה א

{א} <B> בַּגָּדוֹל כוּ'.</B> וְאַף עַל פִּי שֶׁאִם אוֹחֵז בַּקָּטָן אֵין הַגָּדוֹל עוֹלֶה עִמּוֹ, אֲפִלּוּ הָכִי הָוֵי חִבּוּר. וְעַיֵּן תּוֹסְפוֹת יוֹם טוֹב וְתוֹסָפוֹת חֲדָשִׁים: 

~ פרק ג - משנה ב

{ב} דְּאִם אֵינָהּ טְרוּפָה אֵינָהּ חִבּוּר, שֶׁהִיא נִשְׁמֶטֶת וְהוֹלֶכֶת לְכָאן וּלְכָאן. הָרַאֲבַ"ד: 

~ פרק ג - משנה ג

{ג} הָרַ"שׁ. כְּלוֹמַר, שֶׁהַתְּרוּמָה נִפְסֶלֶת בִּטְבוּל יוֹם, וְאִם נָגַע כוּ': 

~ פרק ג - משנה ד

{ד} <B> מַגָּעוֹ.</B> וְלֹא מִבַּעְיָא בְּדָמוּעַ דְּרַבָּנָן, אֶלָּא אֲפִלּוּ בְּנִתְחַמְּצָה בִּשְׂאֹר שֶׁל תְּרוּמָה. וּמִדְּאוֹרַיְתָא טַעַם כְּעִקָּר, מִכָּל מָקוֹם בַּתְּרוּמָה הָא לֹא נָגַע. הָרַ"שׁ, וְעַיֵּן תּוֹסְפוֹת יוֹם טוֹב: 

~ פרק ג - משנה ו

{ה} <B> כֹּל כוּ'.</B> מַשְׁמַע דְּתַרְתֵּי בָּעִינַן. וּבְסֵיפָא מַשְׁמַע דִּבְרוֹצֶה לָמֹץ לְחוּד סַגִּי. וְהָרַמְבַּ"ם הֶעְתִּיק בִּשְׁנֵיהֶם וְכֹל בְּוָי"ו: {ו} וְאִם תֹּאמַר, הָא מֵרֵישָׁא שָׁמְעִינַן לַהּ דְּטָהוֹר שֶׁנָּגַס. וְיֵשׁ לוֹמַר, דְּמֵרֵישָׁא הֲוָה אֲמֵינָא שֶׁאוֹכֵל דָּבָר יָבֵשׁ, אֲבָל זֵיתִים וּתְמָרִים לֹא, קָא מַשְׁמַע לָן. מַהֲרַ"ם: {ז} <B> וַחֲכָמִים אוֹמְרִים כוּ'.</B> חֲכָמִים הַיְנוּ תַּנָּא קַמָּא, אֶלָּא טַעֲמָא קָאָמְרֵי. וְזֶה לְשׁוֹן מַהֲרַ"ם, מִשּׁוּם דְּרַבִּי מֵאִיר מַיְתֵי רְאָיָה שֶׁבְּזֶה הַלָּשׁוֹן קִבֵּל שֶׁמַּשְׁקִין כוּ', וּטְבוּל יוֹם נַמִּי אִקְּרֵי טָמֵא, וּמְהַדְּרֵי לֵיהּ רַבָּנָן אַדְּרַבָּה מִשָּׁם רְאָיָה לְדִידָן, דִּטְבוּל יוֹם לֹא אִקְּרֵי טָמֵא: 

^ פרק ד

~ פרק ד - משנה א

{א} פֵּרוּשׁ, לְעִנְיַן שֵׁנִי שֶׁעוֹשֶׂה שְׁלִישִׁי. דְּהָא לֹא מַשְׁכַּחַת רְבִיעִי בַּתְּרוּמָה, וּלְמַאי נַפְקָא מִנַּהּ נָקַט שְׁלִישִׁי: 

~ פרק ד - משנה ב

{ב} כְּלוֹמַר, אֵצֶל הָעִסָּה. וּלְשׁוֹן הָרַמְבַּ"ם, וְתָשִׂים הַכְּלִי עִם הָעִסָּה בִּכְלִי אֶחָד: {ג} לְעֵיל מִשְׁנָה א' הֲוָה לֵיהּ לְפָרֵשׁ הָכִי. אֶלָּא דְּהַךְ מַתְנִיתִין בַּגְּמָרָא מְפָרֵשׁ עֲלַהּ דְּשָׁאנֵי טְבוּל יוֹם: 

~ פרק ד - משנה ג

{ד} הָרַ"שׁ. וּמַהֲרַ"ם כָּתַב, דְּלֹא תֵימָא דְּאָסוּר שֶׁמָּא תִּשְׁכַּח וְתִקְרָא לָהּ שֵׁם בָּעֲרֵבָה, דְּיוֹתֵר הִיא נִזְכֶּרֶת טֻמְאַת עַצְמָהּ מִטֻּמְאַת עֲרֵבָה: 

~ פרק ד - משנה ה

{ה} וּמַיְרֵי שֶׁהֵן בְּיָדוֹ. דְּאִלּוּ בְּיַד עַם הָאָרֶץ, הָא אֵין מוֹסְרִין לְעַם הָאָרֶץ מַעֲשֵׂר שֵׁנִי אֶלָּא דְּמַאי. וְקָשֶׁה, לְפִי הַסְּבָרָא טְפֵי אִיכָּא לְמֵיחַשׁ בְּפֵרוֹת מִבְּמָעוֹת דְּלֵיתַנְהוּ אֶלָּא עַל יְדֵי חִלּוּל. וְיֵשׁ לוֹמַר, דִּבְפֵרוֹת כֵּיוָן דְּאֵין רְגִילִין לְזַלְזֵל בָּהֶם, אִלּוּ הָיוּ שֶׁל מַעֲשֵׂר הָיוּ אוֹמְרִים כְּבָר הֵם מַעֲשֵׂר וְאֵין לְחַלֵּל בָּהֶם, מִצַּד שֶׁהוּא זִלְזוּל בַּמַּעֲשֵׂר, אַף דְּלֹא גְּמִירֵי הַדִּין דְּאֵין לְחַלֵּל מַעֲשֵׂר בְּמַעֲשֵׂר. וְעַיֵּן תּוֹסְפוֹת יוֹם טוֹב: 

~ פרק ד - משנה ו

{ו} הָרַ"שׁ מֵהַתּוֹסֶפְתָּא. וַאֲנִי דִקְדַּקְתִּי שָׁם, וְנִרְאֶה לִי יוֹתֵר דְּלֹא קָאֵי אֶלָּא אַמִּשְׁנָה זוֹ, וּכְמוֹ שֶׁהִיא שְׁנוּיָה בְּמַסֶּכֶת כֵּלִים [פֶּרֶק י"ג מִשְׁנָה ז'], דְּהָתָם עִקָּר, וְהָכָא אַגַּב גְּרָרָא. וְהָרַמְבַּ"ם כָּתַב, שֶׁנִּשְׁנֵית מִשְׁנָה זוֹ כָּאן מִשּׁוּם דָּבָר חָדָשׁ שֶׁבָּהּ דְּדָמְיָא לְהַקּוֹדֵם, חָזְרוּ לוֹמַר כוּ'. (וּמִשְׁנָיוֹת דִּלְעֵיל נִשְׁנוּ בְּפֶרֶק זֶה, שֶׁהֵם גַּם כֵּן עִנְיְנֵי תְרוּמוֹת וּמַעַשְׂרוֹת): 

~ פרק ד - משנה ז

{ז} הָרַ"שׁ. וְקָשֶׁה, מַאי טַעֲמָא דְּרַבָּנָן, דְּהָא פִּיו וְלִבּוֹ שָׁוִין בָּעִינַן. וְנִרְאֶה לִי, דְּהַיְנוּ דְּדִיֵּק הָרַ"ב וְכָתַב וְשָׁכַח, דְּוַדַּאי אִם הָיָה בְּלִבּוֹ בְּשָׁעָה שֶׁתּוֹרֵם דְּאַף רַבָּנָן לֹא פְּלִיגֵי, וְכִי פְּלִיגֵי כְּשֶׁשָּׁכַח בְּשָׁעָה שֶׁתּוֹרֵם, וְסָבַר רַבִּי יוֹסֵי דַּאֲפִלּוּ הָכִי הוֹאִיל וּבְדַעְתּוֹ הָיָה קֹדֶם לָכֵן, אַף עַל פִּי שֶׁעַכְשָׁיו שָׁכַח, אָזְלִינַן בָּתַר דַּעְתּוֹ דְּמֵעִקָּרָא. וְכָתַב עוֹד הָרַ"שׁ, אִי נַמִּי, חָכָם וּבַר דַּעַת שֶׁיּוֹדֵעַ שֶׁרָאוּי לְהַתְנוֹת עַל כָּךְ. עַד כָּאן. וְזֶה נִרְאֶה יוֹתֵר. דְּאִלּוּ הָיָה בְּדַעְתּוֹ כוּ', מוֹדוּ רַבָּנָן דְּאָזְלִינַן בָּתַר דַּעְתּוֹ דְּמֵעִקָּרָא. וְרַבִּי יוֹסֵי סְבִירָא לֵיהּ, דְּחָכָם כוּ' אַף עַל פִּי שֶׁלֹּא הָיָה בְּדַעְתּוֹ כְּלָל, לֵב בֵּית דִּין מַתְנֶה. אֲבָל עַל מִי שֶׁאֵינוֹ בַּר דַּעַת אֵין תְּנַאי בֵּית דִּין מוֹעִיל לוֹ: 
