&UniqueId=1369&LastLevelIndex=2&CosmeticsType==911&TextSource=ר' פנחס ראובן שליט''א&ForcedBookName=עיקר תוי''ט&GroupId=mishna_negaiim&PutNewLinesAsIs=1&SearchInTitles=0
// C:\Dev\BhOCR\Runtime files\Projects\MT_NEGAIIM Layer 3 - 40 pages

// סט. סט: ע. ע: עא. עא: עב. עב: עג. עג: עד. עד: עה. עה: עו. עו: עז. עז: עח. עח: עט.
// עט: פ. פ: פא. פא: פב. פב: פג. פג: פד. פד: פה. פה: פו. פו: פז. פז: פח. פח:

$ משנה - נגעים - עיקר תוי''ט

^ פרק א

~ פרק א - משנה א

{א} גְּמָרָא שְׁבוּעוֹת דַּף ו'. וְעַיֵּן תּוֹסְפוֹת יוֹם טוֹב: {ב} <B> בַּהֶרֶת כוּ'.</B> וְאֵין דֶּרֶךְ נֶגַע לָבֹא אֶלָּא בְּאַרְבָּעָה מַרְאוֹת הַלָּלוּ, וּמִיהוּ בְּכָל אֶחָד וְאֶחָד יֵשׁ כַּמָּה מַרְאוֹת שֶׁזֶּה לָבָן מִזֶּה כְּמוֹ שְׁלָגִים וְכֵן כֻּלָּם. הָרַ"שׁ וְתוֹסָפוֹת: {ג}  וְעַיֵּן בְּהָרַ"ב לְקַמָּן מִשְׁנָה ג': 

~ פרק א - משנה ב

<B>{ד} כְּיַיִן כוּ'.</B> וְהָא דְלֹא שִׁעֲרוּ לְתַרְוַיְהוּ אוֹ בְיַיִן אוֹ בְדָם, וּמַאי טַעְמָא תָּנֵי בְסִיד כְּדָם בְּחָלָב וְלֹא אָמַר כְּיַיִן בְּסִיד. וְעוֹד, שִׁעוּר הַמִּזּוּג מַאי נִיהוּ אוֹ בִּשְׁנֵי חֲלָקִים שֶׁלֶג וְחָלָב אוֹ בְפָחוֹת. וּבָזֶה יֵשׁ לוֹמַר שֶׁהוּא בִכְדֵי שֶׁיֵּרָאֶה זֶה לְתוֹךְ זֶה כִּדְאָמְרִינַן בְּעָלְמָא מַיִם שֶׁדַּם הַצִּפּוֹר נִכָּר בָּהֶם. וְנִרְאֶה דְּרַבִּי יִשְׁמָעֵאל סָבַר בָּעִינַן שֶׁיִּהְיֶה נוֹדָע הַלַּבְנִינוּת וְנִכָּר בָּאַדְמִימוּת, הִלְכָּךְ אִלּוּ אָמַר כְּדָם בְּשֶׁלֶג אוֹ כְּדָם בְּסִיד, מִתּוֹךְ שֶׁשְּׁנֵיהֶם עָבִים אֵין נִמְזָגִים כְּלָל וְאֵין הַמַּרְאוֹת מִתְעָרְבִים. וְאִם אָמַר כְּיַיִן בְּסִיד, אַף עַל פִּי שֶׁהַיַּיִן קָלוּשׁ, הַסִּיד עָב, אֲבָל יַיִן בְּשֶׁלֶג נִמּוֹחַ וְאֵינוֹ נִמּוֹחַ וּשְׁנֵיהֶם נִרְאִים. וְאִם אָמַר יַיִן בְּחָלָב אוֹ בְמַיִם, מִפְּנֵי שֶׁשְּׁנֵיהֶם קְלוּשִׁים הַיַּיִן מַחֲזִירָם לְמַרְאֵהוּ, וְהַלֹּבֶן אֵינוֹ נִכָּר בְּטִבְעוֹ. וְרַבִּי עֲקִיבָא סְבִירָא לֵיהּ אֲדַמְדַּם אָדֹם שֶׁבָּאֲדֻמִּים, הִלְכָּךְ מְשַׁעֵר לָהֶן יַיִן בְּמַיִם כוּ'. הָרַאֲבַ"ד: 

~ פרק א - משנה ג

{ה} וְהַתּוֹעֶלֶת לְחַלֵּק אוֹתָן בְּמִסְפַּר אַרְבָּעָה, וְלֹא תָנֵי סְתָם כָּל מִקְּרוּם כוּ' מִצְטָרְפִין, מְלַמֵּד שֶׁאִם אֵינוֹ בָקִי בָהֶן וּבִשְׁמוֹתֵיהֶן לֹא יִרְאֶה אֶת הַנְּגָעִים. הָרַמְבַּ"ם בְּשֵׁם הַתּוֹסֶפְתָּא: {ו} <B> לִפְטֹר כוּ'.</B> נָקַט תְּחִלָּה שְׁנֵי הַקְּצָווֹת, וַהֲדַר מַקְדִּים לְהַסְגִּיר שֶׁהוּא בְשָׁבוּעַ אֶחָד, וְאַחַר כָּךְ לִפְטֹר שֶׁהוּא בְשָׁבוּעַ שֵׁנִי, וַהֲדַר לְהַחְלִיט שֶׁיֵּשׁ בּוֹ כַּמָּה גַוְנֵי: {ז} <B> הָעוֹמֵד כוּ'.</B> וְלֹא נָקַט נַמִּי בַּתְּחִלָּה, דְּרֵישָׁא הָכִי פֵרוּשָׁא, אַרְבָּעָה מַרְאוֹת כוּ' מִצְטָרְפִין בַּתְּחִלָּה וְכֵן לִפְטֹר כוּ', וְלֹא הֻצְרַךְ לְפָרֵשׁ צֵרוּף דְּרֵישָׁא דִּפְשִׁיטָא דִּסְתָמָא דְמִלְּתָא אַיְרֵי בְּבָא בַתְּחִלָּה. מַהֲרַ"ם: {ח} <B> לִפְטֹר כוּ'.</B> וְאִם תֹּאמַר, מַאי צֵרוּף שַׁיָּךְ כָּאן. נִרְאֶה לִי, כְּגוֹן שֶׁהִסְגִּיר בַּהֶרֶת בִּשְׁנֵי גְרִיסִין וּבְסוֹף שָׁבוּעַ שֵׁנִי יֵשׁ בַּהֶרֶת כַּגְּרִיס וְשְׂאֵת כַּגְּרִיס, וְהַשְׁתָּא אִי הֲווּ שְׁנֵי מִינִים הָוֵי לֵיהּ שְׂאֵת נֶגַע חָדָשׁ וּמַסְגִּירִין עָלָיו, אֲבָל אִם מִצְטָרְפִים דַּהֲוֵי כְנֶגַע אֶחָד הָוֵי לֵיהּ עָמַד בְּעֵינָיו דְּטָהוֹר. מַהֲרַ"ם. וְעַיֵּן תּוֹסְפוֹת יוֹם טוֹב: {ט} כָּל דִּבְרֵי הָרַב הֵם עַל פִּי הַתּוֹסֶפְתָּא נִלְמָדִין מִקְּרָאֵי. וְעַיֵּן תּוֹסְפוֹת יוֹם טוֹב בַּאֲרִיכוּת: {י} <B> שֶׁכָּל כוּ'.</B> לָאו דַּוְקָא, דְּהָא אִיכָּא נְתָקִים. אֶלָּא בְּעוֹר בָּשָׂר קָאָמַר. הָרַ"שׁ: 

~ פרק א - משנה ד

{יא} <B> שִׁשָּׁה עָשָׂר.</B> הָכִי גָּרַס הָרַ"שׁ, וּפֵרֵשׁ דִּסְבִירָא לֵיהּ כְּרַבִּי עֲקִיבָא דְּאָמַר כֻּלְּהוּ לְבַהֲדֵי שְׂאֵת מִצְטָרְפֵי, דִּשְׂאֵת מִצְטָרֶפֶת לְבַהֶרֶת וְסִיד וּקְרוּם, וּקְרוּם וְסִיד גַּם כֵּן מִצְטָרְפִין, הָרֵי אַרְבָּעָה צֵרוּפִים וְאַרְבָּעָה חֲלָקִים, וּפְתוּכִים כְּנֶגְדָּם, הֲרֵי שִׁשָּׁה עָשָׂר. עַד כָּאן. וּמִיהוּ לַמַּסְקָנָה לְרַבִּי עֲקִיבָא כֻּלָּן מִצְטָרְפִין. וְעַיֵּן תּוֹסְפוֹת יוֹם טוֹב: {יב} וּבְסֵפֶר קָרְבַּן אַהֲרֹן תֵּרֵץ, דְּהָרַמְבַּ"ם דִּקְדֵּק בִּלְשׁוֹנוֹ וְלֹא כָתַב וּשְׁמֹנָה בִּנְתָקִים, אֶלָּא וְהֵם עַצְמָם בִּנְתָקִים, לוֹמַר שֶׁהֵם הַיּוֹתֵר מְיֻחָדִים בָּהֶם אֲשֶׁר הֵם דּוֹמִים לְמַרְאוֹת הַנְּגָעִים, עִם הֱיוֹת שֶׁמְּטַמְּאִים גַּם בִּשְׁאָר מַרְאוֹת. וְעַיֵּן תּוֹסְפוֹת יוֹם טוֹב: {יג} וּבָרַמְבַּ"ם בְּנֻסְחַת אֶרֶץ יִשְׂרָאֵל וְכֵן בְּחִבּוּרוֹ פָּסַק כְּרַבִּי עֲקִיבָא. וְעַיֵּן תּוֹסְפוֹת יוֹם טוֹב: 

~ פרק א - משנה ה

{יד} דְּאִי קָאֵי בְּסוֹף שָׁבוּעַ שֵׁנִי, פּוֹטְרוֹ. הָרַ"שׁ: {טו} <B> נִסְמַךְ.</B> סְבָרָא הוּא בְכָל הָנֵי דִתְנִינַן שֶׁמְּבַטְּלִין סִימָנֵי הַטֻּמְאָה: {טז} <B> הַשְּׁחִין.</B> וְקָשֶׁה, תֵּפּוּק לֵיהּ מִשּׁוּם שְׁחִין וּמִכְוָה שֶׁשֵּׂעָר לָבָן גַּם בָּהֶם סִימַן טֻמְאָה. וְיֵשׁ לוֹמַר, כְּגוֹן שֶׁהִיא מַכָּה טְרִיָּה שֶׁאֵינָהּ מְטַמְּאָה. כֶּסֶף מִשְׁנֶה. וְעַיֵּן תּוֹסְפוֹת יוֹם טוֹב: {יז} <B> וְנִתְפַּזְּרָה.</B> פֵּרוּשׁ, שֶׁפָּשָׂה הַנֶּגַע לְתוֹכָהּ וְכִסָּה מִקְצָתָהּ, וְאַכַּתִּי נִשְׁאַר שִׁעוּר מִחְיָה דְּהַיְנוּ כָּעֲדָשָׁה בְּהִצְטָרֵף לְכֻלַּהּ מִחְיָה. וּבָא, פֵּרוּשׁ, אוֹ שֶׁבָּא הַשְּׁחִין. מַהֲרַ"ם. וְעַיֵּן תּוֹסְפוֹת יוֹם טוֹב: {יח} וְשׁוּב לֹא מְטַמֵּא בְמִחְיָה. מַהֲרַ"ם: {יט} לָאו דַּוְקָא, דְּהוּא הַדִּין אַאוֹ נִכְנַס וְכוּ' קָאֵי, אֶלָּא דְּנָקַט בְּמַאי דִּסְלִיק וּסְמִיךְ: {כ} <B>פִּסְיוֹן.</B> מִשּׁוּם נִגְעֵי הַגּוּף נַקְטֵיהּ. וּבְנִגְעֵי בָתִּים [דִּבְהוּ נַמִּי מַיְרֵי] אֲפִלּוּ עָמַד בְּעֵינָיו טָמֵא: {כא} <B> וְאֵין כוּ'.</B> אֲפִלּוּ יֵשׁ בָּהֶם כַּגְּרִיס וְעוֹמֵד בְּשָׁבוּעַ רִאשׁוֹן, נַמִּי הָוֵי לְהָקֵל, דַּהֲוֵי בְהֶסְגֵּר וְלֹא בְהֶחְלֵט, וּכְכָל הָנֵי דְּתָנֵי בְהֶדְיָא. אֶלָּא מִשּׁוּם דְּעַל כָּל פָּנִים אִצְטְרִיךְ לְמִתְנֵי וְנִתְמַעֲטָה, דְּאִם לֹא כֵן קָאֵי בְהֶחְלֵט, נָקַט וְאֵין כוּ' דְּפָטוּר לְגַמְרֵי. וְעַיֵּן תּוֹסְפוֹת יוֹם טוֹב: 

~ פרק א - משנה ו

{כב} <B> לֹא כוּ'.</B> דְּאַף עַל גַּב דְּאִי נַמִּי פְטָרוֹ בְשַׁבָּת, כְּשֶׁנּוֹלַד לוֹ לְאַחַר הַשַּׁבָּת הָיָה מַחְלִיטוֹ, מִכָּל מָקוֹם הָיָה טָהוֹר אִם טָבַל וְהֶעֱרִיב שִׁמְשׁוֹ, עַד שֶׁיִּוָּלֵד לוֹ וְיַרְאֶה לַכֹּהֵן. וְעַיֵּן תּוֹסְפוֹת יוֹם טוֹב: {כג} וּכְלוֹמַר, שֶׁהַנֶּגַע הוּא בְעוֹר הַבָּשָׂר הַזֶּה שֶׁנַּעֲשָׂה צַלֶּקֶת. דְּאִי לָאו הָכִי עֲדַיִן אֵין הַשֵּׂעָר [לָבָן] בְּתוֹךְ הַנֶּגַע: 

^ פרק ב

~ פרק ב - משנה א

{א} מְיֻחָס אֶל הָעֶצֶם, אֲשֶׁר שְׁמוֹ גַּרְמָא. הָרַמְבַּ"ם: {ב} לְפִי שֶׁרָצָה לְהַזְכִּיר נֶגַע צָרַעַת בְּיִשְׂרָאֵל, נָקַט הַאי לִישָׁנָא אֲנִי כַפָּרָתָן. מַהֲרַ"ם: {ג} וְהָרַאֲבַ"ד בְּפֵרוּשׁוֹ לְתוֹרַת כֹּהֲנִים כָּתַב, דְּרַבִּי יִשְׁמָעֵאל סְבִירָא לֵיהּ דְּאֵין גֶּרְמוֹנִי וְכוּשִׁי טְמֵאִים כְּלָל, שֶׁאֵין אָנוּ יְכוֹלִים לַעֲמֹד עַל תֹּכֶן מַרְאֵה הַנֶּגַע, אֶלָּא הַבֵּינוֹנִים הֵם מִטַּמְּאִים בַּנְּגָעִים. וּפָלֵיג רַבִּי עֲקִיבָא דְּאַף אֵלּוּ מִטַּמְּאִים, וְלֹא לְהָקֵל וְלֹא לְהַחְמִיר, אֶלָּא מְבִיאִים סַמָּנִים וְנִרְאֶה כְּאִלּוּ הוּא בְבֵינוֹנִי. וְרַבִּי יְהוּדָה וַחֲכָמִים פְּלִיגֵי בְכַוָּנַת רַבִּי עֲקִיבָא. וְעַיֵּן תּוֹסְפוֹת יוֹם טוֹב: {ד} וּמִשּׁוּם דְּמִסְתַּבֵּר טַעֲמֵיהּ, שְׁנָאוֹ בִּלְשׁוֹן חֲכָמִים. וְעַיֵּן תּוֹסְפוֹת יוֹם טוֹב: 

~ פרק ב - משנה ב

{ה} <B> הַבַּיִת.</B> הַיְנוּ נִגְעֵי אָדָם וּבְגָדִים. אֲבָל דְּבָתִּים לֹא סַגִּי בְּלָאו הָכִי. וּמַהֲרַ"ם פֵּרֵשׁ דְּאִם הַחַלּוֹנוֹת סְגוּרוֹת צָרִיךְ לְפָתְחָם, וְהָא דְאֵין פּוֹתְחִין, הַיְנוּ מֵחָדָשׁ: 

~ פרק ב - משנה ג

{ו} <B> עֵינָיו.</B> וְאִי כָהָה חַד עֵינָא לֹא: 

~ פרק ב - משנה ד

{ז} מֵעַל גַּבֵּי הָאִילָן. וְעַיֵּן תּוֹסְפוֹת יוֹם טוֹב: {ח} מְעַט. הָרַאֲבַ"ד: {ט} <B> אַף כוּ'.</B> יֵשׁ לוֹמַר דְּתַנָּא קַמָּא לֹא פָלֵיג, וְהָרַמְבַּ"ם לֹא הֶעְתִּיק דִּבְרֵי רַבִּי יְהוּדָה לַהֲלָכָה. וּלְפִי זֶה נִרְאֶה דְפָלֵיג וּסְבִירָא לֵיהּ דְּשֶׁחִי דִשְׂמָאלִית בֵּית הַסְּתָרִים הוּא, וְאַף עַל פִּי שֶׁכְּשֶׁהִיא טוֹוָה מַגְבַּהֲתוֹ וְנִרְאֶה, לֹא דָמְיָא לַשֶּׁחִי הַיְמָנִית דִּבְלָאו הָכִי מַגְבִּיהָה בְּכָל עֵת כוּ'. וּבְשֵׁם הָרַאֲבַ"ד מָצָאתִי, דְּהַתַּנָּא קַמָּא נָתַן סִימָן לִשְׁתֵּי הַזְּרוֹעוֹת בַּיְמָנִית, וְרַבִּי יְהוּדָה נָתַן בָּהֶם סִימָן בַּשְּׂמָאלִית. וְנִרְאֶה דְּרַבִּי יְהוּדָה מֵקֵל, מִדְּקָאָמַר אַף. עַד כָּאן: {י} הָרַ"ב קִצֵּר כָּאן. וְעַיֵּן פֶּרֶק י"ד מִשְׁנָה ב' וּמַה שֶּׁכָּתַב שָׁם: 

~ פרק ב - משנה ה

{יא} אִי מָה רִיבִים בִּשְׁלֹשָׁה אַף נְגָעִים כֵּן, וְדִין הוּא, מָמוֹנוֹ בִּשְׁלֹשָׁה, גּוּפוֹ לֹא כָל שֶׁכֵּן, תַּלְמוּד לוֹמַר וְהוּבָא אֶל אַהֲרֹן אוֹ אֶל אַחַד וְגוֹ'. גְּמָרָא: {יב} מִדְּפֵרֵשׁ דִּבְרֵי רַבִּי יְהוּדָה, נִרְאֶה דְּפָסַק כְּוָתֵיהּ. וְהָרַ"שׁ פֵּרֵשׁ דְּאַף בְּצֵרוּף שְׁלֹשָׁה אֵינוֹ יָכוֹל לְהַתִּיר, דְּאִשְׁתּוֹ כְּגוּפוֹ: {יג} <B> עַצְמוֹ.</B> בְּיָחִיד מֻמְחֶה. דְּאִלּוּ בִּתְלָתָא לֹא חֲשִׁידֵי: 

^ פרק ג

~ פרק ג - משנה א

{א} וּבְנִדָּה פֵּרֵשׁ רַשִׁ"י, אָדָם מַשְׁמַע כָּל שֶׁהוּא מִין אָדָם אֲפִלּוּ קָטָן, דִּכְתִיב (בְּמִדְבַּר ל) וְנֶפֶשׁ אָדָם, וּבִקְטַנּוֹת מַיְרֵי. וְאִישׁ, לְמַעוֹטֵי אִשָּׁה מִפְּרִיעָה וּפְרִימָה: {ב} <B> תּוֹשָׁב.</B> דְּדִינוֹ כְנָכְרִי זוּלַת לְהַאֲכִילוֹ נְבֵלוֹת וּלְהַחֲיוֹתוֹ. וּלְקַמָּן גַּבֵּי נִגְעֵי בְגָדִים לֹא קָאָמַר חוּץ מִגֵּר תּוֹשָׁב, וְגַם בְּנִגְעֵי בָתִּים כֵּן, מִשּׁוּם דְּנִגְעֵי הַגּוּף לֹא מִטַּהֲרוּ אֶלָּא בְקָרְבָּן, וְגֵר תּוֹשָׁב לָאו בַּר הָכִי הוּא, מַה שֶּׁאֵין כֵּן הָתָם דְּגָזְרֵי בֵיהּ רַבָּנָן. מַהֲרַ"ם: {ג} בְּתוֹרַת כֹּהֲנִים יָלֵיף לֵיהּ מִקְּרָא. וְעַיֵּן תּוֹסְפוֹת יוֹם טוֹב: {ד} לָאו דַּוְקָא שׁוֹטֶה, דְּצָרִיךְ שֶׁיְּהֵא פִקֵּחַ קְצָת דְּמַסְבְּרוּ לֵיהּ וְסָבַר, אֶלָּא דִּלְגַבֵּי חָכָם שֶׁבְּיִשְׂרָאֵל שׁוֹטֶה קָרֵי לֵיהּ. כֶּסֶף מִשְׁנֶה: {ה} לְפִי שֶׁצָּרִיךְ לִרְאוֹת הַנֶּגַע עִם הַבָּשָׂר שֶׁסְּבִיבָיו, כִּדְתַנְיָא בְּתוֹרַת כֹּהֲנִים: {ו} וּבְאוֹתוֹ נֶגַע נַמִּי מַשְׁכַּחַת דְּאֵין מַחְלִיטִין אֶת הַמֻּסְגָּר, דְּאִם הִסְגִּירוֹ בְּבַהֶרֶת כַּגְּרִיס וּבְאֶמְצַע הַשָּׁבוּעַ נוֹלַד בּוֹ שֵׂעָר לָבָן אוֹ מִחְיָה, אֵין מַחְלִיטוֹ, וְכִי אָזְלָא לַהּ הַמִּחְיָה אוֹ שֵׂעָר לָבָן בְּסוֹף הַשָּׁבוּעַ לֹא מִחַיַּב קָרְבָּן אֶלָּא הֶסְגֵּר שֵׁנִי. הָרַ"שׁ: 

~ פרק ג - משנה ד

{ז} וְהָרַ"שׁ הִקְדִּים וְזֶה לְשׁוֹנוֹ, מִטַּמְּאִין כוּ', מַה שֶּׁחֲלוּקִין מִשְּׁאָר נְגָעִים בְּשָׁבוּעַ אֶחָד, הַיְנוּ לְעִנְיַן טָהֳרָה, דִּשְׁאָר נְגָעִים יֵשׁ לָהֶן כוּ', כִּלְשׁוֹן הָרַ"ב: 

~ פרק ג - משנה ז

{ח} לָאו לְמֵימְרָא דְּדַוְקָא בַשָּׁבוּעַ הַשְּׁלִישִׁי, דְּגַם בַּשְּׁנִיָּה כֵן אִם כְּבָר חָלַץ בָּרִאשׁוֹנָה, אֶלָּא מִשּׁוּם דִּבְבָתִּים אִיכָּא שְׁלֹשָׁה שָׁבוּעוֹת, נָקַט הָכִי. וּמִיהוּ כִּדְאִיתַנְהוּ: {ט} <B> בַּתְּחִלָּה.</B> אֵין זֶה כְמוֹ בַתְּחִלָּה דְּכָל הַנְּגָעִים, דְּכֻלְּהוּ לְהַחְלִיט וְהָכָא לְהַסְגִּיר. מִכָּל מָקוֹם תָּנֵי לַהּ מִשּׁוּם פִּשְׂיוֹן, דְּבַתְּחִלָּה אֵינוֹ מַסְגִּיר. הָרַ"שׁ. וּכְלוֹמַר מֵחֲמַת הַפִּשְׂיוֹן. וְכָתַב מַהֲרַ"ם, וְהָא דְאָמְרִינַן בְּסוֹף מִשְׁנָה א' דְּבַתְּחִלָּה מַסְגִּיר וּמַסְגִּיר, הַיְנוּ דַּוְקָא כְשֶׁנּוֹלַד נֶגַע בְּמָקוֹם אַחֵר, אֲבָל אִם אוֹתוֹ נֶגַע הָרִאשׁוֹן הוֹלֵךְ וּפוֹשֶׂה, הַכֹּל נֶגַע אֶחָד וְאֵינוֹ מַסְגִּיר אֶלָּא עַל הָרִאשׁוֹן: 

~ פרק ג - משנה ח

{י} <B> וּמִטַּמְּאִין כוּ'.</B> דִּינֵי דְכָל הַךְ פִּרְקָא מְבֹאָרִים בִּקְרָאֵי וּבִדְרָשֵׁי דְתוֹרַת כֹּהֲנִים. וְעַיֵּן תּוֹסְפוֹת יוֹם טוֹב: {יא} וּלְשׁוֹן הָרַמְבַּ"ם, וְהֵן: 

^ פרק ד

~ פרק ד - משנה א

{א} לָאו דַּוְקָא מַרְאֶה אֶחָד, שֶׁהֲרֵי הַמַּרְאוֹת מִצְטָרְפוֹת. אֶלָּא לַאֲפוֹקֵי אִם הַפִּסְיוֹן הוּא לְמַטָּה מֵאַרְבָּעָה מַרְאוֹת. וְעַיֵּן תּוֹסְפוֹת יוֹם טוֹב: {ב} <B> בְּכָל כוּ'.</B> וְשֵׂעָר לָבָן בְּנִגְעֵי עוֹר [בָּשָׂר] וּבִשְׁחִין וּמִכְוָה בִּלְבַד הוּא סִימַן טֻמְאָה. הָרַמְבַּ"ם: 

~ פרק ד - משנה ב

{ג} וְהוּא שֶׁלֹּא יִהְיֶה מֵאַרְבָּעָה מַרְאוֹת. הָרַמְבַּ"ם: {ד} יָלֵיף לֵיהּ בְּתוֹרַת כֹּהֲנִים. וְהוּא מְקוֹם שְׁתֵּי שְׂעָרוֹת עַל שְׁתֵּי שְׂעָרוֹת. וְעַיֵּן תּוֹסְפוֹת יוֹם טוֹב: {ה} <B> בְּכָל כוּ'.</B> וְהַמִּחְיָה סִימַן טֻמְאָה בִּשְׁנֵי מִינִים לְבַד, בְּנִגְעֵי עוֹר בָּשָׂר וּבְקָרַחַת וּבְגַבַּחַת. הָרַמְבַּ"ם: 

~ פרק ד - משנה ד

{ו} <B> שֶׁאֵין בּוֹ מַמָּשׁ.</B> לְפִי שֶׁשִּׁעוּר הַנֶּקֶב אֲשֶׁר יֵצֵא מִמֶּנּוּ הַשֵּׂעָר מְעַט מִזְּעֵיר וְאֵין לוֹ שִׁעוּר מוּחָשׁ עַד שֶׁיְּמָעֵט הַשִּׁעוּר. הָרַמְבַּ"ם: 

~ פרק ד - משנה ה

{ז} וְהָא דְפֶרֶק קַמָּא מִשְׁנָה ה' הַשְּׁחִין חוֹלֵק בֵּין אוֹם לְפִשְׂיוֹן הֲרֵי זֶה לְהָקֵל, דְּמַשְׁמַע דְּפִסְיוֹן רָחוֹק אֵינוֹ מְטַמֵּא כְלָל, הַיְנוּ בְּפִשְׂיוֹן כָּל שֶׁהוּא. הָרַאֲבַ"ד וּמַהֲרַ"ם. וְכֵן נִרְאֶה קְצָת דַּעַת הָרַ"שׁ וְהָרַ"ב. אֲבָל לִי נִרְאֶה דְּהָרָחוֹק אֵינוֹ מְטַמֵּא כְּלָל בְּנִגְעֵי אָדָם מִשּׁוּם פִּשְׂיוֹן, רַק כְּנֶגַע חָדָשׁ. וְכֵן הוּא דַּעַת הָרַמְבַּ"ם. וְיֵשׁ לְפָרֵשׁ כֵּן נַמִּי בִּלְשׁוֹן הָרַ"ב. וְעַיֵּן תּוֹסְפוֹת יוֹם טוֹב: {ח} עוֹד נַפְקָא מִנַּהּ, שֶׁאִם נוֹלַד שַׂעֲרָה אַחַת בְּנֶגַע זוֹ וְשַׂעֲרָה אַחַת בְּנֶגַע זוֹ, טָמֵא מֻחְלָט. כֶּסֶף מִשְׁנֶה: 

~ פרק ד - משנה ו

{ט} <B> רַבִּי שִׁמְעוֹן כוּ'.</B> בְּתוֹרַת כֹּהֲנִים פְּלִיגֵי בִדְרָשֵׁי דִקְרָאֵי. וְכֵן בְּסֵיפָא. וְעַיֵּן תּוֹסְפוֹת יוֹם טוֹב: {י} <B> טָמֵא.</B> נִרְאֶה לִי דְּאַשְׁמְעִינַן דְּאַף עַל גַּב דְּלֹא יָדְעִינַן אִי קֹדֶם הַבַּהֶרֶת אִי לֹא, וּכְתַנָּא קַמָּא דְרַבִּי יְהוֹשֻׁעַ דְּסוֹף פִּרְקִין: 

~ פרק ד - משנה ז

{יא} וּמִשּׁוּם פִּשְׂיוֹן צָרִיךְ לְפָרֵשׁ שֶׁהִסְגִּירוֹ: {יב} אוֹ בְּסוֹף שָׁבוּעַ וְחָזְרָה בּוֹ בַיּוֹם. הָרַ"שׁ: {יג} אוֹ עָמְדָה בּוֹ שְׁנֵי שָׁבוּעוֹת וּפְטָרוֹ וְאַחַר כָּךְ הָלְכָה וְשׁוּב חָזְרָה. הָרַ"שׁ: {יד} <B> מֵאַרְבָּעָה כוּ'.</B> מַשְׁמַע דְּכֻלָּן מִצְטָרְפוֹת, וּכְדַעַת הָרַמְבַּ"ם. וְצָרִיךְ לוֹמַר לְדַעַת הָרַ"שׁ וְהָרַ"ב דְּהָתָם, דְּהָכִי קָאָמַר, דְּאִי מִתְמַעֵט מֵאַרְבָּעָה כוּ' טָהוֹר, אֲבָל אִי לֹא מִתְמַעֵט יֵשׁ מֵהֶן דְּטָהוֹר וְיֵשׁ מֵהֶן דְּטָמֵא, וְזֶה תָלוּי בְּצֵרוּף. וּמַה שֶּׁכָּתַב כַּשֶּׁלֶג וְנַעֲשָׂה כִקְרוּם, צָרִיךְ לוֹמַר דְּאַלִּיבָּא דְרַבִּי מֵאִיר דְּרֵישׁ פֶּרֶק א' שֶׁהוּא תַנָּא קַמָּא נָקַט: {טו} מוּכָח מִלְּשׁוֹנוֹ דְּרוֹצֶה לוֹמַר דְּרַבִּי עֲקִיבָא מְטַמֵּא וְיַחְלִיט. וְכֵן מִדְּכָתַב לַחֲכָמִים יַסְגִּיר, מוּכָח דִּלְרַבִּי עֲקִיבָא יַחְלִיט. וְקָשֶׁה מִמַּתְנִיתִין דִּלְקַמָּן. וְצָרִיךְ עִיּוּן. וְהָרַמְבַּ"ם לֹא גָרֵיס לְמַתְנִיתִין דִּלְקַמָּן כְּלָל. וְהָרַ"שׁ כָּתַב, דִּבְכַגְּרִיס מוֹדוּ כֻלֵּי עָלְמָא דַּהֲרֵי הִיא כְּמוֹ שֶׁהָיְתָה. וְהָכָא פְּלִיגֵי בְכַגְּרִיס וְעוֹד, וְהִסְגִּירוֹ, וּבְסוֹף שָׁבוּעַ כָּנְסָה אוֹתוֹ וְעוֹד, וְהִסְגִּירוֹ שֵׁנִית, וְאַחַר כָּךְ פָּשְׂתָה אוֹתוֹ וְעוֹד. [וּמַתְנִיתִין ח' פֵּרוּשָׁא דְוּפָשְׂתָה וְכָנְסָה דְרֵישָׁא הוּא. וּלְשׁוֹן מְטַמֵּא, כּוֹלֵל הֶחְלֵט וְהֶסְגֵּר]. וְכָל הָנָךְ פְּלוּגְתַיְהוּ בְּסוֹף [שָׁבוּעַ ב'] וּלְאַחַר הַפְּטוּר: 

~ פרק ד - משנה ח

{טז} וְלֹא דָק בְּלִישָׁנֵיהּ, דְּאִם כֵּן לְרַבִּי עֲקִיבָא חֲשִׁיב פִּשְׂיוֹן, וַהֲרֵי לֹא אָמַר רַבִּי עֲקִיבָא אֶלָּא תֵּרָאֶה בַתְּחִלָּה: {יז} כְּלוֹמַר, וְאִי קָאֵי בְסוֹף שָׁבוּעַ רִאשׁוֹן מַסְגִּירוֹ כוּ' כִּדְפֵרֵשׁ הָרַ"ב בַּחֲכָמִים מְטַהֲרִין בְּמַתְנִיתִין דִּלְעֵיל. וְהָרַ"שׁ פֵּרֵשׁ לְעֵיל וְהָכָא, דִּמְטַהֲרִים לְגַמְרֵי, וּמוֹקֵי לַהּ בְּסוֹף שָׁבוּעַ שֵׁנִי וּלְאַחַר הַפְּטוּר: 

~ פרק ד - משנה ט

{יח} הָרַ"שׁ. וּלְשִׁיטְתֵיהּ דַּחֲכָמִים מְטַהֲרִים לְגַמְרֵי וְלֹא מַשְׁכַּחַת אֶלָּא בְּסוֹף שָׁבוּעַ שֵׁנִי וּלְאַחַר הַפְּטוּר. אֲבָל לְהָרַ"ב, הָכָא נַמִּי לָאו דַּוְקָא לְאַחַר הַפְּטוּר, דְּהוּא הַדִּין נַמִּי בְּסוֹף שָׁבוּעַ רִאשׁוֹן אוֹ שֵׁנִי, וּכְדִלְעֵיל. וְהַטַּעַם כְּמוֹ שֶׁכָּתַב הָרַמְבַּ"ם, דַּחֲכָמִים אוֹמְרִים שֶׁהַפִּשְׂיוֹן הוּא שֶׁיּוֹסִיף עַל הַנֶּגַע אֲשֶׁר הָיָה תְחִלָּה [דַּוְקָא] כוּ'. וְכֵן הָרַמְבַּ"ם סָתַם וְלֹא פֵרֵשׁ דִּלְאַחַר הַפְּטוּר [מַיְרֵי]: 

~ פרק ד - משנה י

{יט} וְהֶחְלִיטוֹ וְאַחַר כָּךְ נוֹלַד לוֹ מִחְיָה כוּ', רַבִּי עֲקִיבָא מְטַמֵּא, דְּאַף עַל גַּב דְּקַמָּא כְּבָר נִטְהַר, מִכָּל מָקוֹם כְּשֶׁפָּשָׁה חָזַר לְטֻמְאָתוֹ וְנַעֲשָׂה הַכֹּל נֶגַע אֶחָד. וּכְשֶׁהָלְכָה הָאוֹם לְאַחַר שֶׁנִּזְקַק לַטֻּמְאָה וְנִשְׁאֲרוּ בּוֹ סִימָנֵי טֻמְאָה, נִשְׁאַר בְּהֶחְלֵט עַל הַשֵּׁנִי קֹדֶם שֶׁיִּרְאֶנּוּ הַכֹּהֵן. וְלֹא דָמֵי לְאֵין מַחְלִיטִין אֶת הַמֻּחְלָט, דְּהָנֵי מִלֵּי שְׁנֵי נְגָעִין בִּשְׁנֵי מְקוֹמוֹת, מַה שֶּׁאֵין כֵּן בְּנֶגַע אֶחָד. וְכִדְתַנְיָא בְתוֹרַת כֹּהֲנִים כוּ'. וַחֲכָמִים אוֹמְרִים דְּאַף עַל גַּב דִּמְטַמְּאִינַן לֵיהּ מִשּׁוּם פִּשְׂיוֹן לַנֶּגַע הָאֶחָד, מִכָּל מָקוֹם כְּשֶׁהָלְכָה הָאוֹם נִטְהַר מֵחִלּוּט הַפִּשְׂיוֹן, וְתֵרָאֶה בַתְּחִלָּה וְיַחְלִיטֶנּוּ עַל הַמִּחְיָה כוּ'. מַהֲרַ"ם: {כ} וְקָשֶׁה, כִּי לֹא נִפְטָר נַמִּי נַחְשֹׁב הַפִּשְׂיוֹן אֶל נֶגַע הָרִאשׁוֹן וּלְהַחְלִיטוֹ, וַהֲדַר נַחְלִיטוֹ שֵׁנִית מִצַּד גְּרִיס הֶחָדָשׁ עִם סִימָנֵי טֻמְאָה. וְהַכֶּסֶף מִשְׁנֶה לְשִׁיטַת הָרַמְבַּ"ם לֹא הִתְנָה שֶׁיְּהֵא לְאַחַר הַפְּטוּר. וְעַיֵּן תּוֹסְפוֹת יוֹם טוֹב: {כא} כִּדְיָלֵיף לֵיהּ בְּתוֹרַת כֹּהֲנִים, וּלְרַבָּנָן דְּמִשְׁנָה ו', בַּהֶרֶת לָאו דַּוְקָא, דְּהוּא הַדִּין כְּשֶׁמִּחְיָה בְתוֹכָהּ. וְעַיֵּן תּוֹסְפוֹת יוֹם טוֹב: {כב} וְלֹא זוֹ אַף זוֹ קָתָנֵי. וְהָכָא הֲוָה לֵיהּ לְמִנְקַט וְאֵין בָּהּ כְּלוּם. אֶלָּא הָאֱמֶת נָקַט דַּאֲפִלּוּ יֵשׁ בָּהּ שַׂעֲרָה אַחַת הֲרֵי זֶה לְהַסְגִּיר. הָרַ"שׁ: 

~ פרק ד - משנה יא

{כג} <B> טָמֵא.</B> וְלֹא אָזְלִינַן בָּתַר חֲזָקָה דְגוּפָא, דְּהָכָא רִיעָא הַחֲזָקָה, שֶׁדֶּרֶךְ הַשֵּׂעָר לְהִתְלַבֵּן מֵחֲמַת הַנֶּגַע, לְפִיכָךְ נִרְאִין הַדְּבָרִים דְּבַהֶרֶת קָדְמָה. תּוֹסָפוֹת. וּלְדִבְרֵיהֶם, בְּגֶרְמוֹנִי וְזָקֵן שֶׁשְּׂעָרָן לְבָנִים אִין הָכִי נַמִּי דְּאוֹקְמִינַן אַחֲזָקָה דְגוּפָא. קָרְבַּן אַהֲרֹן. וְעַיֵּן תּוֹסְפוֹת יוֹם טוֹב: 

^ פרק ה

~ פרק ה - משנה ב

{א} <B> הֲרֵי הִיא כוּ'.</B> בְּסִפְרָא יָלֵיף לֵיהּ. וְעַיֵּן תּוֹסְפוֹת יוֹם טוֹב: {ב} לְפִי מַה שֶּׁיִּתְבָּאֵר בְּפֶרֶק שֶׁאַחֲרֵי זֶה [מִשְׁנָה ב]. הָרַמְבַּ"ם. וְעַיֵּן לְעֵיל פֶּרֶק ד' מִשְׁנָה ו' דְּבַהֶרֶת כַּגְּרִיס הוּא עִם הַמִּחְיָה, וְכָאן רָצָה לוֹמַר שֶׁמִּעֲטָה הַשִּׁעוּר שֶׁצָּרִיךְ לִהְיוֹת סְבִיב הַמִּחְיָה מִכָּל צַד שִׁעוּר שְׁתֵּי שְׂעָרוֹת. וְעַיֵּן תּוֹסְפוֹת יוֹם טוֹב: {ג} <B> בְּסוֹף כוּ'.</B> וְלֹא תָנֵי בַתְּחִלָּה, מִשּׁוּם דְּאֵין פִּשְׂיוֹן מְטַמֵּא בַתְּחִלָּה. הָרַ"שׁ: 

~ פרק ה - משנה ג

{ד} <B> מְטַמֵּא.</B> שֶׁהֲרֵי נֶהְפַּךְ שֵׂעָר לָבָן בַּבַּהֶרֶת. הָרַמְבַּ"ם וְהָרַאֲבַ"ד. וְעוֹד כָּתַב הָרַאֲבַ"ד, כֵּיוָן שֶׁשֵּׂעָר לָבָן עוֹמֵד בִּמְקוֹמוֹ, עֲדַיִן לֹא נִרְפָּא הַנֶּגַע וּמִן הַחֹלִי הָרִאשׁוֹן הוּא. וְעַיֵּן תּוֹסְפוֹת יוֹם טוֹב: 

~ פרק ה - משנה ד

{ה} שֶׁמִּלַּת אוֹתוֹ שָׁב עַל הַנֶּגַע. הָרַמְבַּ"ם. וְאַף עַל גַּב דְּהַאי קְרָא בְּפִשְׂיוֹן כְּתִיב, הוּא הַדִּין בְּשֵׂעָר לָבָן. הָרַ"שׁ. וְהוּא הַדִּין נַמִּי בְּמִחְיָה. וְעַיֵּן תּוֹסְפוֹת יוֹם טוֹב: 

~ פרק ה - משנה ה

{ו} <B> זֶהוּ כוּ'.</B> לֹא יָדַעְתִּי לְמַעוֹטֵי מַאי. וְעוֹד, אַמַּאי לֹא תָנֵי נַמִּי בְרֵישָׁא זֶהוּ שֶׁאָמְרוּ עַד שֶׁלֹּא כוּ'. וְעוֹד, דְּהָתָם הֲוָה לְמַעוֹטֵי תַּרְתֵּי דִתְנַן בְּרֵישׁ פִּרְקִין. לָכֵן נִרְאֶה לִי דְּהָכִי נַמִּי קָאָמַר זֶהוּ שֶׁאָמְרוּ מִשֶּׁנִּזְקַק כוּ', כְּלוֹמַר דְּכָל הֵיכָא שֶׁנִּזְקַק סְפֵקוֹ טָמֵא, מַה שֶּׁאֵין כֵּן בְּקֹדֶם שֶׁנִּזְקַק דְּלֹא הָוֵי כְלָלָא, דְּהָא מַשְׁכַּחַת בִּתְרֵי גַוְנֵי דְּטָמֵא, וּלְפִיכָךְ לֹא תָנֵי לְעֵיל זֶהוּ כוּ': 

^ פרק ו

~ פרק ו - משנה א

{א} <B> מְקוֹם כוּ'.</B> רוֹצֶה לוֹמַר הַמְרֻבָּע הַמַּקִּיף כָּעֲדָשָׁה. הָרַמְבַּ"ם: 

~ פרק ו - משנה ב

{ב} <B> וּבָהּ כוּ'.</B> וּבֵין הַכֹּל כַּגְּרִיס. הָרַ"שׁ: {ג} <B> כָּעֲדָשָׁה.</B> וּבִתְנַאי שֶׁתִּהְיֶה מְרֻבַּעַת. הָרַמְבַּ"ם. וְעַיֵּן תּוֹסְפוֹת יוֹם טוֹב: {ד} הָרַ"שׁ. וְנַפְקָא מִנַּהּ אִם הָלְכָה הַמִּחְיָה. וְזֶה לְשׁוֹן מַהֲרַ"ם, וְהוּא הַדִּין בְּלֹא פִשְׂיוֹן, טָמֵא מִשּׁוּם מִחְיָה, אֶלָּא מִשּׁוּם דְּבָעֵי לְמֵימַר רָבְתָה מִחְיָה טְהוֹרָה, נָקַט נַמִּי בְּבַהֶרֶת רָבְתָה: {ה} <B> טְהוֹרָה.</B> וַאֲפִלּוּ לְרַבִּי מֵאִיר [דְּמַתְנִיתִין דִּלְקַמָּן]. דְּלֹא פָלֵיג אֶלָּא כִּי אִיכָּא כַגְּרִיס בְּלֹא הַמִּחְיָה פְּחוּתָה מִכָּעֲדָשָׁה. הָרַ"שׁ: 

~ פרק ו - משנה ג

{ו} <B> נִתְמַעֲטָה.</B> אוֹ שֶׁהָלְכָה לָהּ. הָרַמְבַּ"ם: {ז} <B> מְטַהֲרִים.</B> כְּלוֹמַר אֵין כָּאן [סִימַן] טֻמְאָה, וְיַסְגִּיר: {ח} <B> שֶׁאֵין כוּ'.</B> בְּתוֹרַת כֹּהֲנִים יָלֵיף לֵיהּ. וְעַיֵּן תּוֹסְפוֹת יוֹם טוֹב: 

~ פרק ו - משנה ד

{ט} <B> מִכַּשִּׁעוּר.</B> וְלֹא תִקְרַב הַמִּחְיָה לְסוֹף הַבַּהֶרֶת בְּפָחוֹת מִכְּדֵי צְמִיחַת שְׁתֵּי שְׂעָרוֹת. הָרַמְבַּ"ם: 

~ פרק ו - משנה ה

{י} כְּלוֹמַר, דְּכֵיוָן דְּפִשְׂיוֹן הַפְּנִימִית לֹא לְעוֹר הַבָּשָׂר אֶלָּא לַמִּחְיָה שֶׁבְּתוֹךְ בַּהֶרֶת, הָוֵי כְּמוֹ פּוֹשֶׂה לְתוֹכוֹ. וְעַיֵּן תּוֹסְפוֹת יוֹם טוֹב: 

~ פרק ו - משנה ו

{יא} כְּאִלּוּ לָקַח עֲדָשָׁה וְשָׂם אוֹתוֹ שָׁם. הָרַמְבַּ"ם: {יב} וְאַהָא קָאֵי שֶׁכָּתַב וְאֵין הֲלָכָה כְּרַבִּי שִׁמְעוֹן. דְּאִלּוּ עַל מַה שֶּׁכָּתַב וְאִם פָּשְׂתָה חִיצוֹנָה לֹא מָצֵי קָאֵי, דְּהָא הַיְנוּ כִּסְתָמָא דְרֵישׁ מַתְנִיתִין דִּלְעֵיל הַפְּנִימִית לְהַסְגִּיר וְהַחִיצוֹנָה לְהַחְלִיט. וְנִרְאֶה לִי דְּגַם הַסֵּיפָא אֵינָהּ הֲלָכָה. וְהַתֵּימַהּ שֶׁלֹּא כָתְבוּ הָרַמְבַּ"ם וְהָרַ"ב כֵּן בְּסוֹף מַתְנִיתִין: {יג} הָרַמְבַּ"ם. וְתֵימַהּ, דְּהֵיכִי מָצֵי לְמֵימַר דְּבֹהַק הַיְנוּ בָּשָׂר חַי, שֶׁהֲרֵי הַכָּתוּב קְרָאוֹ לָזֶה בָּשָׂר חַי וְלָזֶה בֹּהַק הוּא, וּבְמִשְׁנָה ה' ו' דְּפֶרֶק קַמָּא הָיְתָה בּוֹ מִחְיָה כוּ' וּבָא הַשְּׁחִין כוּ' וְהַבֹּהַק, וְעוֹד בְּכַמָּה מִשְׁנָיוֹת, וְכֵן פֵּרֵשׁ הָרַלְבַּ"ג דְּבֹהַק אֵינוֹ מִמַּרְאֵה עוֹר הָאִישׁ הַהוּא, אֶלָּא בֶּהָרוֹת כֵּהוֹת לְמַטָּה מֵאַרְבָּעָה מַרְאוֹת. וְעוֹד, וְלָמָּה לֹא תָנֵי הָיָה בוֹ מִחְיָה פְּחוּתָה מִכָּעֲדָשָׁה, וּלְמַאי נַפְקָא מִנַּהּ קָרֵי לֵיהּ הַתַּנָּא בְּכָאן בֹּהַק. וְעוֹד כוּ'. לָכֵן נִרְאֶה כְּפֵרוּשׁ הָרַ"שׁ, שֶׁסְּבִיב הַבֹּהַק הָיְתָה הַמִּחְיָה, סִימַן טֻמְאָה לַפְּנִימִית, וְאַף עַל גַּב דְּבֹהַק מַפְסִיק בֵּין הָאוֹם לַפִּשְׂיוֹן, כֵּיוָן דְּהוּא פָחוֹת מִכָּעֲדָשָׁה. וְכֵן פֵּרֵשׁ מַהֲרַ"ם: 

~ פרק ו - משנה ז

{יד} <B> מִחְיָה.</B> וְקָשֶׁה, לָמָּה לֹא אָמְרוּ שֶׁאֵינָן מִטַּמְּאִין בְּבַהֶרֶת וְלָמָּה נָקַט מִחְיָה. וְיֵשׁ לוֹמַר מִפְּנֵי שֶׁהוּא חָלָק לְמַעְלָה וְאֵינוֹ מְקוֹם שֵׂעָר וְאֵינוֹ רָאוּי לְפִשְׂיוֹן, שֶׁרֹב אֵבָרִים הַלָּלוּ אֲפִלּוּ לִגְרִיס אֵינָן רְאוּיִים וְכָל שֶׁכֵּן לְפִשְׂיוֹן. אִי נַמִּי, לְפִי שֶׁאֵבָרִים הַלָּלוּ מְעַכְּבִים בִּפְרִיחָה, וְאַשְׁמְעִינַן הָכָא אַף עַל גַּב דִּלְבַסּוֹף מִטַּמְּאוּ מִשּׁוּם מִחְיָה, מִתְּחִלָּה לֹא מִטַּמְּאוּ, לְפִי שֶׁאֵינָם מְקוֹם בַּהֶרֶת כַּגְּרִיס. הָרַאֲבַ"ד: 

~ פרק ו - משנה ח

{טו} <B> הַפֶּה.</B> וְאֹדֶם שְׂפָתַיִם כְּתוֹךְ הַפֶּה, דִּכְתִיב עוֹר בְּשָׂרוֹ. וְהָכָא נַמִּי מְמַעֲטִים עוֹר כַּף רֶגֶל שֶׁאֵינוֹ נִרְאֶה תָדִיר. כֶּסֶף מִשְׁנֶה. וְעַיֵּן תּוֹסְפוֹת יוֹם טוֹב: {טז} וְזֶה לְשׁוֹן מַהֲרַ"ם, וְלֹא מִתְחֲזֵי בְּכָל אָדָם. אֲבָל קְמָטִין דִּשְׁאָר הַגּוּף כְּגוֹן בְּאָדָם שָׁמֵן כֵּיוָן דְּלֹא שַׁיָּךְ בְּאָדָם כָּחוּשׁ לָא חֲשִׁיב קְמָטִין, קָא מַשְׁמַע לָן: {יז} וְכָל הָנֵי מְרַבֵּי לְהוּ בְּתוֹרַת כֹּהֲנִים כוּ'. וְקָשֶׁה, דִּלְקַמָּן פֶּרֶק ט' תָּנֵי אֵיזֶהוּ שְׁחִין לָקָה בְעֵץ, וּמִכְוָה נִכְוָה בְגַחֶלֶת כוּ', וְיֵשׁ לוֹמַר דְּהָתָם לֹא קָתָנֵי אֶלָּא דְּאָתְיָא מִדְּרָשָׁא. וְעַיֵּן תּוֹסְפוֹת יוֹם טוֹב: {יח} דִּכְתִיב וְנִרְפָּא וּכְתִיב שְׁחִין, הָא כֵיצַד, נִרְפָּא וְלֹא נִרְפָּא, כְּשֶׁהוּא אוֹמֵר צָרֶבֶת הַשְּׁחִין, עַד שֶׁיִּקְרֹם כִּקְלִפַּת הַשּׁוּם. וְכֵן בְּמִכְוָה כוּ'. תּוֹרַת כֹּהֲנִים. הָרַ"שׁ: {יט} וְהָרַ"שׁ כָּתַב, דַּאֲפִלּוּ רֹב הַגְּרִיס בָּעוֹר וּמִעוּטָא בְהוּ, אֵין מִצְטָרְפִים: {כ} דְּכֵיוָן דְּהָנֵי לָאו בְּנֵי אִטַּמּוֹיֵי נִינְהוּ, אֵין זוֹ מְבֻצֶּרֶת לְתוֹךְ הַשְּׂאֵת. הָרַ"שׁ. וְלִדְבָרָיו, מִכֵּיוָן דְּתָנֵי וְאֵין מְעַכְּבִים אֶת הַהוֹפֵךְ, קָשֶׁה, מַאי הַאי דְּאֵין מִטַּמְּאִין מִשּׁוּם מִחְיָה, אַדְּרַבָּה טַהוֹרֵי מְטַהֲרֵי מִשּׁוּם פָּרַח בְּכֻלּוֹ. וְכִי תֵימָא דְּפָרַח מִן הַטָּהוֹר טָמֵא, אַכַּתִּי קָשֶׁה לְמַאי נַפְקָא מִנַּהּ תָּנֵי דְּאֵין מִטַּמְּאִין מִשּׁוּם מִחְיָה, וְהָא טָמֵא הוּא כֵּיוָן שֶׁפָּרַח מִן הַטָּהוֹר: {כא} וְהָרַמְבַּ"ם מְפָרֵשׁ, כְּשֶׁיִּהְיֶה צָרֶבֶת בְּתוֹךְ הַבַּהֶרֶת לֹא נַחְשְׁבוֹ מִחְיָה. עַד כָּאן. וְהַשְׁתָּא הָוֵי דוּמְיָא דְאֵינוֹ מִטַּמֵּא מִשּׁוּם מִחְיָה דִּבְרֵישָׁא, לְהַאי אִי נַמִּי שֶׁל הָרַ"ב שֶׁהוּא פֵרוּשׁ הָרַמְבַּ"ם שָׁם: {כב} וּלְשׁוֹן הָרַמְבַּ"ם, כַּאֲשֶׁר יִתָּלוּ מֵהֶן יַבֶּלֶת וּמֻרְסָה רַכָּה וּמַרְאֵה דְמוּת הַבָּשָׂר בִּלְתִּי שֵׂעָר כוּ'. עַד כָּאן. וְעַיֵּן תּוֹסְפוֹת יוֹם טוֹב: 

^ פרק ז

~ פרק ז - משנה א

{א} הָרַ"שׁ. וְקָשֶׁה, לְמַאי תָּנֵי וְחָיוּ, כֵּיוָן שֶׁכְּבָר מִשֶּׁנַּעֲשׂוּ צָרֶבֶת הַיְנוּ טֻמְאָה. וְעוֹד, הֵיכִי תָנֵי עַד שֶׁלֹּא נַעֲשׂוּ צָרֶבֶת. וּלְשׁוֹן הָרַמְבַּ"ם, וְנַעֲשָׂה מְקוֹמָהּ שְׁחִין אוֹ מִכְוָה וְחָיוּ וַהֲרֵי הֵן כְּעוֹר הַבָּשָׂר. עַד כָּאן. וְלִדְבָרָיו, רַבִּי אֱלִיעֶזֶר בֶּן יַעֲקֹב לֹא פָלֵיג אֶלָּא כְּשֶׁחָיוּ לְגַמְרֵי וְלֹא שֶׁנַּעֲשׂוּ צָרֶבֶת. וְעַיֵּן תּוֹסְפוֹת יוֹם טוֹב: 

~ פרק ז - משנה ב

{ב} הָרַ"שׁ. וּלְשִׁיטָתָם אָזְלֵי דִּסְבִירָא לְהוּ בְּפֶרֶק קַמָּא מִשְׁנָה ג' דְּכִי נִשְׁתַּנָּה מֵאָב לְתוֹלָדָה שֶׁאֵינוֹ שֶׁלּוֹ, אוֹ מִתּוֹלָדָה לְתוֹלָדָה, מִקְּרֵי נֶגַע אַחֵר, וְלֹא הֲווּ פְלִיגֵי תַנָּאֵי דְהָכָא כוּ'. אֲבָל הָרַמְבַּ"ם לְפִי שִׁיטָתוֹ דַּאֲפִלּוּ נִשְׁתַּנּוּ מִשֶּׁלֶג לִקְרוּם לֹא הָוֵי נֶגַע אַחֵר, פֵּרֵשׁ, שֶׁהַבַּהֶרֶת כַּשֶּׁלֶג חָזְרָה לְסִיד אוֹ לְצֶמֶר לָבָן אוֹ לִקְרוּם, וּכְאִלּוּ יֹאמַר שֶׁאֵין הֶפְרֵשׁ בֵּין חֲזָרַת [מַרְאֶיהָ] מַרְאֵה חֲבֶרְתָּהּ שֶׁהִיא שְׂאֵת, אוֹ תּוֹלַדְתָּהּ אוֹ תּוֹלָדַת חֲבֶרְתָּהּ. וְהוּא אָמְרוֹ וְנַעֲשֵׂית מִסְפַּחַת שְׂאֵת, אוֹ מִסְפַּחַת עַזָּה. עַד כָּאן. וְאָתֵי שַׁפִּיר טְפֵי. דִּלְהָרַ"ב סֵיפָא דְּנַעֲשֵׂית מִסְפַּחַת אֵינָהּ אֶלָּא פֵרוּשָׁא דְרֵישָׁא: 

~ פרק ז - משנה ג

{ג} <B> יַסְגִּיר.</B> יְדַבֵּר בְּנִגְעֵי עוֹר בָּשָׂר אוֹ בְּקָרַחַת וְגַבַּחַת אֲשֶׁר בָּהֶם שְׁנֵי שָׁבוּעוֹת וְהוּא הַהֶקֵּשׁ בִּשְׁאָר נְגָעִים. הָרַמְבַּ"ם: {ד} <B> לְאַחַר כוּ'.</B> יֵשׁ לוֹמַר דְּאִצְטְרִיךְ לְמִסְתַּם כְּרַבָּנָן דְּרַבִּי עֲקִיבָא פֶּרֶק ד' מִשְׁנָה ח': {ה} <B> יִפְטֹר.</B> וְאִצְטְרִיךְ לְאַשְׁמְעִינַן דִּלְעוֹלָם לֹא תִצְטָרֵף בַּהֶרֶת זוֹ לִטַּמֵּא בְנֶגַע, כְּגוֹן שֶׁכָּנְסָה כַחֲצִי גְרִיס לַמִּזְרָח וּפָשְׂתָה כַחֲצִי גְרִיס לַמַּעֲרָב, לֹא נֵימָא תֵּרָאֶה בַתְּחִלָּה. וְהָוֵי מַחֲלֹקֶת וְאַחַר כָּךְ סְתָם כְּרַבָּנָן דְּפֶרֶק ד' מִשְׁנָה ח'. מַהֲרַ"ם: 

~ פרק ז - משנה ד

{ו} וְקָשֶׁה, שֶׁאֵין רְאָיָתוֹ אֶלָּא עַל שֶׁלֹּא רָאָה, וְיִלְמַד מִמֶּנּוּ עַד שֶׁיֹּאמַר לוֹ אַף עַל פִּי שֶׁרָאָה. וּבַתּוֹסֶפְתָּא אִיתָא שֶׁרַבִּי עֲקִיבָא לֹא אָמַר אֶלָּא הָרְאָיָה מִשֶּׁלֹּא רָאָה עַל שֶׁלֹּא רָאָה. וְאָמְרוּ לוֹ יָפֶה אָמַרְתָּ. וְאַחַר כָּךְ אִיתָא אֶחָד עוֹמֵד כוּ', שֶׁאַחַר שֶׁהִסְכִּימוּ לְרַבִּי עֲקִיבָא בְּלֹא רָאָה, הוֹסִיפוּ עוֹד לִפְסֹק הַדִּין שֶׁאַף כָּל שֶׁלֹּא אָמַר כוּ': {ז} <B> וְאֶחָד כוּ' טָהוֹר.</B> רוֹצֶה לוֹמַר אַחַר יְמֵי הַהֶסְגֵּר אִם לֹא יִמְצָא בוֹ הַכֹּהֵן סִימַן טֻמְאָה [אַחֵר]: {ח} <B> לִכְשֶׁיִּוָּלֶד כוּ'.</B> וְאַף עַל גַּב דִּתְנַן אֵין מַחְלִיטִין אֶת הַמֻּחְלָט, שָׁאנֵי הָכָא דְּנִקְצְצָה וּמִן הַדִּין טָהוֹר, וּקְנָסָא בְעָלְמָא הוּא. הָרַ"שׁ: 

^ פרק ח

~ פרק ח - משנה א

{א} <B> מִן הַטָּמֵא.</B> פֵּרוּשׁ, מִתּוֹךְ הֶסְגֵּר. וַהֲדַר מְפָרֵשׁ פּוֹרֵחַ מִתּוֹךְ חִלּוּט, מִחְיָה, שֵׂעָר לָבָן, וּפִשְׂיוֹן. מַהֲרַ"ם: {ב} דְּלֹא קָאֵי אֶלָּא עַל רָאשֵׁי אֵבָרִים, דְּבִשְׁאָר מְקוֹמוֹת אִם בְּלֹא פָרַח בְּכֻלּוֹ הָוֵי מִחְיָה סִימַן טֻמְאָה, הוּא הַדִּין בְּפָרַח, וְלֹא הֲוָה צָרִיךְ לְמִכְתַּב זֶה אֶלָּא עַל הַמְּקוֹמוֹת שֶׁאֵינָם מִטַּמְּאִים בְּמִחְיָה כְּשֶׁלֹּא פָרַח, לוֹמַר, שֶׁאִם פָּרַח אַף בְּאֵלּוּ הַמְּקוֹמוֹת הַמִּחְיָה סִימַן טֻמְאָה. קָרְבַּן אַהֲרֹן. וְעַיֵּן תּוֹסְפוֹת יוֹם טוֹב: {ג} <B> טָמֵא.</B> בְּסִפְרָא יָלֵיף לֵיהּ. וְעַיֵּן תּוֹסְפוֹת יוֹם טוֹב: {ד} אוֹ פָּשְׂתָה וְכָנְסָה. הָרַ"שׁ: 

~ פרק ח - משנה ב

{ה} <B> וְאַחַר כָּךְ.</B> קֹדֶם שֶׁהֶרְאָהוּ לַכֹּהֵן. דְּאִם לֹא כֵן, הָוֵי לֵיהּ פָּרַח מִתּוֹךְ פְּטוּר וְטָמֵא. כֶּסֶף מִשְׁנֶה: {ו} <B> טָמֵא.</B> וְנִרְאֶה לִי דְּלֹא תָנֵי לֵיהּ אֶלָּא מִשּׁוּם פְּלֻגְתָּא דְרַבִּי יְהוֹשֻׁעַ וְרַבָּנָן. דְּהָא תָּנֵי לֵיהּ לְעֵיל חָזְרוּ בוֹ רָאשֵׁי אֵבָרִים טָמֵא, וְכָל שֶׁכֵּן מִחְיָה דִשְׁאָר הַגּוּף: {ז} <B> רַבִּי יְהוֹשֻׁעַ כוּ'.</B> רַבִּי יְהוֹשֻׁעַ מְדַמֶּה לֵיהּ לְמִחְיָה, הוֹאִיל וּשְׁנֵיהֶם סִימָנֵי טֻמְאָה הֵם. וְרַבָּנָן דָּיְקֵי לִישָׁנָא דְקָאָמַר [אוֹ כִי יָשׁוּב] הַבָּשָׂר הַחַי. הָרַמְבַּ"ם. וְעַיֵּן תּוֹסְפוֹת יוֹם טוֹב וְתוֹסָפוֹת חֲדָשִׁים: 

~ פרק ח - משנה ג

{ח} כִּדְיָלֵיף לְהוּ בְּתוֹרַת כֹּהֲנִים: {ט} <B> טָהוֹר.</B> וַאֲפִלּוּ לְרַבִּי יְהוֹשֻׁעַ. הָרַמְבַּ"ם וּמַהֲרַ"ם: {י} <B> טְמֵאִין.</B> דִּכְתִיב טָמֵא הוּא, לְרַבּוֹת רָאשֵׁי אֵבָרִים שֶׁנִּתְגַּלּוּ אַחַר פְּרִיחַת [חִלּוּט] פִּשְׂיוֹן וְהֶסְגֵּר [וְשֵׂעָר לָבָן]. תּוֹרַת כֹּהֲנִים. וּדְלֹא תָנֵי הָכָא עַד שֶׁנִּתְמַעֵט מִכַּגְּרִיס כִּדְתָנֵי בְרֵישָׁא, מִשּׁוּם דְּרֵישָׁא דְמַיְרֵי בְּפוֹרֵחַ מִתּוֹךְ הֶסְגֵּר, שַׁיָּךְ לְמִתְנֵי הָכִי, אֲבָל הָכָא אֲפִלּוּ עָמְדָה עַל כַּגְּרִיס אִם הָלְכוּ סִימָנֵי טֻמְאָה טָהוֹר. וְאַף דַּהֲוָה מָצֵי לְמִתְנֵי עַד שֶׁיֵּלְכוּ סִימָנֵי טֻמְאָה, לֹא אִצְטְרִיךְ, דִּבְרֵישָׁא נַמִּי לֹא תָנֵי אֶלָּא מִשּׁוּם דְּזִמְנִין טָמֵא עַד שֶׁתִּתְמַעֵט, וְזִמְנִין טָמֵא עַד שֶׁתַּחֲזֹר לִכְמוֹת שֶׁהָיְתָה, דְּהַיְנוּ כְּשֶׁפָּרַח לְאַחַר פְּטוּר כוּ'. מַהֲרַ"ם: {יא} <B> טָהוֹר.</B> הוֹדִיעֲךָ אַף עַל פִּי שֶׁפָּרַח מְעַט מְעַט טָהוֹר. הָרַמְבַּ"ם. וְהוּא מִתּוֹרַת כֹּהֲנִים: 

~ פרק ח - משנה ד

{יב} <B> אֲפִלּוּ כוּ'.</B> בְּתוֹרַת כֹּהֲנִים יָלֵיף לֵיהּ: 

~ פרק ח - משנה ו

{יג} הָרַ"שׁ. וּבְתוֹרַת כֹּהֲנִים יָלֵיף לֵיהּ מִכֶּפֶל וְאִם פָּרֹחַ תִּפְרַח. וּמַהֲרַ"ם הִקְשָׁה עַל הָרַ"שׁ, דִּבְכֹהֵן תָּלֵי מִלְּתָא, וְכָל זְמַן דְּלֹא נִזְדַּקֵּק לֵיהּ כֹּהֵן, פּוֹרֵחַ מִן הַטָּהוֹר קָרִינַן לֵיהּ. וְעוֹד, לְמַאי תָּנֵי פָּרְחָה מִזּוֹ לָזוֹ כוּ', לִתְנֵי סְתָמָא פָּרְחָה בְכֻלּוֹ טָהוֹר. עַל כֵּן נִרְאֶה לְפָרֵשׁ דְּדַוְקָא בְהָכִי טָהוֹר. אֲבָל אִי פָרְחָה מִן הַטְּהוֹרָה לְצַד חוּץ וְאַחַר כָּךְ פָּרַח מִזּוֹ לָזוֹ הָוֵי לֵיהּ פּוֹרֵחַ מִטָּהוֹר, וְטָמֵא. אֲבָל הַשְׁתָּא דְּפָרַח מִזּוֹ לָזוֹ, אֲפִלּוּ מִטְּהוֹרָה לִטְמֵאָה כֵּיוָן שֶׁנִּתְחַבְּרוּ אָמְרִינַן שֶׁהַטְּהוֹרָה טְפֵלָה לְגַבֵּי טְמֵאָה, דְּכָל הֵיכָא דְּאִיכָּא לְמֵימַר הָכִי וְאִיכָּא לְמֵימַר הָכִי בִּנְגָעִים אָמְרִינַן לְקֻלָּא. וְעַיֵּן תּוֹסְפוֹת יוֹם טוֹב: {יד} הָרַ"שׁ. וּכְלוֹמַר, מֵאַחַר דְּעַל יְדֵי דִבּוּקָם נִרְאֶה כַגְּרִיס, הָוֵי טָמֵא. וּכְשֶׁפָּרַח מִמֶּנָּה, הָוֵי פוֹרֵחַ מִן הַטָּמֵא, וְטָהוֹר. כֶּסֶף מִשְׁנֶה. וּלְשׁוֹן אַף עַל פִּי שֶׁמְּדֻבָּקִים כוּ', כְּלוֹמַר, אַף עַל פִּי שֶׁדַּוְקָא כְשֶׁמְּדֻבָּקִים כוּ'. וְעַיֵּן תּוֹסְפוֹת יוֹם טוֹב: {טו} כָּל זֶה יָלֵיף לֵיהּ בְּתוֹרַת כֹּהֲנִים: {טז} וּמִשּׁוּם בַּתְּחִלָּה דְּדַוְקָא פָחוֹת הוּא דְנָקְטֵי פָּחוֹת מִכָּעֲדָשָׁה. וְכִי הֵיכִי דְלָא נִטְעֵי לְמֵימַר דַּוְקָא כָעֲדָשָׁה דּוּמְיָא דְמִחְיָה. אֲבָל נִרְאֶה לִי דְּאֵין צָרִיךְ לְדַחוֹקֵי בְהָכִי, דְּהָכִי פֵרוּשׁוֹ, וְאֵין סִימַן טֻמְאָה בַּסּוֹף כְּלָל, דְּהָא לֹא קָאָמַר וְאֵין פָּחוֹת מִכָּעֲדָשָׁה כוּ'. וְיֵשׁ לְפָרֵשׁ נַמִּי דְּאַיְרֵי נַמִּי בְּלֹא בֹהַק, וְקָאֵי אַפָּחוֹת מִכָּעֲדָשָׁה, שֶׁאֵין בָּשָׂר חַי סִימַן טֻמְאָה בַּסּוֹף בְּפָחוֹת מִכָּעֲדָשָׁה. וּבִתְרֵי גַוְנֵי מַיְרֵי. וְנִיחָא דְּקָיְמֵי אַרַבִּי מֵאִיר דְּאַיְרֵי נַמִּי בְּתַרְתֵּי. מַהֲרַ"ם: {יז} <B> רָאשֵׁי אֵבָרִים פָּחוֹת כוּ'.</B> נִרְאֶה לִי מִדְּלֹא קָאָמַר בְּהֶדְיָא בֹּהַק, שְׁמַע מִנַּהּ דְּהוּא הַדִּין בְּנַעֲשׂוּ בָשָׂר חַי לְגַמְרֵי מְטַמֵּא רַבִּי מֵאִיר. וְכֵן הוּא בְהֶדְיָא בְתוֹרַת כֹּהֲנִים. מַהֲרַ"ם: 

~ פרק ח - משנה ז

{יח} דְּשֵׂעָר לָבָן דְּמַתְנִיתִין לָאו דַּוְקָא, וְהוּא הַדִּין מִחְיָה, כִּדְאִיתָא בְתוֹרַת כֹּהֲנִים: {יט} דְּיָלֵיף מִקְּרָא דַחֲזָרַת רָאשֵׁי אֵבָרִים אַחַר הֶחְלֵט וְהֶסְגֵּר דִּטְמֵאִים דַּוְקָא בְּבַהֶרֶת קְטַנָּה, אֲבָל בְּבַהֶרֶת גְּדוֹלָה חֲזָרָתָן מִתּוֹךְ הֶחְלֵט וְהֶסְגֵּר וּפְטוּר, טָהוֹר. וְכֵן פֵּרֵשׁ הָרַ"שׁ. וּמַה שֶּׁכָּתַב וְאִם כוּ' בְּסוֹף שָׁבוּעַ שֵׁנִי בְּלֹא נוֹלְדוּ לוֹ סִימָנֵי טֻמְאָה הַיְנוּ מִתּוֹךְ הַפְּטוּר וְאִי נוֹלְדוּ וְהָלְכוּ הַיְנוּ הֶחְלֵט. וּבְחִנָּם נַקְטֵיהּ. וְאֶלָּא קָשֶׁה, דְּאִי אֶפְשָׁר לְפָרֵשׁ נַמִּי מִשְׁנָתֵנוּ בְּשָׁבוּעַ רִאשׁוֹן, דְּהָא לִכְמוֹת שֶׁהָיוּ תְּנַן, וְרָאוּי לְהַסְגִּירוֹ וְלֹא לְטַהֲרוֹ לְגַמְרֵי. וְעַיֵּן תּוֹסְפוֹת יוֹם טוֹב: 

~ פרק ח - משנה י

{כ} <B> יֵשׁ כוּ'.</B> הַלָּשׁוֹן מַשְׁמַע שֶׁזָּרִיז וְנִשְׂכָּר הוּא בָּזֶה שֶׁהִקְדִּים לְהַרְאוֹת, וַהֲדַר תָּנֵי שֶׁאִלּוּ הֶרְאָה כוּ'. וְכֵן בְּסֵיפָא: 

^ פרק ט

~ פרק ט - משנה א

{א} <B> מִטַּמְּאִין כוּ'.</B> וְהַלָּשׁוֹן קְצָת קָשֶׁה, דְּבִשְׁאָר נְגָעִים בָּעֵי עוֹד הֶסְגֵּר, וּבְזוֹ מִטַּהֲרִים בְּשָׁבוּעַ אֶחָד. וְיֵשׁ לוֹמַר, דְּהָכִי נַמִּי קָאָמַר דְּטָמֵא בְשֵׂעָר וּבְפִשְׂיוֹן דַּוְקָא, וּבְלָאו הָכִי אַף עַל גַּב דְּלֹא כָהָה טָהוֹר. תּוֹסָפוֹת: {ב} <B> שְׁחִין כוּ'.</B> לְשׁוֹן חֲמִימוּת [דְּעַל יְדֵי הַהַכָּאָה מִתְחַמֵּם הַבָּשָׂר]. חַמּוֹתִי רָאִיתִי אוּר [יְשַׁעְיָה מד], מְתַרְגֵּם שַׁחֵינִית. רַשִׁ"י: 

~ פרק ט - משנה ב

{ג} <B> אֵין כוּ'.</B> מִדְּחִלְּקָן הַכָּתוּב בִּשְׁתֵּי פָרָשִׁיּוֹת אַף שֶׁמִּשְׁפָּטָן שָׁוֶה. גְּמָרָא: {ד} <B> בַּתּוֹרָה.</B> שֶׁזֶּה שֶׁנֶּאֱמַר צָרֶבֶת הַשְּׁחִין וְטִהֲרוֹ הַכֹּהֵן, עִנְיָנוֹ שֶׁאֵינוֹ נֶגַע טָמֵא כֵּיוָן שֶׁלֹּא פָשָׂה, אֲבָל הִיא צָרֶבֶת כְּשֶׁהָיָה וְאִלּוּ פָשָׂה אוֹ בָּא בְשֵׂעָר הָיָה טָמֵא. הָרַמְבַּ"ם: 

~ פרק ט - משנה ג

{ה} הָרַמְבַּ"ם. וְקָשֶׁה, הָא עֲדַיִן לֹא אָמַר לָהֶם בָּזֶה שֶׁיַּסְגִּיר. וְכֵן קָשֶׁה, דְּעַל לֹא שָׁמַעְתִּי מְפָרֵשׁ הָרַ"ב גַּם זֶה יַסְגִּיר, וְהוּא לְשׁוֹן הָרַ"שׁ, וַהֲרֵי כְּבָר יָדְעוּ שֶׁיַּסְגִּיר. וּלְדַעַת הָרַ"שׁ יֵשׁ לְפָרֵשׁ שֶׁהַשְּׁאֵלָה הָיְתָה אִם יַסְגִּיר אִם לָאו, וְאָמַר לָהֶם לֹא שָׁמַעְתִּי וְיַסְגִּיר. וְהָרַ"ב עִרְבֵּב שְׁנֵי הַפֵּרוּשִׁים: {ו} <B>לֹא שָׁמַעְתִּי</B>. וְלֹא אָמַר לֹא יָדַעְתִּי, דְּרַבִּי אֱלִיעֶזֶר לֹא אָמַר דָּבָר שֶׁלֹּא שָׁמַע מֵרַבּוֹתָיו. מַהֲרַ"ם: 

^ פרק י

~ פרק י - משנה א

{א} זֶה לְשׁוֹן הָרַמְבַּ"ם, נִגְעֵי הָרֹאשׁ וְהַזָּקָן הוּא שֶׁיִּפֹּל הַשֵּׂעָר שֶׁבָּהֶן מֵעִקָּרוֹ וְיִשָּׁאֵר הַמָּקוֹם פָּנוּי. וְזֶהוּ הַנִּקְרָא נֶתֶק כוּ', בֵּין שֶׁמַּרְאֵהוּ עָמֹק בֵּין אֵינֶנּוּ עָמֹק, וְלֹא יֹאמַר עָמֹק בַּנְּתָקִים אֶלָּא לוֹמַר לָךְ מַה עָמֹק בִּידֵי שָׁמַיִם כוּ'. וְכָתַב הָרַאֲבַ"ד, שֶׁכֵּן נִרְאֶה בְתוֹרַת כֹּהֲנִים שֶׁאֵין צָרִיךְ שִׁנּוּי הָעוֹר כְּלָל, אֲבָל בַּתּוֹסֶפְתָּא נִרְאֶה שֶׁצָּרִיךְ שִׁנּוּי. וְכֵן הוּא דַּעַת הָרַמְבַּ"ן. וְכֵן מַשְׁמַע דַּעַת הָרַ"ב שֶׁכָּתַב מֵחֲמַת הַנֶּגַע. וְעַיֵּן תּוֹסְפוֹת יוֹם טוֹב: {ב} <B> וּבִשְׁנֵי כוּ'.</B> בְּתוֹרַת כֹּהֲנִים, מִנַּיִן לְשֵׂעָר צָהֹב בְּלֹא פִשְׂיוֹן וּלְפִשְׂיוֹן בְּלֹא שֵׂעָר, תַּלְמוּד לוֹמַר לֹא יְבַקֵּר וְגוֹ'. וְעַיֵּן תּוֹסְפוֹת יוֹם טוֹב: {ג} <B> קָצָר.</B> מִשְּׁאָר כָּל הַשֵּׂעָר. הָרַמְבַּ"ם. וְהָרַ"שׁ כָּתַב, אִי נַמִּי, קָצָר מִשִּׁעוּר שֵׂעָר לָבָן: 

~ פרק י - משנה ב

{ד} בְּתוֹרַת כֹּהֲנִים, וְשֵׂעָר, מִעוּט שֵׂעָר שְׁנַיִם: {ה} <B> מַצִּיל כוּ'.</B> דִּכְתִיב וְשֵׂעָר שָׁחֹר אֵין בּוֹ. הָא יֵשׁ בּוֹ, טָהוֹר. הָרַמְבַּ"ם: 

~ פרק י - משנה ג

{ו} <B> וְהַמְשֹׁאָר.</B> דְּקֹדֶם הֶסְגֵּר כְּתִיב וְשֵׂעָר שָׁחֹר אֵין בּוֹ, וְאֵין בּוֹ מְשֹׁאָר מַשְׁמַע, וּבְסוֹף הֶסְגֵּר שֵׁנִי כְּתִיב צָמַח בּוֹ, דְּמַשְׁמַע צָמַח מֵחָדָשׁ. הָרַ"שׁ: {ז} <B> הַצַּד.</B> אֵין בּוֹ, עַד שֶׁיְּהֵא מְבֻצֶּרֶת בּוֹ. תּוֹרַת כֹּהֲנִים. וְצָרִיךְ עִיּוּן, דְּהָא צָמַח בּוֹ אַף עַל פִּי שֶׁאֵינוֹ מְבֻצָּר. וְכָתַב מַהֲרַ"ם, דְּמִסְּתָמָא קְרָא בַתְרָא לְרַבּוֹת אָתֵי. וּלְשׁוֹן הָרַמְבַּ"ם, וְאִם הָיָה מִצַּד הַנֶּתֶק לֹא יַצִּיל לְפִי שֶׁתַּבְנִית הַנֶּתֶק שֶׁיִּקְרַח מָקוֹם וְיִשָּׁאֵר הַשֵּׂעָר בּוֹ סָבִיב לַנֶּתֶק כוּ': {ח} הָרַ"שׁ. וְכָתַב עוֹד, דִּבְתוֹרַת כֹּהֲנִים מַשְׁמַע דְּאַף לְרַבִּי יְהוּדָה אִצְטְרִיךְ. וְיֵשׁ לְפָרֵשׁ כְּגוֹן לְהַצִּיל מִיַּד הַפִּשְׂיוֹן, דְּסָלְקָא דַעְתָּךְ כֵּיוָן דְּבִפְנֵי עַצְמוֹ אֵינוֹ סִימַן טֻמְאָה, אֲפִלּוּ צוֹמֵחַ יִצְטָרֵף עִם הַשָּׁחֹר לְהַצִּיל, קָמַשְׁמַע לָן: {ט} <B> לְבָנָה.</B> קָשֶׁה, אִם שְׁחֹרָה אֵינָהּ מַצֶּלֶת עִם הַצְּהֻבָּה, לָמָּה תַּצִּיל הַלְּבָנָה עִם הַצְּהֻבָּה, וְלֹא הֲוָה לֵיהּ לְמִתְנֵי לְהָא. וְזֶה לְשׁוֹן הָרַמְבַּ"ם, אָמַר וְשֵׂעָר שָׁחֹר, יִצְטָרֵךְ שֶׁיִּהְיוּ שְׁתֵּיהֶן שְׁחֹרוֹת, אוּלָם אִם אַחַת לְבָנָה אוֹ צְהֻבָּה וְהָאַחֶרֶת שְׁחֹרָה אֵינָן מַצִּילִין. וְעָלָה בְדַעְתִּי שֶׁהַגִּרְסָא הִיא אַחַת שְׁחֹרָה וְאַחַת לְבָנָה. אֶלָּא שֶׁבְּתוֹרַת כֹּהֲנִים גַּם כֵּן כְּגִרְסָתֵנוּ. וְצָרִיךְ עִיּוּן: 

~ פרק י - משנה ד

{י} וַהֲדַר תָּנֵי הָכָא, אַגַּב שְׁאָר תַּנָּאֵי. הָרַ"שׁ: 

~ פרק י - משנה ה

{יא} <B> הֲרֵי הוּא כוּ'.</B> בְּתוֹרַת כֹּהֲנִים דָּרֵישׁ לְהוּ מִדִּכְתִיב וְאִם פָּשֹׂה יִפְשֶׂה. הָרַ"שׁ: {יב} <B> הָלַךְ כוּ'.</B> שֶׁחָזְרוּ שְׂעָרוֹת וְצָמְחוּ בַּמָּקוֹם שֶׁפָּשָׂה וְנִתְּקוּ. הָרַ"שׁ: 

~ פרק י - משנה ו

{יג} <B> שֵׂעָר.</B> שָׁחֹר. הָרַמְבַּ"ם: {יד} דְּהַיְנוּ שֵׂעָר מְשֹׁאָר. דְּבָעִינַן מְבֻצָּר. הָרַ"שׁ. וּמִשּׁוּם דְּבִשְׁנֵי נְתָקִים זֶה לִפְנִים מִזֶּה תָּנֵי פָּחוֹת מִכַּגְּרִיס טָמֵא, כַּגְּרִיס טָהוֹר, נָקַט הָכָא כַּגְּרִיס טָמֵא לִרְבוּתָא. מַהֲרַ"ם: 

~ פרק י - משנה ז

{טו} דְּנֶחְשָׁב כִּדְבוּקוֹת לְקָמַת הָרֹאשׁ מִצַּד אֶחָד, דְּכָל הַשְּׂעָרוֹת הֲרֵי הֵן כְּקָמַת הָרֹאשׁ, וְאֵין כָּאן מְבֻצָּר. הָרַ"שׁ: 

~ פרק י - משנה ח

{טז} דְּכֵיוָן דִּכְתִיב נִרְפָּא הַנֶּתֶק, טָהוֹר הוּא מְיֻתָּר. תַּנָּא קַמָּא סְבִירָא לֵיהּ טָהוֹר הוּא אוֹתוֹ הַסִּימָן שֶׁטִּמְּאוֹ וְאַף עַל גַּב שֶׁהָלַךְ הַשֵּׂעָר שָׁחֹר, אֲבָל אִם אַחַר שֶׁהָלַךְ בָּא סִימָן אַחֵר, אַף עַל פִּי שֶׁהוּא מִמִּין אוֹתוֹ שֶׁנִּרְפָּא, אֵינוֹ טָהוֹר. וְרַבִּי שִׁמְעוֹן בֶּן יְהוּדָה סְבִירָא לֵיהּ דְּזֶה נִכְלָל כְּבָר בְּאָמְרוֹ נִרְפָּא הַנֶּתֶק, וְהוּא מְיֻתָּר, הָדַר לַנֶּתֶק שֶׁהוּא טָהוֹר מִכָּל סִימָן שֶׁיָּבֹא לוֹ אַחַר כָּךְ. קָרְבַּן אַהֲרֹן: {יז} הָרַ"שׁ. וְצָרִיךְ לוֹמַר דְּרַבִּי שִׁמְעוֹן סְבִירָא לֵיהּ דְּגַם הַפִּשְׂיוֹן שֶׁנִּרְפָּא בְשֵׂעָר שָׁחֹר נִרְפָּא לְעוֹלָם אַף שֶׁהוּסַר, דְּאִם לֹא כֵן, רַבִּי שִׁמְעוֹן הַיְנוּ תַּנָּא קַמָּא. דְּאֵין לוֹמַר דְּאִיכָּא בֵינַיְהוּ דִּלְרַבִּי שִׁמְעוֹן אִם אַחַר שֶׁהָלַךְ הַשָּׁחֹר נוֹלַד שֵׂעָר צָהֹב אַחֵר טָמֵא, וּלְתַנָּא קַמָּא טָהוֹר, דִּלְשׁוֹנָם מַשְׁמַע דְּרַבִּי שִׁמְעוֹן מֵקֵל, מִדְּאָמַר רַבִּי שִׁמְעוֹן אֵין לוֹ טֻמְאָה לְעוֹלָם. קָרְבַּן אַהֲרֹן. וְעַיֵּן תּוֹסְפוֹת יוֹם טוֹב: 

~ פרק י - משנה ט

{יח} וְעִקַּר קְרָא לָאו לְהָכִי אֲתָא, דְּאִם כֵּן לָמָּה לִּי כָּל הָרֹאשׁ, בְּמִלְּפָנָיו אוֹ מֵאֲחוֹרָיו דַּי, אֶלָּא מִטָּהוֹר הוּא מְיֻתָּר לָמַדְנוּ בְּאִם אֵינוֹ עִנְיָן שֶׁיֵּשׁ לְדִין נֶתֶק גַּם כֵּן דִּין פָּרַח בְּכֻלּוֹ: {יט} אוֹ אֵינוֹ אֶלָּא לְהוֹצִיא הָאִשָּׁה וְהַקָּטָן, תַּלְמוּד לוֹמַר הַצָּרוּעַ, בֵּין אִישׁ בֵּין אִשָּׁה כוּ'. תּוֹרַת כֹּהֲנִים: {כ} דְּלֹא מִקְּרֵי פְרִיחָה. אֲבָל מִתּוֹךְ הַפְּטוּר טָהוֹר, דְּכִי יִמָּרֵט רֹאשׁוֹ, מִכָּל מָקוֹם מַשְׁמַע. כֶּסֶף מִשְׁנֶה. וְכָךְ פֵּרְשׁוּ הָרַמְבַּ"ם וְהָרַ"שׁ עַל פִּי הַתּוֹסֶפְתָּא. וְעַיֵּן תּוֹסְפוֹת יוֹם טוֹב: {כא} <B> אֵין כוּ'.</B> דַּהֲוָה מָצֵי לְמִכְתַּב וְכִי יִמָּרֵט, וְלִשְׁתֹּק מֵרֹאשׁוֹ, אֶלָּא לוֹמַר דְּאֵין הַזָּקָן מְעַכְּבוֹ. תּוֹרַת כֹּהֲנִים: {כב} <B> אֵין כוּ'.</B> שֶׁנֶּאֱמַר צָרַעַת הָרֹאשׁ אוֹ הַזָּקָן, מְלַמֵּד שֶׁהֵן חֲשׁוּבִים שְׁנַיִם. הָרַמְבַּ"ם: 

~ פרק י - משנה י

{כג} וּמִיהוּ בַּזָּקָן נַמִּי אִם נִקְרַח כֻּלּוֹ יֵשׁ לוֹ דִּין קָרַחַת. וְהָרַ"שׁ כָּתַב עוֹד הֶבְדֵּל, דְּקָרַחַת וְגַבַּחַת אֵינָן מִטַּמְּאִין אֶלָּא בְאַרְבָּעָה מַרְאוֹת. וְיֵשׁ לוֹמַר שֶׁכֵּן הוּא גַם כֵּן דַּעַת הָרַ"ב. וְעַיֵּן תּוֹסְפוֹת יוֹם טוֹב: {כד} וְהָא דְלָא קָאָמַר אִפְּכָא, מִשּׁוּם דְּמִסְּתָמָא לֹא מְגַדְּלֵי שֵׂעָר. וְעַיֵּן תּוֹסְפוֹת יוֹם טוֹב: {כה} <B> קָרַחַת.</B> וְהוּא הַדִּין לְגַבַּחַת. הָרַמְבַּ"ם: {כו} <B> שֵׂעָר כוּ'.</B> לָאו דַּוְקָא. דְּהוּא הַדִּין וְכָל שֶׁכֵּן נִקְרַח מֵאֵלָיו. תּוֹרַת כֹּהֲנִים: {כז} <B> אֵיזוֹהִי קָרַחַת כוּ'.</B> שָׁאַל עַד אֵיזֶה גְבוּל יִקָּרֵא כֵן. דְּהַמָּקוֹם הַתּוֹרָה בֵאֲרָה, וְאִם מִפְּאַת פָּנָיו גִּבֵּחַ הוּא, וְקָרַחַת מַה שֶּׁכְּלַפֵּי עָרְפּוֹ. קָרְבַּן אַהֲרֹן: {כח} <B> מִלְמַעְלָן.</B> נִרְאֶה לִי, לַאֲפוֹקֵי שְׂעַר גַּבּוֹת הָעֵינַיִם. וְעַיֵּן תּוֹסְפוֹת יוֹם טוֹב: {כט} <B> וְאֵינָן פּוֹשׂוֹת וְכוּ'.</B> דִּכְתִיב בְּקָרַחְתּוֹ אוֹ בְגַבַּחְתּוֹ. אוֹ, לְחַלֵּק. הָרַ"שׁ: 

^ פרק יא

~ פרק יא - משנה א

{א} מִדְּלֹא תְנַן נַמִּי הָכָא חוּץ מִגֵּר תּוֹשָׁב כְּמוֹ בְּרֵישׁ פֶּרֶק ג'. וְעַיֵּן תּוֹסְפוֹת יוֹם טוֹב: {ב} וְלֹא דָמֵי לְהָא דִבְפֶרֶק ז' אֵלּוּ בֶהָרוֹת טְהוֹרוֹת שֶׁהָיוּ בְנָכְרִי קֹדֶם שֶׁנִּתְגַּיֵּר. דְּהָתָם בְּגוּפוֹ, וּכְשֶׁנִּתְגַּיֵּר כְּקָטָן שֶׁנּוֹלַד הָוֵי, אֲבָל הָכָא הַאי בֶּגֶד הֲוָה חֲזִי לִנְגָעִים כוּ'. הָרַ"שׁ: {ג} וְלֹא יָדַעְתִּי מָה עִנְיַן יָמִים לְכָאן, דְּכָל עוֹד שֶׁלֹּא רָאָהוּ הַכֹּהֵן וְגָזַר עָלָיו טֻמְאָה כְּאִלּוּ אֵינוֹ הוּא, וְלֹא דָמֵי לְנִדָּה אוֹ לְנָזִיר, זָב וְזָבָה, דִּתְלוּיִין בְּעַצְמָן: {ד} וְצֶמֶר מִן בַּעֲלֵי חַיִּים הוּא, וְהֵם חַיִּים מִן הַצְּמָחִים. הָרַמְבַּ"ם: {ה} <B> חִבֵּר כוּ'.</B> בְּתוֹרַת כֹּהֲנִים יָלֵיף לֵיהּ. וְעַיֵּן תּוֹסְפוֹת יוֹם טוֹב: 

~ פרק יא - משנה ב

{ו} <B> רְחֵלִים.</B> שֶׁסְּתָם צֶמֶר הוּא שֶׁל רְחֵלִים: {ז} <B> מֶחֱצָה כוּ'.</B> אַף דִּסְפֵק נְגָעִים לְהָקֵל, אֲפִלּוּ הָכִי טָמֵא. הָרַ"שׁ. וְכֵן בְּכִלְאַיִם דִּינָא הָכִי: 

~ פרק יא - משנה ג

{ח} <B> דִּבְרֵי רַבִּי מֵאִיר כוּ'.</B> בְּתוֹרַת כֹּהֲנִים פְּלִיגֵי בִדְרָשֵׁי דִקְרָאֵי. וְעַיֵּן תּוֹסְפוֹת יוֹם טוֹב: {ט} שֶׁאֵין דֶּרֶךְ לְצָבְעוֹ. הָרַמְבַּ"ם. אַף כוּ'. צְבוּעִים בִּידֵי שָׁמַיִם מִנַּיִן, תַּלְמוּד לוֹמַר לַפִּשְׁתִּים כוּ': {י} דְּלֵית בֵּיהּ צָבוּעַ בִּידֵי שָׁמַיִם. קָרְבַּן אַהֲרֹן. וְעַיֵּן תּוֹסְפוֹת יוֹם טוֹב: 

~ פרק יא - משנה ד

{יא} <B> שֶׁבַּיְרֻקִּים כוּ'.</B> מִדִּכְתִיב יְרַקְרַק וַאֲדַמְדַּם יָלֵיף לַהּ בְּתוֹרַת כֹּהֲנִים. וְכָתַב הָרַמְבַּ"ם, וְשֹׁרֶשׁ מִשָּׁרְשֵׁי הַלָּשׁוֹן שֶׁלֹּא יִהְיֶה נוֹסָף אוֹת אוֹ אוֹתִיּוֹת אֶלָּא לְזָרֵז וּלְהַפְלִיג כוּ'. וְעַיֵּן תּוֹסְפוֹת יוֹם טוֹב: {יב} אֲבָל בְּפָתוּךְ אֵינָן מִטַּמְּאִין. וְכָל זֶה בְּתוֹרַת כֹּהֲנִים. וְעַיֵּן תּוֹסְפוֹת יוֹם טוֹב: {יג} כְּלוֹמַר מְכַבְּסוֹ וּמַסְגִּירוֹ כְּדִלְקַמָּן. וּבְתוֹרַת כֹּהֲנִים יָלֵיף לֵיהּ. וּמַשְׁמַע נַמִּי בְּעוֹמֵד שְׁנֵי שָׁבוּעוֹת שֶׁיִּשָּׂרֵף. וְאֵין כֵּן דַּעַת הָרַמְבַּ"ם. וְעַיֵּן תּוֹסְפוֹת יוֹם טוֹב: 

~ פרק יא - משנה ה

{יד} כְּלוֹמַר לֹא הַבֶּגֶד כֻּלּוֹ וְלֹא הַנֶּגַע בִּלְבַד, אֶלָּא מְעַט מִן הַבֶּגֶד עִמּוֹ. מִדִּכְתִיב וְכִבְּסוּ אֶת אֲשֶׁר בּוֹ הַנָּגַע, וְלֹא כְתִיב וְכִבְּסוּ הַנֶּגַע. תּוֹרַת כֹּהֲנִים: {טו} דְּאִלּוּ יָרֹק חַלָּשׁ שֶׁהוּא מַרְאֶה שְׁלִישִׁי, טָהוֹר לְגַמְרֵי, אֲפִלּוּ בָרִאשׁוֹן אוֹ בַשֵּׁנִי, דִּכְתִיב וְהִנֵּה כֵּהָה הַנֶּגַע, מַשְׁמַע דַּעֲדַיִן קְצָת מַרְאֵה נֶגַע בּוֹ. תּוֹרַת כֹּהֲנִים: {טז} וּבָרִאשׁוֹן עָמַד. וְאִם כָּהָה בָרִאשׁוֹן וְחָזַר בַּשֵּׁנִי לְמַרְאִיתוֹ, יִשָּׂרֵף. וְאִם כָּהָה גַם בַּשֵּׁנִי, אֲפִלּוּ פָּשָׂה בַכֵּהֶה, מְכַבְּסוֹ. הָרַ"שׁ. וְכֻלְּהוּ דִינֵי דְפִרְקִין בְּתוֹרַת כֹּהֲנִים מִדְּרָשֵׁי דִקְרָא. וְעַיֵּן תּוֹסְפוֹת יוֹם טוֹב: {יז} <B> אֵינוֹ צָרִיךְ כוּ'.</B> וְהַאי עוֹד מִבָּעֵי לֵיהּ, מָה רִאשׁוֹנָה כַּגְּרִיס, אַף שְׁנִיָּה. וְרַבָּנָן תַּרְתֵּי שְׁמַע מִנַּהּ. תּוֹרַת כֹּהֲנִים: 

~ פרק יא - משנה ו

{יח} וּלְהָכִי לֹא שַׁיָּךְ בֵּיהּ לְשׁוֹן הַצָּלָה: {יט} הָרַ"שׁ מֵהַתּוֹסֶפְתָּא. וְנִרְאֶה לִי דְּטַעֲמָא דְּהַמַּטְלִית אֵינוֹ נִמְשָׁךְ לְהַבֶּגֶד, כֵּיוָן דִּמְחֻבָּר לַטָּהוֹר. אֲבָל בְּסֵיפָא, הַבֶּגֶד שֶׁאֵינוֹ מְחֻבָּר לַטָּהוֹר נִמְשָׁךְ אַחֲרֵי הַמַּטְלִית. אֶלָּא דְצָרִיךְ עִיּוּן דְּמַאי שְׁנָא מֵהָא דְפֶרֶק י"ג מִשְׁנָה ה' דְּחוֹלֵץ הָאֲבָנִים. עַיֵּן שָׁם. וְהָרַמְבַּ"ם גּוֹרֵס שׂוֹרֵף. וְכֵן הוּא בְּתוֹרַת כֹּהֲנִים. וְעַיֵּן תּוֹסְפוֹת יוֹם טוֹב: 

~ פרק יא - משנה ז

{כ} שֶׁיֶּשׁ בּוֹ כַגְּרִיס וְלֹא יוֹתֵר. הָרַ"שׁ. כְּלוֹמַר, דְּאֵין צָרִיךְ שֶׁיְּהֵא בוֹ שָׁלֹשׁ עַל שָׁלֹשׁ, דְּכֻלּוֹ בֶּגֶד אֶחָד הוּא. וְעַיֵּן תּוֹסְפוֹת יוֹם טוֹב: {כא} וְדַוְקָא מִצַּד אֶחָד, אַף שֶׁרְחוֹקִים, אֲבָל מִצַּד זֶה לְצַד אַחֵר לֹא, אֶלָּא אִם כֵּן בְּעוֹרוֹת: 

~ פרק יא - משנה ח

{כב} <B>שָׁלֹשׁ.</B> דְּיָלֵיף לֵיהּ נַמִּי בַּמֶּה מָצִינוּ מִבֶּגֶד. תּוֹרַת כֹּהֲנִים: {כג} <B> אֲפִלּוּ כוּ'.</B> דְּאֵין צָרִיךְ שֶׁיִּהְיֶה שְׁתִי וָעֵרֶב, דְּאוֹ לְחַלֵּק. קָרְבַּן אַהֲרֹן: 

~ פרק יא - משנה ט

{כד} רוֹצֶה לוֹמַר לִשְׁתִי הָעוֹמֵד מִצְטָרֵף: {כה} וְקָשֶׁה, דִּבְפֶרֶק י"ב מִשְׁנָה ב' תָּנֵי דִּתְחִלַּת הַבֶּגֶד צָרִיךְ שָׁלֹשׁ עַל שָׁלֹשׁ. וְעוֹד, מָה עִנְיַן בָּתֵּי נִירִין לְשָׁלֹשׁ עַל שָׁלֹשׁ. וְנִרְאֶה לִי דְּהָכִי גָרְסִינַן, עַד שֶׁיֶּאֱרֹג בּוֹ שְׁלִישִׁי, וְלֹא גָרְסִינַן עַל שָׁלֹשׁ. וְעַיֵּן תּוֹסְפוֹת יוֹם טוֹב: 

~ פרק יא - משנה י

{כו} שֶׁהֲוָה לֵיהּ לְמֵימַר הַצֶּמֶר כוּ', וּמַאֲמָרוֹ בַּצֶּמֶר, יוֹרֶה שֶׁיֵּשׁ בָּהֶן מַה שֶּׁיִּשְׂרֹף וּמַה שֶּׁיַּעֲזֹב, וּבָאָה הַקַּבָּלָה שֶׁיַּעֲזֹב מֵהֶן הָאֻמְרִיּוֹת. הָרַמְבַּ"ם: {כז} שֶׁאֵינוֹ רָאוּי לְקַבֵּל נֶגַע, וְאַף עַל פִּי שֶׁיֵּשׁ בְּמִינוֹ נֶגַע. הָכִי יָלֵיף לֵיהּ בְּתוֹרַת כֹּהֲנִים: 

~ פרק יא - משנה יא

{כח} <B> כְּגוֹן כוּ'.</B> וְלֹא יָדַעְתִּי לָמָּה פֵּרַט אֵלּוּ, וְרַבִּים הֵם הַשְּׁנוּיִים בְּכֵלִים: {כט} וְקָשֶׁה, דִּסְבָכָה גוּפָא הֲוָה מָצֵי לְמִתְנֵי. וְהָרַמְבַּ"ם נִרְאֶה דְּלֹא גָרַס וְשָׁבִיס: 

~ פרק יא - משנה יב

{ל} וְכֵן פֵּרֵשׁ הָרַ"שׁ, מִשּׁוּם דְּמוּכָח מִתּוֹרַת כֹּהֲנִים דְּאַיְרֵי אַף בִּימֵי הֶסְגֵּרוֹ, וְלֹא בְאוֹתוֹ שֶׁנִּטְהַר בִּקְרִיעַת הַנֶּגַע. וְעַיֵּן תּוֹסְפוֹת יוֹם טוֹב: {לא} כְּדִלְעֵיל בְּסוֹף פֶּרֶק ה' לְעִנְיַן אָדָם. הָרַ"שׁ. וְאַף דְּהָתָם מִקְּרָא יָלֵיף, אֵין לְהַחְמִיר בְּנִגְעֵי בְגָדִים יוֹתֵר מִבְּנִגְעֵי אָדָם: {לב} הָרַמְבַּ"ם וְהָרַ"שׁ. וְתֵימַהּ, לָמָּה לֹא פֵרְשׁוּ מִדִּכְתִיב מַמְאֶרֶת. וְעוֹד, שֶׁגַּם תְּרוּמָה טְמֵאָה בִּשְׂרֵפָה וּמֻתָּר לֵהָנוֹת: 

^ פרק יב

~ פרק יב - משנה א

{א} <B> כָּל.</B> לַאֲתוֹיֵי כִּדְפֵרֵשׁ הָרַ"ב בְּרֵישׁ פֶּרֶק דִּלְעֵיל. וְעַיֵּן מַה שֶּׁכָּתַב שָׁם: {ב} בְּתוֹרַת כֹּהֲנִים לֹא גָרַס וְגוּפָן, דְּמֵאָדָם לָמַדְנוּ, דְּאַתֶּם קְרוּיִים אָדָם כוּ': {ג} וְלֹא תָנֵי לְהוּ בְּמַתְנִיתִין, מִשּׁוּם דִּשְׁתַּיִם אָתְיָא בְּמִכָּל שֶׁכֵּן, וּבְחָמֵשׁ אִיכָּא פְלוּגְתָּא דְתַנָּאֵי כְּמוֹ בְצִיצִית. מַהֲרַ"ם. וְעַיֵּן תּוֹסְפוֹת יוֹם טוֹב: {ד} וּמַרְאֵיהֶן שָׁפָל מִן הַקִּיר לָא חֲשִׁיב, אֶלָּא הָנֵי דִכְתִיב בְּהוּ לִישָׁנָא יְתֵירָא חֲשִׁיב. רַשִׁ"י: {ה} שֶׁהַקּוֹרוֹת בּוֹלְטוֹת כְּמוֹ מִן עֲלִיָּה, וַעֲלֵיהֶם בָּנוּי בַּיִת. וּמַהֲרַ"ם פֵּרֵשׁ, קוֹרוֹת רְחָבוֹת וִיכוֹלִין לַעֲמֹד בְּלֹא נְעִיצָה, וְלֹא קָרִינַן בֵּיהּ בְּבֵית אֶרֶץ כוּ': {ו} הָרַמְבַּ"ם. וְקָשֶׁה, דִּלְקַמָּן (מִשְׁנָה ב) תְּנַן עַד שֶׁיְּהֵא בוֹ אֲבָנִים כוּ'. וּבְנֻסְחַת אֶרֶץ יִשְׂרָאֵל כָּתוּב וַעֲלֵיהֶן בַּיִת בָּנוּי. וְכֵן הוּא בְּהָרַ"שׁ: 

~ פרק יב - משנה ב

{ז} <B> בְּשַׁיִשׁ כוּ'.</B> אַף דִּכְתִיב [וַיִּקְרָא יד] וְנָתַתִּי נֶגַע צָרַעַת בְּבֵית, סְתָם, נִלְמָד בְּמִדַּת דָּבָר הַלָּמֵד מִסּוֹפוֹ, וְנָתַץ אֶת הַבַּיִת אֶת אֲבָנָיו וְאֵת עֵצָיו וְאֶת כָּל עֲפַר הַבָּיִת, וְלֹא הַבָּנוּי מֵעִנְיָן אַחֵר. הָרַמְבַּ"ם. וְכָתַב מַהֲרַ"ם דְּתָנָא וְשִׁיֵּר עֶצֶם וּבַרְזֶל: {ח} <B> וְעָפָר.</B> הַמְגֻבָּל בְּמַיִם. כְּדִכְתִיב וְטָח כוּ': {ט} וְקָשֶׁה, מְנָלָן דְּבָעִינַן שָׁלֹשׁ, דִּלְמָא חֲדָא סַגִּי. וְנִרְאֶה לִי דְּמִיִּתּוּרָא דְּבַיִת קָדָרֵישׁ לֵיהּ, דְּהָא בְּבַיִת קָמַיְרֵי, אֶלָּא לוֹמַר שֶׁהַבַּיִת זֶה הוּא דַּוְקָא בִשְׁלָשְׁתָּן יַחַד. וְעַיֵּן תּוֹסְפוֹת יוֹם טוֹב: 

~ פרק יב - משנה ג

{י} וְרַבִּי עֲקִיבָא דָרֵישׁ, קִיר, דַּאֲפִלּוּ נִרְאָה בְכֹתֶל אֶחָד דַּי. וְחִלְּצוּ אֶת הָאֲבָנִים, אֵין פָּחוֹת מִשְּׁתַּיִם. וְרַבִּי יִשְׁמָעֵאל אוֹמֵר וְחִלְּצוּ וְגוֹ', אֵין פָּחוֹת מִשְּׁתַּיִם. הַקִּיר, אֲפִלּוּ לֹא נִרְאָה אֶלָּא עַל אֶבֶן אֶחָת. תּוֹרַת כֹּהֲנִים: 

~ פרק יב - משנה ד

{יא} <B> עֵצִים כְּדֵי וְכוּ'.</B> וְשִׁעוּר הָאֲבָנִים, מְפָרֵשׁ בַּתּוֹסֶפְתָּא, מַשְּׂאוֹי שְׁנַיִם. הָרַ"שׁ: {יב} לְשֵׁבֶט יְהוּדָה וּבִנְיָמִין, אֶלָּא יָד כֹּל יִשְׂרָאֵל שָׁוִין. וְקֶרֶן מִזְרָחִית דְּרוֹמִית דְּלֹא הָיָה לוֹ יְסוֹד, צָרִיךְ לוֹמַר דְּלָאו מִפְּנֵי שֶׁלֹּא הָיָה בְחֶלְקוֹ שֶׁל טוֹרֵף, אֶלָּא דְהָכִי גְמִירֵי לַהּ דִּכְתִיב הַכֹּל בִּכְתָב וְגוֹ'. וְכֵן סָתַם לָן בְּפֶרֶק ט' דַּעֲרָכִין מִשְׁנָה ו'. וּבִזְבָחִים דַּף נ"ג רִהֲטָא דְסֻגְיָא אַלִּיבָּא דְמַאן דְּאָמַר דְּנִתְחַלְּקָה, וּלְדִידֵיהּ מִטַּמֵּא בַנְּגָעִים. וְכֵן פֵּרֵשׁ הָרַ"ב בְּפֶרֶק ה' מִשְׁנָה ד' דִּזְבָחִים וּבְרֵישׁ פֶּרֶק ג' דְּמִדּוֹת. וְצָרִיךְ עִיּוּן: 

~ פרק יב - משנה ה

{יג} <B> כְּנֶגַע.</B> וְקָשֶׁה, לָמָה אָסוּר לוֹמַר נֶגַע, וַהֲלֹא עַד שֶׁיֹּאמַר הַכֹּהֵן טָמֵא אֵין כָּאן טֻמְאָה. וְהָרְאֵ"ם פֵּרֵשׁ, מִשּׁוּם לַמֵּד לְשׁוֹנְךָ לוֹמַר אֵינִי יוֹדֵעַ, אוֹ מִשּׁוּם דֶּרֶךְ אֶרֶץ שֶׁצָּרִיךְ לִנְהֹג עִם הַכֹּהֵן, וְלִי נִרְאֶה כְּדֵי שֶׁלֹּא לִפְתֹּחַ פִּיו לַשָּׂטָן. וּלְכָל הַטְּעָמִים נִרְאֶה לִי דִּבְכָל הַנְּגָעִים הַדִּין כָּךְ. וְאֶפְשָׁר שֶׁלֹּא הִקְפִּידָה הַתּוֹרָה אֶלָּא בַנֶּגַע הַבָּא עָלָיו רִאשׁוֹן: {יד} וַאֲפִלּוּ לֹא יִשְׁהוּ בִכְדֵי אֲכִילַת פְּרָס, וְלֹא דָמֵי לְנִכְנָס בַּבַּיִת. תּוֹרַת כֹּהֲנִים. כְּלוֹמַר וּלְהָכִי מְפַנֶּה אוֹתָם, שֶׁהֲרֵי לֹא יוּכַל לְהַצִּיל כְּלָל: {טו} <B> קָנִים.</B> וְאַף עַל גַּב דְּעַל הָרֹב הַכֵּלִים שֶׁנַּעֲשׂוּ מֵהֶן אֵין מְקַבְּלִין טֻמְאָה: 

~ פרק יב - משנה ו

{טז} <B> עַל כוּ'.</B> כְּלוֹמַר סָמוּךְ. כְּמוֹ וְעָלָיו מַטֵּה מְנַשֶּׁה: {יז} <B> מִכָּל מָקוֹם.</B> פֵּרוּשׁ, מִשּׁוּם מָקוֹם. מַהֲרַ"ם. וּמָצָאנוּ כֵן בַּתַּנַּ"ךְ, לֹא תַעֲשֶׂה כָל מְלָאכָה [שְׁמוֹת כ]. וּבִתְהִלִּים ע"ח [וְלֹא יָעִיר כָּל חֲמָתוֹ]: {יח} <B> לֹא וְגוֹ'.</B> בְּתוֹרַת כֹּהֲנִים, וְלָקְחוּ אֲבָנִים כוּ' וְהֵבִיאוּ אֶל תַּחַת הָאֲבָנִים. אֵין פָּחוֹת מִשְּׁתַּיִם: {יט} <B> אֶלָּא כוּ'.</B> וְכֵן לְהֵפֶךְ. דְּכֵיוָן דְּאִיכָּא שְׁתַּיִם, תּוּ לֹא הִקְפִּידָה הַתּוֹרָה. וְעַיֵּן תּוֹסְפוֹת יוֹם טוֹב: {כ} לְשׁוֹן קִצּוּעַ מְפָרֵשׁ. אֲבָל הַלִּמּוּד מֵאֲשֶׁר הִקְצוּ. וְדִשְׁנֵיהֶן מְבִיאִין, נִלְמָד מִוְּלָקְחוּ אֲבָנִים אֲחֵרוֹת. וְהָא דִכְתִיב יַקְצִעַ אַחַר חִלֵּץ, לְשׁוֹן יָחִיד, לְמַעוֹטֵי כֹּתֶל הַמַּפְסִיק בֵּין בַּיִת לְחָצֵר וּלְגִנָּה, שֶׁאֵין בַּעַל הֶחָצֵר וְהַגִּנָּה מְסַיֵּעַ לְבַעַל הַבַּיִת: 

~ פרק יב - משנה ז

{כא} <B> לָעִיר.</B> וַאֲפִלּוּ אֵינָהּ מֻקֶּפֶת חוֹמָה: {כב} <B> הַפִּשְׂיוֹן כוּ'.</B> כָּל זֶה יָלְפִינַן בְּתוֹרַת כֹּהֲנִים מִקְּרָאֵי. וְעַיֵּן תּוֹסְפוֹת יוֹם טוֹב: 

^ פרק יג

~ פרק יג - משנה א

{א} <B> עֲשָׂרָה.</B> כֻּלְּהוּ דְפִרְקִין יָלְפִינַן בְּתוֹרַת כֹּהֲנִים מִקְּרָאֵי: 

~ פרק יג - משנה ב

{ב} שֶׁכֵּן דֶּרֶךְ הַזָּוִיּוֹת לָתֵת שָׁם אֲבָנִים גְּדוֹלוֹת הַמַּחֲזִיקוֹת אֶת כָּל עֳבִי הַכֹּתֶל וְנִרְאוֹת מִשְּׁנֵי צְדָדִים. רַשִׁ"י. וְהוּא הַדִּין דַּהֲוָה מָצֵי לְמֵימַר הָאֶבֶן הָרֹאשָׁה כְּרַבִּי אֶלְעָזָר, אֶלָּא דִּבְּרוּ בְכָל כֹּתֶל, שֶׁמִּן הַסְּתָם יֵשׁ בַּזָּוִית אֶבֶן גְּדוֹלָה: {ג} פֵּרוּשׁ, כֹּתֶל הַמַּפְסִיק בֵּין שְׁנֵי בָתִּים, וְעַל עֵץ אוֹ אֶבֶן אַחַת שֶׁבְּרֹאשָׁם מֻנָּח נִדְבָּךְ לְבַיִת זֶה וְכֵן לַבַּיִת הַשֵּׁנִי, אוֹתוֹ הָעֵץ אוֹ הָאֶבֶן מִקְּרֵי רֹאשׁ, וּשְׁאָר עֵצִים אוֹ אֲבָנִים לִפְנִים נִקְרָאִין פִּתִּין. וּלְפִי שֶׁבֶּעָרוּךְ פֵּרוּשׁוֹ סָתוּם הִרְחַבְתִּיו. מַהֲרַ"ם: {ד} <B> נִרְאָה כוּ'.</B> מִדְּתָלֵי בְנִרְאָה, מִסְתַּבְּרָא דְּאַחֲלִיצָה קָאֵי. דְּאִי אַנְּתִיצָה, הֲרֵי נוֹתֵץ כָּל הַבַּיִת, וּמַה לִּי בְּאֵיזֶה אֶבֶן נִרְאָה. וְקָאָמַר דְּלֹא חִיְּבוֹ הַכָּתוּב לַחֲבֵרוֹ שֶׁיַּחֲלֹץ עִמּוֹ אֶלָּא כְּשֶׁנִּרְאָה בָרֹאשׁ, הוֹאִיל וְאֶבֶן אַחַת בְּשֶׁלּוֹ וְשֶׁל חֲבֵרוֹ. וְכֵן מַשְׁמַע מִדְּתָנֵי נוֹטֵל וְלֹא נוֹתֵץ. וְכֵן כָּתַב מַהֲרַ"ם: 

~ פרק יג - משנה ג

{ה} <B> לַבָּיִת.</B> שֶׁלְּצֹרֶךְ הַבַּיִת גַּם כֵּן נִבְנוּ, לְצֹרֶךְ הַתִּקְרָה. קָרְבַּן אַהֲרֹן: {ו} וְלֹא מְפָרֵשׁ לְעִנְיַן מָה שׁוֹטְחִין אוֹתָן. דְּאִי לְצֹרֶךְ עַצְמָן, פְּשִׁיטָא דְּאֵינָן בִּכְלַל אֲבָנָיו. אֶלָּא וַדַּאי שֶׁיֵּשׁ בָּהֶן צֹרֶךְ קְצָת אֶל הַגַּג. וְזֶה הֲוָה לֵיהּ לְהָרַ"ב לְפָרֵשׁ: {ז} וְעוֹשִׂין הַסְּבָכָה כְּדֵי שֶׁלֹּא יִפְּלוּ הַתִּינוֹקוֹת. הָרַ"שׁ: 

~ פרק יג - משנה ד

{ח} הָרַ"מ. נִרְאֶה לְפָרֵשׁ דְּלֹא מִטַּמֵּא בִנְגִיעָה מִתּוֹכוֹ אֶלָּא כְּשֶׁבָּא כֻלּוֹ לְתוֹכוֹ, כִּדְמַשְׁמַע קְרָא. אֲבָל דַּעַת רַשִׁ"י לְפִי הַגִּרְסָא שֶׁלְּפָנֵינוּ, דְּטָמֵא בִּנְגִיעָה לְחוֹדָא, וְאָתֵי שַׁפִּיר טְפֵי סֵיפָא זֶה וָזֶה מְטַמְּאִין בְּבִיאָה. וְהָרַמְבַּ"ם כָּתַב, זֶה וָזֶה כוּ', כֵּיצַד, בַּיִת שֶׁהָיָה מֵסֵךְ כוּ'. וְדֹחַק דְּמַפְסִיק בְּמִשְׁנַת הַבּוֹנֶה כוּ': 

~ פרק יג - משנה ה

{ט} <B> חוֹלֵץ כוּ'.</B> וּלְעֵיל פֶּרֶק י"א מִשְׁנָה ו' תָּנֵי מַצִּיל כוּ', עַיֵּן מַה שֶּׁכָּתַבְתִּי שָׁם. וּמַהֲרַ"ם כָּתַב דְּהָתָם וְהָכָא חַד דִּינָא הוּא, וְאֵין דִּינָן בִּשְׂרֵפָה, אֶלָּא הַתַּנָּא עֵצָה טוֹבָה קָא מַשְׁמַע לָן, דִּמְאַחַר שֶׁרָאִינוּ שֶׁחָזַר הַנֶּגַע לְהַמֻּסְגָּר, נִכָּר בְּטוֹב שֶׁכֻּלּוֹ מְנֻגָּע הוּא, וְיֵשׁ לָחֹשׁ שֶׁיְּנֻגַּע גַּם הַנִּקָּח מֵאִתּוֹ וְיִתְקַלְקֵל גַּם הַבֶּגֶד וְהַבַּיִת הַטָּהוֹר, לָזֶה הִשְׁמִיעָנוּ עֵצָה טוֹבָה שֶׁיַּחֲלֹץ הָאֲבָנִים וְיַפְרִישׁ הַמַּטְלִית מֵהַטָּהוֹר. וְחוֹלֵץ לָאו מֵעִנְיַן חוֹלֵץ וְקוֹצֶה וְטָח קָאָמַר, דְּכֵיוָן דְּנִלְקְחוּ מִן הַמֻּסְגָּר לְאַחַר חֲלִיצָה וְטִיחָה קֹדֶם נְתִיצָה, אֵין דִּינָן כַּיּוֹצֵא בוֹ. וּמַצִּיל דְּהָתָם פֵּרוּשׁוֹ יַפְרִישׁ, כְּמוֹ הָעֹשֶׁר אֲשֶׁר הִצִּיל [בְּרֵאשִׁית לא]. וְעַיֵּן תּוֹסְפוֹת יוֹם טוֹב: 

~ פרק יג - משנה ז

{י} בְּפֶרֶק קַמָּא דְכֵלִים מִשְׁנָה ד' כָּתַב הָרַ"ב, מְצֹרָע יוֹשֵׁב וְטָהוֹר עוֹבֵר. וּבְקִדּוּשִׁין דַּף ל"ג הַגִּרְסָא מְצֹרָע יוֹשֵׁב וְטָהוֹר עוֹמֵד. וְכָתַב רַשִׁ"י שֶׁכֵּן הוּא בְּתוֹרַת כֹּהֲנִים. וְכָתַב הָרַ"שׁ, וְהַכֹּל אֶחָד, דִּלְעוֹמֵד דְּהָכָא קָרֵי לֵיהּ הָתָם יוֹשֵׁב, וּלְעוֹבֵר דְּהָכָא קָרֵי לֵיהּ הָתָם עוֹמֵד. וּלְהָכִי נַמִּי לֹא קָפֵיד הָרַ"ב וְכָתַב הָכָא עוֹבֵר בִּמְקוֹם עוֹמֵד: 

~ פרק יג - משנה ח

{יא} <B> וְרֻבּוֹ.</B> מִדְּלֹא כְתִיב וְהַבָּא בַּבַּיִת, אֶלָּא אֶל הַבַּיִת, מַשְׁמַע שֶׁעֲדַיִן הוּא יָבֹא אֶל הַבַּיִת. וּמִיהוּ בִּבְצִיר מֵרֹב לָאו בִּיאָה הִיא כְּלָל. קָרְבַּן אַהֲרֹן: {יב} <B> שֶׁהִכְנִיס כוּ'.</B> אַף עַל פִּי שֶׁלֹּא עָמַד שָׁם אֶלָּא שֶׁהִכְנִיסָהּ וְהוֹצִיאָהּ, טָמֵא, דְּדַוְקָא גַבֵּי אִילָן שֶׁאֵין שָׁם אַרְבַּע מְחִצּוֹת בָּעִינַן עוֹמֵד, כְּדִכְתִיב בָּדָד יֵשֵׁב. אֲבָל בְּבַיִת דְּאִיכָּא מְחִצּוֹת, כְּאִלּוּ עוֹמֵד דָּמֵי. תּוֹסָפוֹת: {יג} אִי מַה בַּיִת טָעוּן צִפֳּרִים אַף בֶּגֶד כוּ', תַּלְמוּד לוֹמַר זֹאת. תּוֹרַת כֹּהֲנִים: {יד} הָרַ"שׁ הִשְׁמִיט וְעוֹרוֹת. וְדָיֵק טְפֵי לְשׁוֹן כְּגוֹן: {טו} אִי מַה בֶּגֶד מִטַּמֵּא בְכָל הַטֻּמְאוֹת כְּגוֹן שְׁרָצִים וְשִׁכְבַת זֶרַע, אַף כֻּלָּן, תַּלְמוּד לוֹמַר זֹאת. תּוֹרַת כֹּהֲנִים: 

~ פרק יג - משנה ט

{טז} וּמִשּׁוּם הָכִי לֹא כָתַב וְהַשּׁוֹהֶה, לְלַמֵּד שֶׁתְּהֵא הָאֲכִילָה מְשֹׁעֶרֶת בְּאוֹכֵל כְּשֶׁהוּא מֵסֵב, שֶׁזֶּה קוֹבֵעַ לַאֲכִילָתוֹ, וְאִי לָאו הָכִי הֲוָה מְשַׁעֵר הַשְּׁהִיָּה בַּאֲכִילָה דְכָל הַתּוֹרָה, דְּהַיְנוּ בְּכַזַּיִת. קָרְבַּן אַהֲרֹן: 

~ פרק יג - משנה י

{יז} <B> עַד כוּ'.</B> וְאָז נִטְמְאוּ טַבְּעוֹתָיו. אֲבָל יָדָיו נִטְמְאוּ מִיָּד. הָרַמְבַּ"ם. וְדָיֵק לֵיהּ מִדְּאָמְרוּ לוֹ בִּזְמַן שֶׁאֵין כָּל גּוּפוֹ טָמֵא, דְּמַשְׁמַע מִיהָא דְּמִקְצָת גּוּפוֹ, הַיְנוּ יָדָיו, טְמֵאִין. וְהָא דְבָעִינַן רֹאשׁוֹ וְרֻבּוֹ, הַיְנוּ שֶׁיִּטַּמֵּא כָל גּוּפוֹ: {יח} בְּתוֹרַת כֹּהֲנִים יָלֵיף לֵיהּ: 

~ פרק יג - משנה יא

{יט} וְהוּא דֹחַק, דְּהָא הָכָא בִּמְצֹרָע שֶׁנִּכְנַס לְבַיִת טָהוֹר מַיְרֵי, כְּמוֹ שֶׁכָּתַב הוּא כֵּלִים שֶׁאָמַרְנוּ כוּ'. וְעַיֵּן תּוֹסְפוֹת יוֹם טוֹב: {כ} וְצָרִיךְ לוֹמַר דְּלֹא פַלּוּג, וְאַף בַּיּוֹם נָתְנוּ זֶה הַשִּׁעוּר: 

~ פרק יג - משנה יב

{כא} שֶׁאָסוּר לֵישֵׁב בְּאַרְבַּע אַמּוֹת שֶׁל הַמִּתְפַּלֵּל, נִמְצָא שֶׁכָּל כָּךְ קָנָה לְמוֹשָׁבוֹ. וּלְשׁוֹן הָרַמְבַּ"ם, שֶׁהַמָּקוֹם אֲשֶׁר יָבֹא שָׁם יִהְיֶה אַרְבַּע עַל אַרְבַּע שֶׁיִּהְיֶה לוֹ מוֹשָׁב בִּפְנֵי עַצְמוֹ: {כב} <B> דִּבְרֵי רַבִּי מֵאִיר כוּ'.</B> רַבִּי מֵאִיר מְדַמֵּהוּ לְמֵת הוֹאִיל וּשְׁנֵיהֶם מְטַמְּאִין כָּל מַה שֶּׁבָּאֹהֶל. וְרַבִּי יוֹסֵי הוֹרִידוֹ מַדְרֵגָה אַחַת הוֹאִיל וְאֵינוֹ מְטַמֵּא שִׁבְעָה כַּמֵּת. הָרַמְבַּ"ם: 

^ פרק יד

~ פרק יד - משנה א

{א} דְּהָא חַיִּים כְּתִיב. רַשִׁ"י: {ב} וְקָשֶׁה, דְּהָא תְנַן בְּפֶרֶק ז' דְּמִקְוָאוֹת מִשְׁנָה ה', שְׁלֹשָׁה לֻגִּין מַיִם שֶׁנָּפַל לְתוֹכָן קֻרְטוֹב יַיִן וּמַרְאֵיהֶן כְּמַרְאֵה יַיִן, וְכָל שֶׁכֵּן דָּם דְּסוּמָק טְפֵי. וְיֵשׁ לוֹמַר, דְּנִכָּר מַמָּשׁוֹ קָאָמַר כוּ'. תּוֹסָפוֹת. וְעַיֵּן תּוֹסְפוֹת יוֹם טוֹב: {ג} וּמַצְרִיכוֹ [לְקוֹבְרָהּ] בְּפָנָיו, כְּדֵי שֶׁלֹּא יַחְשְׁדוּהוּ שֶׁיֹּאכְלֵהוּ. נִרְאֶה לִי: {ד} <B> נָטַל.</B> מַשְׁמַע דִּלְאַחַר שְׁחִיטָה נוֹטְלָן. וְעַיֵּן תּוֹסְפוֹת יוֹם טוֹב: {ה} דִּכְתִיב עַל הַמִּטַּהֵר, דְּמַשְׁמַע בְּגֹבַהּ, הַיְנוּ עַל גַּב הַיָּד. וְיֵשׁ אוֹמְרִים עַל מִצְחוֹ שֶׁהוּא יוֹתֵר עֶלְיוֹן כוּ'. וְגַם בְּבַיִת כָּתוּב עַל, שֶׁיַּזֶּה מִבַּחוּץ, וְיָלְפִינַן מִמְּצֹרָע שֶׁיַּזֶּה גַּם כֵּן בָּעֶלְיוֹנוֹת וְהוּא הַשְּׁקוֹף. עַיֵּן תּוֹסְפוֹת יוֹם טוֹב: 

~ פרק יד - משנה ב

{ו} הֲוָה לֵיהּ לְמֵימַר נַמִּי דְּמִעֵט נַמִּי דְּכֻלֵּי גוּפֵיהּ, כִּדְאִיתָא בַגְּמָרָא, אֶלָּא דְּכָל זֶה לֵיתֵיהּ, דְּמַסְקָנַת הַגְּמָרָא הִיא דְּכָל בְּשָׂרוֹ דַּוְקָא הוּא, דַּאֲפִלּוּ לְמַאן דְּדָרֵישׁ כְּלָל וּפְרָט, הֲלָכָה הִיא וְעוֹקֶרֶת הַדְּרָשָׁא. וְעוֹד, דְּהָא הָרַ"ב פָּסַק כְּרַבִּי עֲקִיבָא דְּדָרֵישׁ רִבּוּיֵי וּמִעוּטֵי וְרִבָּה הַכֹּל, וְלֹא מִעֵט אֶלָּא שֶׁבְּתוֹךְ הַחֹטֶם (שֶׁאִי אֶפְשָׁר לִרְאוֹתוֹ כְּלָל. כֶּסֶף מִשְׁנֶה). אֶלָּא שֶׁדְּחָקוֹ לְהָרַ"ב מִשְׁנָה ד' דְּפֶרֶק ב'. אֲבָל הָרַמְבַּ"ם כָּתַב, דְּהָתָם הַיְנוּ שֶׁאֵין הַכֹּהֵן זָקוּק לְחַפֵּשׂ בִּשְׁאָר מְקוֹמוֹת שֶׁמָּא נִשְׁאַר בָּהֶן שֵׂעָר אַף עַל פִּי שֶׁהוּא צָרִיךְ לְגַלֵּחַ הַכֹּל. וּמִי כְּהֶחָכָם יוֹדֵעַ פֵּשֶׁר דָּבָר: 

~ פרק יד - משנה ג

{ז} לָאו דַּוְקָא, דְּהָא פוֹסֵל בַּקָּדָשִׁים גַּם כֵּן. אֶלָּא רוֹצֶה לוֹמַר כָּל מַה שֶּׁהוּא בְמַדְרֵגָה לְמַטָּה מִתְּרוּמָה: {ח} <B> בַּמַּעֲשֵׂר כוּ'.</B> בַּגְּמָרָא יָלְפִינַן לְהוּ מִקְּרָאֵי. וְעַיֵּן תּוֹסְפוֹת יוֹם טוֹב: 

~ פרק יד - משנה ד

{ט} <B> מִצְוָה.</B> מִשּׁוּם דִּבְנָזִיר אֵין תִּגְלַחַת מְעַכֶּבֶת, מִשּׁוּם הָכִי נָקַט מִצְוָה, דְּאִלּוּ בִמְצֹרָע מְעַכֶּבֶת. וְעַיֵּן תּוֹסְפוֹת יוֹם טוֹב: {י} <B> לֹא כוּ'.</B> וְכֻלָּן הֲלָכָה הֵן, דְּלֹא מָצִינוּ בָהֶן טַעַם. עַיֵּן תּוֹסְפוֹת יוֹם טוֹב: 

~ פרק יד - משנה ה

{יא} וְקָשֶׁה, הָא בִשְׁנֵי שְׂעִירֵי יוֹם הַכִּפּוּרִים מַצְרִיךְ תְּלָת קְרָאֵי עַל זֶה. וְיֵשׁ לוֹמַר, כֵּיוָן דְּגַלֵּי לָן הָתָם דִּלְכָל הָנֵי בָּעִינַן שָׁווֹת, כִּי גַלֵּי הָכָא שֶׁיִּהְיוּ שָׁווֹת נִשְׁמְעֵיהּ מֵהָתָם דִּלְכֻלָּן יִהְיוּ שָׁווֹת: {יב} <B> כְּשֵׁרוֹת.</B> דְּצִפּוֹר צִפּוֹר רִבָּה. גְּמָרָא: {יג} <B> יִקַּח כוּ'.</B> דְּלֹא כִשְׁנֵי שְׂעִירִים דְּאִם מִשֶּׁהִגְרִיל מֵת יָבִיא זוּג אַחֵר. דְּמִדִּכְתִיב הָאֶחָת, לוֹמַר שֶׁאֵינָן מְעַכְּבוֹת זוֹ אֶת זוֹ. תּוֹרַת כֹּהֲנִים: {יד} <B> נִשְׁפַּךְ כוּ'.</B> בְּתוֹרַת כֹּהֲנִים יָלֵיף לְהוּ מִקְּרָאֵי. וְכֵן הֲלָכָה. וְלֹא כֵן בִּשְׁנֵי שְׂעִירִים, דִּיחִידָאָה הוּא. וְעַיֵּן תּוֹסְפוֹת יוֹם טוֹב: 

~ פרק יד - משנה ו

{טו} כְּלוֹמַר, שֶׁאֵלּוּ הַשְּׁנַיִם מְחַלֵּק כָּל אֶחָד לִשְׁנַיִם וּמִמֵּילָא יִהְיוּ כָאן אַרְבָּעָה. וְכֵן כָּתַב הָרַמְבַּ"ם: {טז} <B> אֵזוֹב.</B> אָרְכּוֹ טֶפַח. וּשְׁנִי תוֹלַעַת, מִשְׁקַל שֶׁקֶל. הָרַמְבַּ"ם: 

~ פרק יד - משנה ח

{יז} דִּכְתִיב אֶצְבַּע גַּבֵּי שֶׁמֶן, וְיָלְפִינַן דָּם מִנֵּיהּ. רַשִׁ"י: 

~ פרק יד - משנה ט

{יח} דְּבִיאָה בְּמִקְצָת לֹא שְׁמָהּ בִּיאָה: {יט} וְאַף עַל פִּי שֶׁהָיָה לוֹ בִּימֵי חִלּוּטוֹ. אֲבָל הַתּוֹסָפוֹת כָּתְבוּ, וְדַוְקָא שֶׁנִּקְטְעָה מִשֶּׁנִּזְקַק לַטֻּמְאָה. אֲבָל הָרַמְבַּ"ם נִרְאֶה דִסְבִירָא לֵיהּ אֲפִלּוּ גִּדֵּם מֵעִקָּרָא, דְּתִהְיֶה, עִכּוּבָא הוּא. וּלְכֻלֵּי עָלְמָא צָרִיךְ עִיּוּן לָמָּה לֹא תָנֵי נַמִּי שֵׂעָר דִּכְתִיב נַמִּי בַּקְּרָא. אִי נַמִּי מִתִּהְיֶה. וְעַיֵּן תּוֹסְפוֹת יוֹם טוֹב: 

~ פרק יד - משנה י

{כ} <B> לֹא כִפֵּר.</B> דְּכַפָּרָה אַמַּתְּנַת הָרֹאשׁ כְּתִיבָא. רַשִׁ"י: {כא} <B> שְׁיָרֵי כוּ'.</B> דִּכְתִיב וְהַנּוֹתָר, וְהָוֵי כִּשְׁפִיכַת שְׁיָרֵי דַם חַטָּאת: {כב} בְּשֵׁם, וְלֶהֱוֵי כְּמוֹ מִנְחָה שֶׁחָסְרָה. רַשִׁ"י: 

~ פרק יד - משנה יב

{כג} <B> מְצֹרָע כוּ'.</B> בְּתוֹרַת כֹּהֲנִים יָלֵיף לְהוּ: {כד} <B> קָרְבַּן עָנִי.</B> בְּתוֹרַת כֹּהֲנִים יָלֵיף לְהוּ. וּמִסְתַּבְּרָא דְּזֶה דַוְקָא בְלֹא קַבָּלַת נֶדֶר. אֲבָל עָשִׁיר הַנּוֹדֵר לְהָבִיא קָרְבַּן מְצֹרָע עָנִי, מֵבִיא קָרְבַּן עָשִׁיר, כְּדִתְנַן רֵישׁ פֶּרֶק ד' דַּעֲרָכִין. אֶלָּא שֶׁהָרַמְבַּ"ם לֹא הֶעְתִּיק לְהַךְ דְּהָכָא, שְׁמַע מִנַּהּ דִּסְבִירָא לֵיהּ דְּהִיא נִדְחֵית מֵהֲלָכָה: {כה} <B> אַף כוּ'.</B> אַרֵישָׁא מְהַדַּר, עָשִׁיר שֶׁהֵבִיא קָרְבַּן עָנִי לֹא יָצָא, וְקָאָמַר רַבִּי יְהוּדָה אַף כוּ'. וְעַיֵּן תּוֹסְפוֹת יוֹם טוֹב: {כו} <B> חַיָּבֶת.</B> כְּגוֹן דְּלֵידָה וְזִיבָה וְסוֹטָה. אֲבָל אִם אָכְלָה חֵלֶב אוֹ חִלְּלָה שַׁבָּת, פָּטוּר הַבַּעַל. הָרַ"שׁ. וְעַיֵּן תּוֹסְפוֹת יוֹם טוֹב: 

~ פרק יד - משנה יג

{כז} <B> אַחַד מֵהֶם.</B> רָצָה לוֹמַר אַחַת מִשְּׁתֵּי חַטָּאוֹת שֶׁנִּתְעָרְבוּ. הָרַמְבַּ"ם: {כח} וְקָשֶׁה, דְּזֶה אֵינוֹ אֶלָּא לְרַבִּי שִׁמְעוֹן, אֲבָל לְרַבָּנָן דִּסְבִירָא לְהוּ אֵין מְבִיאִין קָדָשִׁים לְבֵית הַפְּסוּל, אֵינוֹ יָכוֹל לְהַתְנוֹת שֶׁתְּהֵא שְׁלָמִים, דְּהָא מְמַעֵט בַּאֲכִילָתָן יוֹם אֶחָד. וְכֵן הוּא בְהֶדְיָא בַגְּמָרָא [נִדָּה דַּף ע']. וּבְקָרַב אֲשָׁמוֹ נַמִּי לֵיכָּא לְאוֹקְמָא, דְּהָא קַיְמָא לָן כְּרַבִּי יְהוּדָה, דְּאָשָׁם קוֹבְעוֹ, וְאֵין לוֹ תַקָּנָה לְהָבִיא קָרְבַּן עָנִי כְּלָל, וְאִם כֵּן תֵּימַהּ עַל הָרַמְבַּ"ם וְהָרַ"ב שֶׁלֹּא פֵרְשׁוּ דְּמִשְׁנָתֵנוּ אֵינָהּ הֲלָכָה. וְהָרַמְבַּ"ם בְּחִבּוּרוֹ הֶעְתִּיק לְמִשְׁנָתֵנוּ וְהִשְׁמִיט תַּקַּנְתָּא דְאָשָׁם. וַעֲדַיִן קֻשְׁיָא שְׁנִיָּה בִּמְקוֹמָהּ. וְצָרִיךְ עִיּוּן: 
