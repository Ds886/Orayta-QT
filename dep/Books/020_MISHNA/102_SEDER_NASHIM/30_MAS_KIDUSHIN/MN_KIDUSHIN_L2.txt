&UniqueId=1145&TextSource=ר' פנחס ראובן שליט''א&LastLevelIndex=2&CosmeticsType==911&ForcedBookName=רע''ב&GroupId=mishna_kidushin&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MN_KIDUSHIN Layer 2 - 20 pages

// ב. ב: ג. ג: ד. ד: ה. ה: ו. ו: ז. ז: ח. ח: ט. ט: י. י: יא. יא:

$ משנה - קידושין - רע''ב

^ פרק א

~ פרק א - משנה א
<b>הָאִשָּׁה נִקְנֵית.</b> לְפִי שֶׁאֵין הָאִשָּׁה מִתְקַדֶּשֶׁת אֶלָּא מִדַּעְתָּהּ, תָּנָא הָאִשָּׁה נִקְנֵית וְלֹא תָנָא הָאִישׁ קוֹנֶה {ב}. וְאַיְידֵי דְּתָנָא רֵישָׁא הָאִשָּׁה נִקְנֵית, תָּנָא סֵיפָא הַיְבָמָה נִקְנֵית, וְאַף עַל גַּב דִּיבָמָה נִקְנֵית לַיָּבָם בֵּין מִדַּעְתָּהּ בֵּין שֶׁלֹּא מִדַּעְתָּהּ: <B>נִקְנֵית בְּכֶסֶף.</B> דְּגָמְרִינַן קִיחָה קִיחָה מִשְּׂדֵה עֶפְרוֹן, כְּתִיב הָכָא (דְּבָרִים כד) כִּי יִקַּח אִישׁ אִשָּׁה, וּכְתִיב הָתָם (בְּרֵאשִׁית כו) נָתַתִּי כֶּסֶף הַשָּׂדֶה קַח מִמֶּנִּי: <B>בִּשְׁטָר.</B> כְּגוֹן שֶׁכָּתַב לָהּ עַל הַנְּיָר אוֹ עַל הַחֶרֶס וְאַף עַל פִּי שֶׁאֵין בּוֹ שָׁוֶה פְרוּטָה, בִּתְּךָ מְקֻדֶּשֶׁת לִי {ז}, בִּתְּךָ מְאֹרֶסֶת לִי, בִּתְּךָ לִי לְאִנְתּוּ, וּנְתָנוֹ לָהּ בִּפְנֵי עֵדִים. וְיָלְפִינַן לַהּ דִּכְתִיב (דְּבָרִים כד) וְיָצְאָה וְהָיְתָה, מַה יְּצִיאָה בִּשְׁטָר, כְּדִכְתִיב (שָׁם) וְכָתַב לָהּ סֵפֶר כְּרִיתוּת, אַף הֲוָיָה בִּשְׁטָר: <B>וּבְבִיאָה.</B> בָּא עָלֶיהָ {ח} בִּפְנֵי עֵדִים לְשֵׁם קִדּוּשִׁין, דִּכְתִיב (שָׁם) כִּי יִקַּח אִישׁ אִשָּׁה וּבְעָלָהּ. וְאַף עַל פִּי שֶׁאֵין לְךָ קִדּוּשִׁין מְפֹרָשִׁים בַּתּוֹרָה יוֹתֵר מִקִּדּוּשֵׁי בִיאָה, אָמְרוּ חֲכָמִים שֶׁהַמְקַדֵּשׁ בְּבִיאָה מַכִּין אוֹתוֹ מַכַּת מַרְדּוּת, שֶׁלֹּא יִהְיוּ בְּנֵי יִשְׂרָאֵל פְּרוּצִין: <B>בִּפְרוּטָה.</B> הִיא חֲצִי שְׂעֹרָה שֶׁל כֶּסֶף: <B>הַיְבָמָה נִקְנֵית.</B> לַיָּבָם לִהְיוֹת כְּאִשְׁתּוֹ לְכָל דָּבָר, בְּבִיאָה. אֲבָל כֶּסֶף וּשְׁטָר לֹא מְהַנּוּ בָּהּ מִדְּאוֹרַיְתָא {יד}, אֶלָּא רַבָּנָן הוּא דְתַקּוּן דְּמַהֲנֵי בָּהּ מַאֲמָר לְפָסְלָהּ עַל שְׁאָר הָאַחִין, אֲבָל לֹא לְפָטְרָהּ מִן הַחֲלִיצָה, וְלֹא לְהִטַּמֵּא לָהּ: 

~ פרק א - משנה ב
<B>עֶבֶד עִבְרִי נִקְנֶה בְכֶסֶף.</B> דִּכְתִיב (וַיִּקְרָא כה) מִכֶּסֶף מִקְנָתוֹ, מְלַמֵּד שֶׁהוּא נִקְנֶה בְּכֶסֶף {יח}: <B>וּבִשְׁטָר.</B> שֶׁנֶּאֱמַר בְּאָמָה הָעִבְרִיָּה (שְׁמוֹת כא) אִם אַחֶרֶת יִקַּח לוֹ, הִקִּישָׁהּ הַכָּתוּב לְאַחֶרֶת. מָה אַחֶרֶת בִּשְׁטָר {יט}, אַף הָאָמָה בִּשְׁטָר. וְיִלְמֹד עֶבֶד עִבְרִי מֵאָמָה הָעִבְרִיָּה, דִּכְתִיב (דְּבָרִים טו) הָעִבְרִי אוֹ הָעִבְרִיָּה, מַקִּישׁ עִבְרִי לְעִבְרִיָּה: <B>בַּשָּׁנִים.</B> לְסוֹף שֵׁשׁ שָׁנִים יֵצֵא חָפְשִׁי, וַאֲפִלּוּ הָיְתָה שְׁמִטָּה בְּתוֹךְ שֵׁשׁ שָׁנִים, עוֹבֵד, דִּכְתִיב (שְׁמוֹת כא) שֵׁשׁ שָׁנִים יַעֲבֹד וּבַשְּׁבִיעִית. פְּעָמִים שֶׁהוּא עוֹבֵד בַּשְּׁבִיעִית {כ}: <B>וּבַיּוֹבֵל.</B> אִם פָּגַע יוֹבֵל בְּתוֹךְ שֵׁשׁ שָׁנִים, מוֹצִיאוֹ: <B>וּבְגִרְעוֹן כֶּסֶף.</B> דִּכְתִיב בְּאָמָה הָעִבְרִיָּה (שָׁם) וְהֶפְדָּהּ, וְהֻקַּשׁ עִבְרִי לְעִבְרִיָּה, אִם קְנָאוֹ רַבּוֹ בְּשֵׁשׁ מָנִים וְהוּא עָתִיד לָצֵאת לְסוֹף שֵׁשׁ, נִמְצָא קוֹנֶה עֲבוֹדַת כָּל שָׁנָה בְּמָנֶה, כְּשֶׁבָּא לִפְדּוֹת עַצְמוֹ מְגָרֵעַ לוֹ רַבּוֹ מִפִּדְיוֹנוֹ דְּמֵי עֲבוֹדַת הַשָּׁנִים שֶׁעָבַד: <B>יְתֵרָה עָלָיו אָמָה.</B> שֶׁקּוֹנָה עַצְמָהּ בְּכָל אֵלֶּה {כג} וּבְסִימָנֵי נַעֲרוּת, כִּדְיָלְפִינַן מִוְיָצְאָה חִנָּם, רִבָּה לָהּ יְצִיאָה לָזוֹ, שֶׁיוֹצְאָה בְסִימָנִים: <B>וּבְמִיתַת הָאָדוֹן.</B> דִּכְתִיב וַעֲבָדוֹ לְעוֹלָם, לוֹ וְלֹא לַבֵּן. אֲבָל הַנִּמְכָּר וּמֵת הָאָדוֹן בְּתוֹךְ שֵׁשׁ, עוֹבֵד לַבֵּן, דִּכְתִיב שֵׁשׁ שָׁנִים יַעֲבֹד, בֵּין לוֹ בֵּין לִבְנוֹ. וְדַוְקָא לְבֵן עוֹבֵד כָּל שֵׁשׁ אִם מֵת הָאָדוֹן, אֲבָל לְבַת וּלְאָח וְלִשְׁאָר יוֹרְשִׁים אֵינוֹ עוֹבֵד, דִּכְתִיב (דְּבָרִים טז) וַעֲבָדְךָ שֵׁשׁ שָׁנִים, לְךָ וְלֹא לַיּוֹרְשִׁים. וְאָמָה הָעִבְרִיָּה קוֹנָה עַצְמָהּ בְּמִיתַת הָאָדוֹן כַּנִּרְצָע, דִּכְתִיב גַּבֵּי נִרְצָע (שָׁם) וְאַף לַאֲמָתְךָ תַּעֲשֶׂה כֵּן {כד}: 

~ פרק א - משנה ג
<B>עֶבֶד כְּנַעֲנִי נִקְנֶה בְכֶסֶף וּבִשְׁטָר וּבַחֲזָקָה.</B> דִּכְתִיב (וַיִּקְרָא כה) וְהִתְנַחַלְתֶּם אוֹתָם לִבְנֵיכֶם [אַחֲרֵיכֶם] לָרֶשֶׁת אֲחֻזָּה {כו}, הִקִּישׁ עֲבָדִים לְקַרְקָעוֹת, מַה קַּרְקַע נִקְנֶה בְּכֶסֶף בִּשְׁטָר וּבַחֲזָקָה, אַף עֶבֶד כְּנַעֲנִי נִקְנֶה בְּכֶסֶף בִּשְׁטָר וּבַחֲזָקָה. וְחֶזְקַת הָעֶבֶד, כְּגוֹן שֶׁהִתִּיר מִנְעָל לְרַבּוֹ, אוֹ הִנְעִילוֹ, אוֹ הוֹלִיךְ כֵּלָיו אַחֲרָיו לְבֵית הַמֶּרְחָץ, הִפְשִׁיטוֹ, הִרְחִיצוֹ, סָכוֹ, גֵּרְדוֹ, הִלְבִּישׁוֹ, הִגְבִּיהוֹ אוֹ שֶׁהִגְבִּיהַּ הָרַב אֶת הָעֶבֶד, קְנָאוֹ: <B>בְּכֶסֶף עַל יְדֵי אֲחֵרִים.</B> שֶׁיִּתְּנוּהוּ לְרַבּוֹ עַל מְנָת שֶׁיִּהְיֶה זֶה בֶן חוֹרִין. אֲבָל הוּא עַצְמוֹ לֹא יְקַבֵּל מֵהֶם, וַאֲפִלּוּ עַל מְנָת שֶׁאֵין לְרַבּוֹ רְשׁוּת בּוֹ, דְּקָסָבַר אֵין קִנְיָן לְעֶבֶד בְּשׁוּם צַד בְּלֹא רַבּוֹ: <B>וּבִשְׁטָר עַל יְדֵי עַצְמוֹ.</B> דְּסָבַר חוֹבָה הוּא לְעֶבֶד שֶׁיֵּצֵא מִתַּחַת יְדֵי רַבּוֹ לְחֵרוּת, שֶׁאִם עֶבֶד כֹּהֵן הוּא, פּוֹסְלוֹ מִלֶּאֱכֹל בַּתְּרוּמָה, וְאִם עֶבֶד יִשְׂרָאֵל הוּא, אוֹסְרוֹ בְּשִׁפְחָה. וּמִשּׁוּם הָכִי קָאָמַר דְּאֵינוֹ יוֹצֵא לְחֵרוּת בִּשְׁטָר עַל יְדֵי אֲחֵרִים אֶלָּא עַל יְדֵי עַצְמוֹ, דְּכֵיוָן דְּחוֹבָה הִיא לוֹ אֵין חָבִין לְאָדָם אֶלָּא בְפָנָיו. וְכֶסֶף דְּעַל יְדֵי אֲחֵרִים שָׁאנֵי, שֶׁכֵּן קַבָּלַת רַבּוֹ גָּרְמָה לוֹ לְהִשְׁתַּחְרֵר מֵאֵלָיו, וְאֵין אֲחֵרִים הַלָּלוּ חָבִין לוֹ, אֶלָּא קַבָּלַת הָרַב, וְהָרַב אֵינוֹ נַעֲשֶׂה שְׁלוּחוֹ, אֶלָּא לְצֹרֶךְ עַצְמוֹ, וּמַקְנֵהוּ מֵאֵלָיו: <B>וַחֲכָמִים אוֹמְרִים בְּכֶסֶף עַל יְדֵי עַצְמוֹ.</B> דְּקָסָבְרֵי יֵשׁ קִנְיָן לְעֶבֶד בְּלֹא רַבּוֹ, הִלְכָּךְ קוֹנֶה אֶת עַצְמוֹ בְכֶסֶף אֲפִלּוּ עַל יְדֵי עַצְמוֹ, וְכָל שֶׁכֵּן עַל יְדֵי אֲחֵרִים: <B>וּבִשְׁטָר עַל יְדֵי אֲחֵרִים.</B> דְּסָבְרֵי זְכוּת הוּא {כט} לְעֶבֶד שֶׁיֵּצֵא מִתַּחַת יְדֵי רַבּוֹ לְחֵרוּת, וְזָכִין לְאָדָם שֶׁלֹּא בְפָנָיו. וַהֲלָכָה כַּחֲכָמִים. וְהָעֶבֶד כְּנַעֲנִי קוֹנֶה עַצְמוֹ אִם סִמֵּא רַבּוֹ אֶת עֵינוֹ אוֹ הִפִּיל אֶת שִׁנּוֹ אוֹ קָטַע מִמֶּנּוּ אֶחָד מֵעֶשְׂרִים וְאַרְבָּעָה רָאשֵׁי אֵבָרִים {ל}, שֶׁהֵם [רָאשֵׁי] אֶצְבְּעוֹת יָדַיִם, וְאֶצְבְּעוֹת רַגְלַיִם, וְרָאשֵׁי אָזְנַיִם, וְרֹאשׁ הַחֹטֶם, וְרֹאשׁ הַזַּכְרוּת, וְרָאשֵׁי שָׁדַיִם בָּאִשָּׁה. וְהָא דְלָא חָשִׁיב לְהוּ בְּמַתְנִיתִין בִּכְלַל הַדְּבָרִים שֶׁהָעֶבֶד קוֹנֶה אֶת עַצְמוֹ, מִשּׁוּם דְּהַיּוֹצֵא בְרָאשֵׁי אֵבָרִים צָרִיךְ גֵּט שִׁחְרוּר {לא} מֵרַבּוֹ, וְהַיְנוּ קוֹנֶה אֶת עַצְמוֹ בִשְׁטָר: <B>וּבִלְבַד שֶׁיְּהֵא הַכֶּסֶף מִשֶּׁל אֲחֵרִים.</B> דְּעֶבֶד אֵין לוֹ כְלוּם, דְּאַף מְצִיאָה וְקַבָּלַת מַתָּנָה הַכֹּל לְרַבּוֹ. וְאִם בָּא לְהִפָּדוֹת עַל יְדֵי עַצְמוֹ צָרִיךְ לִהְיוֹת הַכֶּסֶף מִשֶּׁל אֲחֵרִים שֶׁיִּתְּנוּהוּ לוֹ עַל מְנָת שֶׁאֵין לְרַבּוֹ רְשׁוּת בּוֹ {לב}: 

~ פרק א - משנה ד
<B>בִּמְסִירָה.</B> בְּעָלִים מוֹסְרִין {לג} אוֹתָהּ לַלּוֹקֵחַ בָּאַפְסַר אוֹ בְּשַׂעֲרָהּ: <B>בְּהַגְבָּהָה.</B> וְלֹא בִּמְשִׁיכָה: <B>נִקְנֵית בִּמְשִׁיכָה.</B> וְאַף עַל גַּב דְּאֶפְשָׁר בְּהַגְבָּהָה, מִכָּל מָקוֹם נִקְנֵית בִּמְשִׁיכָה, מִשּׁוּם דְּמִסַּרְכָא, שֶׁהִיא מִתְחַזֶּקֶת בְּצִפָּרְנֶיהָ תָמִיד לֵאָחֵז עַל גַּבֵּי קַרְקַע. וּפְסַק הַהֲלָכָה, בֵּין בְּהֵמָה דַּקָּה בֵין בְּהֵמָה גַּסָּה נִקְנֵית בִּמְשִׁיכָה וְכָל שֶׁכֵּן בְּהַגְבָּהָה {לה}. וּמְשִׁיכָה קוֹנָה בְּסִמְטָא שֶׁהִיא זָוִית שֶׁל רְשׁוּת הָרַבִּים, וּבְחָצֵר שֶׁל שְׁנֵיהֶם {לו}. וּמְסִירָה קוֹנָה בִּרְשׁוּת הָרַבִּים, וּבְחָצֵר שֶׁאֵינָהּ שֶׁל שְׁנֵיהֶם {לז}. וְהַגְבָּהָה קוֹנָה בְכָל מָקוֹם. וְכָל מַה שֶּׁדַּרְכּוֹ בְהַגְבָּהָה אֵינוֹ נִקְנֶה אֶלָּא בְהַגְבָּהָה {לח}. וְדָבָר הַנִּקְנֶה בִמְסִירָה אֵינוֹ נִקְנֶה בִמְשִׁיכָה {לט}. וְכֵן דָּבָר הַנִּקְנֶה בִמְשִׁיכָה אֵינוֹ נִקְנֶה בִמְסִירָה: 

~ פרק א - משנה ה
<B>נְכָסִים שֶׁיֵּשׁ לָהֶם אַחֲרָיוּת.</B> הַיְנוּ קַרְקָעוֹת, שֶׁהַמַּלְוֶה אֶת חֲבֵרוֹ סוֹמֵךְ עֲלֵיהֶם לְפִי שֶׁקַּיָּמִים וְעוֹמְדִים. וּפֵרוּשׁ אַחֲרָיוּת, חֲזָרָה, שֶׁחוֹזֵר הַמַּלְוֶה עֲלֵיהֶם {מ} וְטוֹרֵף אוֹתָם מִן הַלָּקוֹחוֹת כְּשֶׁלֹּא יִמְצָא כְלוּם לַלֹּוֶה: <B>נִקְנִין בְּכֶסֶף.</B> דִּכְתִיב (יִרְמְיָה לב) שָׂדוֹת בַּכֶּסֶף יִקְנוּ {מב}. וְהָנֵי מִלֵּי בְּמָקוֹם שֶׁאֵין רְגִילִין לִכְתֹּב שְׁטָר, אֲבָל בְּמָקוֹם שֶׁרְגִילִין לִכְתֹּב שְׁטָר לֹא קָנָה עַד שֶׁיִּכְתֹּב שְׁטָר {מג}: <B>בִּשְׁטָר.</B> שֶׁכּוֹתֵב עַל הַנְּיָר אוֹ עַל הַחֶרֶס שָׂדִי נְתוּנָה לְךָ שָׂדִי קְנוּיָה לְךָ {מד}, וּמוֹסְרוֹ לַקּוֹנֶה. וְדַוְקָא בְּמַתָּנָה נִקְנֶה הַקַּרְקַע בִּשְׁטָר. אֲבָל בִּמְכִירָה, עַד שֶׁיִּתֵּן אֶת הַכֶּסֶף {מה}, אֶלָּא אִם כֵּן מוֹכֵר שָׂדֵהוּ מִפְּנֵי רָעָתָהּ {מו}, דִּבְהָא קָנָה בִּשְׁטָר לְחוּדֵיהּ. וּמְנָלָן דִּמְקַרְקְעֵי נִקְנִין בִּשְׁטָר, דִּכְתִיב (יִרְמְיָה לב) וְכָתוֹב בַּסֵּפֶר וְחָתוֹם {מז}: <B>וּבַחֲזָקָה.</B> כְּגוֹן שֶׁחָפַר בַּקַּרְקַע מְעַט, אוֹ נָעַל, וְגָדַר, וּפָרַץ {מח} כָּל שֶׁהוּא בִּפְנֵי הַמּוֹכֵר. וְאִם הָיָה שֶׁלֹּא בְפָנָיו, צָרִיךְ שֶׁיֹּאמַר לוֹ לֵךְ חֲזֵק וּקְנֵי. וּמְנָא לָן שֶׁקַּרְקַע נִקְנֶה בַחֲזָקָה, דִּכְתִיב (דְּבָרִים יא) וִירִשְׁתֶּם אֹתָהּ וִישַׁבְתֶּם בָּהּ, בַּמֶּה יְרַשְׁתֶּם, בִּישִׁיבָה: <B>וְשֶׁאֵין לָהֶם אַחֲרָיוּת אֵין נִקְנִין אֶלָּא בִמְשִׁיכָה.</B> דִּכְתִיב (וַיִּקְרָא כה) אוֹ קָנֹה מִיַּד עֲמִיתֶךָ, דָּבָר שֶׁאֶפְשָׁר לְתִתּוֹ מִיָּד לְיַד אֵינוֹ נִקְנֶה אֶלָּא בִנְתִינָה מִיָּד לְיָד {נ}: <B>נִקְנִין עִם נְכָסִים כוּ'.</B> אִם מָכַר מִטַּלְטְלִין עִם הַקַּרְקַע, כֵּיוָן שֶׁקָּנָה לוֹקֵחַ הַקַּרְקַע בְּאֶחָד מִשְּׁלֹשָׁה קִנְיָנִים הַלָּלוּ, נִקְנוּ מִטַּלְטְלִין עִמָּהּ, וְהוּא שֶׁיֹּאמַר לוֹ קְנֵי [הָנֵי] אַגַּב קַרְקַע. וְנָפְקָא לָן מִקְּרָא דִכְתִיב בְּדִבְרֵי הַיָּמִים (ב כא) וַיִּתֵּן לָהֶם אֲבִיהֶם מַתָּנוֹת רַבּוֹת לְכֶסֶף וּלְזָהָב וּלְמִגְדָּנוֹת עִם עָרֵי מְצֻרוֹת: וְזוֹקְקִין נְכָסִים הַלָּלוּ שֶׁאֵין לָהֶם אַחֲרָיוּת אֶת הַנְּכָסִים שֶׁיֵּשׁ לָהֶם אַחֲרָיוּת כוּ'. אַף עַל גַּב דְּאֵין נִשְׁבָּעִין עַל הַקַּרְקָעוֹת, הֵיכָא דִטְעָנוֹ מִטַּלְטְלִין וְקַרְקָעוֹת וְנִתְחַיֵּב לִשָּׁבַע עַל הַמִּטַּלְטְלִין, זוֹקְקִין הַמִּטַּלְטְלִין אֶת הַקַּרְקָעוֹת לִשָּׁבַע עֲלֵיהֶם עַל יְדֵי גִלְגּוּל שְׁבוּעָה. וְלָמַדְנוּ גִלְגּוּל שְׁבוּעָה מִסּוֹטָה, דִּכְתִיב (בְּמִדְבָּר ה) וְאָמְרָה הָאִשָּׁה אָמֵן אָמֵן, אָמֵן מֵאִישׁ זֶה, אָמֵן מֵאִישׁ אַחֵר. אָמֵן שֶׁלֹּא שָׂטִיתִי אֲרוּסָה, אָמֵן שֶׁלֹּא שָׂטִיתִי נְשׂוּאָה, שׁוֹמֶרֶת יָבָם, וּכְנוּסָה {נג}: 

~ פרק א - משנה ו
<B>כָּל הַנַּעֲשֶׂה דָמִים בְּאַחֵר.</B> מְפָרֵשׁ בַּגְּמָרָא כָּל הַנִּשּׁוֹם דָּמִים בְּאַחֵר, כָּל דָּבָר שֶׁאִם בָּא לְתִתּוֹ דָּמִים בְּאַחֵר צָרִיךְ לְשׁוּמוֹ, דְּהַיְנוּ כָּל מִטַּלְטְלִין בַּר מִמַּטְבֵּעַ: <B>כֵּיוָן שֶׁזָּכָה זֶה.</B> כְּלוֹמַר כֵּיוָן שֶׁמָּשַׁךְ הָאֶחָד נִתְחַיֵּב הָאַחֵר בַּחֲלִיפִין בְּכָל מָקוֹם שֶׁהֵם אִם מֵתוּ אוֹ אָבְדוּ, וְאַף עַל פִּי שֶׁלֹּא מָשַׁךְ, לְפִי שֶׁבִּמְשִׁיכַת הַמּוֹכֵר אֶת הַסּוּדָר {נד} אוֹ אֶת הַחֵפֶץ, נִקְנֶה הַמִּקָּח לַלּוֹקֵחַ בְּכָל מָקוֹם שֶׁהוּא. וְאַף עַל פִּי שֶׁאֵין בַּחֵפֶץ שֶׁקּוֹנִים בּוֹ שָׁוֶה פְרוּטָה. וּבִלְבַד שֶׁלֹּא יִהְיֶה מַטְבֵּעַ אוֹ פֵרוֹת, שֶׁאֵלּוּ אֵין קוֹנִין בָּהֶם. וְכָל הַדְּבָרִים נִקְנִים בַּחֲלִיפִין, מִטַּלְטְלִין עֲבָדִים וְקַרְקָעוֹת, חוּץ מֵהַמַּטְבֵּעַ שֶׁאֵינוֹ נִקְנֶה בַּחֲלִיפִין, מִשּׁוּם דְּדַעְתֵּיהּ דֶּאֱנָשׁ אַצּוּרְתָא דְמַטְבֵּעַ לֹא עַל גּוּפֵיהּ, וְצוּרְתָא עֲבִידָא דְבָטְלָה {נה}. לְפִיכָךְ אִם לָקַח אָדָם מַטְבֵּעַ בְּלֹא מִשְׁקָל וּבְלֹא מִנְיָן, וְאָמַר אֵלּוּ חֲלִיפֵי שָׂדֶה פְלוֹנִית, אוֹ עֶבֶד פְּלוֹנִי, אוֹ חֵפֶץ פְּלוֹנִי, כֵּיוָן שֶׁמָּשַׁךְ זֶה, נִתְחַיֵּב הָאַחֵר בַּחֲלִיפָיו, דְּהָא גַּלֵּי דַעְתֵּיהּ דְּלָאו אַצּוּרְתָא קָפֵיד הוֹאִיל וְלֹא שָׁקַל וְלֹא מָנָה. וְאֵין שׁוּם דֶּרֶךְ שֶׁיּוֹעִיל בִּקְנִיַּת הַמַּטְבֵּעַ הֵיכָא דְּלֵיתֵיהּ בְּעֵינֵיהּ, אֶלָּא לְהַקְנוֹתוֹ אַגַּב קַרְקַע: <B>רְשׁוּת הַגָּבוֹהַּ בְּכֶסֶף.</B> גִּזְבָּר שֶׁנָּתַן מָעוֹת בִּבְהֵמָה לְצֹרֶךְ הֶקְדֵּשׁ, אֲפִלּוּ הִיא בְסוֹף הָעוֹלָם, קָנָה. וּבְהֶדְיוֹט לֹא קָנָה אֶלָּא בַּחֲזָקָה, כְּלוֹמַר עַד שֶׁיִּמְשֹׁךְ {נז}. וְאִם נָתַן הַהֶדְיוֹט דָּמִים עַל הַחֵפֶץ, כָּל זְמַן שֶׁלֹּא מָשַׁךְ הַחֵפֶץ לֹא קָנָה, וּמַחֲזִיר הַמּוֹכֵר אֶת הַדָּמִים אִם חוֹזֵר בּוֹ מִמְּכִירַת הַחֵפֶץ, וְצָרִיךְ לְקַבֵּל עָלָיו מִי שֶׁפָּרַע. אֲבָל אִם מָשַׁךְ הַלּוֹקֵחַ הַחֵפֶץ, אַף עַל פִּי שֶׁעֲדַיִן לֹא נָתַן הַדָּמִים שֶׁהִתְנָה, אֵין שׁוּם אֶחָד מֵהֶם יָכוֹל לַחֲזֹר בּוֹ. וְאִם לֹא נָתַן דָּמִים וְלֹא מָשַׁךְ הַחֵפֶץ, אֶלָּא שֶׁנִּתְפַּשְׁרוּ עַל הַמִּקָּח בִּפְנֵי עֵדִים וְנִתְרַצָּה זֶה שֶׁיִּקְנֶה בְּכָךְ וְכָךְ, וְנִתְרַצָּה חֲבֵרוֹ לִמְכֹּר בְּכָךְ וּבְכָךְ, אֲפִלּוּ אָמַר אַתֶּם עֵדַי, אֵין בְּאֵלֶּה הַדְּבָרִים כְּלוּם, וַאֲפִלּוּ מִי שֶׁפָּרַע אֵין כָּאן: <B>אֲמִירָתוֹ לַגָּבוֹהַּ כִּמְסִירָתוֹ לַהֶדְיוֹט.</B> הָאוֹמֵר שׁוֹר זֶה עוֹלָה {נח}, בַּיִת זֶה הֶקְדֵּשׁ, אֲפִלּוּ בְּסוֹף הָעוֹלָם, קָנָה. וּבְהֶדְיוֹט לֹא קָנָה עַד שֶׁיִּמְשֹׁךְ בַּבְּהֵמָה, וְיַחֲזִיק בַּבַּיִת: 

~ פרק א - משנה ז
<B>כָּל מִצְוֹת הַבֵּן עַל הָאָב.</B> כָּל מִצְוֹת הַבֵּן הַמֻּטָּלוֹת {נט} עַל הָאָב לַעֲשׂוֹת לִבְנוֹ. וְהֵן שִׁשָּׁה דְבָרִים {ס}, לְמוּלוֹ, לִפְדּוֹתוֹ אִם הוּא בְכוֹר, לְלַמְּדוֹ תוֹרָה, לְלַמְּדוֹ אֻמָּנוּת, לְהַשִּׂיאוֹ אִשָּׁה, לְהָשִׁיטוֹ בַּנָּהָר {סא}: <B>אֲנָשִׁים חַיָּבִים.</B> הָאָב חַיָּב בַּמִּצְוֹת הַלָּלוּ לִבְנוֹ, וְהָאֵם פְּטוּרָה: <B>וְכָל מִצְוֹת הָאָב.</B> הַמֻּטָּלוֹת עַל הַבֵּן לַעֲשׂוֹת לְאָבִיו, שֶׁהֵם מוֹרָא וְכָבוֹד. מוֹרָא, לֹא יֵשֵׁב בִּמְקוֹמוֹ {סב}, וְלֹא יִסְתֹּר אֶת דְּבָרָיו, וְלֹא יַכְרִיעַ אֶת דְּבָרָיו {סג}. כָּבוֹד, מַאֲכִיל וּמַשְׁקֶה. מַלְבִּישׁ וּמְכַסֶּה, מַכְנִיס וּמוֹצִיא: <B>אֶחָד אֲנָשִׁים וְאֶחָד נָשִׁים חַיָּבִים.</B> הַבָּנִים וְהַבָּנוֹת חַיָּבִים: <B>וְכָל מִצְוַת עֲשֵׂה שֶׁהַזְּמָן גְּרָמָהּ.</B> שֶׁהַזְּמַן גָּרַם לַמִּצְוָה שֶׁתָּבֹא, כְּגוֹן שׁוֹפָר, סֻכָּה, לוּלָב, וְצִיצִית {סה}: <B>שֶׁלֹּא הַזְּמָן גְּרָמָהּ.</B> כְּגוֹן מְזוּזָה, מַעֲקֶה {סז}, אֲבֵדָה {סח}, וְשִׁלּוּחַ הַקֵּן {סט}. וְהָנֵי תְּרֵי כְלָלֵי לָאו דַוְקָא, כִּדְקָיְמָא לָן אֵין לְמֵדִין מִן הַכְּלָלוֹת {ע} אֲפִלּוּ בְמָקוֹם שֶׁנֶּאֱמַר בָּהֶם חוּץ, שֶׁהֲרֵי מַצָּה בְּלֵיל הַפֶּסַח {עא}, וְשִׂמְחָה בַמּוֹעֲדִים, וְהַקְהֵל בְּחַג הַסֻּכּוֹת {עב}, כֻּלָּן מִצְוֹת עֲשֵׂה שֶׁהַזְּמַן גְּרָמָהּ הֵן, וְנָשִׁים חַיָּבוֹת. וְתַלְמוּד תּוֹרָה, וּפְרִיָּה וּרְבִיָּה {עג}, וּפִדְיוֹן הַבֵּן {עד}, מִמִּצְוֹת עֲשֵׂה שֶׁלֹּא הַזְּמַן גְּרָמָהּ הֵן, וְנָשִׁים פְּטוּרוֹת. אֲבָל כְּלָלָא בַתְרָא דְכָל מִצְוֹת לֹא תַעֲשֶׂה אֶחָד אֲנָשִׁים וְאֶחָד נָשִׁים חַיָּבִים, חוּץ מִבַּל תַּקִּיף וּבַל תַּשְׁחִית וּבַל תִּטַּמָּא לַמֵּתִים, כְּלָלָא דַוְקָא הוּא, וְיָלְפִינַן לֵיהּ מִדִּכְתִיב (בְּמִדְבָּר ה) אִישׁ אוֹ אִשָּׁה כִי יַעֲשׂוּ מִכָּל חַטֹּאת הָאָדָם, הִשְׁוָה הַכָּתוּב אִשָּׁה לְאִישׁ לְכָל עֳנָשִׁין שֶׁבַּתּוֹרָה {עה}: <B>חוּץ מִבַּל תַּקִּיף וּבַל תַּשְׁחִית.</B> דִּכְתִיב (וַיִּקְרָא יט) לֹא תַקִּפוּ פְּאַת רֹאשְׁכֶם, וְלֹא תַשְׁחִית אֶת פְּאַת זְקָנֶךָ. כָּל שֶׁיֶּשְׁנוֹ בְהַשְׁחָתָה יֶשְׁנוֹ בְהַקָּפָה, וְכָל שֶׁאֵינוֹ בְהַשְׁחָתָה אֵינוֹ בְהַקָּפָה. וְהָנֵי נָשֵׁי הוֹאִיל וְלֵיתַנְהוּ בְהַשְׁחָתָה לֵיתַנְהוּ בְהַקָּפָה. וּמְנָלָן דְּלֵיתַנְהוּ בְהַשְׁחָתָה, דִּכְתִיב פְּאַת זְקָנֶךָ, וְלֹא כְתִיב פְּאַת זְקַנְכֶם, מַאי זְקָנֶךָ, זְקָנְךָ וְלֹא זְקַן אִשְׁתֶּךָ {עו}: <B>וּבַל תִּטַּמָּא לְמֵתִים.</B> דִּכְתִיב (שָׁם כא) אֱמֹר אֶל הַכֹּהֲנִים בְּנֵי אַהֲרֹן, בְּנֵי אַהֲרֹן וְלֹא בְנוֹת אַהֲרֹן: 

~ פרק א - משנה ח
<B>הַסְּמִיכוֹת וְהַתְּנוּפוֹת.</B> אֵינָהּ סוֹמֶכֶת, וְאֵינָהּ מְנִיפָה, וְאֵינָהּ מַגֶּשֶׁת מִנְחָה בְקֶרֶן מַעֲרָבִית דְּרוֹמִית כְּמִשְׁפָּטָהּ, אִם הִיא כֹהֶנֶת, וְאֵינָהּ קוֹמֶצֶת וְלֹא מַקְטֶרֶת, וְאֵינָהּ מוֹלֶקֶת עוֹף, וְאֵינָהּ מְקַבֶּלֶת דָּם בַּמִּזְרָק, וְאֵינָהּ מַזָּה דָם: <B>חוּץ מִסּוֹטָה וּנְזִירָה שֶׁהֵן מְנִיפוֹת.</B> מִנְחָתָן בְּעַצְמָן, שֶׁמִּנְחָתָן טְעוּנָה תְנוּפָה בַבְּעָלִים: 

~ פרק א - משנה ט
<B>כָּל מִצְוָה שֶׁאֵינָהּ תְּלוּיָה בָאָרֶץ.</B> כָּל מִצְוָה שֶׁהִיא חוֹבַת הַגּוּף {פ} מִקְּרֵי אֵינָהּ תְּלוּיָה בָאָרֶץ. וְשֶׁהִיא חוֹבַת קַרְקַע {פא} מִקְּרֵי תְלוּיָה בָאָרֶץ: <B>חוּץ מִן הָעָרְלָה.</B> שֶׁנּוֹהֶגֶת בְּחוּצָה לָאָרֶץ הֲלָכָה לְמֹשֶׁה מִסִּינַי. וְכִלְאֵי הַכֶּרֶם בְּחוּצָה לָאָרֶץ מִדְּרַבָּנָן. וְכִלְאֵי זְרָעִים מֻתָּרִין לְזָרְעָם בְּחוּצָה לָאָרֶץ: <B>רַבִּי אֱלִיעֶזֶר אוֹמֵר אַף הֶחָדָשׁ.</B> אָסוּר בְּחוּצָה לָאָרֶץ מִן הַתּוֹרָה, אַף עַל פִּי שֶׁהוּא חוֹבַת קַרְקַע. שֶׁנֶּאֱמַר (וַיִּקְרָא כג) בְּכָל מֹשְׁבֹתֵיכֶם, בְּכָל מָקוֹם שֶׁאַתֶּם יוֹשְׁבִים {פג}. וַהֲלָכָה כְרַבִּי אֱלִיעֶזֶר: 

~ פרק א - משנה י
<B>כָּל הָעוֹשֶׂה מִצְוָה אַחַת.</B> יְתֵרָה עַל זְכֻיּוֹתָיו, כְּדֵי שֶׁיִּהְיוּ זְכֻיּוֹתָיו מְרֻבִּין מֵעֲוֹנוֹתָיו: <B>מְטִיבִין לוֹ וּמַאֲרִיכִין לוֹ יָמָיו.</B> לָעוֹלָם הַבָּא {פד}: <B>וְנוֹחֵל אֶת הָאָרֶץ.</B> אֶרֶץ הַחַיִּים {פה}: <B>וְכָל שֶׁאֵינוֹ עוֹשֶׂה מִצְוָה אַחַת.</B> שֶׁהָיוּ עֲוֹנוֹתָיו מְרֻבִּין מִזְּכֻיּוֹתָיו, וְאֵינוֹ עוֹשֶׂה מִצְוָה אַחַת שֶׁיִּהְיֶה מֶחֱצָה זַכַּאי וּמֶחֱצָה חַיָּב, אֶלָּא נִשְׁאֲרוּ עֲוֹנוֹתָיו מְרֻבִּין {פו}: <B>וְלֹא בְדֶרֶךְ אֶרֶץ.</B> שֶׁאֵין מַשָּׂאוֹ וּמַתָּנוֹ בְּנַחַת עִם הַבְּרִיּוֹת: <B>אֵינוֹ מִן הַיִּשּׁוּב.</B> אֵינוֹ מוֹעִיל לְיִשּׁוּבוֹ שֶׁל עוֹלָם. וַהֲוֵי מוֹשָׁבוֹ מוֹשַׁב לֵצִים {פז}, וּפָסוּל לְעֵדוּת {פח}: 

^ פרק ב

~ פרק ב - משנה א
<B>הָאִישׁ מְקַדֵּשׁ בּוֹ וּבִשְׁלוּחוֹ.</B> בּוֹ תְחִלָּה וְאַחַר כָּךְ בִּשְׁלוּחוֹ, שֶׁמִּצְוָה בּוֹ יוֹתֵר מִבִּשְׁלוּחוֹ, דְּכִי עָסִיק גּוּפוֹ בַּמִּצְוָה מְקַבֵּל שָׂכָר טְפֵי. וְיָלְפִינַן שְׁלוּחוֹ שֶׁל אָדָם כְּמוֹתוֹ מִקְּרָא, דִּכְתִיב (שְׁמוֹת יב) וְשָׁחֲטוּ אֹתוֹ כֹּל קְהַל עֲדַת יִשְׂרָאֵל, וְכִי כָּל יִשְׂרָאֵל שׁוֹחֲטִין {ב}, אֶלָּא מִכָּאן שֶׁשְּׁלוּחוֹ שֶׁל אָדָם כְּמוֹתוֹ: <B>הָאִישׁ מְקַדֵּשׁ אֶת בִּתּוֹ כְּשֶׁהִיא נַעֲרָה.</B> וְכָל שֶׁכֵּן כְּשֶׁהִיא קְטַנָּה. וְהַאי דְנָקַט נַעֲרָה, אוֹרַח אַרְעָא אַשְׁמוֹעִינַן, שֶׁאָסוּר לָאָדָם לְקַדֵּשׁ אֶת בִּתּוֹ כְּשֶׁהִיא קְטַנָּה עַד שֶׁתַּגְדִּיל וְתֹאמַר בִּפְלוֹנִי אֲנִי רוֹצָה: <B>וְאִם לָאו אֵינָהּ מְקֻדֶּשֶׁת.</B> דְּכֵיוָן דְּאָמַר הִתְקַדְּשִׁי הִתְקַדְּשִׁי, כָּל חַד הֲוֵי קִדּוּשִׁין בְּאַפֵּי נַפְשַׁיְהוּ: <B>עַד שֶׁיְּהֵא בְאַחַת מֵהֶן שָׁוֶה פְרוּטָה.</B> הַאי אַחַת מֵהֶן לֹא מִתּוֹקְמָא אֶלָּא בָאַחֲרוֹנָה שֶׁבָּהֶן, דְּכִי אָמַר לָהּ הִתְקַדְּשִׁי לִי בָּזוֹ וּבָזוֹ וּבָזוֹ וְהָיְתָה אוֹכֶלֶת אַחַת אַחַת, כָּל אוֹתָן שֶׁאָכְלָה הֲווּ מִלְוֶה גַבָּהּ, וְכִי מָטְיָא אַחֲרוֹנָה שֶׁבָּהּ נִגְמָרִין הַקִּדּוּשִׁין, אִי אִית בָּהּ שָׁוֶה פְרוּטָה הֲוֵי לֵיהּ מְקַדֵּשׁ בְּמִלְוֶה וּפְרוּטָה, וְקָיְמָא לָן הַמְקַדֵּשׁ בְּמִלְוֶה וּפְרוּטָה דַּעְתָּהּ אַפְּרוּטָה וּמְקֻדֶּשֶׁת. אֲבָל אִי לֵית בָּאַחֲרוֹנָה שָׁוֶה פְרוּטָה, אַף עַל גַּב דְּאִיכָּא בְּקַמָּאֵי שָׁוֶה פְרוּטָה, כִּי מָטֵי גְמַר קִדּוּשִׁין הֲוֵי לֵיהּ מְקַדֵּשׁ בְּמִלְוֶה, וְהַמְקַדֵּשׁ בְּמִלְוֶה אֵינָהּ מְקֻדֶּשֶׁת {ה}: 

~ פרק ב - משנה ב
<B>שֶׁל זָהָב וְנִמְצָא שֶׁל כֶּסֶף כוּ'.</B> דְּאִיכָּא דְנִיחָא לָהּ בְּהָא וְאִיכָּא דְנִיחָא לָהּ בְּהָא {ח}: <B>רַבִּי שִׁמְעוֹן אוֹמֵר אִם הִטְעָהּ לְשֶׁבַח הֲרֵי זוֹ מְקֻדֶּשֶׁת.</B> לֹא פָלִיג רַבִּי שִׁמְעוֹן אֶלָּא עַל שֶׁבָח דְּמָמוֹן, דְּמִסְּתָּמָא נִיחָא לָהּ בְּאוֹתוֹ שֶׁבָח. אֲבָל עַל שֶׁבָח דְּיוֹחֲסִין, כְּגוֹן לֵוִי וְנִמְצָא כֹהֵן, מוֹדֶה רַבִּי שִׁמְעוֹן דַּאֲפִלּוּ הִטְעַתוּ אוֹ הִטְעָה הוּא אוֹתָהּ לְשֶׁבָח אֵינָהּ מְקֻדֶּשֶׁת, דְּלֹא נִיחָא לָהּ בִּשְׁבָחוֹ מִפְּנֵי שֶׁמִּתְגָּאֶה עָלֶיהָ. וְאֵין הֲלָכָה כְּרַבִּי שִׁמְעוֹן: 

~ פרק ב - משנה ג
<B>שִׁפְחָה גוֹדֶלֶת.</B> קוֹלַעַת שְׂעַר הַנָּשִׁים {יא}. פֵּרוּשׁ אַחֵר, דַּבְּרָנִית וּבַעֲלַת לָשׁוֹן, כְּמוֹ שֶׁנֶּאֱמַר (יְחֶזְקֵאל לה) וַתַּגְדִּילוּ עָלַי בְּפִיכֶם: <B>אַף עַל פִּי שֶׁאָמְרָה בְּלִבִּי הָיָה לְהִתְקַדֵּשׁ כוּ'.</B> דִּדְבָרִים שֶׁבַּלֵּב אֵינָם דְּבָרִים: 

~ פרק ב - משנה ד
<B>וְהָלַךְ וְקִדְּשָׁהּ בְּמָקוֹם אַחֵר כוּ'.</B> דְּמַרְאֶה מָקוֹם הוּא לוֹ. וְאֵין זֶה תְנַאי: 

~ פרק ב - משנה ה
<B>תֵּצֵא שֶׁלֹּא בִכְתֻבָּה.</B> דְּאָמַר אִי אֶפְשִׁי בְאִשָּׁה נַדְרָנִית. אֲבָל גִּטָּא בָּעְיָא מִסָּפֵק, כֵּיוָן דְּלֹא פֵּרֵשׁ, דִּלְמָא דַעְתֵּיהּ נַמִּי אַנַּדְרָנִית: <B>הַפּוֹסְלִים בַּכֹּהֲנִים.</B> מְפֹרָשׁ בִּכְתֻבּוֹת [דַּף עה]: 

~ פרק ב - משנה ו
<B>סִבְלוֹנוֹת.</B> דּוֹרוֹנוֹת {טז} שֶׁדֶּרֶךְ חָתָן לִשְׁלֹחַ לַאֲרוּסָתוֹ: <B>אֵינָהּ מְקֻדֶּשֶׁת.</B> וְלֹא אָמְרִינַן יוֹדֵעַ הָיָה שֶׁאֵין קִדּוּשָׁיו קִדּוּשִׁין וְגָמַר וְשָׁלַח סִבְלוֹנוֹת לְשֵׁם קִדּוּשִׁין, אֶלָּא אָמְרִינַן מֵחֲמַת קִדּוּשִׁין הָרִאשׁוֹנִים שָׁלַח: <B>וְכֵן קָטָן שֶׁקִּדֵּשׁ.</B> וְשָׁלַח סִבְלוֹנוֹת מִשֶּׁהִגְדִּיל: 

~ פרק ב - משנה ז
<B>אֵינָן מְקֻדָּשׁוֹת.</B> דְּאָמַר קְרָא (וַיִּקְרָא יח) וְאִשָּׁה אֶל אֲחֹתָהּ לֹא תִקָּח לִצְרֹר, בְּשָׁעָה שֶׁנַּעֲשׂוּ צָרוֹת זוֹ לְזוֹ אֵין לְךָ לִקּוּחִין אֲפִלּוּ בְּאַחַת מֵהֶן. וְהוּא הַדִּין לְכָל שְׁאָר עֲרָיוֹת שֶׁיֵּשׁ בָּהֶן כָּרֵת, שֶׁאֵין קִדּוּשִׁין תּוֹפְסִין בָּהֶם {יז}: <B>וְשֶׁלָּהֶן הָיְתָה.</B> שָׁמְעִינַן מֵהָא מַתְנִיתִין דְּהַמְקַדֵּשׁ בְּגָזֵל וַאֲפִלּוּ בְּגָזֵל דִּידָהּ אֵינָהּ מְקֻדֶּשֶׁת, וְלֹא אָמְרִינַן מִדְּקַבִּילְתֵּיהּ אַחִילְתֵּיהּ. מִדְּקָתָנֵי וְשֶׁלָּהֶן הָיְתָה וְשֶׁל שְׁבִיעִית הָיְתָה, מִשּׁוּם דְּשֶׁל שְׁבִיעִית הָיְתָה שֶׁהַפֵּרוֹת הֶפְקֵר מִשׁוּם הָכִי הַנָּשִׁים מְקֻדָּשׁוֹת, אֶלָּא שֶׁאֵין אֲחָיוֹת מְקֻדָּשׁוֹת, אֲבָל אִם לֹא הָיְתָה שְׁבִיעִית, הוֹאִיל וְשֶׁלָּהֶן הָיְתָה לֹא הָיוּ קִדּוּשִׁין תּוֹפְסִים בְּאַחַת מֵהֶן. וְדַוְקָא בְּגָזֵל שֶׁלִּפְנֵי יֵאוּשׁ בְּעָלִים אָמְרִינַן דְּלֹא הֲווּ קִדּוּשִׁין, אֲבָל הַמְקַדֵּשׁ בְּגָזֵל שֶׁלְּאַחַר יֵאוּשׁ, קִדּוּשָׁיו קִדּוּשִׁין. וְשָׁמְעִינַן נַמִּי שֶׁהַמְקַדֵּשׁ בְּפֵרוֹת שְׁבִיעִית מְקֻדֶּשֶׁת, וְלֹא אָמְרִינַן אֵינָן מָמוֹנוֹ לִזְכּוֹת בָּהֶן, אֶלָּא כֵיוָן שֶׁזָּכָה בָּהֶן מָמוֹנוֹ הֵם לְכָל דָּבָר. וְשָׁמְעִינַן נַמִּי שֶׁאִשָּׁה נַעֲשֵׂית שָׁלִיחַ לַחֲבֶרְתָּהּ, וַאֲפִלּוּ בִּמְקוֹם שֶׁנַּעֲשֵׂית לָהּ צָרָה. וְאַף עַל גַּב דִּבְכָל עֵדוּת שֶׁהָאִשָּׁה כְשֵׁרָה לָהּ אֵין הַצָּרָה כְשֵׁרָה לָהּ, שְׁלִיחוּתָא מִיהָא כֵיוָן דְּעָבְדָא עָבְדָא, דְּהָא הָכָא בַקִּדּוּשִׁין הַלָּלוּ הֵן נַעֲשׂוֹת צָרוֹת עַל יְדֵי זוֹ שֶׁקִּבַּלְתָּהּ, וְקָתָנֵי אֵין הָאֲחָיוֹת מְקֻדָּשׁוֹת, הָא נָכְרִיּוֹת מְקֻדָּשׁוֹת. וּמַתְנִיתִין מִתָּרְצָא בַגְּמָרָא אַלִיבָּא דְהִלְכְתָא הָכִי, הַמְקַדֵּשׁ אִשָּׁה וּבִתָּהּ אוֹ אִשָּׁה וַאֲחוֹתָהּ, שְׁתֵּיהֶן כְּאַחַת אֵינָן מְקֻדָּשׁוֹת, הָא אַחַת מֵאִשָּׁה וּבִתָּהּ, אַחַת מֵאִשָּׁה וַאֲחוֹתָהּ, כְּגוֹן שֶׁאָמַר לִשְׁתֵּיהֶן אַחַת מִכֶּם מְקֻדֶּשֶׁת לִי וְלֹא פֵרֵשׁ לְאֵיזוֹ מֵהֶן מְקַדֵּשׁ, וְקִבְּלָה אַחַת מֵהֶן הַקִּדּוּשִׁין עַל יְדֵי חֲבֶרְתָּהּ {יח}, אוֹ שְׁתֵּיהֶן קִבְּלוּ קִדּוּשִׁין כְּאַחַת, מְקֻדָּשׁוֹת, וּשְׁתֵּיהֶן צְרִיכוֹת גֵּט. וְאִם אָמַר הָרְאוּיָה מִכֶּם לְבִיאָה מְקֻדֶּשֶׁת לִי, אֵינָן מְקֻדָּשׁוֹת, דְּכָל אַחַת מֵהֶן אִיכָּא לְסַפּוּקָהּ בַּאֲחוֹת אִשְׁתּוֹ וְאֵין שׁוּם אַחַת מֵהֶן רְאוּיָה לְבִיאָה. וּמַעֲשֶׂה נַמִּי בְחָמֵשׁ נָשִׁים וּבָהֵן שְׁתֵּי אֲחָיוֹת וְלִקֵּט אֶחָד כַּלְכָּלָה שֶׁל תְּאֵנִים וְאָמַר הָרְאוּיָה מִכֶּם לְבִיאָה תִתְקַדֵּשׁ לִי, וְאָמְרוּ חֲכָמִים אֵין אֲחָיוֹת מִתְקַדְּשׁוֹת, הָא נָכְרִיּוֹת שֶׁהָיוּ רְאוּיוֹת לְבִיאָה, מִתְקַדְּשׁוֹת. אֲבָל אִם אָמַר כֻּלְּכֶם מִתְקַדְּשׁוֹת לִי, לֹא הָיְתָה שׁוּם אַחַת מֵהֶן מְקֻדֶּשֶׁת, דְּכִי הֵיכִי דְאֵין אֲחָיוֹת מְקֻדָּשׁוֹת כָּךְ אֵין הָאֲחֵרוֹת מְקֻדָּשׁוֹת הֵיכָא דְאָמַר כֻּלְּכֶם {יט}: 

~ פרק ב - משנה ח
<B>הַמְקַדֵּשׁ בְּחֶלְקוֹ.</B> שֶׁחָלַק עִם אֶחָיו הַכֹּהֲנִים: <B>אֵינָהּ מְקֻדֶּשֶׁת.</B> דְּכֹהֲנִים מִשֻּׁלְחָן גָּבוֹהַּ קָא זָכוּ, וְאָמַר קְרָא {כ} (בְּמִדְבָּר יח) זֶה יִהְיֶה לְךָ מִקֹּדֶשׁ הַקָּדָשִׁים מִן הָאֵשׁ, מָה אֵשׁ אֵין אַתָּה מִשְׁתַּמֵּשׁ בּוֹ אֶלָּא לַאֲכִילָה {כא}, כָּךְ מַתָּנוֹת הַלָּלוּ לֹא תִשְׁתַּמֵּשׁ בָּהֶן אֶלָּא לַאֲכִילָה, וּבְמַעֲשֵׂר כְּתִיב לַה' הוּא, בַּהֲוָיָתוֹ יְהֵא {כב}: <B>רַבִּי יְהוּדָה אוֹמֵר מֵזִיד קִדֵּשׁ.</B> בְּמַעֲשֵׂר שֵׁנִי. הוֹאִיל וְיוֹצֵא לְחֻלִּין עַל יְדֵי פִדְיוֹן, וַהֲרֵי הוֹצִיאוֹ לְחֻלִּין עַל יְדֵי קִדּוּשִׁין הַלָּלוּ. וְרַבִּי מֵאִיר סָבַר לֵית דֶּרֶךְ חִלּוּל בְּכָךְ: <B>וּבְהֶקְדֵּשׁ.</B> שֶׁל בֶּדֶק הַבַּיִת: <B>מֵזִיד קִדֵּשׁ.</B> שֶׁכֵּיוָן שֶׁיָּדַע שֶׁהוּא הֶקְדֵּשׁ וְהוֹצִיאוֹ לַחֻלִּין בְּכַוָּנָה, נִתְחַלְלָה קְדֻשָּׁתוֹ {כד}: <B>וּבְשׁוֹגֵג.</B> דְּלֹא יָדַע שֶׁהוּא הֶקְדֵּשׁ וְלֹא נִיחָא לֵיהּ דְּלִתְחַלֵּל הֶקְדֵּשׁ עַל יְדֵיהּ, לֹא נִתְחַלְלָה קְדֻשָּׁתוֹ, וְאֵינָהּ מְקֻדֶּשֶׁת. וְרַבִּי יְהוּדָה סָבַר אִפְּכָא. וַהֲלָכָה כְּרַבִּי מֵאִיר בְּמַעֲשֵׂר, וּכְרַבִּי יְהוּדָה בְּהֶקְדֵּשׁ: 

~ פרק ב - משנה ט
<B>הַמְקַדֵּשׁ בְּעָרְלָה וְכוּ' אֵינָהּ מְקֻדֶּשֶׁת.</B> דְּכֻלְּהוּ אִסּוּרֵי הֲנָאָה נִינְהוּ. עָרְלָה, דִּכְתִיב לֹא יֵאָכֵל, אֶחָד אִסּוּר אֲכִילָה וְאֶחָד אִסּוּר הֲנָאָה בְּמַשְׁמָע: <B>וּבְכִלְאֵי הַכֶּרֶם.</B> דִּכְתִיב (דְּבָרִים כב) פֶּן תִּקְדַּשׁ, פֶּן תּוּקַד אֵשׁ: <B>וּבְשׁוֹר הַנִּסְקָל.</B> דִּכְתִיב בֵּיהּ (שְׁמוֹת כא) וְלֹא יֵאָכֵל אֶת בְּשָׂרוֹ {כו}: <B>וּבְעֶגְלָה עֲרוּפָה.</B> דִּכְתִיב בָּהּ כַּפָּרָה כְּקָדָשִׁים {כז}, שֶׁנֶּאֱמַר (דְּבָרִים כא) וְנִכַּפֵּר לָהֶם הַדָּם: <B>בְּצִפֳּרֵי מְצֹרָע.</B> דְּתַנְיָא, נֶאֱמַר מַכְשִׁיר וּמְכַפֵּר בִּפְנִים, אֲשָׁמוֹ שֶׁל מְצֹרָע שֶׁהוּא מַכְשִׁיר אוֹתוֹ לֶאֱכֹל בְּקָדָשִׁים, וְחַטָּאתוֹ שֶׁמְּכַפֵּר, וּשְׁנֵיהֶם נַעֲשִׂים בִּפְנִים. וְנֶאֱמַר מַכְשִׁיר וּמְכַפֵּר בַּחוּץ, מַכְשִׁיר, צִפֳּרֵי מְצֹרָע שֶׁמַּכְשִׁירִין הַמְצֹרָע לָבֹא אֶל תּוֹךְ הַמַּחֲנֶה, וּמְכַפֵּר, עֶגְלָה עֲרוּפָה, שֶׁנֶּאֱמַר בָּהּ וְנִכַּפֵּר לָהֶם הַדָּם, וּשְׁנֵיהֶם נַעֲשִׂים חוּץ לָעֲזָרָה. מַה מַּכְשִׁיר וּמְכַפֵּר הָאָמוּר בִּפְנִים, שֶׁהֵם אֲשָׁמוֹ וְחַטָּאתוֹ שֶׁל מְצֹרָע, עָשָׂה בוֹ מַכְשִׁיר כִּמְכַפֵּר, דְּתַרְוַיְהוּ קָדָשִׁים נִינְהוּ וַאֲסוּרִים בַּהֲנָאָה, אַף מַכְשִׁיר וּמְכַפֵּר הָאֲמוּרִים בַּחוּץ, שֶׁהֵם צִפֳּרֵי מְצֹרָע וְעֶגְלָה עֲרוּפָה, עָשָׂה בּוֹ מַכְשִׁיר כִּמְכַפֵּר לִהְיוֹת אֲסוּרִים בַּהֲנָאָה. וּמֵאֵימָתַי אֲסוּרִין צִפֳּרֵי מְצֹרָע בַּהֲנָאָה, מִשְּׁעַת שְׁחִיטָה. וְהַצִּפּוֹר הַשְּׁחוּטָה בִלְבַד הִיא שֶׁאֲסוּרָה בַּהֲנָאָה {כח}. וְעֶגְלָה עֲרוּפָה, יְרִידָתָהּ אֶל נַחַל אֵיתָן אוֹסְרַתָּהּ: <B>וּבִשְׂעַר הַנָּזִיר.</B> דְּאָמַר קְרָא (בְּמִדְבָּר ו) קָדֹשׁ יִהְיֶה גַּדֵּל פֶּרַע שְׂעַר רֹאשׁוֹ, גִּדּוּלוֹ פֶּרַע שְׂעַר רֹאשׁוֹ יִהְיֶה קָדוֹשׁ {כט}: <B>וּפֶטֶר חֲמוֹר.</B> נֶאֱמַר בּוֹ (שְׁמוֹת יג) וַעֲרַפְתּוֹ, וְנֶאֱמַר בְּעֶגְלָה עֲרוּפָה וְעָרְפוּ, מָה עֶגְלָה עֲרוּפָה אֲסוּרָה בַּהֲנָאָה, אַף פֶּטֶר חֲמוֹר אָסוּר בַּהֲנָאָה. וְאֵינוֹ אָסוּר בַּהֲנָאָה אֶלָּא אַחַר עֲרִיפָה {ל}: <B>וּבָשָׂר בְּחָלָב.</B> נֶאֱמַר שָׁלֹשׁ פְּעָמִים לֹא תְבַשֵּׁל גְּדִי בַּחֲלֵב אִמּוֹ, אֶחָד לְאִסּוּר אֲכִילָה, וְאֶחָד לְאִסּוּר הֲנָאָה, וְאֶחָד לְאִסּוּר בִּשּׁוּל: <B>וּבְחֻלִּין שֶׁנִּשְׁחֲטוּ בָעֲזָרָה.</B> דִּכְתִיב (דְּבָרִים יב) כִּי יִרְחַק מִמְּךָ הַמָּקוֹם וְזָבַחְתָּ, בְּרִחוּק מָקוֹם אַתָּה זוֹבֵחַ וְאִי אַתָּה זוֹבֵחַ בְּקֵרוּב מָקוֹם {לא}. יָכוֹל לֹא יֹאכְלֶנּוּ אֲבָל יַשְׁלִיכֶנּוּ לַכְּלָבִים, תַּלְמוּד לוֹמַר (שְׁמוֹת כב) לַכֶּלֶב תַּשְׁלִכוּן אֹתוֹ, אוֹתוֹ אַתָּה מַשְׁלִיךְ לַכֶּלֶב וְאִי אַתָּה מַשְׁלִיךְ לַכֶּלֶב חֻלִּין שֶׁנִּשְׁחֲטוּ בָּעֲזָרָה: <B>מְכָרָן וְקִדֵּשׁ בִּדְמֵיהֶן מְקֻדֶּשֶׁת.</B> שֶׁאֵין לְךָ דָּבָר שֶׁתּוֹפֵס אֶת דָּמָיו לִהְיוֹת כָּמוֹהוּ אֶלָּא עֲבוֹדָה זָרָה וּשְׁבִיעִית. עֲבוֹדָה זָרָה, שֶׁנֶּאֱמַר (דְּבָרִים ז) וְהָיִיתָ חֵרֶם כָּמֹהוּ, כָּל מַה שֶּׁאַתָּה מְהַוֶּה מִמֶּנּוּ הֲרֵי הוּא כָמוֹהוּ. וּשְׁבִיעִית, שֶׁנֶּאֱמַר קֹדֶשׁ הִיא, תּוֹפֶסֶת דָּמֶיהָ כְּהֶקְדֵּשׁ. וַהֲווּ עֲבוֹדָה זָרָה וּשְׁבִיעִית שְׁנֵי כְתוּבִים הַבָּאִים כְּאֶחָד, וְכָל שְׁנֵי כְתוּבִים הַבָּאִין כְּאֶחָד אֵין מְלַמְּדִין: 

~ פרק ב - משנה י
<B>הַמְקַדֵּשׁ בִּתְרוּמוֹת.</B> תְּרוּמָה גְדוֹלָה וּתְרוּמַת מַעֲשֵׂר: <B>וּבְמַעַשְׂרוֹת.</B> מַעֲשֵׂר רִאשׁוֹן וּמַעְשַׂר עָנִי: <B>וּמַתָּנוֹת.</B> הַזְּרֹעַ וְהַלְּחָיַיִם וְהַקֵּבָה: <B>וּבְמֵי חַטָּאת.</B> וּבְמֵי אֵפֶר חַטָּאת {לד}. וּרְאוּיִים לְמָכְרָם לַטְּמֵאִים לִקַּח מֵהֶם שְׂכַר הֲבָאָה וּשְׂכַר מִלּוּי הַמַּיִם. אֲבָל שְׂכַר הַזָּאָה וּשְׂכַר קִדּוּשׁ, וְהוּא נְתִינַת הָאֵפֶר בַּמַּיִם, אָסוּר {לה}: <B>וַאֲפִלּוּ יִשְׂרָאֵל.</B> הָכִי קָאָמַר, וַאֲפִלּוּ יִשְׂרָאֵל שֶׁנָּפְלוּ לוֹ תְּרוּמוֹת וּמַתָּנוֹת מִבֵּית אֲבִי אִמּוֹ כֹּהֵן, שֶׁזָּכָה בָּהֶם וְיָכוֹל לְמָכְרָם לַכֹּהֲנִים {לו}, אִם קִדֵּשׁ בָּהֶם אֶת הָאִשָּׁה, מְקֻדֶּשֶׁת. וַאֲפִלּוּ לֹא נָפְלוּ לוֹ תְרוּמוֹת אֶלָּא טְבָלִים {לז} שֶׁעֲדַיִן לֹא הוּרְמוּ, הוֹאִיל וּמוֹרִישׁוֹ כֹהֵן הָיָה עוֹמֵד לַהֲרִימָם וְהַתְּרוּמוֹת שֶׁלּוֹ, וְזֶה הַיִּשְׂרָאֵל שֶׁיָּרַשׁ אוֹתָם נַמִּי יַפְרִישׁ מֵהֶם הַתְּרוּמָה וְהִיא שֶׁלּוֹ, וְיָכוֹל לְמָכְרָהּ לַכֹּהֲנִים, דְּמַתָּנוֹת שֶׁלֹּא הוּרְמוּ כְּמִי שֶׁהוּרְמוּ דָּמוּ: 

^ פרק ג

~ פרק ג - משנה א
<B>הָאוֹמֵר לַחֲבֵרוֹ צֵא וְקַדֵּשׁ לִי אִשָּׁה פְלוֹנִית וְהָלַךְ וְקִדְּשָׁהּ לְעַצְמוֹ.</B> אָמְרִינַן בַּגְּמָרָא מַאי וְהָלַךְ {א}, שֶׁהָלַךְ בְּרַמָּאוּת. וּלְהָכִי תְנַן הָאוֹמֵר לַחֲבֵרוֹ וְלֹא תְנַן הָאוֹמֵר לִשְׁלוּחוֹ {ב}, לְאַשְׁמוֹעִינַן דְּאַף עַל גַּב דְּלֹא עֲשָׂאוֹ שָׁלִיחַ מִתְּחִלָּה לְכָךְ, אֶלָּא שֶׁאָמַר לוֹ קַדֵּשׁ לִי אִשָּׁה פְלוֹנִית {ג}, אִם קִדְּשָׁהּ לְעַצְמוֹ קָרִינַן בֵּיהּ שֶׁהָלַךְ בְּרַמָּאוּת וְרַמַּאי הֲוֵי: <B>וּבָא אַחֵר וְקִדְּשָׁהּ בְּתוֹךְ שְׁלֹשִׁים יוֹם מְקֻדֶּשֶׁת לַשֵּׁנִי.</B> וְיָכוֹל לְכָנְסָהּ אֲפִלּוּ בְּתוֹךְ אֵלּוּ הַשְּׁלֹשִׁים יוֹם: <B>מְקֻדֶּשֶׁת.</B> וּצְרִיכָה גֵט מִתַּרְוַיְהוּ: <B>בַּת כֹּהֵן לְיִשְׂרָאֵל.</B> אִם בַּת כֹּהֵן הִיא זֹאת שֶׁנִּתְקַדְּשָׁה לְאַחַר שְׁלֹשִׁים יוֹם, כָּל אוֹתָן שְׁלֹשִׁים יוֹם תֹּאכַל בַּתְּרוּמָה, שֶׁלֹּא נִפְסְלָה מִלֶּאֱכֹל בִּתְרוּמַת בֵּית אָבִיהָ. וְאִם בַּת יִשְׂרָאֵל לְכֹהֵן הִיא, לֹא תֹאכַל בַּתְּרוּמָה, שֶׁעֲדַיִן אֵינָהּ אֵשֶׁת כֹּהֵן:

~ פרק ג - משנה ב
<B>הֲרֵי אַתְּ מְקֻדֶּשֶׁת לִי.</B> בִּפְרוּטָה זוֹ עַל מְנָת שֶׁאֶתֵּן לָךְ מָאתַיִם זוּז: <B>וְיִתֵּן.</B> וּמִשֶּׁיִּתֵּן נִתְקַדְּשָׁה לְמַפְרֵעַ, דְּכָל הָאוֹמֵר עַל מְנָת כְּאוֹמֵר מֵעַכְשָׁיו דָּמֵי: <B>הֲרֵי זוֹ מְקֻדֶּשֶׁת וְיֶשׁ לוֹ.</B> אִם יֵשׁ עֵדִים שֶׁיֶּשׁ לוֹ. וְאִם לֹא נוֹדַע שֶׁיֶּשׁ לוֹ, הֲרֵי זוֹ מְקֻדֶּשֶׁת מִסָּפֵק, שֶׁמָּא יֵשׁ לוֹ וּמִתְכַּוֵּן לְקַלְקְלָהּ: <B>וְאִם הֶרְאָהּ עַל הַשֻּׁלְחָן.</B> שֶׁהָיָה שֻׁלְחָנִי וְהֶרְאָהּ עַל הַשֻּׁלְחָן מָעוֹת שֶׁאֵינָן שֶׁלּוֹ {י}, אֵינָהּ מְקֻדֶּשֶׁת: 

~ פרק ג - משנה ג
<B>בֵּית כּוֹר.</B> מָקוֹם הָרָאוּי לִזְרֹעַ כּוֹר, שֶׁהוּא שְׁלֹשִׁים סְאִין: <B>וְיֶשׁ לוֹ.</B> אִם יֵשׁ עֵדִים שֶׁיֶּשׁ לוֹ, מְקֻדֶּשֶׁת וַדַּאי. וְאִם אֵין יָדוּעַ שֶׁיֵּשׁ לוֹ, מְקֻדֶּשֶׁת מִסָּפֵק, וְלֹא אָמְרִינַן זוּזֵי דַּעֲבִידֵי אֱנָשֵׁי דְמַצְנְעֵי חָיְישִׁינַן דִּלְמָא אִית לֵיהּ וּמִתְכַּוֵּן לְקַלְקְלָהּ, אֲבָל אַרְעָא לֹא חָיְישִׁינַן דִּלְמָא אִית לֵיהּ, דְּאִם אִיתָא דְּאִית לֵיהּ אַרְעָא, קָלָא אִית לֵיהּ: <B>וְאִם הֶרְאָהּ בַּבִּקְעָה.</B> שֶׁאֵינָהּ שֶׁלּוֹ. וְאַף עַל גַּב דְּנָחַת בָּהּ לַחֲכִירוּת אוֹ לְקַבְּלָנוּת {יב}, אֵינָהּ מְקֻדֶּשֶׁת: 

~ פרק ג - משנה ד
<B>כָּל תְּנַאי.</B> שֶׁאֵינוֹ כָפוּל וְכוּ': <B>אֵינוֹ תְנַאי.</B> וְאַף עַל פִּי שֶׁלֹּא נִתְקַיֵּם הַתְּנַאי נִתְקַיְּמוּ הַדְּבָרִים: <B>אִם יַעַבְרוּ וְאִם לֹא יַעַבְרוּ.</B> וְאִי לֹא כָפַל הַדְּבָרִים הָיְתָה מַתְּנָתוֹ קַיֶּמֶת וְהָיוּ נוֹחֲלִים אֶת אֶרֶץ הַגִּלְעָד אַף עַל פִּי שֶׁלֹּא הָיוּ עוֹבְרִים. וְאַף עַל גַּב דְּאָמַר אִם יַעַבְרוּ אִתְּכֶם, לֵית לָן מִכְּלָל הֵן אַתָּה שׁוֹמֵעַ לָאו. וְשָׁמְעִינַן מִנָּהּ נַמִּי, דְּבָעִינַן תְּנַאי קוֹדֵם לְמַעֲשֶׂה, מִדְּלֹא אָמַר תְּנוּ לָהֶם אִם יַעַבְרוּ, מַשְׁמַע דְּאִי הֲוָה אָמַר הָכִי, לֹא אָתֵי תְנָאָה וּמְבַטֵּל מַעֲשֶׂה דְמַתָּנָה דְקַדְמֵיהּ. וּשְׁמַע מִנָּהּ נַמִּי דְּבָעִינַן הֵן קוֹדֵם לְלָאו {יד}, דְּלֹא אָמַר תְּחִלָּה אִם לֹא יַעַבְרוּ אַל תִּתְּנוּ וְאִם יַעַבְרוּ וּנְתַתֶּם: <B>רַבִּי חֲנִינָא כוּ'.</B> אַתְּנַאי כָּפוּל פָּלֵיג, דְּאֵין צָרִיךְ לִכְפּוֹל, דְּמִכְּלָל הֵן נִשְׁמַע לָאו. וְזֶה שֶׁכְּפָלוֹ מֹשֶׁה, צֹרֶךְ הָיָה הַדָּבָר. וּלְעִנְיַן פְּסַק הֲלָכָה, אִם אָמַר עַל מְנָת, אֵין צָרִיךְ תְּנַאי כָּפוּל וְלֹא הֵן קוֹדֵם לְלָאו וְלֹא תְנַאי קוֹדֵם לְמַעֲשֶׂה, אֶלָּא הַתְּנַאי קַיָּם. וְאִם לֹא אָמַר עַל מְנָת, צָרִיךְ כָּל הָנֵי דְאָמְרִינַן. וְאִם לָאו, הַתְּנַאי בָּטֵל וְהַמַּעֲשֶׂה קַיָּם. וְלֹא שְׁנָא בִּתְנַאי שֶׁבְּדִינֵי מָמוֹנוֹת, וְלֹא שְׁנָא בִּתְנַאי שֶׁבְּגִטִּין וְקִדּוּשִׁין, הַכֹּל שָׁוֶה לְדָבָר זֶה: 

~ פרק ג - משנה ה
<B>וְהֻכַּר עֻבָּרָהּ, דְּבָרָיו קַיָּמִין.</B> כָּתַב הָרַמְבַּ"ם דְּאֵין לוֹ לָבֹא עָלֶיהָ עַד שֶׁיְּקַדְּשֶׁנָּה קִדּוּשִׁין שְׁנִיִּים {יח}, שֶׁאֵין אָדָם מַקְנֶה דָבָר שֶׁלֹּא בָּא לָעוֹלָם. וְלֹא אָמְרוּ דְּבָרָיו קַיָּמִים אֶלָּא לְהַחְמִיר עָלֶיהָ שֶׁאֲסוּרָה לִנָּשֵׂא לַאֲחֵרִים: 

~ פרק ג - משנה ו
<B>וְאֶעֱשֶׂה עִמָּךְ כְּפוֹעֵל.</B> בִּפְעֻלַּת יוֹם אֶחָד. וְלָאו דִּמְקַדֵּשׁ לָהּ בִּשְׂכַר פְּעֻלָּה {יט}, דְּכֵיוָן דְּקָיְמָא לָן יֶשְׁנָהּ לִשְׂכִירוּת מִתְּחִלָּה וְעַד סוֹף, נִמְצָא כְשֶׁגָּמַר פְּעֻלָּתוֹ הֲוֵי שְׂכִירוּתוֹ מִלְוֶה אֶצְלָהּ, וְהַמְקַדֵּשׁ בְּמִלְוֶה אֵינָהּ מְקֻדֶּשֶׁת. אֶלָּא דִּמְקַדֵּשׁ לָהּ הַשְׁתָּא בִּפְרוּטָה עַל מְנָת שֶׁיַּעֲשֶׂה אַחַר כָּךְ עִמָּהּ כְּפוֹעֵל: <B>עַל מְנָת שֶׁיִּרְצֶה אַבָּא.</B> בַּגְּמָרָא מְפָרֵשׁ שֶׁלֹּא יִמְחֶה אַבָּא, וּכְשֶׁקָּבַע זְמַן לִמְחָאָתוֹ, כְּגוֹן שֶׁאָמַר שֶׁלֹּא יִמְחֶה אַבָּא כָּל שְׁלֹשִׁים יוֹם. הִלְכָּךְ רָצָה הָאָב, שֶׁעָבְרוּ שְׁלֹשִׁים יוֹם וְלֹא מִחָה, הֲרֵי זוֹ מְקֻדֶּשֶׁת. לֹא רָצָה, שֶׁמִּחָה בְתוֹךְ שְׁלֹשִׁים, אֵינָהּ מְקֻדֶּשֶׁת: <B>מֵת הָאָב.</B> תּוֹךְ שְׁלֹשִׁים, הֲרֵי זוֹ מְקֻדֶּשֶׁת, דְּאָמְרִינַן מַאן מַחֵי: <B>מֵת הַבֵּן.</B> בְּתוֹךְ שְׁלֹשִׁים, מְלַמְּדִים אֶת הָאָב שֶׁיִּמְחֶה, כְּדֵי שֶׁלֹּא תְהֵא זְקוּקָה לְיָבָם: 

~ פרק ג - משנה ז
<B>אֲנִי קִדַּשְׁתִּיהָ נֶאֱמָן.</B> לְכָנְסָהּ {כב}. דְּלֹא חֲצִיף לְמֵימַר קַמֵּיהּ דְּאָב שֶׁקִּבֵּל הַקִּדּוּשִׁין, אֲנִי הוּא, אִם לֹא הָיָה אֱמֶת, דְּמִירְתַת דִּלְמָא מַכְחִישׁ לֵיהּ: 

~ פרק ג - משנה ח
<B>וְגֵרַשְׁתִּיהָ.</B> קִבַּלְתִּי אֶת גִּטָּהּ: <B>וַהֲרֵי הִיא קְטַנָּה.</B> עַכְשָׁיו כְּשֶׁאָמַר עָלֶיהָ כָךְ: <B>נֶאֱמָן.</B> לְפָסְלָהּ מִן הַכְּהֻנָּה. שֶׁהָאָב נֶאֱמָן עַל בִּתּוֹ כָּל זְמַן שֶׁהִיא קְטַנָּה, דִּכְתִיב (דְּבָרִים כב) אֶת בִּתִּי נָתַתִּי לָאִישׁ הַזֶּה, כְּשֶׁאָמַר לָאִישׁ, אֲסָרָהּ עַל הַכֹּל, שֶׁאֵין אָנוּ יוֹדְעִים לְמִי, כְּשֶׁחָזַר וְאָמַר לָזֶה, הִתִּירָהּ לוֹ {כד}: <B>וַהֲרֵי הִיא גְדוֹלָה.</B> וְאִם לְאַחַר שֶׁגָּדְלָה אָמַר כָּךְ, וּבְקַטְנוּתָהּ לֹא אָמַר, אֵינוֹ נֶאֱמָן: <B>נִשְׁבֵּית וּפְדִיתִיהָ וְכוּ' אֵינוֹ נֶאֱמָן.</B> לְפָסְלָהּ מִן הַכְּהֻנָּה. דִּבְנִשּׂוּאִין הֵימְנֵיהּ רַחֲמָנָא לָאָב. לִשְׁבוּיָה לֹא הֵימְנֵיהּ {כה}: <B>יֶשׁ לִי בָנִים.</B> וְאֵין אִשְׁתִּי זְקוּקָה לְיָבָם {כז}: <B>יֶשׁ לִי אַחִים.</B> וְאִשְׁתִּי זְקוּקָה לְיָבָם. וְעַד עַכְשָׁיו הָיְתָה בְחֶזְקַת שֶׁאֵינָהּ זְקוּקָה: <B>אֵין הַבּוֹגְרוֹת בִּכְלָל.</B> לְפִי שֶׁאֵינָן בִּרְשׁוּת הָאָב לְקַדְּשָׁן. וְאַף עַל פִּי שֶׁעֲשָׂאַתּוּ הַבּוֹגֶרֶת שָׁלִיחַ לְקַבֵּל קִדּוּשֶׁיהָ {כט}, אָמְרִינַן לֹא שָׁבֵיק אֱנָשׁ מִצְוָה דְרַמְיָא עֲלֵיהּ {ל} וְעָבֵיד מִצְוָה דְּלֹא רַמְיָא עֲלֵיהּ. אֲבָל הַקְּטַנּוֹת וְהַנְּעָרוֹת כֻּלָּן צְרִיכוֹת גֵּט מִסָּפֵק, דְּלֹא יָדְעִינַן אֵיזוֹ מֵהֶן קִדֵּשׁ: 

~ פרק ג - משנה ט
<B>קִדַּשְׁתִּי אֶת בִּתִּי גְדוֹלָה.</B> אִיצְטְרִיךְ תַּנָּא לְאַשְׁמוֹעִינַן פְּלֻגְתָּא דְּרַבִּי מֵאִיר וְרַבִּי יוֹסֵי בְּקִדַּשְׁתִּי אֶת הַגְּדוֹלָה וּבְקִדַּשְׁתִּי אֶת הַקְּטַנָּה. דְּאִי אַשְׁמוֹעִינַן בְּקִדַּשְׁתִּי אֶת הַגְּדוֹלָה, הֲוָה אֲמִינָא, בְּהָא קָאָמַר רַבִּי מֵאִיר, דְּכֵיוָן דְּאִיכָּא דְזוּטְרָא מִנָּהּ, לְהַךְ "גְּדוֹלָה" קָרֵי לָהּ, דְּשֶׁבָח הוּא לָאָדָם לִקְרוֹת בִּתּוֹ בְּלָשׁוֹן גְּדוֹלָה אַף עַל פִּי שֶׁהִיא קְטַנָּה, כְּשֶׁיֵּשׁ קְטַנָּה לְמַטָּה מִמֶּנָּה. אֲבָל קְטַנָּה אֵימָא מוֹדֵי לֵיהּ לְרַבִּי יוֹסֵי דְּכָל שֶׁהוּא יָכוֹל לִקְרוֹת אוֹתָהּ גְּדוֹלָה אֵין קוֹרֵא אוֹתָהּ קְטַנָּה. וְאִי אִתְּמַר בְּהָא, בְּהָא קָאָמַר רַבִּי יוֹסֵי, אֲבָל בְּהַךְ אֵימָא מוֹדֵי לֵיהּ לְרַבִּי מֵאִיר, לְכָךְ הֻצְרְכוּ שְׁתֵּיהֶן. וַהֲלָכָה כְּרַבִּי יוֹסֵי בִשְׁתֵּיהֶן: 

~ פרק ג - משנה י
<B>הָאוֹמֵר לְאִשָּׁה קִדַּשְׁתִּיךְ וְכוּ'.</B> אִיצְטְרִיךְ לְאַשְׁמוֹעִינַן בְּאוֹמֵר קִדַּשְׁתִּיךְ, וּבְאוֹמֶרֶת קִדַּשְׁתָּנִי. דְּאִי אַשְׁמוֹעִינַן בְּאוֹמֵר לְאִשָּׁה קִדַּשְׁתִּיךָ שֶׁהוּא אָסוּר בִּקְרוֹבוֹתֶיהָ וְהִיא מֻתֶּרֶת בִּקְרוֹבָיו, הֲוָה אֲמִינָא דִּינָא הוּא דְּלֹא מִתַּסְרָא אִיהִי בִקְרוֹבָיו, דְּאִיהוּ שַׁקּוֹרֵי קָא מְשַׁקֵּר, דְּגַבְרָא לֹא אִכְפַּת לֵיהּ אִם אוֹסֵר עַצְמוֹ חִנָּם בִּקְרוֹבוֹתֶיהָ, וּמְשַׁקֵּר וְאָמַר קִדַּשְׁתִּיךְ אַף עַל פִּי שֶׁלֹּא קִדְּשָׁהּ, אֲבָל אִיהִי כִּי אָמְרָה קִדַּשְׁתָּנִי, דְּאָסְרָה נַפְשָׁהּ אַכֻּלֵּי עָלְמָא עַד שֶׁיִּתֵּן לָהּ גֵּט, אִי לָאו דְּקִים לָהּ, לֹא הֲוָה אָמְרָה, וְנִתְּסַר אִיהוּ עַל פִּיהָ בִּקְרוֹבוֹתֶיהָ, וַאֲפִלּוּ יְהַב לָהּ גֵּט. קָא מַשְׁמַע לָן: <B>קִדַּשְׁתִּיךְ וְהִיא אוֹמֶרֶת לֹא קִדַּשְׁתָּ אֶלָּא בִתִּי וְכוּ'.</B> מִשּׁוּם דַּהֲוָה סָלְקָא דַעְתִּין לוֹמַר מֵאַחַר שֶׁהָאָב נֶאֱמָן עַל בִּתּוֹ מִן הַתּוֹרָה, תִּהְיֶה הָאֵם נֶאֱמֶנֶת עַל בִּתָּהּ מִדְּרַבָּנָן, קָא מַשְׁמַע לָן דְּאֵינָהּ נֶאֱמֶנֶת: 

~ פרק ג - משנה יא
<B>קִדַּשְׁתִּי אֶת בִּתֵּךְ וְכוּ'.</B> אַיְידֵי דְתָנָא לְהָנֵי בָּבֵי דִּלְעֵיל, תָּנָא נַמִּי לְהָא, וְאַף עַל פִּי שֶׁהִיא מִשְׁנָה שֶׁאֵינָהּ צְרִיכָה. וּבְכָל הָנֵי דְהִיא אוֹמֶרֶת קִדַּשְׁתָּנִי, מְבַקְשִׁים מִמֶּנּוּ לִתֵּן גֵּט {לח} כְּדֵי לְהַתִּירָהּ. וְאִם מֵעַצְמוֹ נָתַן גֵּט, כּוֹפִין אוֹתוֹ לִתֵּן כְּתֻבָּה {לט}: 

~ פרק ג - משנה יב
<B>כָּל מָקוֹם שֶׁיֵּשׁ קִדּוּשִׁין וְאֵין עֲבֵרָה.</B> שֶׁקִּדּוּשִׁין תּוֹפְסִין בָּהּ וְאֵין עֲבֵרָה בְנִשּׂוּאֶיהָ. וְהַאי כְּלָלָא לָאו דַוְקָא {מ}, שֶׁהֲרֵי גֵּר שֶׁנָּשָׂא מַמְזֶרֶת יֵשׁ קִדּוּשִׁין וְאֵין עֲבֵרָה, דִּקְהַל גֵּרִים לֹא אִקְּרֵי קָהָל, וְאַף עַל פִּי כֵן אֵין הַוָּלָד הוֹלֵךְ אַחַר הַזָּכָר, שֶׁהַוָּלָד מַמְזֵר, אֶחָד גֵּר שֶׁנָּשָׂא מַמְזֶרֶת וְאֶחָד מַמְזֵר שֶׁנָּשָׂא גִיּוֹרֶת: <B>וְכָל מִי שֶׁאֵין לָהּ עָלָיו קִדּוּשִׁין וְכוּ' הַוָּלָד מַמְזֵר.</B> בִּיבָמוֹת נָפְקָא לָן מִקְּרָא דִכְתִיב (דְּבָרִים כג) לֹא יִקַּח אִישׁ אֶת אֵשֶׁת אָבִיו, וּסְמִיךְ לֵיהּ לֹא יָבֹא מַמְזֵר, וּמוֹקְמִינַן לַהּ בְּשׁוֹמֶרֶת יָבָם שֶׁל אָבִיו, שֶׁהִיא אֵשֶׁת אֲחִי אָבִיו שֶׁהִיא עָלָיו בְּכָרֵת: <B>עַל אַחַת מִכָּל הָעֲרָיוֹת.</B> שֶׁל חַיָּבֵי כְרֵתוֹת {מו}: <B>וְלַד שִׁפְחָה וְנָכְרִית.</B> דִּכְתִיב בְּשִׁפְחָה (שְׁמוֹת כא) הָאִשָּׁה וִילָדֶיהָ תִּהְיֶה לַאדֹנֶיהָ {מח}, וּבְנָכְרִית כְּתִיב (דְּבָרִים ז) כִּי יָסִיר אֶת בִּנְךָ מֵאַחֲרַי, וְמִדְּלָא כְתִיב כִּי תָסִיר, שְׁמַע מִנָּהּ הָכִי קָאָמַר, בִּתְּךָ לֹא תִתֵּן לִבְנוֹ, כִּי יָסִיר בַּעַל בִּתְּךָ אֶת בִּנְךָ אֲשֶׁר תֵּלֵד לוֹ בִתְּךָ מֵאַחֲרַי, אֲבָל אַבִּתּוֹ לֹא תִקַּח לִבְנֶךָ לֹא מְהַדַּר, שֶׁאֵין הַבֵּן הַבָּא מִן הַנָּכְרִית קָרוּי בִּנְךָ אֶלָּא בְנָהּ {מט}: 

~ פרק ג - משנה יג
<B>מַמְזֵר שֶׁנָּשָׂא שִׁפְחָה.</B> וַאֲפִלּוּ לְכַתְּחִלָּה יָכוֹל מַמְזֵר לִשָּׂא שִׁפְחָה כְּדֵי לְטַהֵר אֶת בָּנָיו {נא}. וַהֲלָכָה כְּרַבִּי טַרְפוֹן. וּמוֹדֶה רַבִּי טַרְפוֹן שֶׁעֶבֶד שֶׁנָּשָׂא מַמְזֶרֶת, הַוָּלָד מַמְזֵר, שֶׁעֶבֶד אֵין לוֹ יִחוּס {נב}: 

^ פרק ד

~ פרק ד - משנה א
<B>עֲשָׂרָה יוֹחֲסִין עָלוּ מִבָּבֶל.</B> שֶׁהִפְרִישׁ עֶזְרָא כָּל הַפְּסוּלִים שֶׁהָיוּ בְּבָבֶל {ב} וְהוֹלִיכָן עִמּוֹ, כְּדֵי שֶׁלֹּא יִתְעָרְבוּ עִם הַמְיֻחָסִין, מֵאַחַר שֶׁאֵין שָׁם בֵּית דִּין {ג}: <B>חֲלָלֵי.</B> כֹּהֲנִים שֶׁנּוֹלְדוּ מִן הַפְּסוּלוֹת לַכְּהֻנָּה, כְּגוֹן אַלְמָנָה לְכֹהֵן גָּדוֹל, גְּרוּשָׁה {ו} חֲלָלָהּ זוֹנָה לְכֹהֵן הֶדְיוֹט: <B>חֲרוּרֵי.</B> עֲבָדִים מְשֻׁחְרָרִים: <B>נְתִינֵי.</B> גִּבְעוֹנִים שֶׁמָּלוּ בִּימֵי יְהוֹשֻׁעַ, וְנֶאֶסְרוּ לָבֹא בַקָּהָל {ז}: <B>שְׁתוּקֵי וַאֲסוּפֵי.</B> מְפָרֵשׁ לְהוּ וְאָזֵיל: <B>גֵּרֵי וַחֲרוּרֵי מַמְזֵרִין כוּ' כֻּלָּם מֻתָּרִין לָבֹא זֶה בָזֶה.</B> דִּקְהַל גֵּרִים לֹא אִקְּרֵי קָהָל, וְלֹא הֻזְהֲרוּ מַמְזֵרִים לָבֹא בִּקְהַל גֵּרִים. אֲבָל לְוִיֵּי וְיִשְׂרְאֵלֵי בְּמַמְזֵרֵי לֹא. וּשְׁתוּקֵי וַאֲסוּפֵי סָפֵק מַמְזֵרִים הֵם וּמֻתָּרִין לְהִתְעָרֵב בְּמַמְזֵר וַדַּאי, דְּאָמְרִינַן בְּקָהָל וַדַּאי הוּא דְּלֹא יָבֹא, הָא בְקָהָל סָפֵק יָבֹא {יא}: 

~ פרק ד - משנה ב
<B>שְׁתוּקֵי.</B> כֹּל שֶׁהוּא מַכִּיר אֶת אִמּוֹ. שֶׁקּוֹרֵא אַבָּא, וְאִמּוֹ מַשְׁתַּקְתּוֹ: <B>בְּדוּקֵי.</B> שֶׁבּוֹדְקִין אֶת אִמּוֹ. אִם אָמְרָה לְכָשֵׁר נִבְעַלְתִּי, הַוָּלָד כָּשֵׁר. וַהֲלָכָה כְאַבָּא שָׁאוּל: 

~ פרק ד - משנה ג
<B>כָּל הָאֲסוּרִים לָבֹא בַקָּהָל.</B> אַף עַל גַּב דִּתְנִינַן לַהּ בָּרֵישָׁא מַמְזֵרֵי וּנְתִינֵי וְכוּ' מֻתָּרִים לָבֹא זֶה בָזֶה, הָא קָמַשְׁמַע לָן כְּגוֹן גֵּר עַמּוֹנִי וּמוֹאָבִי עִם מַמְזֵר שְׁתוּקִי וַאֲסוּפִי: <B>רַבִּי יְהוּדָה אוֹסֵר.</B> מְפָרֵשׁ בַּגְּמָרָא דְהָכִי קָאָמַר, אֲפִלּוּ רַבִּי יְהוּדָה שֶׁאוֹסֵר גֵּר בְּמַמְזֶרֶת, הָנֵי מִלֵּי גֵר שֶׁל שְׁאָר נָכְרִים שֶׁמֻּתָּר לָבֹא בַקָּהָל הוּא דְאָסוּר בְּמַמְזֶרֶת לְרַבִּי יְהוּדָה, דִּסְבִירָא לֵיהּ קְהַל גֵּרִים אִקְּרֵי קָהָל, אֲבָל גֵּר עַמּוֹנִי וּמוֹאָבִי שֶׁאָסוּר לָבֹא בַּקָּהָל מוֹדֶה רַבִּי יְהוּדָה שֶׁמֻּתָּר בְּמַמְזֶרֶת: <B>וַדָּאָן בְּוַדָּאָן מֻתָּר.</B> כְּגוֹן מַמְזֵרֵי בִּנְתִינֵי: <B>וַדָּאָן בִּסְפֵקָן.</B> מַמְזֵרֵי וּנְתִינֵי בִּשְׁתוּקֵי וַאֲסוּפֵי: <B>סְפֵקָן בִּסְפֵקָן.</B> שְׁתוּקִי בִשְׁתוּקִית, וַאֲסוּפִי בַּאֲסוּפִית, וַאֲסוּפִי בִשְׁתוּקִית. אַף עַל פִּי שֶׁזֶּה סָפֵק וְזֶה סָפֵק, אָסוּר, שֶׁמָּא זֶה כָשֵׁר וְזֶה פָסוּל. וַהֲלָכָה כְּרַבִּי אֱלִיעֶזֶר: <B>כּוּתִי.</B> הֲוֵי סְפֵקַיְהוּ לְפִי שֶׁאֵין בְּקִיאִין בְּתוֹרַת גִּטִּין וְקִדּוּשִׁין. וְהָאִידְנָא עֲשָׂאוּם כְּנָכְרִים גְּמוּרִים לְכָל דִּבְרֵיהֶם: 

~ פרק ד - משנה ד
<B>אַרְבַּע אִמָּהוֹת.</B> שְׁתַּיִם מִצַּד הָאָב וּשְׁתַּיִם מִצַּד הָאֵם: <B>שֶׁהֵם שְׁמֹנֶה.</B> אַרְבַּע מִן הָאָב. וְאַרְבַּע מִן הָאֵם. וְאֵלּוּ הֵן, אִמָּהּ, אֵם אִמָּהּ, אֵם אֲבִי אִמָּהּ, אֵם אֵם אֲבִי אִמָּהּ, אֵם אָבִיהָ, אֵם אֵם אָבִיהָ, אֵם אֲבִי אָבִיהָ, אֵם אֵם אֲבִי אָבִיהָ. בּוֹדְקִים בָּהֶם שֶׁלֹּא הָיָה בְאַחַת מֵהֶן מִן הַפְּסוּלוֹת {טו}: <B>וְאִם הָיְתָה לְוִיָּה וְיִשְׂרְאֵלִית.</B> וְכֹהֵן {יז} בָּא לְכָנְסָהּ: <B>מוֹסִיפִין עֲלֵיהֶן עוֹד אֶחָת.</B> אֵם אַחַת בְּכָל זוּג וְזוּג. כְּגוֹן אִמָּהּ וְאֵם אִמָּהּ וְאִם אֵם אִמָּהּ, וְכֵן כֻּלָּם. וְהָא דְבָדְקִינַן בָּאִמָּהוֹת וְלֹא בָדְקִינַן בָּאָבוֹת שֶׁמָּא יֵשׁ פְּסוּל בְּאָבִיהָ אוֹ בַּאֲבִי אָבִיהָ, מִשּׁוּם דְּדֶרֶךְ הָאֲנָשִׁים כְּשֶׁמְּגַנִּים זֶה אֶת זֶה מִתּוֹךְ קְטָטָה, מְגַנִּין בְּיוֹחֲסִין, וְאִם הָיָה שׁוּם פְּסוּל מִצַּד הָאָבוֹת הָיָה יָדוּעַ. אֲבָל הַנָּשִׁים אֵין זוֹ מְגַנָּה אֶת זוֹ בִּפְסוּל יִחוּס אֶלָּא בִזְנוּת, וְכִי אִיכָּא בְהוּ מִלְּתָא בִפְסוּל יוֹחֲסִין לֵית לֵיהּ קָלָא. וְלֹא נֶאֶמְרָה חִיּוּב בְּדִיקָה זוֹ אֶלָּא בְּמִשְׁפָּחָה שֶׁקָּרָא עָלֶיהָ עַרְעָר {יט}, אֲבָל מִשְׁפָּחָה שֶׁאֵין בָּהּ חֲשָׁד אֵינוֹ צָרִיךְ לִבְדֹּק, שֶׁכָּל הַמִּשְׁפָּחוֹת בְּחֶזְקַת כַּשְׁרוּת הֵן עוֹמְדוֹת. וְהָאִישׁ בִּלְבַד הוּא שֶׁצָּרִיךְ לִבְדֹּק כְּשֶׁבָּא לִשָּׂא אִשָּׁה מִמִּשְׁפָּחָה שֶׁיֵּשׁ בָּהּ חֲשָׁד, אֲבָל כֹּהֶנֶת שֶׁבָּאת לִנָּשֵׂא אֵינָהּ צְרִיכָה לִבְדֹּק אַחַר הָאִישׁ, שֶׁלֹּא הֻזְהֲרוּ {כ} כְּשֵׁרוֹת לִנָּשֵׂא לַפְּסוּלִים, וְכֹהֶנֶת מֻתֶּרֶת לְכַתְּחִלָּה לְהִנָּשֵׂא לְגֵר וּלְחָלָל, וְכָל שֶׁכֵּן לְוִיָּה וְיִשְׂרְאֵלִית {כא}: 

~ פרק ד - משנה ה
<B>אֵין בּוֹדְקִין מִן הַמִּזְבֵּחַ וּלְמַעְלָה.</B> הִתְחִיל לִבְדֹּק בָּאִמָּהוֹת וּמָצָא שֶׁאֲבִי אָבִיהָ שִׁמֵּשׁ עַל גַּבֵּי הַמִּזְבֵּחַ {כג}, אֵין צָרִיךְ לִבְדֹּק אַחַר אֵם אֲבִי אָבִיהָ, דְּכֵיוָן דִּבְנָהּ שִׁמֵּשׁ עַל גַּבֵּי הַמִּזְבֵּחַ בְּיָדוּעַ שֶׁמְּיֻחָס הָיָה: <B>וְלֹא מִן הַדּוּכָן וּלְמַעְלָה.</B> אִם מָצָא שֶׁהָיָה מְשׁוֹרֵר עַל הַדּוּכָן: <B>וְלֹא מִן הַסַּנְהֶדְרִין וּלְמָעְלָה.</B> וְדַוְקָא מִן הַסַּנְהֶדְרִין שֶׁבִּירוּשָׁלַיִם {כה}, וַאֲפִלּוּ מֵאוֹתָן שֶׁדָּנִין דִּינֵי מָמוֹנוֹת בִּלְבַד, שֶׁלֹּא הָיוּ מַעֲמִידִין מִן הַסַּנְהֶדְרִין בִּירוּשָׁלַיִם אֶלָּא כֹהֵן וְלֵוִי וְיִשְׂרָאֵל מְיֻחָס, שֶׁנֶּאֱמַר (בְּמִדְבָּר יא) וְהִתְיַצְּבוּ שָׁם עִמָּךְ, בְּדוֹמִין לְךָ בְּיַחַס וּבְחָכְמָה: <B>וְגַבָּאֵי צְדָקָה.</B> כֵּיוָן דְּמִנְּצוּ בַּהֲדֵי אֱנָשֵׁי, שֶׁמְּמַשְׁכְּנִין עַל הַצְּדָקָה וַאֲפִלּוּ בְּעֶרֶב שַׁבָּת, אִי הֲוָה בְהוּ מִלְּתָא, קָלָא הֲוָה לְהוּ: <B>בָּעַרְכִי יְשָׁנָה שֶׁל צִפּוֹרִי.</B> בְּסַנְהֶדְרָאוֹת שֶׁל עִיר שֶׁשְּׁמָהּ יְשָׁנָה, הַסְּמוּכָה לְצִפּוֹרִי: <B>עָרְכִי.</B> סַנְהֶדְרָאוֹת שֶׁהָיוּ עוֹרְכִין וּמְסַדְּרִין הַיּוּחֲסִין {כז}: <B>בְּאִסְטְרַטְיָא שֶׁל מֶלֶךְ.</B> בַּחֲלֻקַּת חֹדֶשׁ בְּחֹדֶשׁ לָצֵאת לְמִלְחֶמֶת בֵּית דָּוִד מִשְׁפָּחָה פְלוֹנִית בְּחֹדֶשׁ פְּלוֹנִי. וְלֹא הָיוּ יוֹצְאִים לַמִּלְחָמָה אֶלָּא מְיֻחָסִין {כט}, שֶׁתְּהֵא זְכוּתָן וּזְכוּת אֲבוֹתָן מְסַיְּעָתַן: 

~ פרק ד - משנה ו
<B>בַּת חָלָל זָכָר פְּסוּלָה מִן הַכְּהֻנָּה לְעוֹלָם.</B> בַּת בְּנוֹ אוֹ בַּת בֶּן בְּנוֹ, עַד סוֹף כָּל הַדּוֹרוֹת. אֲבָל בַּת בִּתּוֹ מִיִּשְׂרָאֵל כְּשֵׁרָה לַכְּהֻנָּה, דְּבַת חָלָל עַצְמָהּ מִיִּשְׂרָאֵל כְּשֵׁרָה לַכְּהֻנָּה: <B>בַּת גֵּר זָכָר.</B> אֲפִלּוּ מִיִּשְׂרְאֵלִית, פְּסוּלָה לַכְּהֻנָּה כְבַת חָלָל זָכָר: 

~ פרק ד - משנה ז
<B>רַבִּי אֱלִיעֶזֶר בֶּן יַעֲקֹב אוֹמֵר כוּ'.</B> מַסְּקִינַן בַּגְּמָרָא שֶׁהַבָּא לִמָּלֵךְ מוֹרִין לוֹ כְּרַבִּי אֱלִיעֶזֶר בֶּן יַעֲקֹב שֶׁלֹּא יִשָּׂא כֹהֵן בַּת גֵּר וְגִיּוֹרֶת. אֲבָל אִם נָשָׂא, הֲלָכָה כְּרַבִּי יוֹסֵי, וְאֵין מוֹצִיאִין אוֹתָהּ מִיָּדוֹ, וְזַרְעוֹ מִמֶּנָּה כָּשֵׁר: 

~ פרק ד - משנה ח
<B>הָאוֹמֵר בְּנִי זֶה מַמְזֵר הוּא, אֵינוֹ נֶאֱמָן.</B> דְּקָרוֹב הוּא אֶצְלוֹ, וְאֵין קָרוֹב כָּשֵׁר לְהָעִיד {לג}: <B>וַאֲפִלּוּ שְׁנֵיהֶם.</B> הַבַּעַל וְאִשְׁתּוֹ. וְלֹא מִבַּעְיָא כְּשֶׁהָאָב לְבַדּוֹ מֵעִיד שֶׁהוּא מַמְזֵר, דְּלֹא מְהֵימָן, דְּלֹא קִים לֵיהּ בְּגַוֵּיהּ. אֶלָּא אֲפִלּוּ אִמּוֹ דְּקִים לָהּ בְּגַוֵּיהּ, אֵינָהּ נֶאֱמֶנֶת: <B>אֲפִלּוּ עַל עֻבָּר שֶׁבְּמֵעֶיהָ.</B> שֶׁלֹּא הָיָה לְעוֹלָם בְּחֶזְקַת כַּשְׁרוּת: <B>רַבִּי יְהוּדָה אוֹמֵר נֶאֱמָנִים.</B> טַעֲמָא דְרַבִּי יְהוּדָה דִכְתִיב יַכִּיר, יַכִּירֶנּוּ לַאֲחֵרִים. מִכָּאן שֶׁהָאָב נֶאֱמָן לִפְסֹל אֶת בְּנוֹ, וְאֵין הָאֵם נֶאֱמֶנֶת עַל בְּנָהּ {לד}. וְדַוְקָא עַל בְּנוֹ הוּא נֶאֱמָן, אֲבָל לֹא עַל בֶּן בְּנוֹ, שֶׁאִם הָיוּ לְבֵן זֶה בָנִים אֵינוֹ נֶאֱמָן לְפָסְלָם {לה}. וַהֲלָכָה כְּרַבִּי יְהוּדָה: 

~ פרק ד - משנה ט
<B>וְכֵן הָאִשָּׁה שֶׁנָּתְנָה רְשׁוּת לִשְׁלוּחָהּ.</B> אִצְטְרִיךְ תַּנָּא לְאַשְׁמוֹעִינַן בְּאָב שֶׁעָשָׂה שָׁלִיחַ לְקַדֵּשׁ אֶת בִּתּוֹ וּבְאִשָּׁה שֶׁעָשְׂתָה שָׁלִיחַ לְקַדֵּשׁ אֶת עַצְמָהּ. דְּאִי אַשְׁמוֹעִינַן בְּאָב, הֲוָה אֲמִינָא אָב דְּקִים לֵיהּ בְּיוֹחֲסִין, וּכְשֶׁמָּצָא מְיֻחָס זֶה קִדְּשָׁהּ לוֹ, הוּא דְאָמְרִינַן דְּבִטֵּל אֶת הַשָּׁלִיחַ, אֲבָל אִתְּתָא דְלָא קִים לָהּ בְּיוֹחֲסִין אַף עַל גַּב דְּקִדְּשָׁה אֶת עַצְמָהּ לֹא סָמְכָה עַל קִדּוּשֶׁיהָ וְלֹא בִטְּלָה אֶת הַשָּׁלִיחַ, דְּסָבְרָה דִּלְמָא מַשְׁכַּח שָׁלִיחַ אָדָם מְיֻחָס מִזֶּה. וְאִי אַשְׁמוֹעִינַן בְּדִידָהּ, הֲוָה אֲמִינָא מִשּׁוּם דְּאִתְּתָא דָיְקָא וּמִנָּסְבָא, כִּי קִדְּשָׁה עַצְמָהּ בִּטְּלָה אֶת הַשָּׁלִיחַ, אֲבָל אָב דְּלֹא קָפֵיד עַל בִּתּוֹ אִם תִּנָּשֵׂא לְבַעַל כָּל דְּהוּ, לֹא בַטְּלֵיהּ לִשְׁלִיחוּת דְּשָׁלִיחַ, וְהַאי דְּקָדִים וְקִדְּשָׁהּ, סָבַר דִּלְמָא לֹא מַשְׁכַּח, צְרִיכָא: 

~ פרק ד - משנה י
<B>אֵינוֹ צָרִיךְ לְהָבִיא רְאָיָה לֹא עַל הָאִשָּׁה.</B> שֶׁהִיא מְיֻחֶסֶת, שֶׁכְּבָר בְּדָקָהּ כְּשֶׁנְּשָׂאָהּ {לז}: <B>וְלֹא עַל הַבָּנִים.</B> בְּבָנִים קְטַנִּים שֶׁכְּרוּכִים {לח} אַחֲרֵי אִמָּן: 

~ פרק ד - משנה יב
<B>לֹא יִתְיַחֵד אִישׁ אֶחָד עִם שְׁתֵּי נָשִׁים.</B> מִפְּנֵי שֶׁדַּעְתָּן קַלָּה וּשְׁתֵּיהֶן נוֹחוֹת לְהִתְפַּתּוֹת: <B>אֲבָל אִשָּׁה אַחַת מִתְיַחֶדֶת עִם שְׁנֵי אֲנָשִׁים.</B> שֶׁהָאֶחָד בּוֹשׁ מֵחֲבֵרוֹ. וּפְסַק הַהֲלָכָה, לֹא תִתְיַחֵד אִשָּׁה אַחַת עִם שְׁנֵי אֲנָשִׁים, וְכָל שֶׁכֵּן אִישׁ אֶחָד עִם שְׁתֵּי נָשִׁים, אֶלָּא אִם כֵּן הָיוּ שְׁתֵּי הַנָּשִׁים צָרוֹת אוֹ יְבָמוֹת, אוֹ אִשָּׁה וּבַת בַּעְלָהּ, אוֹ אִשָּׁה וַחֲמוֹתָהּ {מב}, אוֹ אִשָּׁה עִם תִּינוֹקֶת שֶׁיּוֹדַעַת טַעַם בִּיאָה {מג} וְאֵינָהּ מוֹסֶרֶת עַצְמָהּ לְבִיאָה, לְפִי שֶׁאֵלּוּ שׂוֹנְאוֹת זוֹ אֶת זוֹ, וּמִתְיָרְאוֹת זוֹ מִזּוֹ, וְכֵן הִיא מִתְיָרֵאת מִן הַקְּטַנָּה שֶׁמָּא תִרְאֶה וְתַגִּיד. וּמַלְקִים עַל יִחוּד הַפְּנוּיָה, וְעַל יִחוּד עִם הָעֲרָיוֹת {מד}, חוּץ מֵאֵשֶׁת אִישׁ שֶׁאֵין מַלְקִין עָלֶיהָ, שֶׁלֹּא לְהוֹצִיא לַעַז עַל בָּנֶיהָ. וּמֻתָּר לְהִתְיַחֵד עִם הַבְּהֵמָה וְעִם הַזָּכָר, שֶׁלֹּא נֶחְשְׁדוּ יִשְׂרָאֵל עַל הַזָּכוּר וְעַל הַבְּהֵמָה: <B>הִגְדִּילוּ זוֹ יְשֵׁנָה בִכְסוּתָהּ וְכוּ'.</B> וְהוּא שֶׁתִּהְיֶה הַבַּת מִשְּׁתֵּים עֶשְׂרֵה שָׁנָה וְיוֹם אֶחָד, וְהַבֵּן מִשְּׁלֹשׁ עֶשְׂרֵה שָׁנָה וְיוֹם אֶחָד. וּבִזְמַן שֶׁהִיא בּוֹשָׁה לַעֲמֹד לְפָנָיו עֲרֻמָּה {מו}, אֲפִלּוּ בְּפָחוֹת מִכֵּן יְשֵׁנִים הוּא בְּבִגְדּוֹ וְהִיא בְבִגְדָּהּ: 

~ פרק ד - משנה יג
<B>רַוָּק.</B> פָּנוּי בְּלֹא אִשָּׁה: <B>לֹא יִלְמַד סוֹפְרִים.</B> לֹא יַרְגִּיל עַצְמוֹ לִהְיוֹת מִן הַסּוֹפְרִים, כְּלוֹמַר מְלַמֵּד תִּינוֹקוֹת {מח}, מִפְּנֵי אִמּוֹתֵיהֶן שֶׁל תִּינוֹקוֹת שֶׁמְּצוּיוֹת אֶצְלוֹ לְהָבִיא אֶת בְּנֵיהֶן אֶל בֵּית הַסֵּפֶר: <B>אַף מִי שֶׁאֵין לוֹ אִשָּׁה.</B> אַף עַל פִּי שֶׁאֵינוֹ פָנוּי אֶלָּא יֶשׁ לוֹ אִשָּׁה וְאֵינָהּ שְׁרוּיָה עִמּוֹ {נ}, לֹא יִלְמַד סוֹפְרִים. וְאֵין הֲלָכָה כְּרַבִּי אֱלִיעֶזֶר: 

~ פרק ד - משנה יד
<B>וַחֲכָמִים מַתִּירִין.</B> וַהֲלָכָה כַּחֲכָמִים. שֶׁלֹּא נֶחְשְׁדוּ יִשְׂרָאֵל עַל הַזָּכוּר {נא}: <B>כָּל שֶׁאֻמָּנוּתוֹ בֵּין הַנָּשִׁים.</B> שֶׁמְּלֶאכֶת אֻמָּנוּתוֹ נַעֲשֵׂית לְנָשִׁים, וְהַנָּשִׁים צְרִיכוֹת לוֹ: <B>לֹא יִתְיַחֵד עִם הַנָּשִׁים.</B> וַאֲפִלּוּ עִם הַרְבֵּה נָשִׁים. לְפִי שֶׁלִּבָּן גַּס בּוֹ וּמְחַפּוֹת עָלָיו. וְאִלּוּ אֱנָשׁ אַחֲרִינָא עִם שְׁתֵּי נָשִׁים תְּנַן דְּלֹא, שָׁלֹשׁ וְאַרְבַּע שַׁפִּיר דָּמֵי. וְרַמְבַּ"ם פֵּרֵשׁ דְּלֹא שָׁרִינַן אֲפִלּוּ מִשּׁוּם כְּדֵי חַיָּיו {נב} לְהִתְיַחֵד עִם הַנָּשִׁים, הוֹאִיל וּפַרְנָסָתוֹ מֵהֶן: <B>חַמָּר גַּמָּל וְסַפָּן.</B> כָּל אֵלּוּ אֻמָּנוּת לִסְטוּת, כְּשֶׁלָּנִין בַּדְּרָכִים נִכְנָסִים וְלוֹקְטִים עֵצִים וּפֵרוֹת מִן הַכְּרָמִים. וְעוֹד שֶׁנִּשְׂכָּרִים לִבְנֵי אָדָם וּמַעֲבִירִין עַל תְּנָאָם: <B>רוֹעֶה.</B> [בְּהֵמוֹת שֶׁלּוֹ] שֶׁמַּעֲבִיר הַבְּהֵמוֹת לִרְעוֹת בִּשְׂדֵה אֲחֵרִים: <B>חֶנְוָנִי.</B> מְלֻמָּד בְּאוֹנָאָה, לְהָטִיל מַיִם בְּיַיִן, וּצְרוֹרוֹת בְּחִטִּין. שֶׁחַיָּב אָדָם לְלַמֵּד אֶת בְּנוֹ אֻמָּנוּת נְקִיָּה: 

