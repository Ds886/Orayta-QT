&ForcedBookName=רע''ב&CosmeticsType==911&PutNewLinesAsIs=1&TextSource=ר' פנחס ראובן שליט''א&SearchInTitles=0
<B>&UniqueId=967&ForcedBookName=רע''ב&CosmeticsType=1&LastLevelIndex=2&TextSource=ר' פנחס ראובן שליט''א&GroupId=mishnam_bikurim
</B>// C:\Dev\BhOCR\Runtime files 2\Projects\MZ_BIKURIM Layer 2 - 10 pages

// קיב. קיב: קיג. קיג: קיד. קיד: קטו. קטו: קטז. קטז:

$ משנה - ביכורים - רע''ב

^ פרק א

~ פרק א - משנה א
<b>יֵשׁ מְבִיאִין בִּכּוּרִים וְקוֹרִין.</b> מִקְרָא בִּכּוּרִים, מֵאֲרַמִּי אוֹבֵד אָבִי עַד סוֹף הַפָּרָשָׁה: <B>וְהִבְרִיךְ לְתוֹךְ שֶׁל יָחִיד.</B> שֶׁחָפַר גֻּמָא וְהִטְמִין יִחוּר שֶׁל אִילָן בְּתוֹכָהּ וְכִסָּהוּ בֶּעָפָר, וְהוֹצִיא רֹאשׁ הַיִּחוּר לְתוֹךְ שְׂדֵה חֲבֵרוֹ אוֹ בִרְשׁוּת הָרַבִּים. וְכֵן אִם הַנְּטִיעָה עוֹמֶדֶת בְּתוֹךְ שֶׁל חֲבֵרוֹ אוֹ בִרְשׁוּת הָרַבִּים וְהוֹצִיא רֹאשׁ הַיִּחוּר בְּתוֹךְ שֶׁלּוֹ, אֵינוֹ מֵבִיא, כְּדִמְפָרֵשׁ בְּסָמוּךְ, לְפִי שֶׁאֵין כָּל הַגִּדּוּלִים מֵאַדְמָתוֹ: <B>וְדֶרֶךְ הַיָּחִיד אוֹ דֶרֶךְ הָרַבִּים בָּאֶמְצַע.</B> כְּגוֹן שֶׁיֵּשׁ לוֹ שְׁתֵּי גִנּוֹת מִשְּׁנֵי צִדֵּי הַדְּרָכִים, אֵינוֹ מֵבִיא, שֶׁאֵין כָּל הַגִּדּוּלִים מֵאַדְמָתוֹ: <B>כָּזֶה מֵבִיא.</B> כֵּיוָן שֶׁיֵּשׁ לוֹ רְשׁוּת לַעֲשׂוֹת כֵּן, שֶׁמֻּתָּר לַעֲשׂוֹת חָלָל תַּחַת רְשׁוּת הָרַבִּים {א} כְּשֶׁאֵינוֹ מַזִּיק לָרַבִּים כְּלוּם, אַדְמָתְךָ קָרִינַן בֵּיהּ. וּמִכָּל מָקוֹם סָבַר רַבִּי יְהוּדָה שֶׁאַף עַל פִּי שֶׁמֵּבִיא אֵינוֹ קוֹרֵא. וְאֵין הֲלָכָה כְּרַבִּי יְהוּדָה: 

~ פרק א - משנה ב
<B>הָאֲרִיסִין.</B> מְקַבְּלִין אֶת הַשָּׂדֶה לְמֶחֱצָה לִשְׁלִישׁ וְלִרְבִיעַ: <B>חֲכִירוֹת.</B> מְקַבֵּל אֶת הַשָּׂדֶה בְּדָבָר קָצוּב, כָּךְ וְכָךְ כּוֹרִים לְשָׁנָה, בֵּין שֶׁהִיא עוֹשָׂה הַרְבֵּה בֵּין שֶׁהִיא עוֹשָׂה מְעַט: <B>סִקָּרִיקוֹן.</B> הוֹרֵג נְפָשׁוֹת, וְנוֹתֵן לוֹ קַרְקַע כְּדֵי שֶׁלֹּא יַהַרְגֶנּוּ. וּלְשׁוֹן סִקָּרִיקוֹן שָׂא קַרְקַע וַהֲנִיחֵנִי. וְאַף עַל גַּב דְּיָהֵיב לֵיהּ לְפִי שָׁעָה, לֹא מָחִיל לֵיהּ, דְּסָבַר הָאִידְנָא לִשְׁקוֹל וּלְמָחָר תְּבַעְנָא לֵיהּ בְּדִינָא: 

~ פרק א - משנה ג
<B>אֶלָּא מִשִּׁבְעַת הַמִּינִין.</B> דִּכְתִיב (דְּבָרִים כו) מֵרֵאשִׁית, וְלֹא כָּל רֵאשִׁית, שֶׁאֵין כָּל הַפֵּרוֹת חַיָּבִים בַּבִּכּוּרִים אֶלָּא שִׁבְעַת הַמִּינִין שֶׁנִּשְׁתַּבְּחָה בָּהֶן אֶרֶץ יִשְׂרָאֵל חִטָּה וּשְׂעוֹרָה וְגוֹ', וּדְבָשׁ הוּא דְּבַשׁ תְּמָרִים: <B>מִתְּמָרִים שֶׁבֶּהָרִים וּפֵרוֹת שֶׁבָּעֲמָקִים.</B> לְפִי שֶׁהֵן גְּרוּעִין: <B>וְלֹא מִזֵּיתֵי שֶׁמֶן שֶׁאֵינָם מִן הַמֻּבְחָר.</B> דִּכְתִיב (שָׁם ט) זֵית שֶׁמֶן, זַיִת אֲגוֹרִי, שֶׁבָּאִים עָלָיו גְּשָׁמִים וְהוּא אוֹגֵר שַׁמְנוֹ לְתוֹכוֹ, וְהוּא מֻבְחָר וּמְשֻׁבָּח {ב}: <B>אֵין מְבִיאִין בִּכּוּרִים קֹדֶם לָעֲצֶרֶת.</B> דִּשְׁתֵּי הַלֶּחֶם שֶׁמְּבִיאִין בָּעֲצֶרֶת אִקְּרוּ בִּכּוּרִים (וַיִּקְרָא כג), וְהֵם מַתִּירִין הֶחָדָשׁ בַּמִּקְדָּשׁ: 

~ פרק א - משנה ד
<B>שֶׁאֵינוֹ יָכוֹל לוֹמַר אֲשֶׁר נִשְׁבַּע לַאֲבוֹתֵינוּ לָתֵת לָנוּ.</B> שֶׁאֵין אֲבוֹתָיו מִיִּשְׂרָאֵל, וְהַגֵּרִים לֹא נָטְלוּ חֵלֶק בָּאָרֶץ. וְרַמְבַּ"ם כָּתַב שֶׁאֵין הֲלָכָה כְּמִשְׁנָה זוֹ, אֶלָּא הַגֵּר מֵבִיא וְקוֹרֵא, וּמָצֵי לְמֵימַר לַאֲבוֹתֵינוּ לָתֵת לָנוּ, מִפְּנֵי שֶׁהָאָרֶץ נִתְּנָה לְאַבְרָהָם, וְהוּא אָב לַגֵּרִים כְּמוֹ לְיִשְׂרָאֵל, דִּכְתִיב (בְּרֵאשִׁית יז) כִּי אַב הֲמוֹן גּוֹיִם נְתַתִּיךָ, וְדָרְשִׁינַן בֵּיהּ [בְּרָכוֹת יג.] לְשֶׁעָבַר הָיִיתָ אָב לַאֲרָם עַכְשָׁיו אַתָּה אָב לְכָל הָעוֹלָם {ג}. וְכֵן כְּשֶׁהוּא מִתְפַּלֵּל, בֵּין בֵּינוֹ לְבֵין עַצְמוֹ בֵּין בְּבֵית הַכְּנֶסֶת, אוֹמֵר אֱלֹהֵי אֲבוֹתֵינוּ, אֲפִלּוּ אֵין אִמּוֹ מִיִּשְׂרָאֵל: 

~ פרק א - משנה ה
<B>לֹא תִנָּשֵׂא לַכְּהֻנָּה.</B> דִּכְתִיב (יחֶזְקֵאל מד) מִזֶּרַע בֵּית יִשְׂרָאֵל יִקְחוּ לָהֶם נָשִׁים, [וּכְשֶׁאִמָּהּ] מִיִּשְׂרָאֵל קָרֵינָא בָהּ מִזֶּרַע יִשְׂרָאֵל, דְּמַשְׁמַע וַאֲפִלּוּ מִקְצַת זֶרַע. וַהֲלָכָה כְּרַבִּי אֱלִיעֶזֶר בֶּן יַעֲקֹב לְכַתְּחִלָּה, אֲבָל בְּדִיעָבַד אִם נָשָׂא אֵין מוֹצִיאִין אוֹתָהּ מִמֶּנּוּ, וּבָנֶיהָ כְּשֵׁרִים אֲפִלּוּ לִהְיוֹת כֹּהֲנִים גְּדוֹלִים: <B>הָאַפּוֹטְרוֹפּוֹס.</B> הַמְּמֻנֶּה עַל הַיְתוֹמִים, בֵּין שֶׁמִּנּוּהוּ בֵּית דִּין בֵּין שֶׁמִּנָּהוּ אֲבִי יְתוֹמִים. אַפּוֹטְרוֹפּוֹס אֲבִי הַקְּטַנִּים, בִּלְשׁוֹן רוֹמִי קוֹרִין לְאָב פאטי"ר וְלִקְטַנִּים פו"ס: <B>וְהַשָּׁלִיחַ.</B> שֶׁלִּקְּטָן מִתְּחִלָּה לְשָׁלְחָן בְּיַד אַחֵר, אָז מָצֵי לְמִשְׁלְחִינְהוּ, אֲבָל לִקְּטָן לַהֲבִיאָן הוּא עַצְמוֹ לֹא מָצֵי לְמִשְׁלְחִינְהוּ, שֶׁכָּל בִּכּוּרִים שֶׁנִּרְאוּ לִקְרִיאָה אֵינָן נִתָּנִים אֶלָּא בִּקְרִיאָה: <B>וְהָאִשָּׁה.</B> אֲבָל אִם יֵשׁ לָהּ בַּעַל, בַּעֲלָהּ מֵבִיא וְקוֹרֵא, דִּכְתִיב (דְּבָרִים כו) אֲשֶׁר נָתַן לְךָ ה' אֱלֹהֶיךָ וּלְבֵיתֶךָ, מְלַמֵּד שֶׁאָדָם מֵבִיא בִּכּוּרֵי אִשְׁתּוֹ וְקוֹרֵא: <B>שֶׁאֵין יְכוֹלִין לוֹמַר אֲשֶׁר נָתַתָּ לִי.</B> שֶׁלֹּא נִתְחַלְּקָה הָאָרֶץ לַנְּקֵבוֹת {ו}. וּכְתִיב (בְּמִדְבָּר כו) אִישׁ לְפִי פְקֻדָיו, עַד שֶׁיִּהְיֶה וַדַּאי אִישׁ {ז}: 

~ פרק א - משנה ו
<B>מֵבִיא וְאֵינוֹ קוֹרֵא.</B> מְסַפְּקָא לֵיהּ לְתַנָּא קַמָּא אִי קָנָה קַרְקַע אִי לֹא, הִלְכָּךְ מֵבִיא מִסָּפֵק וְאֵינוֹ קוֹרֵא מִסָּפֵק. וְדַוְקָא שְׁתֵּי אִילָנוֹת, אֲבָל שְׁלֹשָׁה אִילָנוֹת כֻּלֵּי עַלְמָא מוֹדוּ דְּקָנָה קַרְקַע וּמֵבִיא וְקוֹרֵא, כְּדִתְנַן בְּסוֹף פִּרְקִין: <B>רַבִּי מֵאִיר אוֹמֵר מֵבִיא וְקוֹרֵא.</B> דְּסָבַר הַקּוֹנֶה שְׁנֵי אִילָנוֹת נַמִּי קָנָה קַרְקַע שֶׁתַּחְתֵּיהֶם וְחוּצָה לָהֶם כִּמְלֹא אוֹרֶה וְסַלּוֹ {ח}. וְאֵין הֲלָכָה כְּרַבִּי מֵאִיר: <B>יָבַשׁ הַמַּעְיָן.</B> שֶׁהָאִילָן חַי וְגָדֵל מִמֶּנּוּ: <B>וְנִקְצַץ הָאִילָן.</B> וְהוּא שֶׁיָּבַשׁ וְנִקְצַץ קֹדֶם שֶׁהִפְרִישׁ בִּכּוּרִים, אֲבָל אִם הִפְרִישׁ קֹדֶם, הוֹאִיל וְנִרְאוּ לִקְרִיאָה וְנִדְחוּ, יֵרָקְבוּ: <B>רַבִּי יְהוּדָה אוֹמֵר מֵבִיא וְקוֹרֵא.</B> כֵּיוָן שֶׁהַקַּרְקַע קַיָּם לֹא חָיֵשׁ לָאִילָן. וְאֵין הֲלָכָה כְּרַבִּי יְהוּדָה: <B>מִן הֶחָג וְעַד חֲנֻכָּה מֵבִיא וְאֵינוֹ קוֹרֵא.</B> דִּכְתִיב בְּפָרָשַׁת בִּכּוּרִים (דְּבָרִים כו) וְשָׂמַחְתָּ בְּכָל הַטּוֹב, אֵין קְרִיאָה אֶלָּא בִּזְמַן שִׂמְחָה, מֵעֲצֶרֶת וְעַד הֶחָג, שֶׁאָדָם מְלַקֵּט תְּבוּאָתוֹ וּפֵרוֹתָיו וְשָׂמֵחַ בָּהֶם. וּמֵהֶחָג וְאֵילָךְ, אַף עַל פִּי שֶׁהַרְבֵּה פֵּרוֹת נִלְקָטִים עַד חֲנֻכָּה, מִכָּל מָקוֹם שִׂמְחַת אוֹתָהּ שָׁנָה כְּבָר נִגְמְרָה בֶּחָג, הִלְכָּךְ מֵבִיא וְאֵינוֹ קוֹרֵא. וּמֵחֲנֻכָּה וְאֵילָךְ אֵינוֹ מֵבִיא כְּלָל, דִּכְתִיב (דְּבָרִים כו) אֲשֶׁר תָּבִיא מֵאַרְצְךָ, כָּל זְמַן שֶׁמְּצוּיִין בְּאַרְצְךָ, וְעַד חֲנֻכָּה הֵן מְצוּיִין: <B>רַבִּי יְהוּדָה אוֹמֵר מֵבִיא וְקוֹרֵא.</B> דְלֹא דָרֵישׁ וְשָׂמַחְתָּ בִּזְמַן שִׂמְחָה. וְאֵין הֲלָכָה כְּרַבִּי יְהוּדָה: 

~ פרק א - משנה ז
<B>וְהַשֵּׁנִי מֵאוֹתוֹ הַמִּין אֵינוֹ מֵבִיא.</B> הַקּוֹנֶה אֶת הַשָּׂדֶה אֵינוֹ מֵבִיא בִּכּוּרִים מֵאוֹתָהּ שָׂדֶה מֵאוֹתוֹ הַמִּין שֶׁהֵבִיא הַמּוֹכֵר, דִּכְתִיב (שָׁם) הִגַּדְתִּי הַיּוֹם, פַּעַם אַחַת מַגִּיד וְאֵינוֹ מַגִּיד שְׁתֵּי פְעָמִים {י}: <B>רַבִּי יְהוּדָה אוֹמֵר אַף מֵאוֹתוֹ הַמִּין מֵבִיא וְקוֹרֵא.</B> דְּהָא דְּאָמְרָן פַּעַם אַחַת מַגִּיד וְאֵינוֹ מַגִּיד שְׁתֵּי פְעָמִים, הַנֵּי מִילֵי בְּאָדָם אֶחָד, אֲבָל בִּשְׁנֵי בְנֵי אָדָם מַגִּיד וְחוֹזֵר וּמַגִּיד. וְאֵין הֲלָכָה כְּרַבִּי יְהוּדָה: 

~ פרק א - משנה ח
<B>נָמַקּוּ.</B> נִרְקְבוּ וְנָמַסּוּ, כְּמוֹ אִתָּם יִמָּקּוּ (וַיִּקְרָא כו): <B>נִבְזְזוּ.</B> נִגְזְלוּ מִמֶּנּוּ, כְּמוֹ בָּזַזְנוּ לָנוּ (דְּבָרִים ב): <B>אֵין חַיָּבִין עֲלֵיהֶם חֹמֶשׁ.</B> זָר שֶׁאֲכָלָן אֵינוֹ מְשַׁלֵּם אֶת הַחֹמֶשׁ. וְהַךְ מַתְנִיתִין יְחִידָאָה הִיא וְאֵינָהּ הֲלָכָה, אֶלָּא הֲלָכָה שֶׁחַיָּבִים עֲלֵיהֶם חֹמֶשׁ: <B>נִטְמְאוּ בָעֲזָרָה נוֹפֵץ וְאֵינוֹ קוֹרֵא.</B> גָּרְסִינַן, כְּלוֹמַר מְנַעֵר וּמֵרִיק הַסַּל מִן הַפֵּרוֹת כֵּיוָן שֶׁנִּטְמְאוּ, וְהַסַּל נִתָּן לַכֹּהֲנִים דִּכְתִיב (שָׁם כו) וְלָקַח הַכֹּהֵן הַטֶּנֶא מִיָּדֶךָ, פְּעָמִים שֶׁאֵין הַכֹּהֵן לוֹקֵחַ אֶלָּא הַטֶּנֶא. וְאֵינוֹ חַיָּב לְהָבִיא בִּכּוּרִים אֲחֵרִים תַּחְתֵּיהֶן, דְּכֵיוָן שֶׁבָּאוּ לְהַר הַבַּיִת לֹא מִתְחַיֵּב תּוּ בְּאַחֲרָיוּתָן: 

~ פרק א - משנה ט
<B>הֲרֵי שֶׁהֵבִיא מִמִּין אֶחָד וְקָרָא.</B> לֹא נִצְרְכָה אֶלָּא לְרַבִּי יְהוּדָה, דְּאָמַר לְעֵיל מַגִּיד וְחוֹזֵר וּמַגִּיד, קָא מַשְׁמַע לָן דְּמוֹדֶה רַבִּי יְהוּדָה דְּאָדָם אֶחָד אֵינוֹ מַגִּיד וְחוֹזֵר וּמַגִּיד: 

~ פרק א - משנה י
הָכִי גָרְסִינַן מִפֵּרוֹת שֶׁבֶּהָרִים וּמִתְּמָרוֹת שֶׁבָּעֲמָקִים וּמִזֵּיתֵי שֶׁמֶן מֵעֵבֶר הַיַּרְדֵּן, רַבִּי יוֹסֵי הַגְּלִילִי אוֹמֵר אֵין מְבִיאִין בִּכּוּרִים מֵעֵבֶר הַיַּרְדֵּן שֶׁאֵינָהּ אֶרֶץ זָבַת חָלָב וּדְבַשׁ. וְהָכִי פֵּרוּשׁוֹ, פֵּרוֹת שֶׁבֶּהָרִים הֵם מֻטְעָמִים יוֹתֵר מִפֵּרוֹת שֶׁבָּעֲמָקִים, הִלְכָּךְ מְבִיאִים בִּכּוּרִים מִפֵּרוֹת שֶׁבֶּהָרִים. אֲבָל הַתְּמָרִים הֵם הֶפֶךְ זֶה, שֶׁהַתְּמָרִים שֶׁבָּעֲמָקִים הֵם יוֹתֵר מְלֵאִים מִדְּבַשׁ, וְהַנִּרְצֶה מֵהַתְּמָרִים הוּא הַדְּבַשׁ שֶׁבָּהֶם, שֶׁהֲרֵי הַתּוֹרָה קָרְאָה לַתְּמָרִים דְּבַשׁ, הִלְכָּךְ מְבִיאִין בִּכּוּרִים מִתְּמָרוֹת שֶׁבָּעֲמָקִים וְלֹא מִשֶּׁל הָרִים. וּמִזֵּיתֵי שֶׁמֶן, מִזֵּיתִים הָעוֹשִׂים שֶׁמֶן. מֵעֵבֶר הַיַּרְדֵּן, מִפֵּרוֹת שֶׁל עֵבֶר הַיַּרְדֵּן נַמִּי מְבִיאִים בִּכּוּרִים, אַף עַל פִּי שֶׁאֵינָהּ אֶרֶץ זָבַת חָלָב וּדְבַשׁ, שֶׁכֵּיוָן שֶׁנְּתָנָהּ הַקָּדוֹשׁ בָּרוּךְ הוּא לְיִשְׂרָאֵל קָרֵינָא בָהּ פְּרִי הָאֲדָמָה אֲשֶׁר נָתַתָּה לִּי. וּפָלֵיג רַבִּי יוֹסֵי הַגְּלִילִי וְאָמַר אֵין מְבִיאִין בִּכּוּרִים מֵעֵבֶר הַיַּרְדֵּן, וְאֵין הֲלָכָה כְּרַבִּי יוֹסֵי הַגְּלִילִי: 

~ פרק א - משנה יא
<B>הַקּוֹנֶה שְׁלֹשָׁה אִילָנוֹת.</B> בִּסְתָם, וְלֹא פֵרֵשׁ אִם קָנָה קַרְקַע אִם לָאו: <B>מֵבִיא וְקוֹרֵא.</B> דְּבִסְתָם קָנָה קַרְקַע שֶׁתַּחְתֵּיהֶן וְחוּצָה לָהֶן {יג}. אֲבָל פָּחוֹת מִשְּׁלֹשָׁה אִילָנוֹת בִּסְתָם לֹא קָנָה קַרְקַע. וְרַבִּי מֵאִיר פָּלֵיג וְאָמַר דְּאַף שְׁנֵי אִילָנוֹת נַמִּי קָנָה קַרְקַע, וְאֵין הֲלָכָה כְּרַבִּי מֵאִיר: <B>אַף בַּעֲלֵי אֲרִיסוּת וַחֲכִירוּת מְבִיאִים וְקוֹרְאִים.</B> דְּסָבַר רַבִּי יְהוּדָה אָרִיס וְחוֹכֵר יֵשׁ לוֹ קִנְיָן בָּאָרֶץ כְּאִלּוּ יֵשׁ לוֹ חֵלֶק בָּהּ. וְאֵין הֲלָכָה כְּרַבִּי יְהוּדָה: 

^ פרק ב

~ פרק ב - משנה א
<B>הַתְּרוּמָה וְהַבִּכּוּרִים חַיָּבִין עֲלֵיהֶן מִיתָה.</B> זָר הָאוֹכְלָן בְּמֵזִיד חַיָּב מִיתָה בִּידֵי שָׁמַיִם, דִּכְתִיב בַּתְּרוּמָה (וַיִּקְרָא כב) וּמֵתוּ בוֹ כִּי יְחַלְּלֻהוּ, וּבִכּוּרִים אִקְּרוּ תְּרוּמָה, דְּאָמַר מַר וּתְרוּמַת יָדֶךָ, אֵלּוּ בִּכּוּרִים, שֶׁנֶּאֱמַר בָּהֶן (דְּבָרִים כו) וְלָקַח הַכֹּהֵן הַטֶּנֶא מִיָּדֶךָ: <B>וְחֹמֶשׁ.</B> הָאוֹכְלָן שׁוֹגֵג מְשַׁלֵּם קֶרֶן לַבְּעָלִים וְחֹמֶשׁ לְכָל כֹּהֵן שֶׁיִּרְצֶה: <B>וַאֲסוּרִים לְזָרִים.</B> בְּחִנָּם הִיא שְׁנוּיָה, דְּכֵיוָן שֶׁחַיָּבִין עֲלֵיהֶם מִיתָה וְחֹמֶשׁ פְּשִׁיטָא שֶׁאֲסוּרִים לְזָרִים. וּלְרַבִּי יוֹחָנָן דְּאָמַר חֲצִי שִׁעוּר אָסוּר מִן הַתּוֹרָה, מָצִינַן לְמֵימַר דִּתְנַן אֲסוּרִים לְזָרִים לַחֲצִי שִׁעוּר, שֶׁהוּא אָסוּר מִן הַתּוֹרָה, וְאֵין בּוֹ לֹא מִיתָה וְלֹא חֹמֶשׁ: <B>וְהֵן נִכְסֵי כֹהֵן.</B> שֶׁיָּכוֹל לְמָכְרָן וְלִקַּח בָּהֶן עֲבָדִים וְקַרְקָעוֹת וּבְהֵמָה טְמֵאָה: <B>וְעוֹלִים בְּאֶחָד וּמֵאָה.</B> אִם נִתְעָרְבוּ בְּמֵאָה שֶׁל חֻלִּין: <B>וּטְעוּנִים רְחִיצַת יָדַיִם.</B> הַבָּא לִגַּע בָּהֶן צָרִיךְ לִטֹּל יָדָיו תְּחִלָּה, שֶׁסְּתָם יָדַיִם פּוֹסְלוֹת אֶת הַתְּרוּמָה, וּבִכּוּרִים נַמִּי אִקְּרוּ תְּרוּמָה: <B>וְהַעֲרֵב שֶׁמֶשׁ.</B> טָמֵא שֶׁטָּבַל אֵינוֹ אוֹכֵל בִּתְרוּמָה עַד שֶׁיַּעֲרִיב שִׁמְשׁוֹ, דִּכְתִיב (וַיִּקְרָא כב) וּבָא הַשֶּׁמֶשׁ וְטָהֵר וְאַחַר יֹאכַל מִן הַקָּדָשִׁים, וְהוּא הַדִּין לְבִכּוּרִים: <B>מַה שֶּׁאֵין כֵּן בַּמַּעֲשֵׂר.</B> דְּשָׁרֵי לְזָרִים, וְאָסוּר לִקְנוֹת בִּדְמֵי מַעֲשֵׂר שֵׁנִי בְּהֵמָה טְמֵאָה וַעֲבָדִים וְקַרְקָעוֹת, וּבָטֵל בְּרוֹב הֵיכָא דְּאֵין לוֹ מַתִּירִין, וְהַנּוֹגֵעַ בּוֹ אֵין טָעוּן רְחִיצַת יָדַיִם, וְאֵין צָרִיךְ הַעֲרֵב שֶׁמֶשׁ, דְּאָמְרִינַן טָבַל וְעָלָה אוֹכֵל בַּמַּעֲשֵׂר: 

~ פרק ב - משנה ב
<B>הֲבָאַת מָקוֹם.</B> לְהַעֲלוֹתָן לִירוּשָׁלַיִם, דִּכְתִיב (דְּבָרִים יב) וַהֲבֵאתֶם שָׁמָּה עֹלֹתֵיכֶם וְזִבְחֵיכֶם וְאֵת מַעַשְׂרֹתֵיכֶם וְאֵת תְּרוּמַת יֶדְכֶם, וְדָרְשִׁינַן תְּרוּמַת יֶדְכֶם אֵלּוּ הַבִּכּוּרִים: <B>וּטְעוּנִים וִדּוּי.</B> בַּמַּעֲשֵׂר כְּתִיב (שָׁם כו) וְאָמַרְתָּ לִפְנֵי ה' אֱלֹקֶיךָ בִּעַרְתִּי הַקֹּדֶשׁ מִן הַבַּיִת, וּבַבִּכּוּרִים כְּתִיב (שָׁם) וְעָנִיתָ וְאָמַרְתָּ לִפְנֵי ה' אֱלֹהֶיךָ אֲרַמִּי אֹבֵד אָבִי. וְאַף עַל גַּב דִּתְרוּמָה נַמִּי בַּעְיָא וִדּוּי כִּדְאָמְרִינַן וְגַם נְתַתִּיו לַלֵּוִי זוֹ תְּרוּמָה וּתְרוּמַת מַעֲשֵׂר, מִיהוּ מַעֲשֵׂר וּבִכּוּרִים מַעֲשֵׂר לְבַדּוֹ אוֹ בִכּוּרִים לְבַדָּן טְעוּנִים וִדּוּי, וּתְרוּמָה אִי לֵית לֵיהּ אֶלָּא תְּרוּמָה לְבַדָּהּ אֵינוֹ טָעוּן וִדּוּי: <B>וַאֲסוּרִין לָאוֹנֵן.</B> בַּמַּעֲשֵׂר כְּתִיב (שָׁם) לֹא אָכַלְתִּי בְאֹנִי מִמֶּנּוּ. וּבַבִּכּוּרִים נֶאֱמַר (שָׁם) וְשָׂמַחְתָּ בְכָל הַטּוֹב, מְלַמֵּד שֶׁאֲסוּרִים לָאוֹנֵן: <B>וְרַבִּי שִׁמְעוֹן מַתִּיר.</B> בִּכּוּרִים לָאוֹנֵן, דִּתְרוּמָה קְרִינְהוּ רַחֲמָנָא, וּתְרוּמָה שַׁרְיָא לָאוֹנֵן: <B>וְחַיָּבִים בַּבִּעוּר.</B> לְבַעֲרָן מִן הָעוֹלָם לְסוֹף שָׁלֹשׁ שָׁנִים, כְּדִכְתִיב בְּפָרָשַׁת מַעֲשֵׂר (דְּבָרִים כו) בִּעַרְתִּי הַקֹּדֶשׁ מִן הַבַּיִת, וּמַשְׁמַע נַמִּי בִּכּוּרִים מִדִּכְתִיב הַקֹּדֶשׁ, הַקֹּדֶשׁ הָאָמוּר לְמַעְלָה, אֵלּוּ בִּכּוּרִים שֶׁנֶּאֶמְרוּ בַּפָּרָשָׁה שֶׁלְּמַעְלָה: <B>וְרַבִּי שִׁמְעוֹן פּוֹטֵר.</B> בִּכּוּרִים מִן הַבִּעוּר, אֶלָּא יִנָּתְנוּ לַכֹּהֵן, דִּתְרוּמָה קְרִינְהוּ רַחֲמָנָא, וּתְרוּמָה אֵין צָרִיךְ לְבַעֲרָהּ מִן הָעוֹלָם: <B>וַאֲסוּרִים.</B> מַעֲשֵׂר שֵׁנִי וּבִכּוּרִים שֶׁנִּתְעָרְבוּ בְּחֻלִּין אוֹסְרִים תַּעֲרֻבְתָּן בְּכָל שֶׁהוּ, וְאֵין עוֹלִים בְּאֶחָד וּמֵאָה: <B>מִלֶּאֱכֹל בִּירוּשָׁלַיִם.</B> כְּלוֹמַר אִם נִתְעָרְבוּ הַמַּעֲשֵׂר שֵׁנִי אוֹ הַבִּכּוּרִים בְּעוֹד שֶׁהֵן בְּתוֹךְ יְרוּשָׁלַיִם, אָז אוֹסְרִים תַּעֲרֻבְתָּן בְּכָל שֶׁהוּא מִלֶּאֱכֹל בְּתוֹרַת חֻלִּין, מִשּׁוּם דַּהֲוֵי דָּבָר שֶׁיֵּשׁ לוֹ מַתִּירִין, הוֹאִיל וְיָכוֹל לֶאֱכֹל הַתַּעֲרֹבֶת כֻּלָּהּ בִּמְקוֹמָהּ. אֲבָל מַעֲשֵׂר שֵׁנִי וּבִכּוּרִים שֶׁנִּתְעָרְבוּ בְּחֻלִּין חוּץ לִירוּשָׁלַיִם אֵינָן אוֹסְרִין בְּכָל שֶׁהוּא, הוֹאִיל וְיֵשׁ טֹרַח לְהַעֲלוֹתָן, לֹא מִקְרֵי דָּבָר שֶׁיֵּשׁ לוֹ מַתִּירִין: <B>וְגִדּוּלֵיהֶם אֲסוּרִים.</B> תַּעֲרֹבֶת שֶׁל מַעֲשֵׂר וּבִכּוּרִים שֶׁזְּרָעָם וְצָמְחוּ וְגָדְלוּ, אוֹתָן הַגִּדּוּלִים נַמִּי אֲסוּרִים לֶאֱכֹל בְּתוֹרַת חֻלִּין אִם זְרָעָן וְגָדְלוּ בִּירוּשָׁלַיִם. וְאוֹסְרִין תַּעֲרֻבְתָּן בְּכָל שֶׁהוּא, כֵּיוָן שֶׁיְּכוֹלִים לֵאָכֵל בִּמְקוֹמָם: <B>אַף לְזָרִים וְלַבְּהֵמָה.</B> מַעֲשֵׂר שֵׁנִי וּבִכּוּרִים שֶׁאוֹסְרִין תַּעֲרֻבְתָּן בְּכָל שֶׁהוּא, וְגִדּוּלֵיהֶן נַמִּי דַּאֲסוּרִין, אַף לְזָרִים וְלַבְּהֵמָה אֲסוּרִים. אִם בִּכּוּרִים הֵם אוֹסְרִין הַתַּעֲרֹבֶת לְזָרִים, וְאִם מַעֲשֵׂר הוּא אוֹסֵר [אֶת] הַתַּעֲרֹבֶת לַבְּהֵמָה, דְּלֹא תֵימָא דַּוְקָא לְעִנְיַן לֵאָכֵל חוּץ לִירוּשָׁלַיִם הוּא דְּאוֹסְרִים בְּכָל שֶׁהוּא, דִּלְהַאי מִלְּתָא חֲשִׁיבֵי דָּבָר שֶׁיֵּשׁ לוֹ מַתִּירִין כֵּיוָן שֶׁיָּכוֹל לְאָכְלָן בִּמְקוֹמָם בִּירוּשָׁלַיִם וַאֲפִלּוּ בְּאֶלֶף לֹא בָטְלֵי, אֲבָל לֶאֱסֹר הַתַּעֲרֹבֶת לְזָרִים וְלַבְּהֵמָה דְּאִסּוּר זָרוּת וּבְהֵמָה אֵין לוֹ מַתִּירִין, סָלְקָא דַעְתָּךְ אֲמֵינָא דְּלֹא יַאַסְרוּ תַּעֲרֻבְתָּן בְּכָל שֶׁהוּא, קָמַשְׁמַע לָן דְּכֵיוָן דְּחָל עַל הַתַּעֲרֹבֶת שֵׁם בִּכּוּרִים וּמַעֲשֵׂר לֵאָסֵר לְאָכְלָן חוּץ לִירוּשָׁלַיִם, חָל נַמִּי לְעִנְיַן זֶה לֵאָסֵר לֶאֱכֹל לְזָרִים אִם הֵן בִּכּוּרִים, אוֹ לַבְּהֵמָה אִם הוּא מַעֲשֵׂר: <B>וְרַבִּי שִׁמְעוֹן מַתִּיר.</B> אַגִּדּוּלֵיהֶן בִּלְבָד קָאֵי, דְּסָבַר כְּבָר בְּטֵלִים הֵם, אֲבָל בַּתַּעֲרֹבֶת עַצְמָהּ מוֹדֶה רַבִּי שִׁמְעוֹן. וְאֵין הֲלָכָה כְּרַבִּי שִׁמְעוֹן בְּכֻלָּהּ מַתְנִיתִין: <B>מַה שֶּׁאֵין כֵּן בַּתְּרוּמָה.</B> שֶׁכָּל הַדִּינִים הַלָּלוּ אֵין נוֹהֲגִים בַּתְּרוּמָה: 

~ פרק ב - משנה ג
<B>אוֹסְרִין אֶת הַגֹּרֶן.</B> אָסוּר לֶאֱכֹל מִתְּבוּאָה שֶׁבַּגֹּרֶן עַד שֶׁיַּפְרִישׁ תְּרוּמוֹת וּמַעַשְׂרוֹת, אֲבָל בִּכּוּרִים אֵינָן אוֹסְרִין: <B>וְיֵשׁ לָהֶן שִׁעוּר.</B> תְּרוּמָה יֵשׁ לָהּ שִׁעוּר מִדְּרַבָּנָן אֶחָד מֵחֲמִשִּׁים, אֲבָל בִּכּוּרִים אֵין לָהֶם שִׁעוּר אֲפִלּוּ מִדְּרַבָּנָן {ב}: <B>וְנוֹהֲגִים בְּכָל הַפֵּרוֹת.</B> מִדְּרַבָּנָן, וּבִכּוּרִים אֵינָן בָּאִין אֶלָּא מִשִּׁבְעַת הַמִּינִין: <B>בִּפְנֵי הַבַּיִת וְשֶׁלֹּא בִפְנֵי הַבַּיִת.</B> וּבִכּוּרִים אֵינָן אֶלָּא בִּפְנֵי הַבַּיִת בִּלְבָד, דִּכְתִיב בְּהוּ (דְּבָרִים כו) וְהִנִּיחוֹ לִפְנֵי מִזְבַּח ה' אֱלֹהֶיךָ, אִם אֵין מִזְבֵּחַ אֵין בִּכּוּרִים: <B>וּבַאֲרִיסוּת וּבַחֲכִירוּת וְכוּ'.</B> מְפֹרָשׁ לְעֵיל בְּרֵישׁ פֶּרֶק קַמָּא, וּבִכּוּרִים אֵינָן בָּאִין אֶלָּא מִמִּי שֶׁהַקַּרְקַע שֶׁלּוֹ מִן הַדִּין דִּכְתִיב (שְׁמוֹת כג) בִּכּוּרֵי אַדְמָתְךְ: 

~ פרק ב - משנה ד
<B>נִקְנִים בִּמְחֻבָּר לַקַּרְקַע.</B> דִּכְתִיב (בְּמִדְבָּר יח) בִּכּוּרֵי כָּל אֲשֶׁר בְּאַרְצָם, בְּשָׁעָה שֶׁהֵם מְחֻבָּרִים בְּאַרְצָם בִּכּוּרִים הֵם, וְהָכִי תְּנַן לְקַמָּן יוֹרֵד אָדָם לְתוֹךְ שָׂדֵהוּ וְכוּ' קוֹשְׁרוֹ בְגֶמִי וְאוֹמֵר הֲרֵי אֵלּוּ בִכּוּרִים: <B>וְעוֹשֶׂה אָדָם כָּל שָׂדֵהוּ בִּכּוּרִים.</B> דִּכְתִיב בִּכּוּרֵי כָּל, מֵרֵאשִׁית כָּל {ד}: <B>וּטְעוּנִים קָרְבָּן.</B> נֶאֱמַר בַּבִּכּוּרִים שִׂמְחָה, וְשָׂמַחְתָּ בְּכָל הַטּוֹב, וְנֶאֱמַר לְהַלָּן (דְּבָרִים כז) וְזָבַחְתָּ שְׁלָמִים וְאָכַלְתָּ שָׁם וְשָׂמַחְתָּ, מַה לְּהַלָּן שְׁלָמִים אַף כָּאן שְׁלָמִים: <B>וְשִׁיר.</B> נֶאֱמַר כָּאן בְּכָל הַטּוֹב, וְנֶאֱמַר לְהַלָּן (יְחֶזְקֵאל לג) כְּשִׁיר עֲגָבִים יְפֵה קוֹל וּמֵטִב נַגֵּן: <B>וּתְנוּפָה.</B> כְּתִיב הָכָא וְלָקַח הַכֹּהֵן הַטֶּנֶא מִיָּדֶךָ, וּכְתִיב הָתָם (וַיִּקְרָא ז) יָדָיו תְּבִיאֶינָה אֵת אִשֵּׁי ה', מַה לְהַלָּן תְּנוּפָה אַף כָּאן תְּנוּפָה: <B>וְלִינָה.</B> שֶׁיָּלִין בִּירוּשָׁלַיִם כָּל הַלַּיְלָה שֶׁל אַחַר הַיּוֹם שֶׁהֵבִיא הַבִּכּוּרִים, דִּכְתִיב (דְּבָרִים טז) וּפָנִיתָ בַבֹּקֶר וְהָלַכְתָּ לְאֹהָלֶיךָ, הָא כָּל פּוֹנוֹת לֹא יִהְיוּ אֶלָּא בַּבֹּקֶר {ה}: 

~ פרק ב - משנה ה
<B>נִטֶּלֶת מִן הַטָּהוֹר עַל הַטָּמֵא.</B> דְּהָא דְאֵין תְּרוּמָה נִטֶּלֶת מִן הַטָּהוֹר עַל הַטָּמֵא הַיְנוּ טַעֲמָא מִשּׁוּם דְּבָעִינַן מֻקָּף וְחָיְשִׁינַן דִּלְמָא לֹא מַקִּיף דְּמִסְתְּפֵי דִּלְמָא נָגַע הַטָּהוֹר בַּטָּמֵא. וְהַאי טַעֲמָא לֵיכָּא לְמֵימַר הָכָא, דְּהָא נִתְרֶמֶת שֶׁלֹּא מִן הַמֻּקָּף: <B>וְיֵשׁ לָהּ שִׁעוּר כַּתְּרוּמָה.</B> שֶׁהַתְּרוּמָה נָתְנוּ בָהּ חֲכָמִים שִׁעוּר, תְּרֵי מִמֵּאָה: 

~ פרק ב - משנה ו
<B>שָׁוֶה לָאִילָן.</B> דְּאָזְלִינַן בָּתַר חֲנָטָה {ח}, וּמוֹנִין לוֹ שָׁלֹשׁ לָעָרְלָה מִשְּׁעַת חֲנָטָה. וְכֵן לָרְבָעִי וְכֵן לַשְּׁבִיעִית, דְּאִם נֶחְנַט בַּשִּׁשִּׁית וְנִגְמַר בַּשְּׁבִיעִית מֻתָּר {י}, וּמִכָּל מָקוֹם פָּטוּר מִמַּעֲשֵׂר, דִּלְעִנְיַן מַעֲשֵׂר אָזְלִינַן בָּתַר לְקִיטָה כְּדִין יָרָק, וְכֵיוָן דְּנִלְקַט בַּשְּׁבִיעִית פָּטוּר מִמַּעֲשֵׂר: 

~ פרק ב - משנה ז
<B>דַּם מְהַלְּכֵי שְׁתַּיִם.</B> הַיְנוּ דַּם הָאָדָם, כְּמוֹ דַּם חֲלָלִין: <B>לְהֶכְשֵׁר.</B> לְהַכְשִׁיר אֶת הַזְּרָעִים לְקַבֵּל טֻמְאָה כְּמוֹ דַם בְּהֵמָה דִּכְתִיב בֵּיהּ (דְּבָרִים יב) עַל הָאָרֶץ תִּשְׁפְּכֶנּוּ כַּמָּיִם: <B>וְדַם הַשֶּׁרֶץ.</B> כְּלוֹמַר וְשָׁוֶה דַּם מְהַלְּכֵי שְׁתַּיִם לְדַם הַשֶּׁרֶץ, שֶׁאֵין חַיָּבִין עָלָיו מִשּׁוּם דָּם. וְדַוְקָא כְּשֶׁהִתְרוּ בוֹ מִשּׁוּם דָּם אֵין חַיָּבִין עַל דַּם הַשֶּׁרֶץ, אֲבָל אִם הִתְרוּ בוֹ מִשּׁוּם שֶׁרֶץ לוֹקֶה, שֶׁדַּם הַשֶּׁרֶץ כִּבְשָׂרוֹ הוּא: 

~ פרק ב - משנה ח
<B>כּוֹי.</B> נֶחְלְקוּ בוֹ חַכְמֵי יִשְׂרָאֵל, יֵשׁ אוֹמְרִים שֶׁהוּא אֵיל הַבָּר, וְיֵשׁ אוֹמְרִים שֶׁהוּא תַּיִשׁ הַבָּא עַל הַצְּבִיָּה, וְיֵשׁ אוֹמְרִים בְּרִיָּה בִּפְנֵי עַצְמָהּ הִיא {יב}. וְלֹא הִכְרִיעוּ בָהּ חֲכָמִים אִם חַיָּה הִיא אִם בְּהֵמָה: 

~ פרק ב - משנה ט
<B>טָעוּן כִּסּוּי כְּדַם חַיָּה.</B> לְחֻמְרָא, וְאֵין מְבָרְכִין עַל כִּסּוּיוֹ, כֵּיוָן דְּסָפֵק הוּא: <B>וְאֵין שׁוֹחֲטִין אוֹתוֹ בְּיוֹם טוֹב.</B> לְפִי שֶׁאָסוּר לְכַסּוֹת אֶת דָּמוֹ, וְאַף עַל גַּב דְּאֵפֶר כִּירָה מוּכָן הוּא, מוּכָן לְוַדַּאי וְאֵינוֹ מוּכָן לְסָפֵק: <B>בְּטֻמְאַת נְבֵלָה כַּחַיָּה.</B> דְּחֵלֶב בְּהֵמָה טְהוֹרָה טָהוֹר הוּא, כִּדְיָלְפִינַן מִן וְחֵלֶב נְבֵלָה וְחֵלֶב טְרֵפָה יֵעָשֶׂה לְכָל מְלָאכָה (וַיִּקְרָא ז), וּמִשּׁוּם דִּסְפֵק בְּהֵמָה הוּא וְחֶלְבּוֹ טָהוֹר, סְפֵק חַיָּה וְחֶלְבּוֹ טָמֵא, לְפִיכָךְ טֻמְאָתוֹ סָפֵק: <B>וְאֵין פּוֹדִין בּוֹ פֶּטֶר חֲמוֹר.</B> שֶׁמָּא חַיָּה הוּא, וְרַחֲמָנָא אָמַר (שְׁמוֹת לד) וּפֶטֶר חֲמוֹר תִּפְדֶּה בְשֶׂה, וְהַאי סָפֵק שֶׂה סָפֵק צְבִי: 

~ פרק ב - משנה י
<B>חֶלְבּוֹ אָסוּר כְּחֵלֶב בְּהֵמָה.</B> כְּחֵלֶב שׁוֹר וְכֶשֶׂב וָעֵז: <B>וְאֵין חַיָּבִין עָלָיו כָּרֵת.</B> לְהָבִיא חַטָּאת עַל שִׁגְגָתוֹ. וְהוּא הַדִּין שֶׁאֵין לוֹקִין עָלָיו {טו}: <B>וְאֵינוֹ נִלְקָח בְּכֶסֶף מַעֲשֵׂר לְאָכְלוֹ בִּירוּשָׁלַיִם.</B> דְּשֶׁמָּא בְּהֵמָה הוּא, וְאֵין לוֹקְחִין בְּהֵמָה לִבְשַׂר תַּאֲוָה מִכֶּסֶף מַעֲשֵׂר, [אֶלָּא] שְׁלָמִים {טז}: <B>וְחַיָּב בִּזְרוֹעַ וּבִלְחָיַיִם וּבְקֵבָה.</B> דִּמְרַבִּינַן לְהוּ מִקְּרָא דִּכְתִיב (דְּבָרִים יח) אִם שֶׂה, לְרַבּוֹת אֶת הַכּוֹי: <B>שֶׁהַמּוֹצִיא מֵחֲבֵרוֹ עָלָיו הָרְאָיָה.</B> דְּאָמַר לֵיהּ בַּעַל הַבְּהֵמָה לַכֹּהֵן, אַיְתֵי רְאָיָה דְּמִין בְּהֵמָה הוּא, וּשְׁקֹל. וַהֲלָכָה כְּרַבִּי אֱלִיעֶזֶר: 

~ פרק ב - משנה יא
<B>לֹא כָתַב לוֹ אֶת הַכּוֹי.</B> אַף עַל פִּי שֶׁכָּתַב לוֹ שְׁנֵיהֶם, לֹא הָיָה דַעְתּוֹ אֶלָּא עַל וַדַּאי בְּהֵמָה אוֹ וַדַּאי חַיָּה. וְרַמְבַּ"ם פֵּרֵשׁ שֶׁאִם כָּתַב לוֹ בְּהֶמְתּוֹ לְבַד לֹא קָנָה אֶת הַכּוֹי, דְּאָמְרִינַן לֵיהּ אַיְתֵי רְאָיָה דִּבְהֵמָה הוּא, וְאִם כָּתַב לוֹ חַיָּתוֹ לְבַד אָמְרִינַן לֵיהּ אַיְתֵי רְאָיָה דְּחַיָּה הוּא. נִרְאֶה מִדְּבָרָיו שֶׁאִם כָּתַב לוֹ שְׁנֵיהֶן, קָנָה מִמָּה נַפְשָׁךְ: <B>אִם אָמַר הֲרֵינִי נָזִיר שֶׁזֶּה חַיָּה אוֹ בְהֵמָה.</B> בֵּין שֶׁאָמַר הֲרֵינִי נָזִיר שֶׁזֶּה חַיָּה בֵּין שֶׁאָמַר הֲרֵינִי נָזִיר שֶׁזֶּה בְּהֵמָה, הֲרֵי זֶה נָזִיר, דִּסְפֵק אִסּוּרָא לְחֻמְרָא. וַאֲפִלּוּ אָמַר הֲרֵינִי נָזִיר שֶׁזֶּה חַיָּה וּבְהֵמָה אוֹ שֶׁזֶּה אֵינוֹ לֹא חַיָּה וְלֹא בְהֵמָה, הֲרֵי זֶה נָזִיר מִסָּפֵק {יז}: 

^ פרק ג

~ פרק ג - משנה א
<B>כֵּיצַד מַפְרִישִׁין.</B> שֶׁבִּכְּרָה. וַאֲפִלּוּ לֹא נִגְמַר הַפְּרִי, דִּכְתִיב (דְּבָרִים כו) הִנֵּה הֵבֵאתִי אֶת רֵאשִׁית פְּרִי, בִּשְׁעַת הֲבָאָה הוּא פְּרִי, אֲבָל בִּשְׁעַת הַפְרָשָׁה אֵין צָרִיךְ שֶׁיִּהְיֶה פְּרִי, אֶלָּא אֲפִלּוּ בֹּסֶר, וַאֲפִלּוּ פַּגִּין {א}: <B>הֲרֵי אֵלּוּ בִּכּוּרִים.</B> וְאֵין צָרִיךְ לִקְרוֹת עוֹד שֵׁם אַחַר לְקִיטָתָן: <B>רַבִּי שִׁמְעוֹן אוֹמֵר אַף עַל פִּי כֵן חוֹזֵר וְקוֹרֵא שֵׁם.</B> דְּדָרֵישׁ וְלָקַחְתָּ מֵרֵאשִׁית כָּל פְּרִי הָאֲדָמָה, מַה בִּשְׁעַת הֲבָאָה פְּרִי, אַף בִּשְׁעַת הַפְרָשָׁה פְּרִי, דְּבִשְׁעַת קְרִיאַת שֵׁם צָרִיךְ שֶׁיִּהְיוּ הַפֵּרוֹת בְּתָלוּשׁ כְּמוֹ בִשְׁעַת הֲבָאָה {ג}. וְאֵין הֲלָכָה כְּרַבִּי שִׁמְעוֹן: 

~ פרק ג - משנה ב
<B>כָּל הָעֲיָרוֹת שֶׁבַּמַּעֲמָד.</B> עֶשְׂרִים וְאַרְבָּעָה מַעֲמָדוֹת הָיוּ בְיִשְׂרָאֵל, כְּנֶגֶד אַרְבָּעָה וְעֶשְׂרִים מִשְׁמְרוֹת כְּהֻנָּה, וְאַנְשֵׁי הַמַּעֲמָד יִשְׂרְאֵלִים הָיוּ, שְׁלוּחִים מִכָּל יִשְׂרָאֵל לַעֲמֹד עַל הַקָּרְבָּן עִם הַכֹּהֲנִים וְהַלְּוִיִּם שֶׁבְּאוֹתוֹ מִשְׁמָר, כָּל אֶחָד בַּשַּׁבָּת הַקָּבוּעַ לוֹ, וְהֵן נִקְרָאִים אַנְשֵׁי מַעֲמָד: <B>מִתְכַּנְּסוֹת לְעִירוֹ.</B> שֶׁל רֹאשׁ הַמַּעֲמָד, וְלֹא הָיוּ מְבִיאִין בִּכּוּרֵיהֶם כָּל אֶחָד בִּפְנֵי עַצְמוֹ, מִשּׁוּם דִּבְרָב עָם הַדְרַת מֶלֶךְ: <B>וְלֹא הָיוּ נִכְנָסִים לַבָּתִּים.</B> מִפְּנֵי אֹהֶל הַטֻּמְאָה: <B>וְלַמַּשְׁכִּים.</B> בַּבֹּקֶר כְּשֶׁהֵם מַשְׁכִּימִים: <B>הַמְמֻנֶּה.</B> רֹאשׁ הַמַּעֲמָד: <B>קוּמוּ וְנַעֲלֶה צִיּוֹן.</B> וּבַדֶּרֶךְ הָיוּ אוֹמְרִים שָׂמַחְתִּי בְּאֹמְרִים לִי בֵּית ה' נֵלֵךְ. כְּשֶׁהִגִּיעוּ לִירוּשָׁלַיִם הָיוּ אוֹמְרִים עֹמְדוֹת הָיוּ רַגְלֵינוּ בִּשְׁעָרַיִךְ יְרוּשָׁלַיִם. בְּהַר הַבַּיִת הָיוּ אוֹמְרִים הַלְלוּיָהּ הַלְלוּ אֵל בְּקָדְשׁוֹ. בָּעֲזָרָה הָיוּ אוֹמְרִים כֹּל הַנְּשָׁמָה תְּהַלֵּל יָהּ: 

~ פרק ג - משנה ג
<B>תְּאֵנִים וַעֲנָבִים.</B> כְּשֶׁהֵם לַחִים: <B>וְהָרְחוֹקִים.</B> מִיְּרוּשָׁלַיִם, וְאֵין בִּכּוּרֵיהֶם יְכוֹלִים לְהִתְקַיֵּם כָּל כָּךְ: <B>מְבִיאִין גְּרוֹגָרוֹת וְצִמּוּקִים.</B> תְּאֵנִים וַעֲנָבִים יְבֵשִׁים: <B>הַשּׁוֹר הוֹלֵךְ לִפְנֵיהֶם.</B> וּמַקְרִיבִין אוֹתוֹ שְׁלָמִים: <B>וַעֲטָרָה שֶׁל זַיִת בְּרֹאשׁוֹ.</B> אִית דְּאָמְרֵי לְפִי שֶׁהוּא קָרוֹב לְאֶרֶץ יוֹתֵר מִכָּל שְׁאָר אִילָנוֹת שֶׁבְּשִׁבְעַת הַמִּינִים, דִּכְתִיב (דְּבָרִים ח) אֶרֶץ זֵית שֶׁמֶן. וְאִית דְּאָמְרֵי לְפִי שֶׁאֵין בְּכָל שְׁאָר אִילָנוֹת שֶׁל שִׁבְעַת הַמִּינִים אִילָן יָפֶה וְעָלֵהוּ רַעֲנָן כְּמוֹ הַזַּיִת: <B>וְעִטְּרוּ אֶת בִּכּוּרֵיהֶם.</B> וְכֵיצַד מְעַטְּרִים, מִי שֶׁהָיוּ בִכּוּרָיו גְּרוֹגָרוֹת מְעַטְּרָן בִּתְאֵנִים לַחִים, מִי שֶׁהָיוּ בִכּוּרָיו צִמּוּקִים מְעַטְּרָן בַּעֲנָבִים לַחִים, וְאִם מְבִיאִים עֲנָבִים הָיָה מַרְאֶה הַטּוֹבִים וְהַיָּפִים שֶׁבְּכֻלָּם מִלְּמַעְלָה {ה}: <B>הַפַּחוֹת.</B> סְגָנֵי כְהֻנָּה {ו}: <B>וְהַגִּזְבָּרִים.</B> הַמְמֻנִּים עַל הַהֶקְדֵּשׁ: <B>וּלְפִי כְבוֹד הַנִּכְנָסִים.</B> לְפִי רֹב הַנִּכְנָסִים הָיוּ יוֹצְאִים, אִם מְרֻבִּים מְרֻבִּים וְאִם מֻעָטִים מֻעָטִים: <B>וְכָל בַּעֲלֵי אֻמָּנִיּוֹת שֶׁבִּירוּשָׁלַיִם עוֹמְדִים מִפְּנֵיהֶם.</B> אַף עַל גַּב דְּאֵין בַּעֲלֵי אֻמָּנִיּוֹת חַיָּבִין לַעֲמֹד מִפְּנֵי תַלְמִידֵי חֲכָמִים בְּשָׁעָה שֶׁעוֹסְקִים בִּמְלַאכְתָּם, כְּדֵי שֶׁלֹּא יִתְבַּטְּלוּ מִמְּלַאכְתָּם, מִכָּל מָקוֹם הָיוּ חַיָּבִים לַעֲמֹד מִפְּנֵי מְבִיאֵי בִכּוּרִים, דַּחֲבִיבָה מִצְוָה בִּשְׁעָתָהּ. ומִטַּעַם זֶה עוֹמְדִים מִפְּנֵי נוֹשְׂאֵי הַמִּטָּה שֶׁהַמֵּת בָּהּ, וּמִפְּנֵי נוֹשְׂאֵי הַתִּינוֹק לִבְרִית מִילָה: 

~ פרק ג - משנה ד
<B>הֶחָלִיל.</B> מִין כְּלִי זֶמֶר וְקוֹלוֹ נִשְׁמָע לְמֵרָחוֹק: <B>הָיָה נוֹטֵל הַסַּל עַל כְּתֵפוֹ.</B> לְפִי שֶׁהָיָה צָרִיךְ לִתְּנוֹ מִיָּדוֹ לְיַד כֹּהֵן, דִּכְתִיב (דְּבָרִים כו) וְלָקַח הַכֹּהֵן הַטֶּנֶא מִיָּדֶךָ: 

~ פרק ג - משנה ה
<B>הַגּוֹזָלוֹת שֶׁעַל גַּבֵּי הַסַּלִּים.</B> שֶׁהָיוּ תּוֹלִים מֵאֲחוֹרֵי הַסַּלִּים שֶׁל בִּכּוּרִים תּוֹרִים וּבְנֵי יוֹנִים, וְלֹא עַל גַּבֵּי הַסַּלִּים מַמָּשׁ, שֶׁלֹּא יְטַנְּפוּם. וְהֵן קְרֵבִין עוֹלוֹת: <B>וּמַה שֶּׁבְּיָדָם.</B> רַמְבַּ"ם פֵּרֵשׁ הַגּוֹזָלוֹת שֶׁהֵבִיאוּ בְיָדָם, שֶׁלֹּא תְלָאוּם אֲחוֹרֵי הַסַּלִּים. וְלִי נִרְאֶה וּמַה שֶּׁבְּיָדָם, הַבִּכּוּרִים שֶׁהֵבִיאוּ בְיָדָם: 

~ פרק ג - משנה ו
<B>רַבִּי יְהוּדָה אוֹמֵר עַד אֲרַמִּי אֹבֵד אָבִי.</B> וְאֵין הֲלָכָה כְּרַבִּי יְהוּדָה: <B>וְאוֹחֲזוֹ בְשִׂפְתוֹתָיו וְכֹהֵן מַנִּיחַ יָדוֹ תַחְתָּיו.</B> מִכָּאן מַשְׁמַע שֶׁהַסַּל הָיָה עַל יָדוֹ שֶׁל כֹּהֵן, אֶלָּא שֶׁהַבְּעָלִים אוֹחֲזִים הַסַּל בְּשִׂפְתוֹתָיו לְמַעְלָה בִּשְׁעַת הַתְּנוּפָה, וְשֶׁלֹּא כְדִבְרֵי הָאוֹמֵר כֹּהֵן מַנִּיחַ יָדוֹ תַּחַת יַד הַבְּעָלִים וּמֵנִיף {ט}: <B>בְּצַד הַמִּזְבֵּחַ.</B> בְּקֶרֶן דְּרוֹמִית מַעֲרָבִית {י}: <B>וְהִשְׁתַּחֲוָה וְיָצָא.</B> מִכָּאן מַשְׁמַע שֶׁלֹּא הָיָה מֵנִיף כִּי אִם תְּנוּפָה אַחַת בִּשְׁעַת הַקְּרִיאָה בִּלְבָד. וְתַנָּא דְסִפְרִי מַצְרִיךְ שְׁתֵּי תְנוּפוֹת, אַחַת בִּשְׁעַת הַקְּרִיאָה, דִּכְתִיב (דְּבָרִים כו) וְלָקַח הַכֹּהֵן הַטֶּנֶא מִיָּדֶךָ וְהִנִּיחוֹ, וְגָמְרִינַן יָד יָד מִיָּדָיו תְּבִיאֶינָה אֵת אִשֵּׁי ה' (וַיִּקְרָא ז), מַה לְּהַלָּן תְּנוּפָה אַף כָּאן תְּנוּפָה, וְהַשֵּׁנִית לְאַחַר שֶׁהִשְׁלִים הַקְּרִיאָה, דִּלְאַחַר הַקְּרִיאָה כְּתִיב וְהִנַּחְתּוֹ, לְשׁוֹן לֵךְ נְחֵה אֶת הָעָם (שְׁמוֹת לב), דְּהַיְנוּ תְּנוּפָה שֶׁמּוֹלִיךְ וּמֵבִיא, מַעֲלֶה וּמוֹרִיד: 

~ פרק ג - משנה ז
<B>נִמְנְעוּ מִלְּהָבִיא.</B> מִפְּנֵי הַבּוּשָׁה שֶׁאֵינוֹ יוֹדֵעַ לִקְרוֹת: <B>הִתְקִינוּ שֶׁיְּהוּ מַקְרִין.</B> וְאַסְמְכוּהָ אַקְּרָא דִּכְתִיב (דְּבָרִים כו) וְעָנִיתָ וְאָמַרְתָּ, וְאֵין עֲנִיָּה אֶלָּא מִפִּי אַחֵר: 

~ פרק ג - משנה ח
<B>בִּקְלָתוֹת שֶׁל כֶּסֶף וְשֶׁל זָהָב.</B> קֻפּוֹת מְצֻפּוֹת כֶּסֶף וְזָהָב: <B>הַסַּלִּים וְהַבִּכּוּרִים נִתָּנִים לַכֹּהֲנִים.</B> סַלֵּי עֲנִיִּים נִתָּנִים לַכֹּהֲנִים, וּקְלָתוֹת שֶׁל עֲשִׁירִים מַחֲזִירִים לָהֶן {יג}, מִכָּאן אָמְרוּ בָּתַר עַנְיָא אַזְלָא עֲנִיּוּתָא: 

~ פרק ג - משנה ט
<B>מְעַטְּרִים אֶת הַבִּכּוּרִים חוּץ מִשִּׁבְעַת הַמִּינִים.</B> מַקִּיפִים אֶת הַסַּלִּים שֶׁבִּכּוּרִים בָּהֶם מִפֵּרוֹת נָאִים וּמְשֻׁבָּחִים, וְאַף עַל פִּי שֶׁאֵינָם מִשִּׁבְעַת הַמִּינִים, כְּגוֹן פָּרִישׁ וְאֶתְרוֹג וְכַיּוֹצֵא בָהֶן, וְהוּא הַדִּין שֶׁיְּכוֹלִין לְעַטֵּר מִפֵּרוֹת שֶׁגָּדְלוּ בְּחוּץ לָאָרֶץ: <B>רַבִּי עֲקִיבָא אוֹמֵר אֵין מְעַטְּרִין הַבִּכּוּרִים אֶלָּא מִשִּׁבְעַת הַמִּינִים.</B> מִפֵּרוֹת שֶׁגָּדְלוּ בָּאָרֶץ שֶׁחַיָּבִים בַּבִּכּוּרִים. וַהֲלָכָה כְּרַבִּי עֲקִיבָא: 

~ פרק ג - משנה י
<B>הַבִּכּוּרִים.</B> עִקַּר הַבִּכּוּרִים, תְּאֵנָה שֶׁבִּכְּרָה אוֹ אֶשְׁכּוֹל שֶׁבִּכֵּר: <B>תּוֹסֶפֶת הַבִּכּוּרִים.</B> בִּשְׁעַת לְקִיטַת הַבִּכּוּרִים מוֹסִיף עֲלֵיהֶם מִשְּׁאָר תְּאֵנִים אוֹ מִשְּׁאָר עֲנָבִים: <B>עִטּוּר.</B> הַפֵּרוֹת הַנָּאִים שֶׁמַּקִּיף סְבִיבוֹת הַסַּל לְהִדּוּר מִצְוָה: <B>מִין בְּשֶׁאֵינוֹ מִינוֹ.</B> מְעַטֵּר הַסַּל שֶׁל בִּכּוּרֵי עֲנָבִים בִּתְאֵנִים, וְשֶׁל בִּכּוּרֵי תְאֵנִים בַּעֲנָבִים, וַאֲפִלּוּ בְּפֵרוֹת שֶׁאֵינָם מִשִּׁבְעַת הַמִּינִים לְדִבְרֵי רַבִּי שִׁמְעוֹן דִּסְבִירָא לֵיהּ כָּךְ לְעֵיל: <B>וּפְטוּרִים מִן הַדְּמַאי.</B> אִם לְקָחָן הַכֹּהֵן מֵעַם הָאָרֶץ שֶׁהֵבִיא בִּכּוּרִים: 

~ פרק ג - משנה יא
<B>וְאִם אֵינָהּ בָּאָה מִן הָאָרֶץ.</B> כְּגוֹן שֶׁהֵבִיאוּ הַתּוֹסֶפֶת מֵעֵבֶר לַיַּרְדֵּן, דִּתְנַן לְעֵיל שֶׁמְּבִיאִים מִשָּׁם בִּכּוּרִים אַף עַל פִּי שֶׁאֵינָהּ אֶרֶץ זָבַת חָלָב וּדְבַשׁ. אִי נַמִּי מַתְנִיתִין רַבִּי שִׁמְעוֹן הִיא דְּאָמַר לְעֵיל מְעַטְּרִים אֶת הַבִּכּוּרִים חוּץ מִשִּׁבְעַת הַמִּינִים, וְהוּא הַדִּין מִפֵּרוֹת שֶׁגָּדְלוּ בְּחוּץ לָאָרֶץ {טו}, וְכִי הֵיכִי דְאַלִּיבֵּיהּ מְעַטְּרִים בְּפֵרוֹת חוּץ לָאָרֶץ, הָכִי נַמִּי הַתּוֹסֶפֶת בָּאָה מִפֵּרוֹת חוּץ לָאָרֶץ. וְקָא מַשְׁמַע לָן הָכָא שֶׁהַתּוֹסֶפֶת שֶׁאֵינָהּ מִן הָאָרֶץ אֵינָהּ כַּבִּכּוּרִים: 

~ פרק ג - משנה יב
<B>כְּסֵפֶר תּוֹרָה.</B> כְּלוֹמַר וְסֵפֶר תּוֹרָה נַמִּי הֲוֵי כְּמוֹ בִּכּוּרִים לְדִין זֶה דְּבַעַל חוֹב נוֹטֵל בְּחוֹבוֹ וְאִשָּׁה בִּכְתֻבָּתָהּ. פֵּרוּשׁ אַחֵר, וְסֵפֶר תּוֹרָה, וּמֻתָּר לִקְנוֹת בָּהֶם סֵפֶר תּוֹרָה. וְאַף עַל גַּב דִּתְנָא בְּהֵמָה טְמֵאָה, אִצְטָרִיךְ לְמִתְנֵי סֵפֶר תּוֹרָה, דְּלֹא תֵימָא כָּל הַנֵּי נְהִי דְלֹא חָזוּ לַאֲכִילָה חָזוּ לְשָׂכָר שֶׁיָּבֹא לִידֵי אֲכִילָה, אֲבָל סֵפֶר תּוֹרָה דְלֹא חָזֵי לְשָׂכָר שֶׁיָּבֹא לִידֵי אֲכִילָה, לְפִי שֶׁאֵין מוֹכְרִין סֵפֶר תּוֹרָה, אֵימָא לֹא, קָא מַשְׁמַע לָן {יז}: <B>אֵין נוֹתְנִים אֶלָּא לְחָבֵר בְּטוֹבָה.</B> אֵין הַכֹּהֵן יָכוֹל לִתֵּן הַבִּכּוּרִים אֶלָּא לְכֹהֵן חָבֵר שֶׁאוֹכֵל חֻלָּיו בְּטָהֳרָה, וְנוֹתֵן אוֹתָם לוֹ בְּטוֹבָה בְּתוֹרַת חֶסֶד וּנְדָבָה, וְאֵינוֹ רַשַּׁאי לִקְנוֹת בָּהֶן דָּבָר {יח}, וְאַף לֹא לִתְּנָן לְכֹהֵן שֶׁאֵינוֹ חָבֵר, דְּכֵיוָן שֶׁאֵין עוֹשִׂין בָּהֶן עֲבוֹדָה חַיְשִׁינַן דִּלְמָא לֹא מִזְדַּהֵר בְּהוּ: <B>נוֹתְנִים אוֹתָם לְאַנְשֵׁי מִשְׁמָר.</B> וּבֵין חָבֵר וּבֵין שֶׁאֵינוֹ חָבֵר מְחַלְּקִין אוֹתָם בֵּינֵיהֶם: <B>כְּקָדְשֵׁי מִקְדָּשׁ.</B> כִּשְׁאָר קָדְשֵׁי מִזְבֵּחַ. וְאַף עַל פִּי שֶׁאֵין עוֹשִׂין בָּהֶם עֲבוֹדָה, הוֹאִיל וּמַכְנִיסִים אוֹתָם לָעֲזָרָה מִזְדַּהֲרֵי בְהוּ וְלֹא אָתוּ לְמֵכְלִינְהוּ בְטֻמְאָה. וַהֲלָכָה כַּחֲכָמִים: 

^ פרק ד

~ פרק ד - משנה א

~ פרק ד - משנה ב
<B>פֶּרֶק זֶה רֻבּוֹ כְּכֻלּוֹ שָׁנוּי בַתּוֹסֶפְתָּא.</B> וְזוֹ הִיא נֻסְחַת הַגְּרָ"א מִוִּילְנָא זַצַ"ל (עִם הוֹסָפוֹת), עִם פֵּרוּשׁ. ב מְטַמֵּא בְלֹבֶן. שֶׁהָאִישׁ מְטַמֵּא בְלֹבֶן כִּדְאִיתָא בְּזָבִים (פֶּרֶק ב מִשְׁנָה א): <B>וּמִתְעַטֵּף כָּאֲנָשִׁים.</B> שֶׁלֹּא יִלְבַּשׁ שִׂמְלַת אִשָּׁה: <B>אֲבָל לֹא נִשָּׂא.</B> מִשּׁוּם דְּהַבָּא עָלָיו כְּבָא עַל הַזָּכָר (יְבָמוֹת פֶּרֶק ח מִשְׁנָה ו): <B>וְאִמּוֹ יוֹשֶׁבֶת עָלָיו בְּדָם טֹהַר כָּאֲנָשִׁים.</B> כְּזָכָר, וְלִבְסוֹף אַרְבָּעִים לְלֵדָתוֹ דָּמָהּ טָמֵא: <B>וְאֵינוֹ נִזּוֹן עִם הַבָּנוֹת.</B> בִּנְכָסִים מֻעָטִים, כְּדִתְנַן (בָּבָא בָתְרָא פֶּרֶק ט) בִּזְמַן שֶׁהַנְּכָסִים מֻעָטִים הַבָּנוֹת דּוֹחִין אוֹתוֹ אֵצֶל הַבָּנִים: <B>וְחַיָּב בְּכָל הַמִּצְוֹת כָּאֲנָשִׁים.</B> אֲפִלּוּ מִצְוַת עֲשֵׂה שֶׁהַזְּמַן גְּרָמָא שֶׁהַנָּשִׁים פְּטוּרוֹת, הוּא חַיָּב: 

~ פרק ד - משנה ג
<B>מְטַמֵּא בְאֹדֶם.</B> דְּדָם כְּתִיב בְּאִשָּׁה (וַיִּקְרָא טו), וְאִשָּׁה כִּי תִהְיֶה זָבָה דָּם. וַחֲמִשָּׁה מִינֵי דָמִים טְמֵאִים בָּאִשָּׁה: <B>וְאֵינוֹ חוֹלֵק.</B> בִּזְמַן שֶׁהַנְּכָסִים מְרֻבִּים הַבָּנִים דּוֹחִים [אוֹתוֹ] אֵצֶל הַנְּקֵבוֹת (וְעַיֵּן תּוֹסְפוֹת יוֹם טוֹב בָּבָא בָתְרָא פֶּרֶק ט מִשְׁנָה ב): <B>וְאֵינוֹ אוֹכֵל.</B> הַיְנוּ חַטָּאוֹת וַאֲשָׁמוֹת וּמְנָחוֹת, דִּבְכֻלְּהוּ כְּתִיב (וַיִּקְרָא ו) כָּל זָכָר בִּבְנֵי אַהֲרֹן יֹאכְלֶנָּה: <B>וְאִמּוֹ יוֹשֶׁבֶת עָלָיו בְּדָם טָמֵא.</B> שְׁבוּעַיִם, כְּיוֹלֶדֶת נְקֵבָה: <B>וְאִם נִבְעַל בַּעֲבֵרָה.</B> שֶׁבָּא עָלָיו אֶחָד מִקְּרוֹבָיו, אוֹ מִפְּסוּלֵי כְהֻנָּה, שֶׁאִם הָיְתָה נְקֵבָה הָיְתָה נִפְסֶלֶת מִן הַתְּרוּמָה, אַף הָאַנְדְּרוֹגִינוֹס נִפְסָל, אַף עַל פִּי שֶׁהַזָּכָר שֶׁנִּבְעַל לֹא נִפְסַל כִּדְאִיתָא בִּבְכוֹרוֹת (פֶּרֶק ז מִשְׁנָה ז). וְיֵשׁ מְפָרְשִׁים, אֲפִלּוּ נִבְעַל מִכָּל אָדָם נִפְסַל מִתְּרוּמָה, מִשּׁוּם דְּבִיאָתוֹ בַּעֲבֵרָה, וְיֵשׁ לְגַמְגֵּם, דַּהֲוֵי תַּרְתֵּי דְּסָתְרֵי, אִם אַתָּה מְחַשְּׁבוֹ כְּזָכָר אֵינוֹ נִפְסָל בְּבִיאַת עֲבֵרָה אֲפִלּוּ מִן הַכְּהֻנָּה, וְאִם אַתָּה מְחַשְּׁבוֹ כִּנְקֵבָה אֵינָהּ נִפְסֶלֶת כִּי אִם בְּבִיאַת הַפְּסוּלִים אוֹ בְּבִיאַת אֶחָד מִקְּרוֹבִים שֶׁהִיא עֶרְוָה: 

~ פרק ד - משנה ד
<B>וְנוֹחֵל לְכָל הַנַּחֲלוֹת.</B> אִם אֵין שָׁם יוֹרֵשׁ אֶלָּא הוּא, יוֹרֵשׁ הַכֹּל, דְּלֹא תֵימָא בְּרִיָּה בִּפְנֵי עַצְמוֹ הוּא וְלָאו בַּר יְרֻשָּׁה הוּא, קָא מַשְׁמַע לָן (בָּבָא בָתְרָא שָׁם): 

~ פרק ד - משנה ה
<B>אֵין שׂוֹרְפִין תְּרוּמָה וְכוּ'.</B> אִם רָאָה לֹבֶן לְבַד אוֹ אֹדֶם לְבַד, מִשּׁוּם דַּהֲוֵי סָפֵק, כְּדִתְנַן בְּמַסֶּכֶת זָבִים (פֶּרֶק ב מִשְׁנָה א). אֲבָל אִם רָאָה לֹבֶן וְאֹדֶם כְּאַחַת, שׂוֹרְפִין, שֶׁהוּא טָמֵא מִמַּה נַּפְשָׁךְ. עַיֵּן בְּנִדָּה (דַּף כח): <B>וְאֵין חַיָּבִין עָלָיו עַל בִּיאַת מִקְדָּשׁ.</B> אֲפִלּוּ רָאָה לֹבֶן וְאֹדֶם כְּאַחַת, מִשּׁוּם דִּכְתִיב (בְּמִדְבָּר ה) מִזָּכָר וְעַד נְקֵבָה, זָכָר וַדַּאי וּנְקֵבָה וַדָּאִית: <B>וְאֵינוֹ נִמְכָּר בְּעֶבֶד עִבְרִי וְכוּ'.</B> מִשּׁוּם דַּהֲוֵי סָפֵק נְקֵבָה, וּכְתִיב (שְׁמוֹת כב) וְנִמְכָּר בִּגְנֵבָתוֹ, וְלֹא בִגְנֵבָתָהּ (סוֹטָה פֶּרֶק ג מִשְׁנָה ח): <B>וְלֹא כַנָּשִׁים.</B> שֶׁאָב מוֹכֵר אֶת בִּתּוֹ הַקְּטַנָּה לְאַמָּה, וְהָאַנְדְּרוֹגִינוֹס סָפֵק זָכָר, וְאֵין אָב מוֹכֵר אֶת בְּנוֹ לְעֶבֶד: <B>וְאֵינוֹ נֶעֱרָךְ.</B> דְּזָכָר וּנְקֵבָה אֲמוּרִים בְּפָרָשַׁת עֲרָכִים (וַיִּקְרָא כז), שֶׁיְּהֵא זָכָר וַדַּאי אוֹ נְקֵבָה וַדָּאִית: <B>אֲבָל טֻמְטוּם וְכוּ'.</B> וּבַתּוֹסֶפְתָּא הַגִּרְסָא, אֲבָל טֻמְטוּם אֵינוֹ כֵן, אֶלָּא אוֹ סָפֵק אִישׁ אוֹ סָפֵק אִשָּׁה: 
