&ForcedBookName=עיקר תוי''ט&CosmeticsType==911&UniqueId=968&CosmeticsType=1&LastLevelIndex=2&TextSource=ר' פנחס ראובן שליט''א&GroupId=mishnam_bikurim&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MZ_BIKURIM Layer 3 - 10 pages

// קיב. קיב: קיג. קיג: קיד. קיד: קטו. קטו: קטז. קטז:

$ משנה - ביכורים - עיקר תוי''ט

^ פרק א

~ פרק א - משנה א

{א} וּמְפָרֵשׁ הָרַ"שׁ בְּשֵׁם הַיְרוּשַׁלְמִי דְּרַבִּי יְהוּדָה אַתְיָא כְּרַבִּי אֱלִיעֶזֶר דְּסוֹף פֶּרֶק חֶזְקַת הַבָּתִּים, דְּמַתִּיר לַעֲשׂוֹת חָלָל תַּחַת רְשׁוּת הָרַבִּים כְּדֵי שֶׁתִּהְיֶה עֲגָלָה טְעוּנָה אֲבָנִים מְהַלֶּכֶת. וּמַסִּיק דְּמַתִּיר לַעֲשׂוֹת, אֲבָל אֵינוֹ שֶׁלּוֹ לְעוֹלָם, וְאִם בָּא אַחֵר לְהִשְׁתַּמֵּשׁ בְּאוֹתוֹ חָלָל שֶׁתַּחַת רְשׁוּת הָרַבִּים, כָּל הַקּוֹדֵם זָכָה, הִלְכָּךְ מֵבִיא וְאֵינוֹ קוֹרֵא. וְנִשְׁמָע דְּרַבִּי יְהוּדָה לֹא פָּלֵיג אֶלָּא בְּדֶרֶךְ הָרַבִּים, אֲבָל לֹא בְּדֶרֶךְ הַיָּחִיד. תּוֹסְפוֹת יוֹם טוֹב: 

~ פרק א - משנה ג

{ב} לַאֲפוֹקֵי הַזֵּיתִים שֶׁבָּאִים עֲלֵיהֶם גְּשָׁמִים וְהֵם פּוֹלְטִים שַׁמְנָם.</B> הָרַ"שׁ מִיְּרוּשַׁלְמִי: 

~ פרק א - משנה ד

{ג} לְפִי שֶׁהוּא לִמְּדָם אֱמוּנָה.</B> הָרַ"מ. אֲבָל כֻּלֵּי עַלְמָא מוֹדוּ דְּלֹא נִתְחַלְּקָה הָאָרֶץ לַגֵּרִים. וּבֵאֵר בְּחִבּוּרוֹ מִטַּעַם דִּשְׁבוּעָה שֶׁנִּשְׁבַּע לְאַבְרָהָם הָיְתָה קֹדֶם שֶׁנִּקְרָא אַבְרָהָם: {ד} <B> אִמּוֹ מִיִּשְׂרָאֵל.</B> בַּיְרוּשַׁלְמִי פָּרֵיךְ, כְּלוּם נִשְׁבַּע לַנְּקֵבוֹת. וְתֵרֵץ דְּאַף עַל גַּב דִּלְאִמּוֹ לֹא נִשְׁבַּע, לַאֲבִי אִמּוֹ שֶׁהוּא מִיִּשְׂרָאֵל נִשְׁבַּע. תּוֹסְפוֹת יוֹם טוֹב וְעַיֵּן עוֹד: 

~ פרק א - משנה ה

{ה} <B> עַד עֲשָׂרָה דוֹרוֹת.</B> לָאו דַּוְקָא, דִּכְמוֹ שֶׁנֶּאֱמַר בְּמַמְזֵר עַד דּוֹר עֲשִׂירִי וּפֵרוּשׁוֹ עַד עוֹלָם, הָכָא נַמִּי דִּכְוָתֵיהּ. וּלְשׁוֹן הָרַ"מ אֲפִלּוּ לְאַחַר כַּמָּה דוֹרוֹת: {ו} וּבְנוֹת צְלָפְחָד לָאו בְּתוֹרַת חֲלֻקָּה לָקְחוּ אֶלָּא בְּתוֹרַת יְרֻשָּׁה כְּמוֹ שֶׁעַל יְדֵי זֶה צִוָּה לְדוֹרוֹת וְהַעֲבַרְתֶּם אֶת נַחֲלָתוֹ וְגוֹ': {ז} תְּמֵהַנִי דִּבְכָל דּוּכְתֵּי אִימְעָטוּ [טֻמְטוּם וְאַנְדְּרוֹגִינוֹס] מִכֹּחַ סָפֵק, וּבַמַּתְנִיתִין דִּלְקַמָּן נַמִּי מְמַעֲטִין קוֹנֶה שְׁנֵי אִילָנוֹת מִכֹּחַ סָפֵק. תּוֹסְפוֹת יוֹם טוֹב: 

~ פרק א - משנה ו

{ח} וּפֵרוּשׁ מִלַּת אוֹרֶה כָּתַבְתִּי בְּמִשְׁנָה ד' פֶּרֶק ה' דְּבָבָא בַתְרָא: 

~ פרק א - משנה ז

{ט} <b>הִפְרִישׁ.</b> אֵין לְהַקְשׁוֹת הֲרֵי נִרְאוּ וְנִדְחוּ, וּלְעֵיל כָּתַב הָרַ"ב וְהָרַ"שׁ דְּיֵרָקְבוּ, וּבַיְרוּשַׁלְמִי מוֹקִים לַמַּתְנִיתִין שֶׁנָּתַן דַּעְתּוֹ מִשָּׁעָה רִאשׁוֹנָה לְמָכְרָהּ: {י} וְצָרִיךְ לוֹמַר דְּאַף עַל גַּב דְּמוֹכֵר נַמִּי אֵינוֹ קוֹרֵא, כָּל שֶׁהֵבִיא הוּא בִּכְלַל הִגַּדְתִּי הַיּוֹם. תּוֹסְפוֹת יוֹם טוֹב: 

~ פרק א - משנה ח

{יא} <B> נוֹפֵץ.</B> וְקָשֶׁה, דְּהוֹאִיל וְאֵינוֹ חַיָּב בְּאַחֲרָיוּתָן אֶלָּא עַד הַר הַבַּיִת כְּדִתְנַן בְּסָמוּךְ, לִתְנֵי נִטְמְאוּ בְהַר הַבַּיִת, וְיֵשׁ לוֹמַר דְּמִשּׁוּם וְאֵינוֹ קוֹרֵא הֲוֵי רְבוּתָא, דַּאֲפִלּוּ הֱבִיאָם טְהוֹרִים עַד לָעֲזָרָה אֵינוֹ קוֹרֵא (וְעַיֵּן מִשְׁנָה ח פֶּרֶק ו דְּשַׁבָּת). תּוֹסְפוֹת יוֹם טוֹב: {יב} <B> וְאֵינוֹ קוֹרֵא.</B> כָּתַב הָרַ"שׁ לְחַד פֵּרוּשׁ בַּיְרוּשַׁלְמִי דְּטַעֲמָא מִשּׁוּם דְּאִם נִטְמְאוּ לֵיכָּא שִׂמְחָה, וּכְתִיב וְאָמַרְתָּ וְשָׂמַחְתָּ: 

~ פרק א - משנה יא

{יג} וּלְשׁוֹן הַגְּמָרָא בָּבָא בַתְרָא דַּף פ"ב הֲרֵי זֶה קָנָה תַּחְתֵּיהֶן וּבֵינֵיהֶן וְחוּצָה לָהֶן כִּמְלֹא אוֹרֶה וְסַלּוֹ. וּפֵרֵשׁ הָרַשְׁבַּ"ם תַּחְתֵּיהֶן, תַּחַת עִקַּר הָאִילָנוֹת וְהַנּוֹפוֹת. וּבֵינֵיהֶן, קַרְקַע מְגֻלָּה שֶׁבֵּין נוֹפוֹת אִילָן זֶה לְנוֹפוֹת אִילָן זֶה. וְחוּצָה לָהֶן, סְבִיב הָאִילָנוֹת מָקוֹם שֶׁכָּלִין נוֹפוֹתֵיהֶן וְלַחוּץ. כִּמְלֹא אוֹרֶה וְסָלּוֹ, אַחוּצָה לָהֶן קָאֵי: {יד} <B> וְחָכוֹרוֹת.</B> בַּחֲכִירֵי בָתֵּי אָבוֹת הִיא. יְרוּשַׁלְמִי. וְהַשְׁתָּא אָתֵי שַׁפִּיר דְּרַבִּי יְהוּדָה לֹא פָּלֵיג בְּמִשְׁנָה ב'. תּוֹסְפוֹת יוֹם טוֹב: 

^ פרק ב

~ פרק ב - משנה ב

{א} <B> וְגִדּוּלֵיהֶן אֲסוּרִין כוּ' אַף לְזָרִים וְכוּ'.</B> וְתֵימַהּ דִבְמִשְׁנָה ד' פֶּרֶק ט' דִּתְרוּמוֹת תְּנַן גִּדּוּלֵי תְרוּמָה תְּרוּמָה. וְעַיֵּן בַּתּוֹסְפוֹת יוֹם טוֹב. וְאִישׁ אֶחָד הֵעִיר לְבָבִי בְּדִבְרֵי הָרַ"ב דִּמְיַשֵּׁב קֻשְׁיָא הַזֹּאת, שֶׁכָּתַב בְּדִבּוּר הַמַּתְחִיל וְגִדּוּלֵיהֶם אֲסוּרִים, תַּעֲרֹבוֹת שֶׁל מַעֲשֵׁר כוּ' שֶׁזְּרָעָם וְצָמְחוּ אוֹתָן הַגִּדּוּלִים נַמִּי אֲסוּרִים כוּ', אִם כֵּן הוּא הַדָּבָר הֶחָמוּר, דַּהֲרֵי שָׁם נִשְׁנָה הַמְדֻמָּע גִּדּוּלֵיהֶן חֻלִּין. וַחֲבָלִים נָפְלוּ בַנְּעִימִים: 

~ פרק ב - משנה ג

{ב} וּבְפֶרֶק קַמָּא דְפֵאָה מַשְׁמַע מִלְשׁוֹנוֹ דְּמִדְּרַבָּנָן יֵשׁ לָהֶם שִׁעוּר, וְכֵן כָּתַב הָרַ"מ דְּמִדִּבְרֵיהֶם צָרִיךְ לְהַפְרִישׁ אֶחָד מִשִּׁשִּׁים. וּלְמַה שֶּׁכָּתַבְתִּי בְּרֵישׁ פֵּאָה בְּשֵׁם רַשִׁ"י דְּשִׁעוּר תְּרוּמָה רְמוּזָה בַּפְּסוּקִים. יֵשׁ לוֹמַר דְּהָכִי קָאָמַר דִּתְרוּמָה יֵשׁ לָה שִׁעוּר מִדְּרַבָּנָן בְּדֶרֶךְ אַסְמַכְתָּא, אֲבָל בִּכּוּרִים אֵין לָהֶם שִׁעוּר מִדְּרַבָּנָן בְּדֶרֶךְ אַסְמַכְתָּא: {ג} <B> וְשֶׁלֹּא בִפְנֵי הַבַּיִת.</B> כָּל זֶה נִלְמָד בְּסִפְרִי פָּרָשַׁת קֹרַח וּפָרָשַׁת רְאֵה. וְעַיֵּן בְּפֵרוּשׁ הָרַ"ב בְּסוֹף שְׁקָלִים. (וּלְעִנְיַן מַעֲשֵׂר שֵׁנִי בַּזְּמַן הַזֶּה עַיֵּן יוֹרֶה דֵעָה סִימָן של"א. בֵּית דָּוִד): 

~ פרק ב - משנה ד

{ד} וּבַיְרוּשַׁלְמִי דִּכְתִיב וְרֵאשִׁית כָּל בִּכּוּרֵי כֹל וְכֵן הוּא בִּיחֶזְקֵאל מ"ד: {ה} וּקְרָא גַּבֵּי פֶּסַח כְּתִיב וְיָלֵיף לֵיהּ כָּל פּוֹנוֹת כוּ'. וְתוּ בַּיְרוּשַׁלְמִי הַדָּא דְתֵימָא בְּשֶׁאֵין עִמָּהֶן קָרְבָּן, אֲבָל יֵשׁ עִמָּהֶן קָרְבָּן בְּלֹא כָךְ טָעוּן לִינָה מֵחֲמַת הַקָּרְבָּן: 

~ פרק ב - משנה ה

{ו} <B> וְשֶׁלֹּא כוּ'.</B> בַּיְרוּשַׁלְמִי פֶּרֶק ב' דִּתְרוּמוֹת, מִנַּיִן שֶׁתְּרוּמַת מַעֲשֵׂר נִטֶּלֶת שֶׁלֹּא מִן הַמֻּקָּף, מִכֹּל מַעְשְׂרֹתֵיכֶם, אֶחָד בִּיהוּדָה וְאֶחָד בַּגָּלִיל: {ז} <B> כַּבִּכּוּרִים.</B> כִּי מֵאַחַר שֶׁהוּא מַפְרִישׁ הַבִּכּוּרִים מִמִּקְצַת הָאִילָנוֹת מַסְפִּיק לוֹ עַל שְׁאָר אִילָנוֹת, וְזֶהוּ עִנְיָן שֶׁלֹּא מִן הַמֻּקָּף. וְאֶפְשָׁר בַּבִּכּוּרִים לְהַפְרִישׁ מִן הַטָּהוֹר עַל הַטָּמֵא אַחַר לְקִיטָתָן, לְפִי שֶׁאֵינָם מְקַבְּלִים טֻמְאָה בְּעוֹדָם מְחֻבָּרִים לַקַּרְקַע. הָרַ"מ: 

~ פרק ב - משנה ו

{ח} פֵּרוּשׁ, הַשָּׁנָה הַשְּׁלִישִׁית מוֹנִין לוֹ לַחֲנִיטָתוֹ.</B> אֲבָל מִסְפַּר הַשָּׁלֹשׁ שָׁנִים מוֹנִין מִשְּׁעַת קְלִיטָתוֹ, כַּמְפֹרָשׁ בְּרֵישׁ רֹאשׁ הַשָּׁנָה: {ט} <B> וְלַיָּרָק בְּדֶרֶךְ אֶחָד.</B> מִשּׁוּם דְּגָדֵל עַל כָּל מַיִם, כִּדְאָמַר בְּרֹאשׁ הַשָּׁנָה דַּף י"ד, וּתְבוּאָה וְאִילָנוֹת גְּדֵלִים עַל מֵי גְשָׁמִים, וְאֶתְרוֹג גָּדֵל עַל כָּל מַיִם שֶׁמַּשְׁקִים אוֹתוֹ תָּמִיד, כְּיָרָק. רַשִׁ"י סֻכָּה דַּף ל"ט: {י} וְהָרַ"מ פֵּרֵשׁ שֶׁאִם נִגְמַר בַּשְּׁבִיעִית וְנִכְנְסָה הַשְּׁמִינִית וַעֲדַיִן הָאֶתְרוֹג בָּאִילָן, אוֹתוֹ הָאֶתְרוֹג הֶפְקֵר כְּדִין פֵּרוֹת שְׁבִיעִית. וּשְׁנֵי הַפֵּרוּשִׁים בַּיְרוּשַׁלְמִי: {יא} <B> וּבָרְבָעִי.</B> כְּמַאן דְּאָמַר נֶטַע רְבָעִי: 

~ פרק ב - משנה ח

{יב} וְכָל הֲנָךְ שָׁלֹשׁ דֵּעוֹת דְּתַנָּאֵי נִינְהוּ בְּחֻלִּין פֶּרֶק ה' דַּף פ': 

~ פרק ב - משנה ט

{יג} <b>וְאֵין שׁוֹחֲטִין.</b> אִיצְטְרִיךְ לְמִתְנֵי בְּיוֹם טוֹב, כִּי הֵיכִי דְּלֹא תִטְעֶה לוֹמַר דְּוַדַּאי טָעוּן כִּסּוּי וְאֵפֶר כִּירָה מוּכָן הוּא לְגַבֵּיהּ, אֲבָל אֵינוֹ עִנְיָן לְשָׁוֶה לַחַיָּה (וְכֵן אֵין חַיָּבִין עָלָיו כָּרֵת דְּמִשְׁנָה י'. בֵּית דָּוִד). תּוֹסְפוֹת יוֹם טוֹב: {יד} <B> וְאֵין פּוֹדִין.</B> וְכָל שֶׁכֵּן דְּאֵינוֹ קָרֵב לְגַבֵּי הַמִּזְבֵּחַ, וּלְהָכִי לֹא אִיצְטְרִיךְ לְמִתְנֵי: 

~ פרק ב - משנה י

{טו} כְּלוֹמַר דְּאִלּוּ כָּרֵת גּוּפֵיהּ הָא קַמֵּי שְׁמַיָּא גַּלְיָא: {טז} וְצָרִיךְ לוֹמַר דְּתָנֵי לֵיהּ אַגַּב, וְעַל דֶּרֶךְ שֶׁכָּתַבְתִּי לְעֵיל: 

~ פרק ב - משנה יא

{יז} וּמִשּׁוּם הָכִי הוּא דְּתָנֵי לַהּ בְּהַךְ בָּבָא, וְהָיָה יָכוֹל לִשְׁנוֹת בְּכָל הַבָּבוֹת דְּשָׁוֶה. וְעַיֵּן עוֹד תּוֹסְפוֹת יוֹם טוֹב: 

^ פרק ג

~ פרק ג - משנה א

{א} יְרוּשַׁלְמִי.</B> וְנִרְאֶה דְלָאו דַּוְקָא, וְהוּא הַדִּין סְמָדַר דְּפָחוּת מִבֹּסֶר, אֶלָּא נָקֵיט בֹּסֶר לְאַשְׁמְעִינַן שֶׁעֲדַיִן לֹא בָא לִכְלַל עוֹנַת מַעֲשֵׂר. תּוֹסְפוֹת יוֹם טוֹב: {ב} <B> בְּגֶמִי.</B> וְהַכַּוָּנָה בָזֶה שֶׁיִּרְשֹׁם אוֹתָם בְּאֵיזֶה דָבָר שֶׁיִּזְדַּמֵּן כְּדֵי שֶׁיַּכִּיר אוֹתָם. וּמַה שֶּׁיִּחֵד גֶּמִי, כְּפִי הַנָּהוּג. הָרַ"מ: {ג} וְאֵינִי יוֹדֵעַ הֵיכִי מַפִּיק לַהּ מִפְּרִי, דְּהָא אַף בִּמְחֻבָּר פְּרִי הוּא.</B> תּוֹסְפוֹת יוֹם טוֹב: 

~ פרק ג - משנה ג

{ד} <B> שָׁלְחוּ לִפְנֵיהֶם.</B> שְׁלוּחִים לְהוֹדִיעַ לְאַנְשֵׁי יְרוּשָׁלַיִם: {ה} וְהוּא הַדִּין לִשְׁאָר פֵּרוֹת.</B> וְזֶה לְשׁוֹן הָרַ"מ, אִם הָיָה הַכֹּל רְטֻבִּים הָיָה מַרְאֶה הַטּוֹב וְהַיָּפֶה שֶׁבְּכֻלָּם: {ו} וּלְפִי זֶה הֵם עַל מִנּוּי אֶחָד הֻנְּחוּ.</B> אֲבָל לְשׁוֹן הָרַ"מ וְהַסְּגָנִים, וּלְפִי זֶה נִרְאֶה דְהַסְּגָנִים סְגָנֵי לְוִיָּה הֵם, וּסְגָנֵי כְהֻנָּה קוֹרֵא בְּשֵׁם יוֹתֵר נִכְבָּד, וְהוּא פַּחוֹת, וּמֵעֵין שֵׁם מֶמְשָׁלָה הוּא כְּמוֹ זְרֻבָּבֶל פַּחַת יְהוּדָה (נְחֶמְיָה ה): 

~ פרק ג - משנה ד

{ז} <B> אַגְרִיפַּס.</B> הַמֶּלֶךְ, מִמַּלְכֵי בַיִת שֵׁנִי, בַּעַל נֶפֶשׁ גְּדוֹלָה וּשְׂרָרָה רַבָּה. הָרַ"מ: 

~ פרק ג - משנה ו

{ח} <b>רַבִּי יְהוּדָה אוֹמֵר.</b> הַתּוֹסְפוֹת יוֹם טוֹב הֶאֱרִיךְ לְפָרֵשׁ בְּמַאי פְּלִיגֵי תַּנָּא קַמָּא וְרַבִּי יְהוּדָה. וּמַסִּיק דְּצָרִיךְ לוֹמַר דְּרַבִּי יְהוּדָה לֹא בָא לַחֲלֹק אֶלָּא לְפָרֵשׁ דִּבְרֵי תַנָּא קַמָּא, דְּזֶהוּ שֶׁאָמַר עוֹדֵהוּ הַסַּל עַל כְּתֵפוֹ קוֹרֵא מֵהִגַּדְתִּי עַד כוּ' דְּלָאו לְמֵימְרָא דְכָל זֶה בְּעוֹד הַסַּל עַל כְּתֵפוֹ, שֶׁזֶּה אֵינוֹ אֶלָּא עַד אֲרַמִּי כוּ', וּמִשֶּׁהִגִּיעַ לַאֲרַמִּי כוּ' מוֹרִיד כוּ', וְתַנָּא קַמָּא לֹא נָחֵית לְפֵרוּשָׁא מַאי דְעָבֵיד בֵּינֵי וּבֵינֵי, אֶלָּא הַתְחָלַת הָעִנְיָן הוּא אוֹמֵר, שֶׁבְּעוֹד עַל כְּתֵפוֹ מַתְחִיל לִקְרֹא הִגַּדְתִּי. וּמַה שֶּׁאוֹמֵר וְגוֹמֵר כָּל הַפָּרָשָׁה אֵינוֹ מוּסָב עַל עוֹדֵהוּ עַל כְּתֵפוֹ, אֶלָּא אוֹמֵר שֶׁגּוֹמֵר כָּל הַפָּרָשָׁה כֻלָּהּ. וְלֹא בֵאֵר בְּאֵיזֶה עִנְיָן, וְאָתָא רַבִּי יְהוּדָה וּמְבָאֲרוֹ וְהוֹלֵךְ. וְעַיֵּן עוֹד: {ט} וְהַתּוֹסָפוֹת בִּמְנָחוֹת דַּף ס"א כָּתְבוּ דְּתַחַת יַד לָאו דַּוְקָא, אֶלָּא הַבְּעָלִים אוֹחֲזוֹ בְשִׂפְתוֹתָיו. וּמִיהוּ הֵבִיאוּ בְּשֵׁם הַיְרוּשַׁלְמִי דְּמוּכָח שֶׁתַּחַת יָד מַמָּשׁ: {י} יְרוּשַׁלְמִי, דִּכְתִיב לִפְנֵי ה', יָכוֹל בַּמַּעֲרָב שֶׁהַהֵיכָל בְּמַעֲרַב הַמִּזְבֵּחַ, תַּלְמוּד לוֹמַר אֶל פְּנֵי הַמִּזְבֵּחַ. אִי (לִפְנֵי) [פְּנֵי] הַמִּזְבֵּחַ, יָכוֹל בַּדָּרוֹם שֶׁשָּׁם הַכֶּבֶשׁ וְהוּא פְּנֵי הַמִּזְבֵּחַ, תַּלְמוּד לוֹמַר לִפְנֵי ה'. הָא כֵּיצַד, מַגִּישִׁין עַל קֶרֶן דְּרוֹמִית מַעֲרָבִית. וְכֵן הוּא בַגְּמָרָא מְנָחוֹת דַּף י"ט: 

~ פרק ג - משנה ז

{יא} <B> שֶׁאֵינוֹ יוֹדֵעַ.</B> שֶׁמִּקְרָא בִכּוּרִים בִּלְשׁוֹן הַקֹּדֶשׁ, כְּדִתְנַן בְּמִשְׁנָה ג' פֶּרֶק ז' דְּסוֹטָה: 

~ פרק ג - משנה ח

{יב} <B> בְּסַלֵּי נְצָרִים כוּ'.</B> נְצָרִים הֵם עֲנָפִים אוֹ שְׁבָטִים, כְּמוֹ וְנֵצֶר מִשָּׁרָשָׁיו יִפְרֶה (יְשַׁעְיָה יא). וּפֵרוּשׁ קְלוּפָה, שֶׁמְּסִירִין קְלִפָּתָהּ, תַּרְגּוּם מַחְשׂוֹף הַלָּבָן קִלוּף. הָרַ"מ: {יג} וְקַשְׁיָא לִי, דְּאִי הָכִי עֲנִיִּים מִתְבַּיְּשִׁים, וְלָמָּה לֹא תִקְּנוּ כְּדֵי שֶׁלֹּא יִתְבַּיְּשׁוּ הָעֲנִיִּים שֶׁאַף הָעֲשִׁירִים יָבִיאוּ בִּנְצָרִים כְּמוֹ שֶׁמָּצִינוּ בְּכַמָּה מְקוֹמוֹת. וְיֵשׁ לוֹמַר מִשּׁוּם כְּבוֹד בֵּית אֱלֹהֵינוּ וּמְשָׁרְתָיו לֹא חָשׁוּ עַל שֶׁיִּתְבַּיְּשׁוּ הָעֲנִיִּים. תּוֹסְפוֹת יוֹם טוֹב: 

~ פרק ג - משנה י

{יד} <B> חַיָּב בַּדְּמַאי.</B> וְצָרִיךְ עִיּוּן אִי נֶאֱכַל אַף בְּטֻמְאָה, הוֹאִיל וְלֹא תָנֵי בְּהֶדְיָא. תּוֹסְפוֹת יוֹם טוֹב: {טו} יְרוּשַׁלְמִי.</B> אֲבָל הָא דְבָעֵי לְמֵילָף מִנֵּיהּ דְּהוּא הַדִּין לַתּוֹסֶפֶת, מִלְּתָא דִתְמִיהָה הוּא, דְּהָא חָמוּר בַּתּוֹסֶפֶת מִבָּעִטּוּר כְּדִלְעֵיל, וּבִכְלַל מִין בְּשֶׁאֵינוֹ מִינוֹ הוּא. תּוֹסְפוֹת יוֹם טוֹב: 

~ פרק ג - משנה יב

{טז} <B> וְאִשָּׁה בִּכְתֻבָּתָהּ.</B> לִגְבּוֹת מֵחַיִּים אִם נִתְגָּרְשָׁה. אִי נַמִּי דְּתָפְסָה מֵחַיִּים, וַאֲפִלּוּ לְרַבָּנָן דְּרַבִּי מֵאִיר דְּמִשְׁנָה ז' פֶּרֶק ח' דִּכְתֻבּוֹת: {יז} וּפֵרוּשׁוֹ דָּחוּק.</B> וְרַבִּי יִצְחָק בְּרַבִּי מַלְכִּי צֶדֶק פֵּרֵשׁ דִּכְמוֹ דְסֵפֶר תּוֹרָה אַף עַל גַּב דִּמְכָרָהּ קְדֻשָּׁתֵיהּ עֲלֵיהּ, דְּסֵפֶר תּוֹרָה הוּא, הָכִי נַמִּי הַבִּכּוּרִים בִּכּוּרִים נִינְהוּ וְלֹא נָפְקֵי מִקְּדֻשַּׁתַיְהוּ לְהֵאָכֵל לְזָרִים, אֶלָּא לְעוֹלָם צָרִיךְ לְזַבְּנִינְהוּ לְכֹהֲנִים טְהוֹרִים לְמֵכְלִינְהוּ בְּטָהֳרָה, וְהַיְנוּ דְקָתָנֵי כְּסֵפֶר תּוֹרָה: {יח} פֵּרוּשׁ, הַכֹּהֵן לְאַחַר שֶׁבָּאוּ לְיָדוֹ.</B> וּבְטוֹבָה פָּלֵיג [רַבִּי יְהוּדָה] עִם תַּנָּא קַמָּא, וּבְאֵין נוֹתְנִין אֶלָּא לְחָבֵר דְּקָאָמַר רַבִּי יְהוּדָה מְהַדְרֵי לֵיהּ חֲכָמִים, נוֹתְנִין אוֹתָהּ לְאַנְשֵׁי מִשְׁמָר כוּ'. וְאֵין נוֹתְנִין דְּרַבִּי יְהוּדָה בַּכֹּהֲנִים, וְנוֹתְנִים דַּחֲכָמִים בַּבְּעָלִים: 

^ פרק ד

