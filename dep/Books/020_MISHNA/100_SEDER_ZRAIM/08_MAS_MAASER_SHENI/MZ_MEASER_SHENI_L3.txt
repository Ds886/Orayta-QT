&ForcedBookName=עיקר תוי''ט&UniqueId=987&LastLevelIndex=2&CosmeticsType==911&TextSource=ר' פנחס ראובן שליט''א&GroupId=mishna_maaser_sheni&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MZ_MEASER_SHENI Layer 3 - 18 pages

// צב. צב: צג. צג: צד. צד: צה. צה: צו. צו: צז. צז: צח. צח: צט. צט: ק. ק:

$ משנה - מעשר שני - עיקר תוי''ט

^ פרק א

~ פרק א - משנה א

{א} וּבֵית הִלֵּל נַמִּי סָבְרֵי דְּמָמוֹן גָּבוֹהַּ הוּא, לְקַמָּן בְּמִשְׁנָה ג' פֶּרֶק ה': {ב} <B> וְאֵין מְמַשְׁכְּנִין אוֹתוֹ.</B> מִפְּנֵי שֶׁכָּתוּב בּוֹ בְּרָכָה. יְרוּשַׁלְמִי: {ג} וַאֲפִלּוּ אִם שׁוֹקֵל כְּדֵי לְחַלֵּל עַל הַסֶּלַע, מַעֲשֵׂר שֵׁנִי, שֶׁמָּא לֹא יְכַוֵּן מִשְׁקְלוֹתָיו וְלֹא יְחַלֵּל (וְעַיֵּן בְּמַסֶּכֶת שַׁבָּת דַּף כב:). וְכָל שֶׁכֵּן פֵּרוֹת כְּנֶגֶד פֵּרוֹת דְּאֵין שׁוֹקְלִין. הָרַ"שׁ: {ד} וְנִרְאֶה לִי דְּדַוְקָא לְעִנְיַן לָתֵת בְּמַתָּנָה מַעֲשֵׂר שֵׁנִי פְּלִיגֵי.</B> אֲבָל אֶפְשָׁר וְיָכוֹל לִהְיוֹת דְּלִקְבֹּעַ לַמַּעֲשֵׂר כֻּלֵּי עַלְמָא מוֹדוּ דְּאֵין מַתָּנָה קוֹבַעַת כְּמֶכֶר, וְכִשְׁנֵי סְתָמוֹת מִשְׁנָה א' פֶּרֶק ב' וּמִשְׁנָה ב' פֶּרֶק ג' דְּמַעַשְׂרוֹת. תּוֹסְפוֹת יוֹם טוֹב: 

~ פרק א - משנה ב

{ה} <B> הַבְּכוֹר מוֹכְרִין אוֹתוֹ.</B> וְאִם תֹּאמַר כֵּיוָן שֶׁהַבְּכוֹר לַכֹּהֵן, מַה תּוֹעֶלֶת לְזֶה שֶׁקְּנָאוֹ. הִנֵּה הַתּוֹעֶלֶת כִּי אִם נָפַל בּוֹ מוּם וְהוּא אֶצְלוֹ יֹאכַל אוֹתוֹ הַקּוֹנֶה אוֹתוֹ. הָרַ"מ. וּמַתְנִיתִין בַּזְּמַן הַזֶּה, דְּבִזְמַן הַמִּקְדָּשׁ אֵין מוֹכְרִין אוֹתוֹ תָּמִים, שֶׁעוֹמֵד לְקָרְבָּן וְאֵין לַכֹּהֵן זְכוּת בּוֹ, כִּדְאִיתָא בְּפֶרֶק קַמָּא דִתְמוּרָה. וּמִשּׁוּם הָכִי לֹא מָצֵי קָתָנֵי שָׁחוּט, דְּתָמִים שָׁחוּט בַּזְּמַן הַזֶּה יִקָּבֵר, כְּדִתְנַן סוֹף פֶּרֶק ה' דִּבְכוֹרוֹת. תּוֹסְפוֹת יוֹם טוֹב: 

~ פרק א - משנה ג

{ו} <B> יָצָא הָעוֹר לְחֻלִּין.</B> כֻּלְּהוּ נַפְקָא לָן בְּרֵישׁ פֶּרֶק ב' דְּעֵרוּבִין. דְּתַנְיָא, בַּבָּקָר, מְלַמֵּד שֶׁלּוֹקְחִים בָּקָר עַל גַּבֵּי עוֹרוֹ. וּבַצֹּאן, מְלַמֵּד שֶׁלּוֹקְחִין צֹאן עַל גַּבֵּי גִּזּוֹתֶיהָ. וּבַיַּיִן, מְלַמֵּד שֶׁלּוֹקְחִין יַיִן עַל גַּבֵּי קַנְקַנּוֹ. וּבַשֵּׁכָר, מְלַמֵּד שֶׁלּוֹקְחִין תֶּמֶד מִשֶּׁהֶחְמִיץ. וּמִיִּתּוּרָא דְבֵי"ת דָּרֵישׁ. וְחַיָּה לִבְשַׂר תַּאֲוָה דְּנִקְנֶה אַגַּב הָעוֹר, וּקְלִפֵּי אֱגוֹזִים, יָלְפִינַן בְּמַה מָּצִינוּ. הָרַ"שׁ: {ז} <B> שֶׁדַּרְכָּן לִמְכֹּר סְתוּמוֹת.</B> כְּלוֹמַר שֶׁמּוֹכְרִין הַקַּנְקַן עִם הַיַּיִן. תּוֹסְפוֹת יוֹם טוֹב בְּשֵׁם הַפֵּרוּשׁ: {ח} וּבְפֶרֶק בַּתְרָא דְמַעַשְׂרוֹת מִשְׁנָה ו' מְפָרֵשׁ, דְּכֵן בִּשְׁמָרִים: {ט} וּלְקַמָּן בְּמִשְׁנָה ה' הֵבִיא בְּרַיְתָא, דְּמַמְעִיט מַיִם וּמֶלַח מִגִּדּוּלֵי קַרְקַע, וּפֵרֵשׁ הָרַ"מ שֶׁהַמַּיִם יְסוֹד פָּשׁוּט הֵם, וְהַמֶּלַח אֲדָמָה שְׂרוּפָה. וּמַה שֶּׁהֵבִיא הָרַ"ב כָּאן שֶׁמְּמַעֲטִים מַיִם מִשּׁוּם דְּלֹא הֲוֵי פְּרִי מִפְּרִי, הוּא בְּרַיְתָא בְּעֵרוּבִין [דַּף כז]. וְצָרִיךְ לוֹמַר דְּהַךְ בְּרַיְתָא סְבָרָה, שֶׁאַף עַל פִּי שֶׁהַמַּיִם נִקְוִים מִתַּחַת לָאָרֶץ כַּכָּתוּב בְּמַעֲשֵׂה בְרֵאשִׁית וְלֹא מִקַּרְקַע גָּדְלֵי, מִכָּל מָקוֹם הוֹאִיל וְנוֹבְעִים הֵם מֵהָאָרֶץ וְנִרְאִין כְּאִלּוּ גְּדֵלִים וְרָבִים מִן הַקַּרְקַע, אִיצְטְרִיךְ לְמִעוּטִינְהוּ מִשּׁוּם דְּלֹא הֲוֵי פֵּירֵי מִפֵּירֵי, וְכֵן לְאוֹתוֹ הַמֶּלַח שֶׁהוּא מַיִם שְׂרוּפִים. תּוֹסְפוֹת יוֹם טוֹב: 

~ פרק א - משנה ה

{י} כְּלוֹמַר דַּאֲנַן סַהֲדֵי שֶׁלֹּא הָיָה לוֹקֵחַ בָּהֶם, וּמִשּׁוּם הָכִי לֹא מָצֵי הַמּוֹכֵר לִטְעוֹן דִּלְמָא מֵזִיד הוּא. אֲבָל אֵין לְפָרֵשׁ בְּמַאֲמִינוֹ, דְּאִם כֵּן, לְקַמָּן בְּמִשְׁנָה ז' דְּמוֹקֵי לַהּ הָרַ"ב בְּבָרַח אוֹ בְמֵזִיד, לוֹקְמֵיהּ בְּאֵינוֹ מַאֲמִינוֹ. כֵּן נִרְאֶה לִי. תּוֹסְפוֹת יוֹם טוֹב: 

~ פרק א - משנה ו

{יא} <B> תִּקָּבֵר.</B> אִם מֵתָה. כָּךְ כָּתַב הָרַ"מ, וְכָךְ תְּנַן בְּפֶרֶק ג' מִשְׁנָה י"א: {יב} וְלֹא דָמִי לְמִשְׁנָה ג' דְּיָצָא הָעוֹר לְחֻלִּין, דְּהָתָם לְזִבְחֵי שְׁלָמִים נִקְנֵית וְנוֹתֵן עֵינָיו בַּבָּשָׂר. אֲבָל הָכָא דְתִקָּבֵר, נִמְצָא שֶׁהוּא כְּאִלּוּ לֹא נָתַן עֵינָיו בַּבָּשָׂר. תּוֹסְפוֹת יוֹם טוֹב: 

~ פרק א - משנה ז

{יג} <B> יֹאכַל כְּנֶגְדָּן.</B> שֶׁיְּחַלֵּל אֵלּוּ הַמָּעוֹת עַל אוֹתָן שֶׁבְּיַד הַמּוֹכֵר. וְכֻלָּהּ מִלְּתָא מִשּׁוּם קְנָסָא, כִּדְמוּכָח בַּגְּמָרָא. רַשִׁ"י פֶּרֶק ב' דְּקִדּוּשִׁין דַּף נ"ו.: 

^ פרק ב

~ פרק ב - משנה א

{א} בְּמַסֶּכֶת יוֹמָא (דַּף עו) מַסִּיק דִּשְׁתִיָּה בִּכְלַל אֲכִילָה מִדִּכְתִיב וּבַשֵּׁכָר, וְגָמַר שֵׁכָר שֵׁכָר מִנָּזִיר, מַה בְּנָזִיר יַיִן דֶּרֶךְ שִׁכְרוּתוֹ בִּשְׁתִיָּה, אַף כָּאן [בְּשֵׁכָר] יַיִן בִּשְׁתִיָּה, וְקַרְיֵהּ רַחֲמָנָא וְאָכַלְתָּ. תּוֹסְפוֹת יוֹם טוֹב. בְּהוֹסָפַת לְשׁוֹן הַגְּמָרָא וּפֵרוּשׁ רַשִׁ"י: {ב} <B> אֶת הַיַּיִן.</B> נִרְאֶה לִי, לְפִי שֶׁאֵין הַיַּיִן נִבְלַע בָּהֶם אֲבָל הֵם נוֹתְנִים טַעַם טוֹב בַּיַּיִן. תּוֹסְפוֹת יוֹם טוֹב. וְלִי נִרְאֶה דְּהַיַּיִן שׁוֹתִין עִם הַדְּבַשׁ וְהַבְּשָׂמִים, מַה שֶּׁאֵין כֵּן בַּשֶּׁמֶן. תּוֹסָפוֹת חֲדָשִׁים: {ג} <B> שֶׁשִּׁבְחוֹ נִכָּר.</B> לֹא דָמִי לִשְׁבַח עֵצִים דְּמִשְׁנָה ה' פֶּרֶק ג' דְּעָרְלָה דְּיֵשׁ שְׁבַח עֵצִים בַּפַּת, שֶׁהֵם אִסּוּרֵי הֲנָאָה. [וְעַיֵּן שָׁם בְּעִקַּר תּוֹסְפוֹת יוֹם טוֹב אוֹת ח]: 

~ פרק ב - משנה ב

{ד} וְעַל פֵּרוּשׁ זֶה הִקְשָׁה הָרַ"מ דְּאִם כֵּן הֲוָה לֵיהּ לְמֵימַר רַבִּי שִׁמְעוֹן אוֹמֵר אֵין סָכִין מַעֲשֵׂר שֵׁנִי, וְלָמָּה לוֹ לְהַזְכִּיר בִּירוּשָׁלַיִם. וּמְפָרֵשׁ, שֶׁרַבִּי שִׁמְעוֹן אוֹמֵר שֶׁאָסוּר לְאָדָם לוֹמַר לַחֲבֵרוֹ בִּירוּשָׁלַיִם שֶׁהוּא מָקוֹם מְיֻחָד לְהוֹצִיא מַעֲשֵׂר שֵׁנִי, שֶׁיִּמְשַׁח אוֹתוֹ בְּשֶׁמֶן שֶׁל מַעֲשֵׂר שֵׁנִי וְתִמָּשַׁח יַד מוֹשְׁחוֹ וְתִהְיֶה זֶה שְׂכָרוֹ עַל הַמְּשִׁיחָה שֶׁמְּשָׁחוֹ, וְאֵינוֹ מֻתָּר שֶׁיִּשְׂתַּכֵּר אָדָם מִמְּעוֹת מַעֲשֵׂר שֵׁנִי. וַחֲכָמִים מַתִּירִין זֶה כִּי הֵם אוֹמְרִים שֶׁאֵין דָּמִים לִמְשִׁיחַת יָדוֹ וְאֵין מַקְפִּידִין בָּזֶה: {ה} <B> מַה לֹא כוּ'.</B> פֵּרוּשׁ, מַה זֶּה, לֹא כָךְ, אִם הֵקֵל וְכוּ': 

~ פרק ב - משנה ג

{ו} שֶׁהֲרֵי הוּא מַפְסִידָהּ, וְאָסוּר.</B> הָרַדְבַ"ז: {ז} וּבָזֶה חָמִיר מַעֲשֵׂר שֵׁנִי מִתְּרוּמָה.</B> וּבְחִבּוּר הָרַ"מ מְפָרֵשׁ מַתְנִיתִין בְּאֹפֶן אַחֵר. וְכָתַב עָלָיו בַּכֶּסֶף מִשְׁנֶה שֶׁהַחֹמֶר בְּמַעֲשֵׂר שֵׁנִי מִבִּתְרוּמָה, לֹא לְעִנְיַן דְּתֵאָכֵל צִמְחוֹנִים, אֶלָּא לְעִנְיַן שְׁאָר דְּבָרִים שֶׁבַּמִּשְׁנָה: 

~ פרק ב - משנה ד

{ח} שֶׁכָּךְ הָיָה דַרְכָּן, דּוּמְיָא דַחֲפִיפָה דִּלְעֵיל: {ט} דְּשָׁאנֵי תְרוּמָה מִמַּעֲשֵׂר שֵׁנִי, דִּתְרוּמָה נֶאֱכֶלֶת לַבְּהֵמָה, דְּאִתְרַבֵּי מִקִּנְיַן כַּסְפּוֹ, וּכְדִתְנַן בְּמִשְׁנָה ט' בְּפֶרֶק בַּתְרָא דִתְרוּמוֹת: 

~ פרק ב - משנה ה

{י} וְאִם נֶאֱבַד מֵהַמָּעוֹת, מִשֶּׁל חֻלִּין נֶאֱבַד. הָרַ"מ: {יא} וְכֵן כָּתַב הָרַ"שׁ מֵהַיְרוּשַׁלְמִי, וְקָשֶׁה לִי דְּהָתְנַן בְּפֶרֶק קַמָּא דִדְמַאי מִשְׁנָה ב' דְּמַעֲשֵׂר שֵׁנִי דְּמַאי מְחַלְּלִין כֶּסֶף עַל כֶּסֶף נְחֹשֶׁת עַל נְחֹשֶׁת, מַשְׁמַע דְּאֵלּוּ וַדַּאי לֹא. וְאֶפְשָׁר לוֹמַר עַל פִּי פֵרוּשׁ הָרַ"ב שָׁם דְּשֶׁל שְׁנֵי מְלָכִים וְהַשֵּׁנִי חָרִיף, מְחַלְּלִין. וְהָכָא דְמָעוֹת הַרְבֵּה הוּא וּמִסְּתָמָא יֵשׁ בֵּינֵיהֶם הַחֲרִיפִים יוֹתֵר מֵהָאֲחֵרִים, וִיחַלֵּל עַל הַחֲרִיפִים דַּוְקָא. תּוֹסְפוֹת יוֹם טוֹב: {יב} וְאִם נֶאֱבַד מֵהַמָּעוֹת, מִשְּׁנֵיהֶם נֶאֱבַד, לְפִי חֶשְׁבּוֹן.</B> [וְנוֹתֵן לָזֶה שְׁלִישׁ וְלָזֶה שְׁנֵי שְׁלִישִׁים]. הָרַ"מ. וְהַטַּעַם נִרְאֶה מִשּׁוּם דְּכֵיוָן שֶׁהֵם בְּלוּלִים וּמְעֹרָבִים, אִי אֶפְשָׁר לוֹמַר שֶׁמַּה שֶּׁחוֹפֵן בְּחָפְנָיו הַכֹּל שֶׁל מַעֲשֵׂר, דְּדַוְקָא כְּשֶׁלּוֹקֵט אֶחָד אֶחָד יֵשׁ לוֹמַר שֶׁכָּל אֶחָד שֶׁלּוֹקֵט הוּא מַעֲשֵׂר. וְדַע שֶׁגַּם בְּהַךְ סֵיפָא צָרִיךְ לְהַתְנוֹת וְלוֹמַר שֶׁאִם הַמָּעוֹת שֶׁנִּשְׁאֲרוּ הֵם מַעֲשֵׂר שֵׁנִי הֲרֵי אֵלּוּ שֶׁבְּיָדִי מְחֻלָּלִין עֲלֵיהֶן, כְּמוֹ בְרֵישָׁא. הָרַ"מ. תּוֹסְפוֹת יוֹם טוֹב: 

~ פרק ב - משנה ו

{יג} וּבַמִּשְׁנָה דִלְעֵיל כָּתַבְתִּי דְּאִיכָּא דְסָבַר דְּמִנַּיְהוּ גוּפַיְהוּ יָכוֹל לְהַתְנוֹת. וְיֵשׁ לְתָרֵץ, דִּטְפֵי יֵשׁ לָחוּשׁ בִּשְׁנֵי סְלָעִים מִבְּהַרְבֵּה מָעוֹת. וְעוֹד יֵשׁ לוֹמַר דְּבִשְׁנֵי סְלָעִים מִסְּתָמָא אֵין אֶחָד חָרִיף מֵהַשֵּׁנִי, מַה שֶּׁאֵין כֵּן בְּהַרְבֵּה מָעוֹת דְּמַשְׁכַּחַת בְּהוּ חֲרִיפִים וְשֶׁאֵינָם חֲרִיפִים כְּמוֹ שֶׁכָּתַבְנוּ לְעֵיל, וְדִבְּרוּ חֲכָמִים בַּהוֶֹה: 

~ פרק ב - משנה ז

{יד} לְשׁוֹן הַגְּמָרָא בָּבָא מְצִיעָא דַּף מ"ה: דְּזִמְנִין דְּלֹא מָלוּ זוּזֵי בְּדִינְרָא, [פֵּרוּשׁ, שֶׁלֹּא יַסְפִּיק לִהְיוֹת לוֹ סְלָעִים מַעֲשֵׂר עַד שֶׁיַּגִּיעוּ לִדְמֵי דִינַר זָהָב, וְיַמְתִּין לַשָּׁנָה הַבָּאָה. עַל פִּי פֵרוּשׁ רַשִׁ"י], (וְעַיֵּן שָׁם בְּהָרֹא"שׁ דִּלְמַסְקָנָא גַם בֵּית הִלֵּל אוֹסְרִין, וְאוּלַי מַיְרֵי כָּאן בִּדְמַאי, וְעַיֵּן דְּמַאי פֶּרֶק א' מִשְׁנָה ב', מִשְׁנָה ח'): 

~ פרק ב - משנה ח

{טו} כֵּן פֵּרֵשׁ רַשִׁ"י בְּבָבָא מְצִיעָא דַּף מ"ה, וְהִקְשׁוּ עָלָיו הַתּוֹסָפוֹת דַּהֲרֵי בְּמַסֶּכֶת עֲדֻיּוֹת פֶּרֶק קַמָּא תָּנֵי לַהּ בַּהֲדֵי דְבָרִים דְּבֵית שַׁמַּאי לְחֻמְרָא. לְכָךְ נִרְאֶה דְּבֵית שַׁמַּאי דַּוְקָא בְּכָל הַסֶּלַע קָאָמְרֵי, וְלֹא יַחֲלִיף שְׁתַּיִם וְשָׁלֹשׁ פְּעָמִים, שֶׁבְּכָל פַּעַם מִשְׂתַּכֵּר הַחֶנְוָנִי וְנִמְצָא מַפְסִיד מַעֲשֵׂר שֵׁנִי. וְעוֹד יֵשׁ לוֹמַר, דְּיִתֵּן מָעוֹת דַּוְקָא בְּכָל הַסֶּלַע, שֶׁלֹּא יִתְעַפְּשׁוּ בַּדֶּרֶךְ קֹדֶם שֶׁיַּגִּיעוּ שָׁם: {טז} מַשְׁמַע דְּטַעֲמָא דִשְׁרִיּוּתָא הוּא מִשּׁוּם שֶׁאֵין לוֹ בַּדִּינָר כֶּסֶף, וְאִלּוּ בַּפֵרוֹת לֹא אִכְפַּת לָן. וּבַיְרוּשַׁלְמִי אִיפְּכָא, דְּאָמַר רֵישׁ לָקִישׁ, מַה פְּלִיגִין רַבִּי מֵאִיר וְרַבָּנָן, בְּפֵרוֹת שֶׁאֵין בָּהֶם כְּדֵי כֶסֶף, אֲבָל בְּפֵרוֹת שֶׁיֵּשׁ בָּהֶן כְּדֵי כֶסֶף אַף רַבָּנָן מוֹדוּ. וּמְפָרֵשׁ הָרַ"מ הַטַּעַם, דִּכְשֶׁהַפֵּרוֹת מֻעָטִים מִדִּינָר אֵינָם רְאוּיִם לִפָּדוֹת בִּפְנֵי עַצְמָם, וּלְפִיכָךְ הֵם נִפְדִּים עִם הַכֶּסֶף. וְהָרַאֲבַ"ד מְפָרֵשׁ, דְּהוֹאִיל וְהַפֵּרוֹת מֻעָטִים וְאֵין מַתְפִּיסִים סֶלַע, מְצָרְפִים אוֹתָם עִם הַמָּעוֹת וּמַתְפִּיס סֶלַע עֲלֵיהֶם, אֲבָל אִם יֵשׁ בַּפֵּרוֹת דָּבָר הָרָאוּי אֵין זוֹקְקִים כֶּסֶף עִמָּהֶם לְחַלְּלָן עַל כֶּסֶף אַחֵר, שֶׁאֵין מְחַלְּלִין כֶּסֶף עַל כֶּסֶף: 

~ פרק ב - משנה ט

{יז} לְפֵרוּשׁוֹ הֲוֵי מַתְנִיתִין בֵּית שַׁמַּאי לְקֻלָּא וּבֵית הִלֵּל לְחֻמְרָא.</B> וְקָשֶׁה דִבְּעֵדֻיּוֹת תָּנֵי לַהּ בַּהֲדֵי הַנֵּי דְבֵית שַׁמַּאי לְחֻמְרָא (וּבְסֵפֶר בֵּית דָּוִד תֵּרֵץ דְּלֹא חָשִׁיב שָׁם מַה דִּפְלִיגֵי בֵּיהּ נַמִּי תַּנָּאֵי אַחֲרִינֵי). וְהָרַ"שׁ מְפָרֵשׁ, דְּהָכָא נַמִּי בֵּית שַׁמַּאי לְחֻמְרָא וְסָבְרֵי דְדַוְקָא בְּכָל הַסֶּלַע מָעוֹת, שֶׁלֹּא יִצְטָרְכוּ לִקְנוֹת (כְּלוֹמַר לְהַחֲלִיף) שְׁתֵּי פְעָמִים וְלִתֵּן שְׁתֵּי קַלְבּוֹנוֹת (דְּמֵי הַחְלָפָה לַשֻּׁלְחָנִי): {יח} וּבְסוֹף פֶּרֶק קַמָּא דְסַנְהֶדְרִין חָשִׁיב נַמִּי חֲנַנְיָא בֶן חֲכִינַאי, וְתוּ מוֹסִיף שִׁמְעוֹן בֶּן נַנָּס, וּפֵרֵשׁ רַשִׁ"י שֶׁכָּל אֵלּוּ לֹא בָאוּ לְזִקְנָה, וְיוֹשְׁבִין בַּקַּרְקַע וּמְשִׁיבִין תְּשׁוּבוֹת קֻשְׁיוֹת לַזְּקֵנִים, וְהַיְנוּ דָּנִין בַּהֲלָכָה: 

~ פרק ב - משנה י

{יט} דְּהַשְׁתָּא חָל הַחִלּוּל קֹדֶם שֶׁיַּתְחִילוּ לִשְׁתּוֹת, וְלֹא מֻפְלָג אֶלָּא סָמוּךְ בְּיוֹתֵר, בְּשָׁעָה שֶׁפֵּרֵשׁ הַיַּיִן מֵהַכַּד לְפִיהֶם. וְאֵינוֹ עִנְיָן לְדִין בְּרֵרָה. כֶּסֶף מִשְׁנֶה: {כ} <B> מִכַּד אֶחָד.</B> וְהוּא שֶׁיִּהְיוּ טְמֵאִים בִּשְׁאָר טֻמְאוֹת מִלְּבַד זִיבוּת, וְשֶׁיִּהְיֶה הַכְּלִי מֵחֶרֶס, וּבִתְנַאי שֶׁלֹּא יִגְּעוּ בַיַּיִן. וּכְלִי חֶרֶס אֵינוֹ מִטַּמֵּא מִגַּבּוֹ, אֲבָל אִם הָיוּ טְמֵאִים בְּזִיבוּת מִטַּמֵּא בְּהֶסֵּט. הָרַ"מ. וְדִתְנַן שׁוֹתִין, רוֹצֶה לוֹמַר זֶה אַחַר זֶה, בַּתְּחִלָּה הַטְּהוֹרִים וְאַחַר כָּךְ הַטְּמֵאִים, אֲבָל הַטְּמֵאִים רַשָּׁאִים לְהַשְׁקוֹת לַטְּהוֹרִים עַל פִּי אֵלּוּ הַתְּנָאִים. תּוֹסְפוֹת יוֹם טוֹב: 

^ פרק ג

~ פרק ג - משנה א

{א} <B> אֲבָל.</B> הָכִי קָאָמַר, אֶלָּא אוֹמֵר לוֹ הַעֲלֵם וְכוּ', דַּהֲוֵי כְמַזְמִינוֹ, וַהֲרֵי אָמְרוּ אֲבָל נוֹתְנִים וְכוּ': 

~ פרק ג - משנה ג

{ב} <B> בִּמְעוֹתָיו.</B> וְאֵין כָּאן שׁוּם מַתָּנָה, דְּאֵין אֶחָד נוֹתֵן לַחֲבֵרוֹ כְּלוּם, אֶלָּא שֶׁקְּדֻשַּׁת הַמָּעוֹת חָלָה עַל אֵלּוּ הַפֵּרוֹת. וְאַתְיָא כְּכֻלֵּי עַלְמָא: 

~ פרק ג - משנה ד

{ג} כְּלוֹמַר אַף עַל גַּב דְּהַפֵּרוֹת שֶׁמִּתְחַלְּלִין הֵן חוּץ לִירוּשָׁלַיִם, דְּלֹא שָׁמַעְנוּ מִמַּתְנִיתִין לְעֵיל אֶלָּא כְּשֶׁהַפֵּרוֹת שֶׁל חֲבֵרוֹ הֵן בִּירוּשָׁלַיִם, וַהֲוֵי אֲמֵינָא דַּוְקָא כְּשֶׁהַפֵּרוֹת בִּירוּשָׁלַיִם שָׁרֵי, מִשּׁוּם דַּהֲוָה כְּקוֹנֶה פֵרוֹת בִּירוּשָׁלַיִם, שֶׁהַמָּעוֹת נִתָּנִין לִקְנוֹת בָּהֶם כָּל מִידֵי דְמֵיכָל, אֲבָל כְּשֶׁהַפֵּרוֹת חוּץ לִירוּשָׁלַיִם אֵימָא לֹא, קָא מַשְׁמַע לָן. תּוֹסְפוֹת יוֹם טוֹב: 

~ פרק ג - משנה ו

{ד} דְּאִלּוּ מַעֲשֵׂר שֵׁנִי שֶׁל דְּמַאי, לֹא, שֶׁכְּבָר תְּפַסְתּוֹ מְחִצָּה, וְכֵן הוּא בַּיְרוּשַׁלְמִי. וְהַשְׁתָּא הָא דְפֵרֵשׁ הָרַ"ב בְּפֶרֶק קַמָּא דִדְמַאי מִשְׁנָה ב' הַדְּמַאי נִכְנָס לִירוּשָׁלַיִם וְיוֹצֵא, וּמַשְׁמַע שָׁם מִדְּבָרָיו דְּבַמַּעֲשֵׂר עַצְמוֹ מְפָרֵשׁ, קַשְׁיָא מִיְרוּשַׁלְמִי דְהָכָא: {ה} כְּלוֹמַר דְּאִלּוּ לְרַבִּי שִׁמְעוֹן בֶּן יְהוּדָה לֹא אִיצְטְרִיךְ כְּלָל, אֲבָל פְּשִׁיטָא דִּלְתַנָּא קַמָּא אַלִּיבָּא דְבֵית שַׁמַּאי כָּל שֶׁכֵּן דְּאִיצְטְרִיךְ: 

~ פרק ג - משנה ז

{ו} וְתֵימַהּ, דִּבְמַעַשְׂרוֹת לֹא פֵרֵשׁ כֵּן, אֶלָּא דְּאָזְלִינַן בְּתַרְוַיְהוּ לְחֻמְרָא. וְתֵרֵץ הָרַ"שׁ אַלִּיבָּא דִּגְמָרָא מַכּוֹת דַּף י"ב, דְּמַתְנִיתִין דְּהָתָם רַבִּי יְהוּדָה, וּמַתְנִיתִין דְּהָכָא רַבָּנָן. וּלְפִי זֶה הַתֵּרוּץ הוּא פֵּרוּשׁ הָרַ"ב דְּהָתָם. אֲבָל לְמַה שֶּׁפֵּרֵשׁ הָרַ"ב כָּאן כְּלוֹמַר אַף אַחַר הַנּוֹף, הוּא אַלִּיבָּא דְרַב אַשִׁי דִּמְשָׁנֵי הָתָם וְקָאָמַר, אַף אַחַר הַנּוֹף, דְּלֹא תַקְשֵׁי מִמַּתְנִיתִין דְּמַעַשְׂרוֹת אַמַּתְנִיתִין דְּהָכָא. תּוֹסְפוֹת יוֹם טוֹב: {ז} <B> כְּלִפְנִים.</B> לְשׁוֹן הָרַ"מ, וּמַאֲמַר בֵּית שַׁמַּאי הַכֹּל כְּלִפְנִים לְחֻמְרָא, רוֹצֶה לוֹמַר שֶׁלֹּא יִפְדֶּה בָהֶם מַעֲשֵׂר שֵׁנִי וְלֹא יֹאכְלֶנּוּ [בָהֶם]: {ח} <B> מִכְּנֶגֶד.</B> מִפְּשָׁטָא דְמַתְנִיתִין מַשְׁמַע דְּלֹא אִכְפַּת לְהוּ לְבֵית הִלֵּל בְּפִתְחֵיהֶן בֵּין שֶׁהֵן לִפְנִים אוֹ לַחוּץ. וּבִסְתָם מִשְׁנָה דִלְהַלָּן לְעִנְיַן דְּמִקְדָּשׁ מְחַלְּקִין. וְצָרִיךְ לְחַלֵּק בֵּין יְרוּשָׁלַיִם לַמִּקְדָּשׁ, וְלוֹמַר דִּכְשֶׁקִּדְּשׁוּ מִתְּחִלָּה יְרוּשָׁלַיִם כָּךְ קִדְּשׁוּ, וּכְשֶׁקִּדְּשׁוּ הַמִּקְדָּשׁ כָּךְ קִדְּשׁוּ. וְעַיֵּן בְּתוֹסְפוֹת יוֹם טוֹב: {ט} יְרוּשַׁלְמִי.</B> וּדְלֹא פֵרְשׁוּ כָּךְ גַּבֵּי אִילָן, מִשּׁוּם דְּבָשָׂר אֵין רְגִילִין לֶאֱכֹל תַּחַת אִילָן, שֶׁהוּא עוֹמֵד בַּאֲוִיר הַשָּׁמַיִם, אֲבָל פֵּרוֹת וּשְׁאָר דְּבָרִים הַנִּלְקָחִים בְּכֶסֶף מַעֲשֵׂר שֶׁאֵינוֹ בָשָׂר רְגִילִין לֶאֱכֹל בַּאֲוִיר הַשָּׁמַיִם תַּחַת אִילָן. תּוֹסְפוֹת יוֹם טוֹב: 

~ פרק ג - משנה ח

{י} הַמְּנוּיוֹת בִּתְּחִלַּת סֵדֶר טָהֳרוֹת (מַסֶּכֶת כֵּלִים פֶּרֶק א): 

~ פרק ג - משנה יא

{יא} בְּכֶסֶף מַעֲשֵׂר וָמֵת יִקָּבֵר עַל יְדֵי עוֹרוֹ, לְקָחוֹ חַי וְכוּ' רַבִּי שִׁמְעוֹן אוֹמֵר יִפָּדֶה וְרַבִּי יוֹסֵי אוֹמֵר יִקָּבֵר. כָּךְ צָרִיךְ לוֹמַר. וְהַפֵּרוּשׁ, שֶׁאִם מֵת יִקָּבֵר לְכֻלֵּי עַלְמָא, מִשּׁוּם דְּאֵין פּוֹדִין אֶת הַקָּדָשִׁים לְהַאֲכִילָן לַכְּלָבִים כוּ', אֲבָל חַי סָבַר רַבִּי שִׁמְעוֹן שֶׁיִּפְדּוּ, מִשּׁוּם דְּאַתְיָא לְשִׁטָּתוֹ דְּקָדְשֵׁי בֶדֶק הַבַּיִת לֹא בָעֵי הַעֲמָדָה וְהַעֲרָכָה, וְרַבִּי יוֹסֵי סָבַר שֶׁצָּרִיךְ הַעֲמָדָה וְהַעֲרָכָה (עַד כָּאן הוּא מֵהַגְּרָ"א): 

~ פרק ג - משנה יב

{יב} וְאֵין טַעַם יָפֶה לְחַלֵּק בֵּין רֵישָׁא לְסֵיפָא.</B> אֲבָל הָרַ"מ פֵּרֵשׁ אַף הַסֵּיפָא בְּגַוְנָא דְרֵישָׁא, וְזֶה לְשׁוֹנוֹ, וְאִם נָתַן לְתוֹךְ הַקַּנְקַנִּים יַיִן מַעֲשֵׂר שֵׁנִי, סָתַם וְלֹא פֵרֵשׁ שֶׁנָּתַן אוֹתָן הַקַּנְקַנִּים בְּתוֹרַת שְׁאֵלָה, כָּל זְמַן שֶׁלֹּא סָתַם פִּי הַקַּנְקַנִּים, אוֹתָן הַקַּנְקַנִּים בִּרְשׁוּת הַמַּשְׁאִיל. אֲבָל אִם סָתַם פִּי הַקַּנְקַנִּים, הֲרֵי נְתָנָם לַמַּעֲשֵׂר, וְנִתְחַיְּבוּ לְמָכְרָם וְלֶאֱכֹל בִּדְמֵיהֶם מַה שֶּׁרָאוּי לֶאֱכֹל בִּירוּשָׁלַיִם, כְּדִין מַעֲשֵׂר שֵׁנִי: 

~ פרק ג - משנה יג

{יג} בְּמִשְׁנָה ג', וּכְלוֹמַר, שֶׁלֹּא הִקְפִּיד עַל הַקַּנְקַן כְּשֶׁקְּנָאוֹ, וּלְפִיכָךְ אֵין צָרִיךְ לֶאֱכֹל כְּנֶגֶד דְּמֵי הַקַּנְקַן, וְהָכִי נַמִּי בִּגְבוּלִים קָנָה מַעֲשֵׂר לַקַּנְקַנִּים. אֲבָל בִּמְקוֹם כוּ' כְדִתְנַן בְּפֶרֶק קַמָּא מִשְׁנָה ד', וְצָרִיךְ שֶׁיֹּאכַל כְּנֶגֶד דְּמֵי הַקַּנְקַן, לְפִי שֶׁהוֹצִיא מְעוֹת מַעֲשֵׂר שֵׁנִי בַּקַּנְקַן עַצְמוֹ, שֶׁלֹּא נַעֲשָׂה טָפֵל לַיַּיִן, הִלְכָּךְ אַף בִּגְבוּלִין כוּ' אֵין הַקַּנְקַן טָפֵל לַיַּיִן וְלֹא קָנָה מַעֲשֵׂר. וְעַיֵּן בְּתוֹסְפוֹת יוֹם טוֹב: {יד} הוּא לְשׁוֹן הָרַ"מ בְּפֵרוּשׁוֹ.</B> אֲבָל לְפִי פֵּרוּשׁוֹ שֶׁל הָרַ"ב בְּמַתְנִיתִין, הֲוָה לֵיהּ לִכְתֹּב, אֲפִלּוּ הַקַּנְקַנִּים פְּתוּחוֹת. תּוֹסְפוֹת יוֹם טוֹב: 

^ פרק ד

~ פרק ד - משנה א

{א} <B> וִיצִיאוֹת מִבֵּיתוֹ.</B> מִסְתַּבְּרָא דְהוּא הַדִּין מִמְּקוֹם הַזּוֹל לִמְקוֹם הַיֹּקֶר דְּרֵישָׁא, דְּהָא הָכָא נַמִּי הֲוֵי מִמְּקוֹם הַזּוֹל לִמְקוֹם הַיֹּקֶר, וְכָל שֶׁכֵּן מִמְּקוֹם הַיֹּקֶר לִמְקוֹם הַזּוֹל דְּרֵישָׁא דִּיצִיאוֹת מִבֵּיתוֹ. תּוֹסְפוֹת יוֹם טוֹב: 

~ פרק ד - משנה ב

{ב} <B> הַזּוֹל.</B> מִפְּנֵי שֶׁכָּתוּב בּוֹ בְּרָכָה. יְרוּשַׁלְמִי: {ג} כְּלוֹמַר סוֹחֵר בָּקִי בְּשׁוּמָא: {ד} כְּמוֹ פִּרְיָהּ יְקוֹסֵס וְיָבֵשׁ (יְחֶזְקֵאל יז).</B> הָרַ"שׁ: {ה} <B> שֶׁהֶחֱלִיאוּ.</B> עִנְיָנוֹ שֶׁכָּהוּ אוֹ הֶעֱלוּ חֲלוּדָה וְנִשְׁתַּנּוּ מַרְאֵיהֶן, וְהוּא כְּמוֹ הֶחֱלִידוּ. הָרַ"מ: 

~ פרק ד - משנה ג

{ו} יְרוּשַׁלְמִי.</B> וּבַגְּמָרָא דְבַבְלִי בְּמַסֶּכֶת עֳרָכִין יָהֵיב טַעֲמָא, דִּפְדִיַּת הַקֶּרֶן עָדִיף שֶׁהִיא עִקַּר מִצְוַת פְּדִיָּה, וְלֹא קָפְדִינַן בְּתוֹסֶפֶת הַחֹמֶשׁ, דַּהֲנָאַת הַתּוֹסֶפֶת שֶׁלּוֹ הִיא, שֶׁהוּא אוֹכֵל הַכֹּל בִּירוּשָׁלַיִם: {ז} גְּמָרָא קִדּוּשִׁין דַּף נ"ד, וְיָהֵיב טַעֲמָא, דִּסְבִירָא לֵיהּ דְּמַתָּנוֹת שֶׁלֹּא הוּרְמוּ לָאו כְּמִי שֶׁהוּרְמוּ דַּמְיָן. וְהִקְשָׁה הַכֶּסֶף מִשְׁנֶה דַּהֲרֵי לְעֵיל מִשְׁנָה ו' פֶּרֶק ג' פָּסְקוּ דְּמַתָּנוֹת שֶׁלֹּא הוּרְמוּ כְּמִי שֶׁהוּרְמוּ דַּמְיָן. וְתֵרֵץ הָרִ"י קוֹרְקוּס, דְּדַוְקָא לְהַאי מִלְּתָא אָמְרוּ לָאו כְּמִי שֶׁהוּרְמוּ דַּמְיָן, דְּעַד כָּאן לֹא אָמַר רַבִּי מֵאִיר מַעֲשֵׂר שֵׁנִי מָמוֹן גָּבוֹהַּ אֶלָּא דַוְקָא כְּשֶׁהוּרַם וְנִקְרָא עָלָיו שֵׁם מַעֲשֵׂר, דְּהָא מִדִּכְתִיב לַה' הוּא יָלֵיף, וּקְרָא אַחַר שֶׁהוּרַם וְנִקְרָא מַעֲשֵׂר מַשְׁמַע: 

~ פרק ד - משנה ד

{ח} <B> מַעֲרִימִין עַל מַעֲשֵׂר שֵׁנִי.</B> וּבָזֶה יִפָּטֵר מִלְּהוֹסִיף חֹמֶשׁ. וּבַיְרוּשַׁלְמִי, לָמָּה מַעֲרִימִין עָלָיו, מִפְּנֵי שֶׁכָּתוּב בּוֹ בְּרָכָה: {ט} <B> וּבְאִשְׁתּוֹ. </B>אִיכָּא פְּלֻגְתָּא בְּקִדּוּשִׁין דַּף כ"ד. הָרמ"ז: 

~ פרק ד - משנה ה

{י} דְּאִלּוּ הָיָה לוֹ מָעוֹת עָדִיף טְפֵי, דַּהֲוָה לֵיהּ נָכְרִי אֵצֶל הַפֵּרוֹת.</B> וְאַגַּב סוּדָר לֹא יוּכַל לְהַקְנוֹת לוֹ מְעוֹתָיו, דְּאֵין מַטְבֵּעַ נִקְנֶה בַּחֲלִיפִין. בָּבָא מְצִיעָא דַּף מ"ו. (וּמַיְרֵי דְלֵית קַרְקַע דְּלִקְנֵי לֵיהּ אַגַּבָּהּ. בֵּית דָּוִד): {יא} <B> לַחֲבֵרוֹ.</B> שֶׁהוּא אוֹהֲבוֹ וְיוֹדֵעַ בּוֹ שֶׁאֵינוֹ עוֹשֶׂה אֶלָּא לְהִפָּטֵר מִן הַחֹמֶשׁ. רַשִׁ"י: {יב} <B> שֶׁבַּבָּיִת.</B> שֶׁאֵין צָרִיךְ שֶׁיִּהְיוּ הַמָּעוֹת וְהַפֵּרוֹת בְּמָקוֹם אֶחָד, כְּדִתְנַן בְּמִשְׁנָה ד' פֶּרֶק ג': 

~ פרק ד - משנה ו

{יג} וְזֶה לְשׁוֹן הָרַאֲבַ"ד, שֶׁכָּל הַמִּשְׁנָה הוֹלֶכֶת עַל מִדַּת הַדִּין, שֶׁהַמַּעֲשֵׂר אֵינוֹ מִתְחַלֵּל אֶלָּא בִשְׁעַת מַתַּן מָעוֹת, מִיהוּ הַמּוֹכֵר וְהַלּוֹקֵחַ נִדּוֹנִין כִּשְׁעַת מְשִׁיכָה. וְעַיֵּן בַּאֲרִיכוּת בְּתוֹסְפוֹת יוֹם טוֹב: {יד} וְזֶה לְשׁוֹן הַיְרוּשַׁלְמִי, שֶׁמִּשָּׁעָה הָרִאשׁוֹנָה מַעֲשֵׂר שֵׁנִי חַיָּב, אִלּוּ חַיָּב הָיָה לוֹ וְנָתַן לוֹ מַעֲשֵׂר יָאוּת. וְנִרְאֶה לִי דְּהָכִי פֵרוּשׁוֹ, דְּמֵהַשְׁתָּא אִגַּלַאי לְמַפְרֵעַ שֶׁמִּשָּׁעָה רִאשׁוֹנָה לֹא הָיָה חַיָּב אֶלָּא מַעֲשֵׂר שֵׁנִי, לְפִי שֶׁלֹּא נִתְחַלֵּל מַעֲשֵׂר בִּמְשִׁיכָה עַד שֶׁיִּתֵּן דָּמִים. וְאִלּוּ הָיָה חַיָּב לוֹ מַעֲשֵׂר וְנָתַן לוֹ, יָפֶה הָיָה עוֹשֶׂה. תּוֹסְפוֹת יוֹם טוֹב. וְכָתַב הָרַ"שׁ וְהַאי שֶׁלּוֹ אֵינוֹ כְשֶׁלּוֹ דְרֵישָׁא, אֶלָּא כְּלוֹמַר, מִלְּבַד סֶלַע שֶׁל חֻלִּין שֶׁנּוֹתֵן לַמּוֹכֵר נוֹתֵן לוֹ סֶלַע עֲדַיִן שֶׁל מַעֲשֵׂר שֵׁנִי שֶׁלּוֹ. וְתַרְוַיְהוּ אַנּוֹתֵן לוֹ קָאֵי: 

~ פרק ד - משנה ז

{טו} וְכָתַב הָרַ"שׁ, וּכְהַאי גַוְנָא יֵשׁ לוֹמַר בְּפִדְיוֹן מַעֲשֵׂר שֵׁנִי.</B> וְהַתּוֹסְפוֹת יוֹם טוֹב מַרְאֶה פָנִים לְחַלֵּק, דְּדַוְקָא בְּגֵרוּשִׁין וְקִדּוּשִׁין צָרִיךְ עֲסוּקִים כוּ' מִשּׁוּם דְּבָעִינַן דַּעַת הָאִשָּׁה בְּקִדּוּשִׁין, וְאַף בְּגֵרוּשִׁין לְדַעַת הָרַ"מ רַבָּנָן הֶחְמִירוּ שֶׁצָּרִיךְ שֶׁיְּדַבֵּר עִמָּהּ כוּ', אֲבָל בְּפִדְיוֹן שֶׁאֵין כָּאן דַּעַת אַחֶרֶת אֶלָּא שֶׁל הַפּוֹדֶה בִּלְבָד אֵין צָרִיךְ כְּלָל שֶׁיְּדַבֵּר וַאֲפִלּוּ בִשְׁתִיקָה דַּיּוֹ. וְעַיֵּן שָׁם: 

~ פרק ד - משנה ח

{טז} <B> עוֹד אִסָּר.</B> וְאַף עַל גַּב דִּכְשֶׁאָכַל עָלָיו לֹא אָכַל אֶלָּא שָׁוֶה חֲצִי אִסָּר, וְעַכְשָׁיו שֶׁשָּׁוֶה שְׁנֵי אִסָּרִים נִמְצָא שֶׁיֵּשׁ בּוֹ אִסָּר וָחֵצִי שֶׁעֲדַיִן לֹא אָכַל עָלָיו, הָא מִלְּתָא לֵיתָא, שֶׁמַּה שֶּׁנִּשְׁאַר וְהוּא הַחֵצִי, הוּא שֶׁרַשַּׁאי לֶאֱכֹל כְּפִי שָׁוְיוֹ עַכְשָׁיו, אֲבָל מַה שֶּׁאָכַל עָלָיו וְהוּא הַחֵצִי כְּבָר נִתְחַלֵּל וְנִתְפַּס לַמַּעֲשֵׂר, וּמַה שֶּׁשָּׁוֶה עַכְשָׁיו אוֹתוֹ הַחֵצִי הַשֵּׁנִי לְבַדּוֹ מִן הַחֻלִּין הוּא. תּוֹסְפוֹת יוֹם טוֹב: {יז} בִּירוּשָׁלַיִם אַיְרֵי.</B> וְרֵישָׁא בְּחוּץ לִירוּשָׁלַיִם, וְהוּא הַדִּין בִּירוּשָׁלַיִם, עַיֵּן לְעֵיל (מִשְׁנָה ב) וּפֶרֶק ג' מִשְׁנָה ד'. בֵּית דָּוִד: {יח} <B> וְאֶחָד מִמֵּאָה.</B> וְלֹא פֵרְשׁוּ טַעַם לָזֶה. וְאוּלַי דִּכְעֵין תְּרוּמָה נָגְעוּ בוֹ, הוֹאִיל וְאִקְרֵי קֹדֶשׁ כְּמוֹ תְרוּמָה, וּכְמוֹ דְּבִתְּרוּמָה כְּשֶׁנָּפַל לְמֵאָה בָּטֵל בְּמִעוּטוֹ כְּשֶׁאֵין כָּאן גֶּזֶל הַשֵּׁבֶט, הָכִי נַמִּי גַּבֵּי מַעֲשֵׂר שֵׁנִי דְּלֹא שַׁיָּךְ בּוֹ גָּזֵל אָמְרוּ בוֹ דְּכָל אֶחָד מִמֵּאָה שֶׁלֹּא אָכַל נִתְבַּטֵּל. וְאַף עַל גַּב דְּבִתְרוּמָה בָּעִינַן מֵאָה וְאֶחָד, הֵקֵלּוּ בַּמַּעֲשֵׂר וְאָמְרוּ מִסְפָּר שָׁלֵם. תּוֹסְפוֹת יוֹם טוֹב: 

~ פרק ד - משנה ט

{יט} שֶׁאִלּוּ הָיָה מַעֲשֵׂר הָיָה נוֹתֵן בָּהֶם סִימָן.</B> תּוֹסְפוֹת יוֹם טוֹב בְּשֵׁם הַפֵּרוּשׁ: {כ} <B> הֲרֵי זֶה מַעֲשֵׂר.</B> וְלֹא נֹאמַר שֶׁמָּא הֵם חֻלִּין וְזֶה הַחֶרֶס הוּא מִכְּלִי שֶׁהָיָה בוֹ מַעֲשֵׂר נָתוּן בְּתוֹכוֹ וְכָתְבוּ עָלָיו מַעֲשֵׂר. הָרַ"מ: 

~ פרק ד - משנה י

{כא} כְּדִכְתִיב עַל קֻרְבַּן הָעֵצִים (נְחֶמְיָה י): 

~ פרק ד - משנה יא

{כב} <b>תַּחַת תְּרוּמָה.</b></B> מַה דְּסִיֵּם מְפָרֵשׁ, וְהוּא הַדִּין לְאֵינָךְ: {כג} <B> שְׁמוֹת בְּנֵי אָדָם הֵם.</B> כְּמוֹ, תּוּבַל קַיִן, תֶּרַח, רַבִּי תַנְחוּם. וּלְדִבְרֵיהֶם דְּרַבָּנָן קָאָמַר לְהוּ, דִּלְדִידֵיהּ אֲפִלּוּ כָּתוּב בּוֹ קָרְבַּן, תְּרוּמָה, כָּל הַתֵּבָה שְׁלֵמָה, פָּלֵיג בְּסֵיפָא. הָרַ"שׁ: 

^ פרק ה

~ פרק ה - משנה א

{א} <B> וְשֶׁל עָרְלָה.</B> אַף עַל פִּי שֶׁהָעָרְלָה קוֹדֵם בַּזְּמַן לָרְבָעִי, הוֹאִיל וְלֹא נִשְׁנָה כָּאן אֶלָּא אַגַּב רְבָעִי, דְּאִקְרֵי קֹדֶשׁ כְּמוֹ מַעֲשֵׂר שֵׁנִי, לֹא רָאָה לְהַקְדִּימוֹ. תּוֹסְפוֹת יוֹם טוֹב: {ב} כְּלוֹמַר, כְּדֵי זְרִיעָה.</B> וּבָזֶה לֹא תִקְשֵׁי אַמַּתְנִיתִין דְּסוֹף פֶּרֶק כִּסּוּי הַדָּם דְּמַשְׁמַע דְּחַרְסִית מְגַדֵּל צְמָחִים. וְעַיֵּן תּוֹסְפוֹת יוֹם טוֹב: {ג} כָּךְ כָּתְבוּ הַתּוֹסָפוֹת, דְּאִי לֹא תֵימָא הָכִי, לֹא הֲוֵי תַקָּנָה לְהַנֶּאֱכַל בֵּין לְקִיטָה לַאֲמִירָה. הָרַ"שׁ. וּמַה שֶּׁלֹּא הָיוּ מְחַלְּלִים כָּל הַכֶּרֶם בְּפַעַם אַחַת, שֶׁפְּעָמִים הָיוּ רוֹצִים לְהוֹלִיךְ מוֹתַר הַפֵּרוֹת לֶאֱכֹל בִּירוּשָׁלַיִם. תּוֹסְפוֹת יוֹם טוֹב בְּשֵׁם הַפֵּרוּשׁ. וְלֹא שַׁיָּךְ דִּין בְּרֵרָה בְּעִנְיָן זֶה, הוֹאִיל וְאֵינוֹ חָל הַחִלּוּל עַד שֶׁיִּתְלַקֵּט. הָרַ"שׁ: {ד} לְפִי שֶׁסּוֹבֵר דְּכֶרֶם לָאו דַּוְקָא, אֶלָּא הוּא הַדִּין כָּל נֶטַע.</B> וּכְדִתְנַן בְּמִשְׁנָה ד'. וּבִבְרָכוֹת דַּף ל"ה, אִית תָּנֵי כֶּרֶם וְאִית תָּנֵי נֶטַע. וְעַיֵּן בְּתוֹסְפוֹת יוֹם טוֹב: 

~ פרק ה - משנה ב

{ה} וְצָרִיךְ הָיָה לִתְנַאי בַדָּבָר, וְלֹא סַגִּי בְּבִטּוּל סִבַּת הָאִסּוּר, וְנִרְאֶה לִי טַעֲמָא מִדְּמָסְקִינַן בְּפֶרֶק קַמָּא דְבֵיצָה דַּף ה: דְּכָל דָּבָר שֶׁבְּמִנְיָן (מִנְיָן שֶׁנִּמְנוּ חֲכָמִים לֶאֱסֹר) צָרִיךְ מִנְיָן אַחֵר לְהַתִּירוֹ, וּפֵרֵשׁ רַשִׁ"י, אֲפִלּוּ אֵרַע דָּבָר שֶׁאַתָּה יָכוֹל לְהוֹרוֹת בּוֹ הֶתֵּר וְכוּ'. וּתְנַן בְּפֶרֶק קַמָּא דְעֵדֻיּוֹת, אֵין בֵּית דִּין יָכוֹל לְבַטֵּל דִּבְרֵי בֵית דִּין חֲבֵרוֹ אֶלָּא אִם כֵּן הָיָה גָדוֹל מִמֶּנּוּ בְּחָכְמָה וּבְמִנְיָן, לְפִיכָךְ הַמְתַקְּנִים עַצְמָן הִטִּילוּ תְּנַאי בַדָּבָר, לְהַחֲזִיר לִכְמוֹת שֶׁהָיָה לִכְשֶׁיִּתְבַּטֵּל הַטַּעַם, דְּהַשְׁתָּא הַמְתַקְּנִים עַצְמָם הֵם הַמְבַטְּלִים הַתַּקָּנָה בְּהִתְבַּטֵּל הַטַּעַם. תּוֹסְפוֹת יוֹם טוֹב וְעַיֵּן שָׁם: {ו} כְּלוֹמַר, וּלְהָכִי תְּנַן בִּסְתָם שְׁלֹשָׁה, דְּמַשְׁמַע דִּלְעוֹלָם בָּעִינַן שְׁלֹשָׁה, וּלְעֵיל בְּפֶרֶק ד' גַּבֵּי מַעֲשֵׂר שֵׁנִי מְחַלְקִינַן בֵּין דָּמָיו יְדוּעִים לְשֶׁאֵין דָּמָיו יְדוּעִים. אֶלָּא דְהָכָא אֵין לְחַלֵּק מִשּׁוּם דִּלְעוֹלָם אֵין דָּמָיו יְדוּעִים, דְּמַצְרִיךְ לִפְחֹת הַיְצִיאָה. הָרַ"שׁ: 

~ פרק ה - משנה ד

{ז} וְנִרְאֶה לִי דְּטַעֲמָא דְמִלְּתָא, מִשּׁוּם דְּאֵין הַכֹּל בְּקִיאִין בְּדִינֵי שְׁבִיעִית, וּכְשֶׁיֹּאמַר הֵא לָךְ אִסָּר וּלְקֹט לִי בּוֹ, הַדָּמִים נִתְפָּסִים בִּקְדֻשַּׁת שְׁבִיעִית, אֶלָּא צָרִיךְ שֶׁיֹּאמַר לְקֹט לִי, כְּדִתְנַן בְּפֶרֶק ח' דִּשְׁבִיעִית. וְהִלְכָּךְ נִמְנָעִים בְּנֵי אָדָם מִלִּלְקֹט בְּשָׂכָר. תּוֹסְפוֹת יוֹם טוֹב: 

~ פרק ה - משנה ה

{ח} כֵּן הוּא בִגְמָרָא קִדּוּשִׁין דַּף נ"ד, וּמַשְׁמַע דְּדַוְקָא סְמָדַר, אֲבָל בֹּסֶר לֹא, הוֹאִיל דִּלְעִנְיַן עָרְלָה הֲוֵי פְּרִי לִרְבָעִי נַמִּי הֲוֵי פְרִי, וְאַף עַל גַּב דְּאִתְקַשׁ לְמַעֲשֵׂר שֵׁנִי וּלְעִנְיַן מַעַשְׂרוֹת בֹּסֶר לֹא הִגִּיעַ לְעוֹנַת הַמַּעַשְׂרוֹת, יֵשׁ לוֹמַר דִּלְחֻמְרָא דִּינוֹ כְעָרְלָה, דְּמֵעָרְלָה הוּא בָא, כְּמוֹ שֶׁנְּבָאֵר בְּמִשְׁנָה ח' פֶּרֶק קַמָּא דְעָרְלָה. תּוֹסְפוֹת יוֹם טוֹב וְעַיֵּן שָׁם:

~ פרק ה - משנה ו

{ט} <B> הָרִאשׁוֹן.</B> וְהָרַ"מ כָּתַב הָאַחֲרוֹן. וְעַיֵּן בְּכֶסֶף מִשְׁנֶה רְאָיָה לְגִרְסָתוֹ מֵהַיְרוּשַׁלְמִי. וְעַיֵּן בְּתוֹסְפוֹת יוֹם טוֹב:  {י} כְּלוֹמַר שֶׁכְּשֶׁיָּבֹא פֶּסַח כְּבָר נִגְמָרִים לִהְיוֹת כָּל הַפֵּרוֹת נִלְקָטִים, וְאֵין הָכִי נַמִּי דְּקֹדֶם לָכֵן נִגְמָרִים דְּהַיְנוּ מֵחֲנֻכָּה, כִּדְאִיתָא בְּמִשְׁנָה ו' פֶּרֶק קַמָּא דְבִכּוּרִים. אֶלָּא שֶׁצָּרִיךְ שֶׁיִּהְיֶה בַּמּוֹעֵד [בָּרֶגֶל], וּבַמּוֹעֵד הַקּוֹדֵם לַחֲנֻכָּה עֲדַיִן אֵין כָּל הַפֵּרוֹת נִלְקָטִים, אֲבָל הַמּוֹעֵד שֶׁאַחֲרָיו שֶׁהוּא פֶּסַח כְּבָר נִגְמָרִים כֻּלָּם. תּוֹסְפוֹת יוֹם טוֹב: {יא} וְצָרִיךְ עִיּוּן, מַה עִנְיַן שְׁבִיעִית לְכָאן.</B> וְהָרַ"מ בְּחִבּוּרוֹ כָּתַב, תַּבְשִׁיל שֶׁל מַעֲשֵׂר שֵׁנִי וְנֶטַע רְבָעִי:

~ פרק ה - משנה ז

{יב} וְנִרְאֶה לִי לְפָרֵשׁ דְּרוֹצֶה לוֹמַר, הוֹאִיל וְאֵין בֵּית הַמִּקְדָּשׁ, אֵין לְךָ רִחוּק גָּדוֹל מִזֶּה, הִלְכָּךְ מְחַלְּלָן עַל הַכֶּסֶף, וּכְאִלּוּ וְצַרְתָּ הַכֶּסֶף אֵינוֹ רְשׁוּת אֶלָּא חוֹבָה, דְּכֵיוָן שֶׁרִחוּק מָקוֹם כָּזֶה שֶׁאֵין בֵּית הַמִּקְדָּשׁ אִי אֶפְשָׁר לְהַעֲלוֹתָם, אֶלָּא וְצַרְתָּ, צָרִיךְ לְחַלְּלָן. אַף עַל גַּב דְּפַשְׁטֵיהּ דִּקְרָא בִּזְמַן שֶׁבֵּית הַמִּקְדָּשׁ קַיָּם וְאֵינוֹ אֶלָּא רְשׁוּת. תּוֹסְפוֹת יוֹם טוֹב:

~ פרק ה - משנה ט

{יג} וְלָאו דַּוְקָא נָקַט, דַּאֲפִלּוּ קֹדֶם שֶׁנִּתְקְנוּ נַמִּי, כְּדִלְעֵיל, שֶׁכָּל הַפֵּרוֹת שֶׁלֹּא הִגִּיעוּ לְעוֹנַת הַמַּעַשְׂרוֹת פְּטוּרִים, הָא שֶׁהִגִּיעוּ לְעוֹנַת הַמַּעַשְׂרוֹת חַיָּבִים, וְאַף עַל פִּי שֶׁעֲדַיִן לֹא הֻפְרְשׁוּ:  {יד} וְלֹא הֲוֵי כִּקְרִיאַת שֵׁם דִּבְמַסֶּכֶת דְּמַאי שֶׁהוּא לִקְבֹּעַ מָקוֹם בִּצְפוֹנוֹ אוֹ בִדְרוֹמוֹ וְשֶׁיַּזְכִּיר הַסְּכוּם מֵאָה חֻלִּין וְכוּ', אֶלָּא הָכָא אֵינוֹ חַיָּב אֶלָּא לְבָרֵר לָהֶם בְּעָלִים לְמִי יִתְּנוּם. תּוֹסָפוֹת בְּקִדּוּשִׁין דַּף כ"ו: {טו} וְאִם תֹּאמַר, הָא קְנָסָם עֶזְרָא כְּמוֹ שֶׁכָּתַב הָרַ"ב בְּמִשְׁנָה ט"ו.</B> וְיֵשׁ לוֹמַר כְּרַבִּי עֲקִיבָא דְּאָמַר קֹדֶם קְנָס דַּוְקָא לַלֵּוִי, וְאַחַר קְנָסָא לַכֹּהֵן וְלַלֵּוִי. תּוֹסָפוֹת בָּבָא מְצִיעָא דַּף י"א: {טז} בָּבָא מְצִיעָא דַּף י"א.</B> וּפָרֵיךְ, וְכִי לֹא הָיָה לָהֶם סוּדָר לִקְנוֹת מִמֶּנּוּ הַמַּעֲשֵׂר בַּחֲלִיפִין. וּמְשָׁנֵי, מַתְּנוֹת כְּהֻנָּה נְתִינָה כְּתִיבָא בְהוּ, חֲלִיפִין דֶּרֶךְ מִקָּח וּמִמְכָּר הוּא, מִטַּלְטְלֵי אַגַּב קַרְקַע נְתִינָה אַלִּימְתָא הִיא: {יז} <B> שָׂכָר.</B> כָּתְבוּ הַתּוֹסָפוֹת, דְּאִלּוּ חֲלִיפִין, אֵין שְׂכִירוּת נִקְנֶה בַחֲלִיפִין. וְהָרֹא"שׁ כָּתַב, דְּכֵיוָן שֶׁעַל יְדֵי חֲלִיפִין לֹא הָיָה יָכוֹל לְהַקְנוֹת כְּדִמְפָרֵשׁ בַּגְּמָרָא, אֶלָּא הָיָה צָרִיךְ לְהַקְנוֹת לָהֶן אַגַּב קַרְקַע, יוֹתֵר קַל לִתֵּן פְּרוּטָה לְשָׂכָר, מִקִּנְיַן חֲלִיפִין:

~ פרק ה - משנה י

{יח} <B>הָאַחֲרוֹן.</B> מִשּׁוּם דְּאֵין זְמַן מְאֻחָר בְּיוֹם טוֹב אֶלָּא מִנְחָה הָאַחֲרוֹן, וְאִחֲרוּהוּ לַוִּדּוּי כָּל עוֹד שֶׁיְּכוֹלִים לְאַחֲרוֹ:  {יט} <B> מִתְוַדִּין.</B> הַוִּדּוּי עַל שֶׁבַּחֲטָאֵינוּ וּבַעֲוֹנוֹת אֲבוֹתֵינוּ הֻצְרַכְנוּ לְבַעֵר הַקֹּדֶשׁ מִן הַבַּיִת לְבִלְתִּי תֵּת אוֹתָם לַבְּכוֹרוֹת שֶׁהָיוּ רְאוּיִם לִתְרוּמָה וּמַעַשְׂרוֹת, כְּאָמְרוֹ [יְחֶזְקֵאל כ] וָאֲטַמֵּא אוֹתָם בְּמַתְּנוֹתָם בְּהַעֲבִיר כָּל פֶּטֶר רָחַם. וְיֹאמַר וְגַם נְתַתִּיו כְּמוֹ וְאַף עַל פִּי שֶׁנְּתַתִּיו לַלֵּוִי וְזוּלָתוֹ, כְּמִצְוֹתֶיךָ, אַף עַל פִּי כֵן אֲנִי מִתְפַּלֵּל הַשְׁקִיפָה לְטוֹבָה בִּמְקוֹם הַהַשְׁקָפָה לְרָעָה הָרָאוּי לַעֲוֹנִי. הָרַב עוֹבַדְיָה סְפוֹרְנוֹ:

~ פרק ה - משנה יב

{כ} <B> בְאֹנִי.</B> הָאוֹנֵן נִקְרָא הָאָדָם שֶׁיָּמוּת לוֹ אֶחָד מִן הַקְּרוֹבִים שֶׁהוּא חַיָּב לְהִתְאַבֵּל עֲלֵיהֶם. הָרַ"מ: {כא} <B> שָׂמַחְתִּי וְשִׂמַּחְתִּי בוֹ.</B> שֶׁנֶּאֱמַר וְשָׂמַחְתָּ בְכָל הַטּוֹב. הָרַ"מ. בֵּית דָּוִד:

~ פרק ה - משנה יג

{כב} <B> כְּדֵי שֶׁתִּתֵּן.</B> אֲפִלּוּ בְמָקוֹם שֶׁאֵינוֹ זָבַת חָלָב וּדְבַשׁ. תּוֹסְפוֹת יוֹם טוֹב בְּשֵׁם הַפֵּרוּשׁ. וְכָתַב הָרַ"מ, שֶׁתִּתֵּן טַעַם בַּפֵּרוֹת, עִנְיָנוֹ שֶׁיִּהְיוּ שְׁמֵנוֹת וְטוֹבוֹת הַטַּעַם. וְזֶה הַדְּרָשׁ שֶׁהוּא דוֹרֵשׁ בְּכָאן זוֹ הַפָּרָשָׁה מִלָּה בְמִלָּה, אֵין רְצוֹנוֹ שֶׁיֹּאמַר אָדָם זֶה בִּשְׁעַת הַוִּדּוּי, אֲבָל יוֹדִיעֵנוּ בְּכָאן עַל דֶּרֶךְ הַפֵּרוּשׁ עִנְיָנֵי זֹאת הַפָּרָשָׁה אֲבָל בִּשְׁעַת הַקְּרִיאָה אֵינוֹ קוֹרֵא אֶלָּא הַפָּרָשָׁה בִלְשׁוֹנָהּ כְּמוֹ שֶׁנִּתְּנָה בַתּוֹרָה, וְזֶה מְבֹאָר מְאֹד: 

~ פרק ה - משנה יד

{כג} <B> יִשְׂרָאֵל.</B> דְּאִלּוּ כֹּהֲנִים וּלְוִיִּים, פְּלִיגֵי בְהוּ רַבִּי מֵאִיר וְרַבִּי יוֹסֵי בְּסֵיפָא: 

~ פרק ה - משנה טו

{כד} גְּמָרָא סוֹטָה דַּף מ"ו, וּמְסַיְּמִין בָּהּ, וַהֲלֹא כְּבָר נֶאֱמַר [תְּהִלִּים קכא] הִנֵּה לֹא יָנוּם וְלֹא יִישָׁן שׁוֹמֵר יִשְׂרָאֵל. אֶלָּא כָּל זְמַן שֶׁיִּשְׂרָאֵל שְׁרוּיִים בְּצַעַר וְנָכְרִים בְּשַׁלְוָה, לְכָךְ נֶאֱמַר [תְּהִלִּים מד] עוּרָה לָמָּה תִישַׁן ה'. וְכָתַב הָרַ"מ, וְהֵם הָיוּ אוֹמְרִים זֶה הַפָּסוּק כְּאִלּוּ הָיוּ מְדַבְּרִים עִם הַשֵּׁם יִתְבָּרַךְ וְהָיוּ צוֹעֲקִים אֵלָיו בְּזֶה הַפָּסוּק, וְזֶה מַה שֶּׁאֵינוֹ רָאוּי לַעֲשוֹת וְלוֹמַר כְּלַפֵּי הַשֵּׁם יִתְבָּרַךְ:  <b>היה פטיש מכה בירושלים </b>כלומר, בחולו של מועד. הר''מ:

