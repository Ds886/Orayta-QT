&ForcedBookName=עיקר תוי''ט&UniqueId=918&ForcedBookName=עיקר תוי''ט&TextSource=ר' פנחס ראובן שליט''א&GroupId=mishna_peaa&CosmeticsType==911&LastLevelIndex=2&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MZ_PEAA Layer 3 - 21 pages

// כו. כו: כז. כז: כח. כח: כט. כט: ל. ל: לא. לא: לב. לב: לג. לג: לד. לד: לה. לה: לו.
//

$ משנה - פאה - עיקר תוי''ט

^ פרק א

~ פרק א - משנה א

{א} <b>אֵלּוּ דְבָרִים.</b> הָא דְלֹא תְנַן תְּרוּמָה עִמָּהֶן כֵּיוָן דְּאִיכָּא תְּרוּמַת מַעֲשֵׂר שֶׁיֵּשׁ לָהּ שִׁעוּר לֹא נָקַט אַף סְתָם תְּרוּמָה. יְרוּשַׁלְמִי. וְעוֹד יֵשׁ לוֹמַר שֶׁהִיא חֲלוּקָה מִן הַשְּׁאָר כְּדִמְפָרֵשׁ אַחַר כָּךְ בְּפֵאָה בִּקֵּשׁ לַעֲשׂוֹת כָּל שָׂדֵהוּ פֵּאָה עוֹשֶׂה, בִּקֵּשׁ לַעֲשׂוֹת כָּל כִּרְיוֹ תְּרוּמָה אֵינוֹ עוֹשֶׂה. (וְעוֹד יֵשׁ לוֹמַר דְּלֹא תָנֵי רַק מַה שֶּׁיֵּשׁ בְּהוֹסָפָתָן מִצְוָה כְּדִמְשָׁנֵי בַּיְרוּשַׁלְמִי אַאֵינָךְ שֶׁלֹּא נִשְׁנוּ עַיֵּן שָׁם, וּתְרוּמָה גְדוֹלָה אַדְּרַבָּא מַאֲכִיל טֶבֶל לַכֹּהֵן שֶׁמּוֹסִיף אַחַר שֶׁנָּתַן כַּשִּׁעוּר. הָרַ"שׁ. וְצָרִיךְ עִיּוּן הָא פֵּאָה נַמִּי דִּכְוָתָהּ, עַיֵּן לְהַלָּן מִשְׁנָה ג' וְצָרִיךְ עִיּוּן). תּוֹסְפוֹת יוֹם טוֹב: {ב} <B> הַפֵּאָה.</B> וְעוֹשֶׂה מִצְוָה בְּהוֹסָפָתוֹ. מִיהוּ הֵיכָא דְנָתַן פֵּאָה כְּדִינוֹ בְּסוֹף שָׂדֵהוּ חַיָּב בְּמַעַשְׂרוֹת מַה שֶּׁהוֹסִיף: {ג} וְאַף מִדְּרַבָּנָן אֵין לָהֶן שִׁעוּר: {ד} תַּקָּנַת אוּשָׁא הוּא, בְּמַסֶּכֶת כְּתֻבּוֹת דַּף נ'. וְהַשְׁתָּא מִדְּאוֹרַיְתָא אֵין שִׁעוּר לִגְמִילוּת חֲסָדִים בְּמָמוֹנוֹ: {ה} <B> שֶׁאָדָם אוֹכֵל.</B> כָּתַב הָרַ"מ כִּי הַמִּצְוֹת כֻּלָּם נֶחֱלָקִים בִּתְחִלָּה עַל שְׁנֵי חֲלָקִים. הָאֶחָד, בְּמַה שֶּׁיֵּשׁ בֵּינוֹ וּבֵין הַקָּדוֹשׁ בָּרוּךְ הוּא כְּגוֹן צִיצִית וּתְפִילִין כוּ'. וְהַשֵּׁנִי, מִצְוֹת הַתְּלוּיוֹת בְּתוֹעֶלֶת בְּנֵי אָדָם קְצָתָם עִם קְצָתָם כְּגוֹן הָאַזְהָרָה עַל הַגְּנֵבָה וּכְגוֹן הַצִּוּוּי בְּאַהֲבַת אִישׁ אֶת רֵעֵהוּ. וּכְשֶׁיַּעֲשֶׂה הַמִּצְוֹת שֶׁבַּחֵלֶק הָרִאשׁוֹן יִגְמְלֵהוּ הַקָּדוֹשׁ בָּרוּךְ הוּא עֲלֵיהֶם לָעוֹלָם הַבָּא. וּכְשֶׁיַּעֲשֶׂה הַמִּצְוֹת שֶׁבַּחֵלֶק הַשֵּׁנִי תֵּחָשֵׁב לוֹ לִצְדָקָה לָעוֹלָם הַבָּא וְיִמְצָא טוֹבָה בָּעוֹלָם הַזֶּה בַּעֲבוּר שֶׁנָּהַג מִנְהַג הַטּוֹב בֵּין בְּנֵי אָדָם כוּ', וְכָל הַמִּצְוֹת שֶׁבֵּין אָדָם לַחֲבֵרוֹ נִכְנָסוֹת בִּגְמִילוּת חֲסָדִים: {ו} <B> וְהַקֶּרֶן.</B> וְהֵשִׁיב אֶת אֲשָׁמוֹ בְרֹאשׁוֹ תַּרְגּוּם יְרוּשַׁלְמִי אָשָׁם קֶרֶן. עָרוּךְ. וְהָרַמְבַּ"ן כָּתַב שֶׁבַּעֲבוּר שֶׁהַכֹּחַ בַּקַּרְנַיִם יִקָּרֵא גוּף הַדָּבָר קַרְנוֹ: {ז} <B> כִּבּוּד אָב וָאֵם.</B> כְּתִיב לְמַעַן יַאֲרִיכוּן יָמֶיךָ וּלְמַעַן יִיטַב לָךְ, חַד בָּעוֹלָם הַזֶּה וְחַד בָּעוֹלָם הַבָּא. בִּגְמִילוּת חֲסָדִים כְּתִיב רוֹדֵף צְדָקָה וָחֶסֶד יִמְצָא חַיִּים צְדָקָה וְכָבוֹד. בַּהֲבָאַת שָׁלוֹם כְּתִיב בַּקֵּשׁ שָׁלוֹם וְרָדְפֵהוּ כוּ' אַתְיָא רְדִיפָה מִגְּמִילוּת חֲסָדִים. בְּתַלְמוּד תּוֹרָה כְּתִיב כִּי הוּא חַיֶּיךָ וְאֹרֶךְ יָמֶיךָ: {ח} <B> וְתַלְמוּד תּוֹרָה כוּ'.</B> כִּי בְּתַלְמוּד תּוֹרָה יִזְכֶּה הָאָדָם בְּכָל זֶה, שֶׁהַתַּלְמוּד מֵבִיא לִידֵי מַעֲשֶׂה. הָרַ"מ: 

~ פרק א - משנה ב

{ט} וּתְמֵהַנִי לָמָּה יוֹסִיף שֶׁהֲרֵי הַפֵּאָה נַמִּי גְּדוֹלָה כְּשֶׁהִיא שִׁשִּׁים מֵהַשָּׂדֶה הַגְּדוֹלָה וַהֲרֵי הָעֲנִיִּים מֻעָטִים. וְהָרַ"שׁ לֹא כָּתַב דְּמוֹסִיף אֶלָּא שֶׁלֹּא יִפְחוֹת מִשִּׁשִּׁים אַף שֶׁהָעֲנִיִּים מֻעָטִים: 

~ פרק א - משנה ג

{י} <B> נוֹתְנִין כוּ'.</B> וְלֹא אָמְרִינַן דִּפְאַת שָׂדְךָ מַשְׁמַע דַּוְקָא בַּסּוֹף כִּדְמַשְׁמַע לְשׁוֹן פֵּאָה, וְאִם נָתַן מִתְּחִלָּה וּמֵאֶמְצַע לֹא תִקְדַּשׁ בְּדִין פֵּאָה וּלְחַיֵּב בְּמַעֲשֵׂר. הָרַ"שׁ: {יא} וְהַתּוֹסְפוֹת יוֹם טוֹב הִקְשָׁה עַל זֶה, וּמְחֻוָּר פֵּרוּשׁ הָרַ"שׁ אִם שִׁיֵּר קֶלַח אֶחָד כוּ', כְּשֶׁנָּתַן שִׁעוּר פֵּאָה וּמְבַקֵּשׁ לְהוֹסִיף אַיְרֵי דְּיָכוֹל לְהוֹסִיף עַל הַמְחֻבָּר וְיֵשׁ לוֹ תּוֹרַת פֵּאָה לִפְטֹר מִן הַמַּעֲשֵׂר, וְאִם לָאו, כְּלוֹמַר שֶׁכְּבָר תְּלָשׁוֹ, אֵינוֹ נוֹתֵן אֶלָּא מִשּׁוּם הֶפְקֵר, דְּכָל מַה שֶּׁמּוֹסִיף מִן הַתָּלוּשׁ אֵין לוֹ תּוֹרַת פֵּאָה וְאֵינוֹ נִפְטָר מִן הַמַּעֲשֵׂר עַד שֶׁיַּפְקִיר. וְעַיֵּן עוֹד: {יב} וְנַפְקָא מִנַּהּ דְהֶפְקֵר בֵּין לַעֲנִיִּים בֵּין לַעֲשִׁירִים, מַה שֶּׁאֵין כֵּן פֵּאָה דְּלַעֲנִיִּים כוּ'. אֲבָל לְעִנְיַן מַעֲשֵׂר פֵּאָה נַמִּי פָּטוּר כְּדִתְנַן בְּסוֹף פִּרְקִין. תּוֹסְפוֹת יוֹם טוֹב: 

~ פרק א - משנה ד

{יג} וְנָקַט סְפִיחֵי וְלֹא סִטִּיס עַצְמוֹ דִּפְשִׁיטָא דְּלֹא חָזֵי כְּלָל. הָרַ"שׁ. וְעַיֵּן תּוֹסְפוֹת יוֹם טוֹב: {יד} פֵּרוּשׁ בְּאִילָן אֶחָד בְּעַצְמוֹ, וְזֶה לְשׁוֹן הָרַ"מ, יֵשׁ בְּאִילָן זֶה מַה שֶּׁנִּגְמַר בּוֹ הַיּוֹם וְיֵשׁ בּוֹ מַה שֶּׁנִּגְמַר לְאַחַר כַּמָּה יָמִים: {טו} לְשׁוֹן הָרַ"שׁ, דִּסְתָם קָצִיר מִתְבַּשֵּׁל בְּיַחַד: {טז} רֹב יָרָק קָאָמַר, דְּיֵשׁ יָרָק חַיָּב בְּפֵאָה כְּגוֹן שׁוּמִים וּבְצָלִים כְּדִלְקַמָּן פֶּרֶק ג' מִשְׁנָה ג' הַנְהוּ מַכְנִיסָן לְקִיּוּם. הָרַ"שׁ: {יז} וּפֵרוּשׁוֹ דָּחוּק. וְהָרַ"שׁ כָּתַב עַל פִּי תּוֹרַת כֹּהֲנִים, וּסְתָם קָצִיר מַכְנִיסָן לְקִיּוּם, יָצְאוּ יְרָקוֹת שֶׁאַף עַל פִּי שֶׁלְּקִיטָתוֹ כְּאֶחָד אֵינוֹ מַכְנִיסוֹ לְקִיּוּם: {יח} <B> וְהַתְּבוּאָה.</B> בַּיְרוּשַׁלְמִי דָּרְשִׁינַן וּבְקֻצְרְכֶם אֵין לִי אֶלָּא תְּבוּאָה קִטְנִיּוֹת מִנַּיִן תַּלְמוּד לוֹמַר אַרְצְכֶם: {יט} וְדִבְרֵי תֵימַהּ הֵם דַּהֲרֵי וַדַּאי שֶׁנִּשְׁלְמוּ בָהֶם כוּ'. וּלְשׁוֹן הָרַ"מ בְּחִבּוּרוֹ כָּל הַדּוֹמֶה לְקָצִיר בְּחָמֵשׁ דְּרָכִים אֵלּוּ הוּא שֶׁחַיָּב בַּפֵּאָה כְּגוֹן הַתְּבוּאָה כוּ', וְאוּלַי מִשּׁוּם נִשְׁמָר כָּתַב כֵּן. תּוֹסְפוֹת יוֹם טוֹב: 

~ פרק א - משנה ה

{כ} אֲבָל בְּרֵישׁ דְּמַאי כָּתַב בִּשְׁמוֹ שֶׁהֵם אִילָנוֹת, וּלְכָךְ יֵשׁ לוֹמַר דְּהָכָא גַּם כֵּן אִילָן, וּבַיְרוּשַׁלְמִי אִילָנוֹת מִנַּיִן תַּלְמוּד לוֹמַר שָׂדְךָ. וְאִיכָּא דְיָלִיף מִכֶּרֶם וְזַיִת: 

~ פרק א - משנה ו

{כא} וּבְפֶרֶק ד' מִשְׁנָה ח' פֵּרֵשׁ כְּשֶׁהוּא מַשְׁוֶה פְּנֵי הַכְּרִי בְרַחַת. פֵּרוּשׁ מְרִיחָה מְרִיקָה, וְהוּשְׁאֲלָה זֹאת הַמִּלָּה בְּעִנְיַן הַשְׁלָמַת צָרְכֵי הַזֶּרַע עַד שֶׁלֹּא יִשָּׁאֵר בּוֹ אֶלָּא שֶׁיּוֹלִיכוֹ אֶל בֵּית הָאוֹצָר. הָרַ"מ. וְהוּא דּוֹמֶה כְּמוֹ הַמְמָרֵק לְכֵלִים רֵישׁ פֶּרֶק י' דְּמִקְוָאוֹת (וְעַיֵּן שָׁם בָּרַ"מ) (וְעַיֵּן יוֹמָא פֶּרֶק ג' מִשְׁנָה ד'), שֶׁעוֹשִׂין כְּשֶׁנִּשְׁלַם הַכְּלִי: {כב} נִרְאֶה לִי דְסָמַךְ אַמָּה שֶׁכָּתוּב גַּבֵּי פֵּאָה שֶׁצָּרִיךְ שֶׁיַּפְרִישׁ תְּרוּמָה וּמַעֲשֵׂר תְּחִלָּה וְאַחַר כָּךְ יִטֹּל הַפֵּאָה, הוֹרָה לָנוּ שֶׁהַמִּצְוָה הִיא שֶׁיַּפְרִישׁ כוּ', וְכִדְדָרְשִׁינַן מִשְׁנָה י"א פֶּרֶק ה' דְּמַעֲשֵׂר שֵׁנִי הָא אִם הִקְדִּים כוּ'. אִי נַמִּי פֶּן לֹא יַפְרִישׁוּ הָעֲנִיִּים וְהַמַּכְשֵׁלָה הַזֹּאת תַּחַת יָדוֹ יִהְיֶה. וְהָכִי נַמִּי בְּהֶפְקֵר דִּכְוָתָהּ בְּפֵאָה וְעַיֵּן מַה שֶׁכָּתוּב מִשְׁנָה ב' פֶּרֶק ג' דִּדְמַאי. תּוֹסְפוֹת יוֹם טוֹב: {כג} וְיִקְנוּ טְבָלִים כְּדֵי לְהַפְקִיעַ מַתְּנוֹת אֲחֵיהֶם. הָרַ"מ: {כד} וְאַשְׁמְעִינַן הַמַּקְדִּישׁ דְּאַף עַל גַּב דְּמִתְחִלָּה הָיְתָה גַם כֵּן הַתְּבוּאָה שֶׁלּוֹ, הֲוָה אֲמֵינָא דְכִי הָדָר וּפְדָאָהּ אַף עַל גַּב דִּלְאַחַר מֵרוּחַ הוּא שַׁפִּיר קָרִינַן בֵּיהּ תְּבוּאַת זַרְעֲךָ, קָא מַשְׁמַע לָן דְּלֹא. תּוֹסְפוֹת יוֹם טוֹב: 

^ פרק ב

~ פרק ב - משנה א

{א} <B> וְהַשְּׁלוּלִית לֹא זוֹ אַף זוֹ קָתָנֵי דְּזוּטָר מִנַּחַל.</B> הָרַ"שׁ: {ב} <B> הַקָּבוּעַ כוּ'.</B> וְהַשְׁתָּא כֻּלְּהוּ צְרִיכֵי, דְּאִי תָנָא דֶּרֶךְ הָרַבִּים לְמֵימְרָא דַּאֲפִלּוּ לְאִילָן אֵינוֹ מַפְסִיק וּשְׁבִיל הַיָּחִיד דַּאֲפִלּוּ לִזְרָעִים מַפְסִיק וְלִשְׁתֹּק מִכֻּלְּהוּ, הֲוָה אֲמֵינָא דֶּרֶךְ הַיָּחִיד דְּלֹא קָבוּעַ גָּרַע מִשְּׁבִיל הַיָּחִיד דְּקָבוּעַ וּשְׁבִיל הָרַבִּים דְּקָבוּעַ עָדִיף לְהַפְסִיק לְאִילָן מִדֶּרֶךְ הָרַבִּים דְּלֹא קָבוּעַ. תּוֹסְפוֹת יוֹם טוֹב: {ג} מַשְׁמַע דְּהָא חֲרוּשָׁה מִיהָא הֲוֵי. וְקָשֶׁה דְּאִם כֵּן הַיְנוּ נִיר. וְהָרַ"מ פֵּרֵשׁ בּוּר, הָאָרֶץ שֶׁלֹּא זְרוּעָה וְלֹא נֶעֶבְדָה אֲבָל נִשְׁאֲרָה שְׁמָמָה, וְכֵן פֵּרֵשׁ הָרַ"ב מִשְׁנָה א' פֶּרֶק ב' דְּכִלְאַיִם וְסוֹף פֶּרֶק ד'. (וְכֵן מַשְׁמַע מִלְּשׁוֹן הָרַ"ב מִשְׁנָה ב' מַה שֶּׁכָּתַב שָׁם): {ד} <B> חָרָשׁ.</B> אֶת מְקוֹם הַקָּרְחָה וַהֲוָה לֵיהּ שְׂדֵה נִיר. לֹא חָרַשׁ לֹא. דְּקוֹצֵר לְשַׁחַת תְּחִלַּת קְצִירָה הִיא וְכִי גָמַר בִּישׁוּלַיְהוּ וְקָצַר לֵיהּ לְכֻלֵּי שָׂדֶה כְּגוֹמֵר קְצִירָתוֹ דָּמִי, וּפֵאָה אַחַת עַל הַכֹּל. רַשִׁ"י מְנָחוֹת דַּף ע"א: 

~ פרק ב - משנה ב

{ה} וְזֶה לְשׁוֹן הָרַ"שׁ אַמַּת הַמַּיִם הַיְנוּ שְׁלוּלִית דְּקָאָמַר תַּנָּא קַמָּא דִּבְכָל עִנְיָן מַפְסִיק, וְאָתָא רַבִּי יְהוּדָה לְמֵימַר דַּוְקָא בְּאֵינָהּ יְכוֹלָה לְהִקָּצֵר כְּאַחַת שֶׁאִם עוֹמֵד בָּאֶמְצַע אֵינוֹ יָכוֹל לִקְצֹר מִכָּאן וּמִכָּאן. וּבְתוֹסֶפְתָּא רַבִּי יְהוּדָה אוֹמֵר אִם עוֹמֵד בָּאֶמְצַע וְקוֹצֵר מִכָּאן וּמִכָּאן מַפְסִיק, וּלְתַנָּא קַמָּא מַפְסִיק אַף עַל פִּי שֶׁעוֹמֵד מִצַּד הָאֶחָד וְקוֹצֵר מִצַּד הַשֵּׁנִי. וּלְכָךְ צָרִיךְ לוֹמַר בְּדִבְרֵי הָרַ"ב עַד שֶׁאִם אֵינוֹ עוֹמֵד בָּאֶמְצַע כוּ'. תּוֹסְפוֹת יוֹם טוֹב: 

~ פרק ב - משנה ג

{ו} <B> לָאִילָן.</B> לֹא לְכָל הָאִילָנוֹת, דִּלְחָרוּבִים וְזֵיתִים אֵינוֹ כֵן כְּמוֹ שֶׁכָּתוּב לְקַמָּן: {ז} <B> שֵׂעָר.</B> פֵּרוּשׁ הָעֲנָפִים, וְהוּא לְשׁוֹן עִבְרִי כְּדִכְתִיב וַיִּמָּלֵט הַשְּׂעִירָתָה (שׁוֹפְטִים ג): 

~ פרק ב - משנה ד

{ח} <B> וְלֶחָרוּבִין.</B> מִפְּנֵי שֶׁהֵם גְּבוֹהִים הַרְבֵּה וּמְסֻבָּכִין כְּדִתְנַן בְּפֶרֶק ב' דְּבָבָא בַתְרָא מִשְׁנָה ז' בֶּחָרוּב וּבַשִּׁקְמָה חֲמִשִּׁים אַמָּה. הָרַאֲבַ"ד: 

~ פרק ב - משנה ה

{ט} וְאֶפְשָׁר דְּבִשְׁאָר מִינֵי תְבוּאָה לֹא נִמְצְאוּ חֲלוּקִים בְּמִין אֶחָד. אֲבָל בַּיְרוּשַׁלְמִי תָּנֵי שְׁנֵי מִינֵי חִטִּים שְׁנֵי מִינֵי שְׂעוֹרִים: 

~ פרק ב - משנה ו

{י} <B> גֹּרֶן אַחַת.</B> וְלֹא אָזְלִינַן בָּתַר מַחֲשַׁבְתּוֹ לַעֲשׂוֹת גֹּרֶן אַחַת אוֹ שְׁתַּיִם, אֶלָּא כַּאֲשֶׁר עָשָׂה כֵּן יָקוּם לַעֲשׂוֹת פֵּאָה אַחַת אוֹ שְׁתַּיִם. יְרוּשַׁלְמִי. וּמַשְׁמַע נַמִּי שֶׁעֲדַיִן לֹא נָתַן פֵּאָה וְכִי הָא דִתְנַן בְּסוֹף פֶּרֶק א' דִּלְעוֹלָם הוּא נוֹתֵן מִשּׁוּם פֵּאָה כוּ' עַד שֶׁיְּמָרֵחַ: 

^ פרק ג

~ פרק ג - משנה א

{א} <B> וּמוֹדִים.</B> בֵּית שַׁמַּאי לְבֵית הִלֵּל וְאַף עַל גַּב דְּאֵין הֲלָכָה כְּבֵית שַׁמַּאי וְלֹא נַפְקָא מִנַּהּ בְּהוֹדָאָתָם, אַשְׁכְּחָן כְּהַאי גַוְנָא טוּבָא בַּשַּׁ"ס: {ב} <B> רָאשֵׁי שׁוּרוֹת.</B> לְשׁוֹן הָרַ"שׁ, לְמַאי דִמְפָרְשִׁינַן דְּמַלְבְּנוֹת הֵם הַשּׁוּרוֹת קָשֶׁה דַּהֲוָה לֵיהּ לְמֵימַר רָאשֵׁי מַלְבְּנוֹת, וְיֵשׁ לְפָרֵשׁ דְּמִלְּשׁוֹן שְׂדֵה הַלָּבָן הִיא דְהַתְּבוּאָה שֶׁנִּגְמְרָה מִתְלַבֶּנֶת כוּ': 

~ פרק ג - משנה ב

{ג} מְפָרֵשׁ בַּיְרוּשַׁלְמִי מְקוֹם הַזְּבָלִין עוֹלִין תְּחִלָּה. וּפֵרֵשׁ הָרַ"שׁ כְּלוֹמַר מְקוֹמוֹת הַמְזֻבָּלִים יוֹתֵר בַּשָּׂדֶה שָׁם הַתְּבוּאָה מְמַהֶרֶת לַעֲלוֹת: {ד} וְהִיא שִׁיטַת הָרַאֲבַ"ד, שֶׁהַמַּחְלֹקֶת אֵינוֹ אֶלָּא עַל הַמְשֻׁיָּר לְבַדּוֹ. וְכָתַב עוֹד מִכָּל מָקוֹם מִן הַלַּח הַמְשֻׁיָּר נוֹטֵל מֵאֶחָד עַל הַכֹּל בְּכָל עִנְיָן עַל מַה שֶּׁלִּקֵּט וְעַל מַה שֶּׁשִּׁיֵּר כְּדִבְרֵי חֲכָמִים: {ה} <B> וְאֶחָד כוּ'.</B> וּלְשׁוֹן הָרַ"ב אַחַת וְהוּא תָּלוּי בַּפְּלוּגְתָּא שֶׁבַּיְרוּשַׁלְמִי שְׁמוּאֵל אָמַר מִפְּנֵי שֶׁאֵין הָרִאשׁוֹן שֶׁבָּהֶן מַמְתִּין לָאַחֲרוֹן שֶׁבָּהֶן רַבִּי יוֹחָנָן אָמַר מִפְּנֵי שֶׁדַּרְכָּן לִזְרֹעַ עֲרוּגוֹת עֲרוּגוֹת, עַל דַּעְתֵּיהּ דִּשְׁמוּאֵל מַפְרִישׁ מִכָּל קֶלַח עַל דַּעְתֵּיהּ דְּרַבִּי יוֹחָנָן מִכָּל עֲרוּגָה. וְגִרְסַת הַפְּנִים אַתְיָא אַלִּיבָּא דִשְׁמוּאֵל. וְשֶׁל הָרַ"ב כְּרַבִּי יוֹחָנָן. תּוֹסְפוֹת יוֹם טוֹב: 

~ פרק ג - משנה ג

{ו} <B> נוֹתֵן כוּ'.</B> לֹא דָמִי לְמַתְנִיתִין דִּלְעֵיל דְּלַחֲכָמִים נוֹתֵן מֵאֶחָד עַל הַכֹּל, כִּדְאִיתָא בַּיְרוּשַׁלְמִי שָׁמְעִינַן שׁוּק וְגֹרֶן שְׁנֵי מִינִים, לַח וְיָבֵשׁ שְׁנֵי מִינִים לֹא: {ז} <B> בַּאֲפוּנִין.</B> פֵּרֵשׁ הָרַ"מ זֵרְעוֹנִים כְּלוֹמַר אֲפוּנִים הַשּׁוֹפִין שֶׁהֵם זֵרְעוֹנִים, לַאֲפוֹקֵי אֲפוּנִים הַגִּמְלוֹנִים שֶׁהֵן מִין יָרָק וְאֵינָן חַיָּבִין בַּפֵּאָה: {ח} לִדְבָרָיו הֲוֵי הַךְ סֵיפָא פֵּרוּשָׁא דְרֵישָׁא כְּמוֹ בַּמֶּה דְּבָרִים אֲמוּרִים, וְהַטַּעַם כָּתַב בְּחִבּוּרוֹ הוֹאִיל וּבוֹצֵר מֵרוּחַ אַחַת אֵינוֹ כְּבוֹצֵר עֲרַאי מְעַט מִכָּאן וּמְעַט מִכָּאן שֶׁהוּא פָּטוּר: 

~ פרק ג - משנה ד

{ט} וּמִכָּל מָקוֹם הוֹאִיל וְהַבְּצָלִים עַצְמָן שֶׁלֹּא נִשְׁתָּהוּ מִידֵי דַאֲכִילָה נִינְהוּ אַף הָאִמָּהוֹת שֶׁמַּשְׁהִין אוֹתָן בָּאָרֶץ לֹא יָצְאוּ מִכְּלָלָן לְהִפָּטֵר מִפֵּאָה, מַה שֶּׁאֵין כֵּן סְפִיחֵי סִטִּיס שֶׁבְּפֶרֶק קַמָּא מִשְׁנָה ד' שֶׁכָּל הַמִּין אֵינוֹ רָאוּי לַאֲכִילָה אֶלָּא עַל יְדֵי הַדְּחַק. תּוֹסְפוֹת יוֹם טוֹב: 

~ פרק ג - משנה ה

{י} פֵּרוּשׁ לְפֵרוּשׁוֹ מַה שֶּׁכָּתַב, כְּלוֹמַר לְאַסְבּוֹרֵי הִלְכְתָא וְלֹא פֵּרוּשׁ דְּמַתְנִיתִין. וּמַה שֶּׁכָּתַב אָז הוּא דְּחַיָּב הַלּוֹקֵחַ, פֵּרוּשׁ מִכָּל מָקוֹם אֲפִלּוּ אִם נִשְׁאַר לוֹ. וּמַה שֶּׁכָּתַב שֶׁנִּשְׁאַר כוּ' רְצוֹנוֹ לוֹמַר שֶׁנִּשְׁאַר לַמּוֹכֵר כְּלוֹמַר כוּ' שֶׁלֹּא נִלְקַט וְלֹא מְכָרָן. הִלְכָּךְ עַל הַמּוֹכֵר לָתֵת הַפֵּאָה לְפִי שֶׁהִתְחִיל בַּקְּצִירָה וְרַחֲמָנָא אָמַר וּבְקֻצְרְכֶם, וְגַם נִשְׁאַר לוֹ, הִלְכָּךְ אָמְרִינַן דִּבְאוֹתוֹ שִׁיּוּר הַוְיָא הַפֵּאָה, וְשָׁאנֵי הָכָא מִסּוֹף פֶּרֶק ב' דִּתְנַן קָצַר חֶצְיָהּ וּמָכַר חֶצְיָהּ כוּ' דְּהָתָם לֹא שִׁיֵּר כְּלוּם, וְעַיֵּן חֻלִּין קל"ח. תּוֹסְפוֹת יוֹם טוֹב: 

~ פרק ג - משנה ו

{יא} וּבַיְרוּשַׁלְמִי מַאי טַעֲמָא דְרַבִּי אֱלִיעֶזֶר, נֶאֱמַר כָּאן שָׂדְךָ וְנֶאֱמַר בְּכִלְאַיִם שָׂדְךָ, מַה שָׂדְךָ הָאָמוּר לְהַלָּן בֵּית רֹבַע (כִּלְאַיִם פ"ב) אַף כָּאן בֵּית רֹבַע: {יב} וּלְפִי סֵדֶר מִשְׁנָתֵנוּ כָּל אֶחָד פּוֹחֵת וְהוֹלֵךְ מִשִּׁעוּר הָרִאשׁוֹן, וּבִזְמַן הַמִּשְׁנָה הֲוָה שְׁמֵנָה אַרְעָא טוּבָא טְפֵי מִבִּימֵי רַבִּי יוֹחָנָן דְּאָמַר אַרְבַּע סְאִין לְכוֹר. בָּבָא מְצִיעָא דַּף ק"ה. וְעַיֵּן תּוֹסְפוֹת יוֹם טוֹב: {יג} <B> סָאתַיִם.</B> בַּיְרוּשַׁלְמִי מַאי טַעֲמָא נֶאֱמַר כָּאן שָׂדְךָ וְנֶאֱמַר לְהַלָּן וְשָׁכַחְתָּ עֹמֶר בַּשָּׂדֶה מַה שָּׂדֶה שֶׁנֶּאֱמַר לְהַלָּן סָאתַיִם אַף כָּאן סָאתַיִם, וּפֵרֵשׁ הָרַ"שׁ כְּדִתְנַן בְּפֶרֶק ו' הָעֹמֶר שֶׁיֵּשׁ בּוֹ סָאתַיִם וּשְׁכָחוֹ אֵינוֹ שִׁכְחָה. מַאי טַעֲמָא דְרַבִּי טַרְפוֹן, מֵעֲרוּגָה, וְכָתַב הָרַ"שׁ כְּדִתְנַן פֶּרֶק ג' דְּכִלְאַיִם עֲרוּגָה שֶׁהִיא שִׁשָּׁה עַל שִׁשָּׁה כוּ': {יד} וְלֵית לֵיהּ גְּזֵרָה שָׁוָה דְּשָׂדְךָ, וּפָרֵיךְ בִּיְרוּשַׁלְמִי שִׁבֹּלֶת אַחַת עַד שֶׁלֹּא קָצַר אֵין כָּאן חִיּוּב מִשֶּׁקָּצַר אֵין כָּאן שִׁיּוּר. וּמְשַׁנֵי שֶׁהָיָה שָׁם שִׁבֹּלֶת וּבוֹ חָמֵשׁ שִׁבֳּלִים: {טו} לְפִי שֶׁיֵּשׁ מָקוֹם לִטְעוֹת וּלְפָרֵשׁ כָּל שֶׁהוּא, שֶׁרְצוֹנוֹ לוֹמַר הַשִּׁעוּר הַמֻּעָט שֶׁבְּשִׁעוּרֵי הַתַּנָּאִים הַקּוֹדְמִים, וְהַיְנוּ כְּרַבִּי יְהוּדָה בֶּן בְּתֵירָה, וְלֹא בָא רַבִּי עֲקִיבָא אֶלָּא לָתֵת כְּלָל לְכָל מִינֵי קַרְקַע כָּל שֶׁהוּא. תּוֹסְפוֹת יוֹם טוֹב: {טז} בְּתוֹסְפוֹת יוֹם טוֹב מְפַלְפֵּל אִם מִי שֶׁאֵין לוֹ קַרְקַע כָּל שֶׁהוּא פָּטוּר מִן הַוִּדּוּי. וְעַיֵּן שָׁם: {יז} כְּלוֹמַר שֶׁהֵם חוֹתְמִין וְנוֹתְנִים לוֹ מַה שֶּׁכָּתַב מוֹסֵר אֲנִי כוּ': {יח} בְּסוֹף שְׁבִיעִית כָּתַב טַעַם אַחֵר, וְשָׁם אֲפָרֵשׁ בְּסִיַּעְתָּא דִשְׁמַיָּא: 

~ פרק ג - משנה ח

{יט} מַשְׁמַע דְּכָל שֶׁכֵּן אִם יֵשׁ לוֹ נְכָסִים אֲחֵרִים דְּלֹא יָצָא בֶן חוֹרִין וְאִם כֵּן בְּדִבְרֵי רַבִּי שִׁמְעוֹן הֲוָה לֵיהּ לְפָרֵשׁ בְּיֵשׁ לוֹ נְכָסִים כִּי הֵיכִי דְּלֹא נֵימָא דְכִי פָּלֵיג רַבִּי שִׁמְעוֹן בְּאֵין לוֹ כוּ' אֲבָל בְּיֵשׁ לוֹ אֵין הָכִי נַמִּי דְּמוֹדֶה לְתַנָּא קַמָּא כוּ'. וְרַבִּי שִׁמְעוֹן לְעוֹלָם קָאָמַר דְּיָצָא בֶן חוֹרִין. תּוֹסְפוֹת יוֹם טוֹב, וְעַיֵּן שָׁם: 

^ פרק ד

~ פרק ד - משנה א

{א} דַּהֲוָה מָצֵי לְמֵימַר יִהְיֶה: {ב} יְרוּשַׁלְמִי. וְהָכִי דָרִישׁ דְּאוֹתָם מִעוּטָא הוּא וּמִסְתַּבֵּר לְהוֹצִיא אֶת אֵלּוּ שֶׁיֵּשׁ בָּהֶם סַכָּנָה: {ג} <B> וּמְחַלֵּק.</B> שֶׁלֹּא יִרְאֶה לֶעָנִי קְרוֹבוֹ וְיַשְׁלִיךְ לְפָנָיו. יְרוּשַׁלְמִי: {ד} וְהָרַ"מ פֵּרֵשׁ אֱגוֹזֵי פֶרֶךְ וְהֵם מִין אֱגוֹזִים וְהוּא מְאֹד גָּבֹהַּ: {ה} <b>תִּשְׁעִים וְתִשְׁעָה.</b> פֵּרוּשׁ עֲנִיִּים: {ו} <B> לָזֶה שׁוֹמְעִין.</B> וַאֲפִלּוּ הוּא בָּרִיא וְחָזָק יוֹתֵר מֵחֲבֵרָיו אוֹ אוֹכֵל יוֹתֵר מֵהֶם: 

~ פרק ד - משנה ב

{ז} <B> שֶׁאָמַר כַּהֲלָכָה.</B> וַאֲפִלּוּ הוּא זָקֵן וְתַשׁ כֹּחַ אוֹ חוֹלֶה, שֶׁהֲרֵי מַה שֶּׁאוֹמֵר לְחַלֵּק מִפְּנֵי חֲלִישׁוּתוֹ הוּא, אֲפִלּוּ הָכִי שׁוֹמְעִין לוֹ. שָׁם: 

~ פרק ד - משנה ג

{ח} רַשִׁ"י. וְלֹא נִתְכַּוְּנוּ לוֹמַר דִּבְהָכִי הֲוֵי קִנְיָן, אֶלָּא רְצוֹנוֹ לוֹמַר לְפִי כַּוָּנַת הֶעָנִי, אֲבָל לְפִי הָאֱמֶת אֵין זֶה קִנְיָן כְּלָל: {ט} שֶׁאַחֲרֵי שֶׁכִּסָּה הַפֵּאָה שֶׁלֹּא יוּכְלוּ הָעֲנִיִּים לִרְאוֹתָהּ לְקַחְתָּהּ, וְהוּא לֹא קְנָאָהּ בָּזֶה שֶׁאֵין זֶה קִנְיָן כְּלָל, לְכָךְ קוֹנְסִין אוֹתוֹ אַף מַה שֶּׁלָּקַח וְזָכָה בָהּ. הָרַ"מ. וּלְשׁוֹן בַּעַל כַּף נַחַת, כְּדֵי שֶׁלֹּא יַעֲשֶׂה כֵּן פַּעַם אַחֶרֶת: {י} <B> וּפֵרֵשׂ.</B> דַּעַת הָרַ"מ דִּבְנָפַל אוֹ בְּפֵרֵשׂ גַּם כֵּן קוֹנְסִים אוֹתוֹ, וְאֵין נִרְאֶה כֵּן מִן הַמִּשְׁנָה אֶלָּא דַּוְקָא כְּשֶׁנָּטַל וּזְרָקוֹ כוּ' שֶׁהֲרֵי חוֹלְקָם לִשְׁתֵּי בָּבוֹת. תּוֹסְפוֹת יוֹם טוֹב: {יא} <B> בְּעֹמֶר הַשִּׁכְחָה.</B> הוּא הַדִּין בְּשִׁכְחַת קָמָה, אֶלָּא דְשִׁכְחַת עֹמֶר בְּהֶדְיָא כְּתִיב וְשָׁכַחְתָּ עֹמֶר, וְשִׁכְחַת קָמָה מֵרִבּוּי קָאָתֵי: 

~ פרק ד - משנה ד

{יב} <B> בְּמַגָּלוֹת.</B> הֵם חֶרְמֵשִׁים, וְקַרְדֻּמּוֹת הֵם מִמִּינֵי הַפַּטִּישִׁים. הָרַ"מ: {יג} <B> שֶׁלֹּא יַכּוּ אִישׁ אֶת רֵעֵהוּ.</B> מֵרֹב עַם הַבָּאִים לִלְקֹט וְדוֹחֲקִים זֶה אֶת זֶה אוֹ שֶׁמָּא יִתְקוֹטְטוּ: 

~ פרק ד - משנה ה

{יד} שֶׁבְּשַׁחֲרִית וּמִנְחָה יְשֵׁנִים. הָרַ"שׁ. וְהִנֵּה הִשְׁאִילוּ לַפֵּאָה שֵׁם לֶקֶט. וְעַיֵּן רֵישׁ פֶּרֶק ח'. הָרַ"שׁ (עַל שֵׁם שֶׁהָעֲנִיִּים מְלַקְּטִין אוֹתָהּ. תּוֹסְפוֹת יוֹם טוֹב): {טו} הָרַ"שׁ. וּפֵרֵשׁ רַבֵּנוּ זַ"ל בְּגוּר אַרְיֵה (פָּרָשַׁת דְּבָרִים) לְפִי שֶׁהַשּׁוּרָה מְשׁוּכָה בְּשָׁוֶה וְזֶה אֻמָּנוּת נִקְרֵאת אֻמָּן וּבַפֵּרוּשׁ הַנִּזְכָּר לְעֵיל כָּתַב פְּאַת רָאשֵׁיכֶם תִּרְגֵּם יוֹנָתָן אֻמָּנָה רֵישְׁכוֹן: {טז} יְרוּשַׁלְמִי. וְטַעֲמָא שֶׁיּוּכְלוּ הָעֲנִיִּים לָקַחַת מִכָּל אֻמָּן וְאֻמָּן וְלֹא יִצְטָרְכוּ לְהַמְתִּין וּלְצַפּוֹת אֵימָתַי יַנִּיחוּ הַפֵּאָה. תּוֹסְפוֹת יוֹם טוֹב: 

~ פרק ד - משנה ו

{יז} <B> מִן הַלֶּקֶט.</B> תַּנָּא נָקְטִינְהוּ בְּהוֶֹה וְרָגִיל לִהְיוֹת, שֶׁכֵּן בִּתְחִלַּת הַקְּצִירָה אֶפְשָׁר וּשְׁכִיחַ לִהְיוֹת נוֹשֵׁר, אֲבָל שִׁכְחַת עֹמֶר וְקָמָה אֵינוֹ רָגִיל שֶׁיִּשְׁכַּח בִּתְחִלַּת הַקְּצִירָה, וְהָדָר תָּנִי פֵּאָה שֶׁמְּקוֹמָהּ בְּסוֹף הַשָּׂדֶה. אֲבָל בַּקְּרָאֵי כְּתִיבֵי בְּהֵפֶךְ כְּסֵדֶר אַזְהָרָתָן, כְּשֶׁקּוֹצֵר מַזְהִירוֹ שֶׁלֹּא יִקְצֹר כָּל שָׂדֵהוּ, וּכְשֶׁקּוֹצֵר דֶּרֶךְ לְלַקֵּט הַנּוֹשֵׁר, וְאִם שָׁכַח עֹמֶר וְקָמָה דְּלֹא שְׁכִיחַ כוּ'. תּוֹסְפוֹת יוֹם טוֹב: 

~ פרק ד - משנה ז

{יח} <B> חַיָּב.</B> בְּשִׁכְחָה. הָרַ"מ: 

~ פרק ד - משנה ח

{יט} וְכֵן כָּתַב הָרַ"שׁ, וְנָקְטֵי חִיּוּב דִּתְבוּאָה דְּבָהּ אַיְרִינַן בְּפִרְקִין. אֲבָל לְמַאי דְתָנִינַן פֵּירוֹתָיו מְדֻיָּק פֵּרוּשׁ הָרַ"מ עוֹנַת וְכוּ' וּזְמַנָּם מִשְׁתַּנֶּה כְּפִי שִׁנּוּי הַזְּרָעִים, וְכֵן כָּתַב הָרַ"ב (וְהָרַ"שׁ) בְּפֵרוּשׁ מִשְׁנָה זוֹ שֶׁשְּׁנוּיָה בְּפֶרֶק ג' מִשְׁנָה ד' דְּחַלָּה: 

~ פרק ד - משנה ט

{כ} <B> שֶׁנִּמְצָא רִאשׁוֹן.</B> כְּלוֹמַר שֶׁלֹּא יְעַכְּבֵם עַד שֶׁיָּבֹא אוֹתוֹ עָנִי שֶׁרָצָה לְזַכּוֹתוֹ, אֶלָּא כָּל עָנִי שֶׁיִּמְצָא רִאשׁוֹן יִתְּנֶנָּהּ לוֹ וְאַל יְאַחֲרָהּ בְּיָדוֹ, וְאִם אֵרַע שֶׁיָּבֹא אוֹתוֹ עָנִי רִאשׁוֹן אֵין הָכִי נַמִּי דְּרַשַּׁאי לְתִתּוֹ לוֹ, שֶׁאֵין כָּאן קְנָס כְּדִלְעֵיל מִשְׁנָה ג', דְּאוֹתוֹ עָנִי לֹא עֲבֵיד וְלֹא מִידֵי: 

~ פרק ד - משנה י

{כא} רְצוֹנוֹ לוֹמַר תּוֹךְ הַיָּד קָאֵי אַנָּשַׁר, וּכְאִלּוּ תָּנֵי תּוֹךְ הַיָּד וְנָשַׁר, וְכֵן נַמִּי תּוֹךְ הַמַּגָּל כְּאִלּוּ תָנֵי תּוֹךְ הַמַּגָּל וְנָשַׁר: {כב} רְצוֹנוֹ לוֹמַר שֶׁמַּה שֶּׁיִּפּוֹל מֵחֲמַת נִדְנוּד הַיָּד וְיִפֹּל לַאֲחוֹרֵי הַיָּד הֲרֵי הוּא אֹנֶס, וְכֵן מֵחֲמַת נִדְנוּד הַמַּגָּל וְיִפֹּל אֲחוֹרֵי הַמַּגָּל גַּם הוּא אֹנֶס: {כג} כְּלוֹמַר בְּמָקוֹם שֶׁרָאשֵׁי אֶצְבְּעוֹתָיו מֻנָּחִים עַל הַפַּס יָד. וְאֵין זֶה תּוֹךְ הַיָּד, גַּם אֵין זֶה אַחַר הַיָּד: 

~ פרק ד - משנה יא

{כד} דְּתַנָּא קַמָּא נַמִּי סְבִירָא לֵיהּ סְפֵק לֶקֶט לֶקֶט, וְלֹא פָּלֵיג אַדְּרַבִּי מֵאִיר אֶלָּא בַּתַּחְתּוֹנִים, מִשּׁוּם דִּסְבִירָא לֵיהּ דְּוַדַּאי מִשֶּׁל קָמָה כְּנָסוּם: {כה} קְצַת קָשֶׁה מַה יָּשָׁן שַׁיָּךְ בֵּין קָמָה לַקָּצִיר, וְנִרְאֶה לִי שֶׁדְּבָרָיו מֻרְכָּבִים, שֶׁמַּה שֶּׁכָּתַב דְּמִן הַקָּמָה הָיָה הוּא מְהָרַ"שׁ שֶׁכָּתַב הַיְרוּקִים כְּכַרְתִי כוּ' שֶׁעֲדַיִן לֹא נִגְמְרוּ כוּ' וְלֹא נִתְבַּשְּׁלוּ כְּדֵי לִקְצֹר וּכְשֶׁהַתְּבוּאָה יְבֵשָׁה וּמִתְלַבֶּנֶת קוֹצְרִים אוֹתָהּ. וּמַה שֶּׁכָּתַב נוֹטִים לְהַשְׁחִיר הוּא מֵהָרַ"מ וְהוּא כָּתַב וּמִזֶּרַע הַשָּׁנָה שֶׁעָבְרָה הוּא. תּוֹסְפוֹת יוֹם טוֹב: {כו} מִכָּל מָקוֹם הוּצְרַךְ לְפָרֵשׁ שֶׁאִי אֶפְשָׁר לַגֹּרֶן כוּ' דְּאִם לֹא כֵן מַה סְפֵקָא אִיכָּא, כְּמוֹ לְתַנָּא קַמָּא אוֹת כ"ד: {כז} וּבְרֵישׁ פִּרְקִין דָּרְשִׁינַן הַנַּח לִפְנֵיהֶם וְהֵם יָבוֹזוּ. וְנִרְאֶה לִי דְּאִי לְהַךְ לְחוּדָא אָתָא הֲוָה לֵיהּ לִכְתֹּב עֲזֹב, וּכְתִיב תַּעֲזֹב, מַשְׁמַע אַתָּה מִשֶּׁלְּךָ עֲזֹב, וְאִי לְהַךְ לְחוּדָא לִכְתֹּב תִּתֵּן, אֶלָּא יָבוֹזוּ כְּדִלְעֵיל נַמִּי. תּוֹסְפוֹת יוֹם טוֹב: 

^ פרק ה

~ פרק ה - משנה א

{א} <B> בָּאָרֶץ מְחֻבָּר אֶל מַה שֶּׁיִּהְיֶה שָׁם מִן הַלֶּקֶט.</B> הָרַ"מ:  הר''מ
{ב} וּלְכָךְ אֵין אוֹמְדִין כְּמוֹ בְּסֵיפָא. וּמְפָרֵשׁ בַּיְרוּשַׁלְמִי דְּהֶפְקֵר בֵּית דִּין הֶפְקֵר וּלְהָכִי פְּטוּרִים מִן הַמַּעַשְׂרוֹת: {ג} <B> וְנוֹתֵן כוּ'.</B> בְּתוֹרַת לֶקֶט, וּפָטוּר מִמַּעַשְׂרוֹת, שֶׁמִּן הַסָּפֵק נוֹתְנָם לָעֲנִיִּים וּסְפֵק לֶקֶט לֶקֶט: {ד} וְאֵין הַפֵּרוּשׁ הָכָא כְּמוֹ בְּבָבָא מְצִיעָא מִשְׁנָה ה' פֶּרֶק ט', דְּהָתָם כְּדֵי שִׁעוּר שֶׁזּוֹרְעִים בָּהּ. וְהָרַ"מ פֵּרֵשׁ הָכָא כֵּן, מִיהוּ בַּגְּמָרָא מַשְׁמַע כְּפֵרוּשׁ הָרַ"ב: 

~ פרק ה - משנה ב

{ה} <B> עִם הַקָּמָה.</B> שֶׁיָּכוֹל לִקְמֹץ הַשִּׁבֹּלֶת עִם הַקָּמָה כְּשֶׁרוֹצֶה לְקוֹצְרָהּ: {ו} <B> מְעַשֵּׂר.</B> וְהוּא הַדִּין שֶׁחַיָּב בִּתְרוּמָה גְדוֹלָה. עַיֵּן תּוֹסְפוֹת יוֹם טוֹב בְּשֵׁם הָרַ"שׁ: {ז} <B> וְנוֹתֵן.</B> וְאֵין צָרִיךְ הֶעָנִי לְהַמְתִּין עַד שֶׁיְּתַקֵּן גָּדִישׁ שֶׁל עַצְמוֹ, דְּוַדַּאי הַגָּדִישׁ עַצְמוֹ נַמִּי בָּעֵי תִּקּוּן שֶׁהֲרֵי יֵשׁ בּוֹ שִׁבֹּלֶת הַפְּטוּרָה מִן הַמַּעַשְׂרוֹת: {ח} וְהַשְׁתָּא לְדִידֵיהּ יָכוֹל לִזְכּוֹת לֶעָנִי, וַאֲפִלּוּ בַּעַל הַשָּׂדֶה. וְאַף עַל גַּב דְּבַעַל שָׂדֶה עָנִי מֻזְהָר לִלְקֹט לֶקֶט שֶׁלּוֹ. הָרַ"שׁ: {ט} וְאַתְיָא כְּרַבִּי יוֹסֵי דִּסְבִירָא לֵיהּ הָכִי בְּמִשְׁנָה ח' פֶּרֶק ב' דִבְכוֹרוֹת. יְרוּשַׁלְמִי: 

~ פרק ה - משנה ג

{י} שֶׁכֵּיוָן שֶׁהוּא גָּרוּעַ יָחוּשׁ הַרְבֵּה עַל הַשְּׁאָר הַמִּין הַטּוֹב. מַה שֶּׁאֵין כֵּן בְּשֶׁקּוֹצֵר מִין אֶחָד בִּלְבָד אֵין כָּאן חֲשָׁשׁ, וְנוֹפֵל מַה שֶּׁנּוֹפֵל: {יא} פֵּרוּשׁ מַה שֶּׁמִּתְקַלְקֵל שָׂדֵהוּ בְּמַה שֶּׁאֵינוֹ מַרְבִּיצוֹ עַכְשָׁיו: 

~ פרק ה - משנה ה

{יב} <b>בְּשֶׁלּוֹ.</b> וּסְפָרִים אֲחֵרִים גָּרְסִינַן שֶׁלּוֹ: {יג} כִּדְאַשְׁכְּחָן לְעֵיל גַּבֵּי שִׁבֹּלֶת שֶׁנִּתְעָרְבָה: {יד} וְהוּא הַדִּין לְכָל הַמַּתָּנוֹת וּמִשּׁוּם דְּמַעֲשַׂר עָנִי לֹא דָמִי לְלֶקֶט כְּמוֹ שִׁכְחָה וּפֵאָה, וַאֲפִלּוּ הָכִי אַתְיָא, לְפִי דְלֹא שְׁנָא לָן בֵּין מַתָּנָה לְמַתָּנָה הִלְכָּךְ חֲבִיבָא לֵיהּ לְתַנָּא לְאַסְבּוֹרֵי בְּמַעֲשַׂר עָנִי. וְעַיֵּן תּוֹסְפוֹת יוֹם טוֹב: {טו} עַיֵּן בְּפֵרוּשׁוֹ לַמִּשְׁנָה דִּלְקַמָּן. וּמַה שֶּׁכָּתַב דְּלֹא מְחַיְּבִין גַּם בְּלֶקֶט מֵאַחַר שֶׁעִקָּרוֹ בַּמְּחֻבָּר, כְּלוֹמַר דְּבִשְׁעַת קְצִירָתָן מֵהַקַּרְקַע נַעֲשָׂה לֶקֶט: {טז} <B> בְּמַעְשַׂר עָנִי.</B> שֶׁמְּחֻיָּב לַדָּבָר הַקָּצוּר וְיֵשׁ לוֹ בוֹ חֵלֶק. הָרַ"מ: 

~ פרק ה - משנה ו

{יז} וְהֻזְקְקוּ רַבּוֹתֵינוּ זִכְרוֹנָם לִבְרָכָה לָזֶה מִשּׁוּם דְּקָשֶׁה לְהוּ מַאי קָא מַשְׁמַע לָן, מִצְוָה הַמְּפוֹרֶשֶׁת בַּתּוֹרָה לֹא תַסִּיג גְּבוּל (דְּבָרִים יט), אָמְנָם לְפִי זֶה נִיחָא שֶׁהוֹדִיעָנוּ שֶׁלֹּא יְשַׁנֶּה מִמַּה שֶּׁגָּבְלוּ רַבּוֹתֵינוּ עַל פִּי הַקַּבָּלָה, אֵיזֶהוּ לֶקֶט וְאֵיזֶה אֵינוֹ. יְפֵה מַרְאֶה: {יח} וְקָשֶׁה אִם כֵּן עַל כָּל מִצְוֹת שֶׁבַּתּוֹרָה יֵשׁ לִדְרֹשׁ כֵּן. וְנִרְאֶה לִי דְּכָאן אֵינוֹ רוֹצֶה לִגְזֹל הָעֲנִיִּים אוֹ לַעֲקֹר הַמִּצְוָה רַק שֶׁרוֹצֶה לְהַחְכִּים עַל צִוּוּי הַקָּדוֹשׁ בָּרוּךְ הוּא, דְּמַעְשַׂר עָנִי רְשׁוּת לְבַעַל הַבַּיִת לְחָלֵק, כְּמוֹ שֶׁכָּתַב הָרַ"ב בְּפֶרֶק ח' מִשְׁנָה ה' אֲבָל בְּלֶקֶט כוּ' כְּתִיב תַּעֲזֹב אוֹתָם שֶׁהֵם יִטְּלוּ, וְהוּא אֵינוֹ מֵבִין הַטַּעַם לְחַלֵּק בֵּינֵיהֶם, לָכֵן אָמַר עוֹלֵי מִצְרַיִם, כְּשֵׁם שֶׁיְּצִיאַת מִצְרַיִם הָיָה חוּץ לַטֶּבַע כֵּן מִצְוֹת הַקָּדוֹשׁ בָּרוּךְ הוּא. תּוֹסָפוֹת חֲדָשִׁים: {יט} שְׁנֵי הַפֵּרוּשִׁים פְּלִיגֵי בְהוּ אֲמוֹרָאֵי בַּיְרוּשַׁלְמִי, וְצָרִיךְ לוֹמַר פְּלוּגְתַיְהוּ מִשּׁוּם דִּתְרֵי קְרָאֵי כְּתִיבֵי בְּמִשְׁלֵי, אֶחָד בְּסִימָן כ"ב וְהַשֵּׁנִי בְּסִימָן כ"ג, וּמַאן דְּדָרִישׁ קַמָּא נָסֵיב לְסִיּוּמֵיהּ אֲשֶׁר עָשׂוּ אֲבוֹתֶיךָ וְהַיְנוּ עוֹלֵי מִצְרַיִם. וּמַאן דְּאָמַר פֵּרוּשׁ תִּנְיָן סִיּוּמֵיהּ וּבִשְׂדֵי יְתוֹמִים אַל תָּבֹא, וִיתוֹמִים עֲנִיִּין קְרוּיִין כְּדִכְתִיב וְלַגֵּר וְלַיָּתוֹם. תּוֹסְפוֹת יוֹם טוֹב: 

~ פרק ה - משנה ח

{כ} כְּלוֹמַר שֶׁאֵין שִׁעוּרוֹ אֶלָּא כְּדֵי כוּ' וּמִשּׁוּם הָכִי לֹא הֲוֵי שִׁכְחָה, שֶׁאֵין מַנִּיחִים עֳמָרִים קְטַנִּים כָּאֵלּוּ אֶלָּא מַעֲמִידִים כַּמָּה כָּאֵלּוּ בְּיַחַד. וּדְנָקַט לְגַלְגֵּל הוּא לַחֲרָרָה: 

^ פרק ו

~ פרק ו - משנה א

{א} <B> הֶבְקֵר.</B> כְּמוֹ הֶפְקֵר. שֶׁשְּׁנֵיהֶם הַבֵּי"ת וְהַפֵּ"א מִמּוֹצָא הַשָּׂפָה וּמִתְחַלְּפִין: {ב} וְאַף עַל גַּב דְּדָרְשִׁינַן מִתַּעֲזֹב עֲזֹב לִפְנֵיהֶם בְּרֵישׁ פֶּרֶק ד', מִכָּל מָקוֹם שָׁמְעִינַן מִנֵּיהּ נַמִּי לְהַךְ. דְּכֻלָּהּ בִּכְלַל תַּעֲזֹב. וְעוֹד יֵשׁ לוֹמַר דְּמֵאוֹתָם דָּרִישׁ שֶׁהוּא מְיֻתָּר: {ג} וּבֵית הִלֵּל, מִתַּעֲזֹב אוֹתָם מִעוּט, זֶה לַעֲנִיִּים וְלֹא לַעֲשִׁירִים, אֲבָל מַה שֶּׁנֶּאֱמַר בְּמָקוֹם אַחֵר לַעֲנִיִּים וְלַעֲשִׁירִים. וּבֵית שַׁמַּאי תִּשְׁמְטֶנָּה וּנְטַשְׁתָּהּ, זֶה לַעֲנִיִּים וְלַעֲשִׁירִים, אֲבָל מַה שֶּׁנֶּאֱמַר בְּמָקוֹם אַחֵר לַעֲנִיִּים וְלֹא לַעֲשִׁירִים. יְרוּשַׁלְמִי: {ד} <B> בֵּית שַׁמַּאי אוֹמְרִים.</B> טַעֲמָא דְבֵית שַׁמַּאי שֶׁהוּא יָכוֹל לְחַלְּקוֹ לָעֳמָרִים שֶׁל קַב קַב וְלַעֲשׂוֹת מִמֶּנּוּ שׁוּרָה שֶׁל אַרְבָּעָה עֳמָרִים, הוֹאִיל וְעָמְרֵי הַשָּׂדֶה קְטַנִּים שֶׁאֵין בְּכָל אֶחָד וְאֶחָד כִּי אִם קַב. וְכֵן עָמְרֵי הַשָּׂדֶה שֶׁל שְׁנֵי קַבִּין וְאֶחָד שֶׁל שְׁמֹנָה קַבִּין. וּבֵית שַׁמַּאי לְטַעֲמַיְהוּ דְּאָמְרֵי בְּפִרְקִין שְׁלֹשָׁה דַּעֲנִיִּים וְאַרְבָּעָה לְבַעַל הַבַּיִת. וּבֵית הִלֵּל לֵית לְהוּ רוֹאִין, וְיֵשׁ כָּאן עֹמֶר אֶחָד בִּלְבָד. יְרוּשַׁלְמִי: 

~ פרק ו - משנה ב

{ה} הָרַ"מ. וְטַעֲמָא דִּכְשֶׁלֹּא הִנִּיחוֹ אֵצֶל אֶחָד מִדְּבָרִים הַלָּלוּ אַף עַל פִּי שֶׁשְּׁכָחוֹ אֵינוֹ שִׁכְחָה הוֹאִיל וְהֶחֱזִיק בּוֹ לְהוֹלִיכוֹ לָעִיר, אֲבָל כְּשֶׁהִנִּיחוֹ אֵצֶל דָּבָר מְסֻיָּם אַף עַל פִּי שֶׁהֶחֱזִיק כְּבָר לְהוֹלִיכוֹ לָעִיר הֲוֵי שִׁכְחָה, שֶׁסּוֹבְרִים דִּוְשָׁכַחְתָּ עַל יְדֵי עַצְמְךָ וְלֹא כְּשֶׁיֵּשׁ דָּבָר הַגּוֹרֵם הַשִּׁכְחָה, שֶׁעַל יְדֵי שֶׁהֶחֱזִיק בּוֹ וְלֹא הִנִּיחוֹ אֵצֶל דָּבָר מְסֻיָּם גָּרַם לוֹ שֶׁשְּׁכָחוֹ. תּוֹסְפוֹת יוֹם טוֹב, וְעַיֵּן עוֹד: 

~ פרק ו - משנה ג

{ו} <B> שֶׁכְּנֶגְדּוֹ מוֹכִיחַ.</B> סֵדֶר הַמִּשְׁנָה כָּךְ. הָעֹמֶר הַשָּׁכוּחַ, רֹאשׁ שׁוּרָה שֶׁכְּנֶגְדּוֹ מוֹכִיחַ אִם שָׁכוּחַ הוּא אוֹ אֵינוֹ שָׁכוּחַ. הָרַ"מ: 

~ פרק ו - משנה ד

{ז} פֵּרוּשׁ לְפֵרוּשׁוֹ דִּוְשָׁכַחְתָּ מַשְׁמַע שֶׁלֹּא עַל יְדֵי אַחֵר שֶׁעִמְּךָ, וּכְמוֹ שֶׁכָּתַב בְּמִשְׁנָה ב'. וּלְפֵרוּשׁ זֶה וְאֵלּוּ הֵן רָאשֵׁי שׁוּרוֹת אַסֵּיפָא קָאֵי, וְכֵן כָּתַב הָרַ"ב בְּדִבּוּר הַמַּתְחִיל יָחִיד כוּ'. וְעַיֵּן תּוֹסְפוֹת יוֹם טוֹב: {ח} וּלְפָנָיו דְּהָכָא לֹא הֲוֵי דוּמְיָא דְּלִפְנֵיהֶם דְּרֵישָׁא, דְּהָתָם שֶׁלִּפְנֵיהֶם לְאַחַר שֶׁהִתְחִילוּ דִּלְּגוּ עֹמֶר וּשְׁכָחוּהוּ, וְאִלּוּ הָכָא לְפָנָיו שֶׁהִנִּיחַ עֹמֶר אֶחָד אוֹ שְׁנַיִם בְּסוֹף הַשּׁוּרָה וְאֵין כָּאן דִּלּוּג בְּשׁוּרָה זוֹ. וּמִכָּל מָקוֹם כֻּלָּהּ מַתְנִיתִין דִּלּוּג אַשְׁמְעִינַן, בְּרֵישָׁא אַשְׁמְעִינַן דְּאַף עַל גַּב דִּכְשֶׁדִּלְּגוּ בְּמַה שֶּׁלִּפְנֵיהֶם הֲוֵי שִׁכְחָה. מִכָּל מָקוֹם הַדִּלּוּג שֶׁהִנִּיחוּ בֵּין שְׁנֵיהֶם לֹא הֲוֵי שִׁכְחָה. וְסֵיפָא אַשְׁמְעִינַן שֶׁאִם הָיוּ שׁוּרוֹת הַרְבֵּה וְיָחִיד קוֹצֵר, אִם דִּלֵּג אַחַר שֶׁהִתְחִיל הֲוֵי שִׁכְחָה, אֲבָל כְּשֶׁהִנִּיחַ בְּסוֹף הַשּׁוּרָה וְהִתְחִיל בְּאַחֶרֶת, אַף עַל גַּב דַּהֲוֵי כְּעֵין דִּלּוּג שֶׁהֲרֵי דִּלֵּג מִשּׁוּרָה לְשׁוּרָה, מִכָּל מָקוֹם לֹא הַוְיָא שִׁכְחָה מִשּׁוּם דְּהָעֹמֶר שֶׁכְּנֶגְדּוֹ מוֹכִיחַ שֶׁהִנִּיחָן לְרֹאשׁ שׁוּרָה מִמִּזְרָח לְמַעֲרָב. וְעַיֵּן תּוֹסְפוֹת יוֹם טוֹב בְּשִׁיטַת הָרַ"מ: {ט} <B> זֶה הַכְּלָל.</B> לַאֲתוֹיֵי קֶרֶן זָוִית. תּוֹסָפוֹת בָּבָא מְצִיעָא דַּף י"א: 

~ פרק ו - משנה ה

{י} <B> צִבּוּרֵי.</B> בַּיְרוּשַׁלְמִי דִּיֵּק, הָא זֵיתִים לֹא. מַה בֵּין צִבּוּרִים לְזֵיתִים, צִבּוּרִים גְּמַר מְלָאכָה, זֵיתִים אֵינָן גְּמַר מְלָאכָה. הָרַ"שׁ. וְעַיֵּן רֵישׁ פֶּרֶק ז': {יא} וּמַיְרֵי כְּשֶׁהִזְרִיעוּ וְאָז הוּא אֹכֶל אָדָם כִּדְאִיתָא בְּבָבָא בַתְרָא דַּף צ"ב, אֲבָל שְׁאָר פִּשְׁתָּן לֹא שַׁיָּךְ בֵּיהּ שִׁכְחָה. כֶּסֶף מִשְׁנֶה: {יב} כְּלוֹמַר. דְּבֵית הִלֵּל סָבְרֵי כֵּיוָן דִּבְחַד קְרָא כָּלוּל יָתוֹם וְאַלְמָנָה כַּחֲדָא וְקָרֵי לְהוּ עָנִי לוֹמַר דִּשְׁנַיִם הֲוֵי שִׁכְחָה. וּבֵית שַׁמַּאי סָבְרֵי אַדְּרַבָּא לְהָכִי פְּרָטִינְהוּ בִּקְרָא תִּנְיָן לוֹמַר דִּשְׁלֹשָׁה הֲוֵי שִׁכְחָה: 

~ פרק ו - משנה ח

{יג} <B> הָעֹמֶר.</B> בַּתּוֹסֶפְתָּא רָצָה רַבָּן שִׁמְעוֹן בֶּן גַּמְלִיאֵל לִלְמֹד בְּקַל וָחֹמֶר שֶׁהָעֹמֶר יַצִּיל הַקָּמָה, דְּמַה קָּמָה שֶׁיָּפֶה כֹּחַ הֶעָנִי בָּהּ (דְּהַיְנוּ בַּפֵּאָה) הֲרֵי הִיא מַצֶּלֶת אֶת הָעֹמֶר, עֹמֶר שֶׁרַע כֹּחַ הֶעָנִי בָּהּ אֵינוֹ דִין שֶׁיַּצִּיל אֶת הַקָּמָה. אָמַר לֵיהּ רַבִּי מַה לְּקָמָה מַצֶּלֶת אֶת הָעֹמֶר שֶׁרַע כֹּחַ הֶעָנִי בָּהּ, יַצִּיל עֹמֶר אֶת הַקָּמָה שֶׁיָּפֶה כֹּחַ הֶעָנִי בָּהּ: {יד} <B> הָעֹמֶר.</B> הָרַ"מ פֶּרֶק ה' כָּתַב וְכֵן אִם שָׁכַח קָמָה בְּצַד קָמָה שֶׁאֵינָהּ שְׁכוּחָה אֲפִלּוּ קֶלַח אֶחָד הֲרֵי זוֹ מַצֶּלֶת כוּ', וְנִרְאֶה לִי דְּתַנָּא עֹמֶר דְּפָתַח בְּרֵישָׁא נָקַט וְהוּא הַדִּין לְקָמָה. תּוֹסְפוֹת יוֹם טוֹב: 

~ פרק ו - משנה ט

{טו} <B> וּסְאָה.</B> וְדִיֵּק בַּיְרוּשַׁלְמִי הָא אִם הָיוּ שְׁתֵּיהֶן עֲקוּרוֹת לְבַעַל הַבַּיִת כְּרַבָּן גַּמְלִיאֵל דְּאָמַר לְעֵיל שְׁנֵי עֳמָרִים וּבָהֶם סָאתַיִם לְבַעַל הַבָּיִת: {טז} מִשּׁוּם דְּשׁוּם וּבְצָלִים דּוּמְיָא דְפֵרוֹת הָאִילָן דְּמִקְצָתָן שֶׁל הַפֵּרוֹת בָּאִילָן וּמִקְצָתָן תָּלוּשׁ וּבְאִילָן אֶחָד צְרִיכִין לוֹמַר דְּאַשְׁמְעִינַן בִּתְבוּאָה וּבְפֵרוֹת אִילָן וּבְיָרָק. וְתָנָא תְּרֵי מִינֵי יָרָק לְאַשְׁמְעִינַן דִּבְכָל יָרָק הַדִּין שָׁוֶה. תּוֹסְפוֹת יוֹם טוֹב: {יז} וְתֵימַהּ דְּמַשְׁכַּחַת לַהּ בְּפֵאָה דְּשַׁיְּכָא בְּאִילָן. אֶלָּא דְכֵיוָן דְּהַמְּחֻבָּר מַצִּיל כְּדִלְעֵיל לְפִיכָךְ אֵין רְשׁוּת הֶעָנִי מוֹעֶלֶת בּוֹ שֶׁלֹּא לְהִצְטָרֵף שֶׁיִּהְיֶה שָׁכוּחַ: 

~ פרק ו - משנה י

{יח} וְטַעֲמָא דְרַבִּי יְהוּדָה דְּלֹא אָמְרִינַן מִעוּט כוּ' לְרַבּוֹת אֶלָּא כְּשֶׁאֵין לָנוּ לְמַעֵט וְהָכָא אִיכָּא לְמַעֵט עָלִים הַטְּמוּנִים שֶׁרְאוּיִם קְצָת לַאֲכִילָה. וְעַיֵּן תּוֹסְפוֹת יוֹם טוֹב: 

~ פרק ו - משנה יא

{יט} כֵּן הוּא בַּיְרוּשַׁלְמִי. וְזוֹ לְשׁוֹן הַכֶּסֶף מִשְׁנֶה פֵּרֵשׁ הָרֹא"שׁ אִם הָיָה מִתְכַּוֵּן לִטֹּל הַגַּסִּין וּלְהַנִּיחַ הַדַּקִּין אֵין לוֹ שִׁכְחָה אֲפִלּוּ לַדַּקִּין מֵאַחַר שֶׁלֹּא נִתְכַּוֵּן לַדַּקִּין: 

^ פרק ז

~ פרק ז - משנה א

{א} וְאִם כֵּן הַיְנוּ שׁוֹפְכָנִי, אֶלָּא דְּאִיכָּא אַתְרָא דְּקָרֵי לֵיהּ שׁוֹפְכָנִי וְאִיכָּא אַתְרָא דְּקָרֵי לֵיהּ בֵּישָׁנִי. וּלְשׁוֹן הָרֹא"שׁ שֶׁמְּבַיֵּשׁ שְׁאָר אִילָנוֹת מֵרֹב זֵיתִים שֶׁהוּא עוֹשֶׂה, וְאִם כֵּן הַיְנוּ בְּמַעֲשָׂיו שֶׁהוּא עוֹשֶׂה זֵיתִים הַרְבֵּה. וְלִי נִרְאֶה שֶׁמְּבַיֵּשׁ מֵחֲמַת שֶׁעוֹשֶׂה זֵיתִים גְּדוֹלִים. תּוֹסְפוֹת יוֹם טוֹב: {ב} <B> שְׁנַיִם שִׁכְחָה.</B> לְשׁוֹן הָרַ"שׁ בָּאִילָן עַצְמוֹ קָאָמַר שֶׁשָּׁכַח שְׁנֵי זֵיתֵי אִילָן. וּבַפֶּרֶק דִּלְעֵיל מִשְׁנָה ה' שֶׁכָּתַב הָא זֵיתִים שֶׁאֵינָן צְבוּרִים אֵין לָהֶם שִׁכְחָה, הַיְנוּ זֵיתִים תְּלוּשִׁים, דְּטַעֲמָא הוּא הָתָם מִשּׁוּם שֶׁאֵין גְּמַר מְלָאכָה, וְזֶה בַּתָּלוּשׁ אֲבָל בַּמְחֻבָּר לֹא: 

~ פרק ז - משנה ב

{ג} <B> זַיִת.</B> לְשׁוֹן הָרַ"מ וְלָמָּה אָמְרוּ זַיִת בִּלְבָד מִפְּנֵי שֶׁהָיָה חָשׁוּב בְּאֶרֶץ יִשְׂרָאֵל בְּאוֹתוֹ זְמָן. וְעַיֵּן תּוֹסְפוֹת יוֹם טוֹב: {ד} וְהָרַ"שׁ מְפָרֵשׁ דְּמַלְבְּנִים מִלְּשׁוֹן לְבֵנָה, שֶׁכָּל שׁוּרָה רְחוֹקָה מֵחֲבֶרְתָּהּ שִׁעוּר שְׁתֵּי לְבֵנִים דְּהַיְנוּ שִׁשָּׁה טְפָחִים, שֶׁכָּל לְבֵנָה שְׁלֹשָׁה טְפָחִים כִּדְאִיתָא בְּבָבָא בַתְרָא פֶּרֶק קַמָּא מִשְׁנָה א'. אִי נַמִּי כְּגוֹן מַלְבְּנוֹת תְּבוּאָה וּמַלְבְּנוֹת בְּצָלִים דִּלְעֵיל רֵישׁ פֶּרֶק ג' מִשְׁנָה א', וּמַיְרֵי כְּשֶׁאֹרֶךְ הַשּׁוּרָה כְּשִׁעוּר שְׁתֵּי מַלְבְּנוֹת וְיָדוּעַ הָיָה לָהֶן שִׁעוּר הַמַּלְבֵּן, וְלֹא בָּאֲוִיר שֶׁבֵּין שׁוּרָה אַיְרֵי. אֵינוֹ שִׁכְחָה, כֵּיוָן שֶׁעוֹמֵד בֵּין הַשּׁוּרוֹת דָּמִי לְשָׂדֶה שֶׁעֳמָרֶיהָ מְעֻרְבָּבִין דְּתָנֵי בַּתּוֹסֶפְתָּא שֶׁאֵינוֹ שִׁכְחָה עַד שֶׁיְּעַמֵּר כָּל סְבִיבָיו: {ה} כֵּן הוּא בַּתּוֹסֶפְתָּא. וּלְפִי זֶה אִם הִתְחִיל בְּאֵין בּוֹ סָאתַיִם שָׁוִין נְטוֹפָה וְשֶׁאֵינוֹ נְטוֹפָה דְתַרְוַיְהוּ יֵשׁ לָהֶן שִׁכְחָה. וּבְלֹא הִתְחִיל וְאֵין בּוֹ סָאתַיִם חֲלוּקִים, דְּשֶׁאֵינוֹ נְטוֹפָה הֲוָה שִׁכְחָה וּנְטוֹפָה אֵין לוֹ שִׁכְחָה. וְהֵיכָא דְּיֵשׁ לוֹ סָאתַיִם אַדְּרַבָּא חֲלוּקִים בְּהִתְחִיל, דִּנְטוֹפָה אֵין לוֹ שִׁכְחָה וְאֵינוֹ נְטוֹפָה יֵשׁ לוֹ שִׁכְחָה. וּבְלֹא הִתְחִיל שָׁוִין שֶׁאֵין לוֹ שִׁכְחָה. הָרַ"שׁ. וְעַיֵּן תּוֹסְפוֹת יוֹם טוֹב: {ו} <B> אֲפִלּוּ כוּ'.</B> סִרְכָא דְרֵישָׁא נָקְטֵיהּ, דְּהָכָא לָאו רְבוּתָא. תּוֹסְפוֹת יוֹם טוֹב: 

~ פרק ז - משנה ג

{ז} כְּמוֹ עֲקוֹץ תְּאֵנָה מִתְּאֵנָתוֹ. הָרַ"שׁ. וּלְשׁוֹן הָרַ"מ עֹקֶץ הוּא קְצֵה הַדָּבָר, רְצוֹנוֹ לוֹמַר כָּרַת הָעֹקֶץ: 

~ פרק ז - משנה ד

{ח} פֵּרוּשׁ בַּזְּמוֹרָה תְּלוּיוֹת אֶשְׁכּוֹלוֹת: {ט} פֵּרוּשׁ הַיִּחוּר נִקְרֵאת רְכוּבָה מִלְּשׁוֹן אַרְכֻּבָּה הַנִּמְכֶּרֶת עִם הָרֹאשׁ: {י} <b>עִם הָאֶשְׁכּוֹל.</b> דַּהֲוָה כְּמוֹ שִׁבֹּלֶת שֶׁרֹאשָׁהּ מַגִּיעַ לַקָּמָה, בְּמִשְׁנָה ב' פֶּרֶק ה': {יא} כְּגוֹן שֶׁהַגַּרְגְּרִים זֶה עַל גַּבֵּי זֶה וַעֲשׂוּיִין כְּעֵין כָּתֵף וְנָטֵף. הָרַ"שׁ: 

~ פרק ז - משנה ה

{יב} <B> הוּא מֵדֵל.</B> וְאַף עַל גַּב דְּדִין פֵּאָה בַּסּוֹף, אִם הִנִּיחַ בַּתְּחִלָּה גַּם כֵּן דִּין פֵּאָה יֵשׁ לָהּ, כְּדִתְנַן בְּפֶרֶק קַמָּא מִשְׁנָה ג'. וְעַיֵּן תּוֹסְפוֹת יוֹם טוֹב: 

~ פרק ז - משנה ו

{יג} וַאֲנַן כֶּרֶם תְּנַן. וּבַגְּמָרָא פֶּרֶק כֵּיצַד מְבָרְכִין, חַד תָּנֵי כֶּרֶם רְבָעִי דְּאֵין רְבָעִי נוֹהֵג אֶלָּא בְּכֶרֶם, וְחַד תָּנֵי נֶטַע רְבָעִי דְּנוֹהֵג רְבָעִי בְּכָל הָאִילָנוֹת. וְדַעַת הָרַ"מ וְהָרַ"ב כְּמַאן דְּאָמַר נֶטַע: {יד} הוֹצִיאָהוּ לְחֻלִּין עַל יְדֵי פִדְיוֹן, רַשִׁ"י. וְהָרַ"שׁ כָּתַב אַחֲלֵיהּ לִקְדוּשָׁתֵיהּ וְהָדָר אַכְלֵיהּ: {טו} דִּבְכֶרֶם רְבָעִי כְּתִיב (וַיִּקְרָא יח) קֹדֶשׁ הִלּוּלִים לַה', וּבַמַּעֲשֵׂר כְּתִיב (שָׁם כז) קֹדֶשׁ לַה'. וְאִם תֹּאמַר לָמָּה לָן הִלּוּלִים לְמַשְׁמַע דְּאַחֲלֵיהּ כוּ' תֵּיפּוּק לֵיהּ מֵהַךְ גְּזֵרָה שָׁוָה. וְיֵשׁ לוֹמַר דַּאֲנַן מִגְּזֵרָה שָׁוָה לֹא הֲוָה יָדְעִינַן דְּפִדְיוֹן רְבָעִי נוֹהֵג אֶלָּא בִּזְמַן שֶׁמַּעֲשֵׂר שֵׁנִי נוֹהֵג וְלֹא בְשָׁנָה שְׁלִישִׁית וְשִׁשִּׁית אִי נַמִּי הֲוָה אֲמֵינָא מַאי חָזֵית דְּגָּמַרְתְּ מִמַּעֲשֵׂר, נֵילָף מִשְּׁבִיעִית שֶׁתּוֹפֵס דָּמָיו, אֲבָל מֵאַחַר דְּגָמְרֵי מֵהִלּוּלִים שֶׁאֵינוֹ תּוֹפֵס דָּמָיו, גָּמַר מִמַּעֲשֵׂר. תּוֹסָפוֹת קִדּוּשִׁין דַּף נ"ד: {טז} אוֹ יִפְדֶּה וְיַעֲלֶה הַדָּמִים וְיֹאכְלָן בִּירוּשָׁלַיִם כְּמַעֲשֵׂר. הָרַ"מ. וּלְבֵית שַׁמַּאי תְּנַן פּוֹדִין וְהוּא הַדִּין נַמִּי מַעֲלִין הַיַּיִן אוֹ הַפֵּרוֹת עַצְמָן. וְנִרְאֶה לִי דִּלְהָכִי נָקְטֵי בֵית הִלֵּל כֻּלּוֹ לַגַּת כְּלוֹמַר וּבְלָאו הָכִי כְּשֶׁהֵן עוֹלְלוֹת דְּלָעֲנִיִּים אֵין בַּעַל הַבַּיִת חַיָּב לִבְצֹר אוֹתָן: 

~ פרק ז - משנה ז

{יז} יְרוּשַׁלְמִי. וְאִם תֹּאמַר מִנָּא לֵיהּ לְרַבִּי אֱלִיעֶזֶר לְמִדְרָשׁ דְּאֵין לָעֲנִיִּים בָּעוֹלְלוֹת דְּהָא אִיהוּ מְפָרֵשׁ לִקְרָא דְּכִי תִבְצֹר וְגוֹ' לְאִם אֵין בָּצִיר וְכוּ'. וְיֵשׁ לוֹמַר דִּסְבִירָא לֵיהּ דְּוַדַּאי גּוּפֵיהּ דִּקְרָא לְעִנְיַן אִם אֵין בָּצִיר כוּ' הוּא דְאָתָא. מִכָּל מָקוֹם מִמֵּילָא שָׁמְעִינַן דְּאֵין לָעֲנִיִּים בָּעוֹלְלוֹת. וּכְהַאי גַוְנָא אַשְׁכְּחָן בְּפֶרֶק קַמָּא דִבְרָכוֹת אוֹת י"ב: 

~ פרק ז - משנה ח

{יח} וְאַף עַל גַּב דְּרַבִּי עֲקִיבָא שֶׁהֲלָכָה כְּמוֹתוֹ מֵחֲבֵרוֹ אָמַר לְעֵיל שֶׁאֵין לָעֲנִיִּים בָּעוֹלְלוֹת קֹדֶם לַבָּצִיר, אִיכָּא לְמֵימַר דְּאַף עַל גַּב דְּאֵין לָעֲנִיִּים לָבֹא בַּכֶּרֶם לָקַחַת הָעוֹלְלוֹת קֹדֶם שֶׁיִּבְצֹר בַּעַל הַבַּיִת מִכָּל מָקוֹם סְבִירָא לֵיהּ נַמִּי כֵּיוָן שֶׁנּוֹדְעוּ שֶׁהֵן עוֹלְלוֹת גַּם לְבַעַל הַבַּיִת אֵין לוֹ בָהֶם כְּלוּם וְאֵינוֹ יָכוֹל לְהַקְדִּישָׁן. תּוֹסְפוֹת יוֹם טוֹב: {יט} <B> רַבִּי יוֹסֵי אוֹמֵר כוּ'.</B> וְתַנָּא קַמָּא סָבַר דְּאֵינוֹ צָרִיךְ לִתֵּן כֵּיוָן דִּכְבָר נִתְחַיֵּב הַכֶּרֶם בְּעוֹלְלוֹת. הָרַ"שׁ: {כ} וּפֵרוּשׁ אֻמָּן שׁוּרָה כְּדִלְעֵיל פֶּרֶק ד' מִשְׁנָה ה'. וְתֵימַהּ דְהָא קַיְמָא לָן בְּמִשְׁנָה ג' פֶּרֶק ו' דִּכְשֶׁדִּלֵּג וְעָבַר הֲוָה בְּבַל תָּשׁוּב. וְלֹא מִבָּעֵיא מֵאֻמָּן לְאֻמָּן אֶלָּא אַף בָּאֻמָּן עַצְמָהּ. אֲבָל לְשׁוֹן הַיְרוּשַׁלְמִי שֶׁכָּל רוֹגְלִית וְרוֹגְלִית אֻמָּן בִּפְנֵי עַצְמוֹ. וְהָרַ"שׁ מְסַיֵּם בּוֹ וְאָסוּר לָשׁוּב מֵאֻמָּן לְאֻמָּן. וְלִי נִרְאֶה לְסַיֵּם בְּלָשׁוֹן אַחֵר וְאָסוּר לָשׁוּב בָּאֻמָּן כְּשֶׁעָבַר הֵימֶנּוּ. תּוֹסְפוֹת יוֹם טוֹב: 

^ פרק ח

~ פרק ח - משנה א

{א} <B> בְּלֶקֶט.</B> לְשׁוֹן הָרַ"מ פֶּרֶק א' מֵהִלְכוֹת מַתְּנוֹת עֲנִיִּים, שֶׁנֶּאֱמַר לֶעָנִי וְלַגֵּר תַּעֲזֹב אוֹתָם, כָּל זְמַן שֶׁהָעֲנִיִּים תּוֹבְעִים אוֹתָם. פָּסְקוּ הָעֲנִיִּים לְבַקֵּשׁ וְלַחֲזֹר עֲלֵיהֶם הֲרֵי הַנִּשְׁאָר מֻתָּר לְכָל אָדָם, שֶׁאֵין גּוּפָן קָדוֹשׁ כִּתְרוּמָה, וְאֵינוֹ חַיָּב לִתֵּן לָהֶם דְּמֵיהֶן, שֶׁלֹּא נֶאֱמַר בָּהֶן וְנָתַן לָעֲנִיִּים אֶלָּא תַּעֲזֹב אוֹתָם כוּ' וַהֲרֵי אֵין כָּאן עֲנִיִּים. מֵאֵימָתַי כָּל אָדָם מֻתָּרִין בְּלֶקֶט כוּ'. וּלְשׁוֹן רַשִׁ"י בְּתַעֲנִית דַּף ו' לְפִי שֶׁיּוֹדְעִין אִם נִשְׁאַר לֶקֶט שִׁכְחָה וּפֵאָה נָמוֹשׁוֹת נְטָלוּהוּ. עַד כָּאן. וְהַתַּנָּא נָקַט לֶקֶט שֶׁהוּא הַנּוֹשֵׁר אַחַת אַחַת וְאֵין נִלְקָטִים מֵהָעֲנִיִּים כֻּלּוֹ כְּמוֹ שִׁכְחַת קָמָה וָעֹמֶר, וְכֵן פֵּאָה. וְעוֹד דִּבְכֻלְּהוּ שַׁיָּךְ לוֹמַר דְּנִלְקָטִין וְהֻשְׁאַל לְכֻלָּם שֵׁם לֶקֶט: {ב} מִלְּשׁוֹן לֹא יָמוּשׁוּ (יְשַׁעְיָה נט), שֶׁמְּמַשְׁמְשִׁין וְהוֹלְכִין: {ג} וּלְשׁוֹן נָמוֹשׁוֹת כְּמוֹ לֹא יָמִישׁ (שְׁמוֹת יג), שֶׁנּוֹטְלִין וּמָשִׁין הַכֹּל מִלִּפְנֵיהֶם. רַשִׁ"י בָּבָא מְצִיעָא דַּף כ"א: {ד} <B> וְיָבֹאוּ.</B> כְּלוֹמַר שֶׁלָּקְטוּ וְחָזְרוּ וּבָאוּ פַּעַם שְׁנִיָּה, דְּהַשְׁתָּא מַסְחֵי דַעְתַּיְהוּ דַעֲנִיִּים. רַשִׁ"י: {ה} <B> שְׁנִיָּה.</B> וְלֹא תָנִינַן נָמוֹשׁוֹת, מִפְּנֵי שֶׁהוּא צִנָּה, וְאֵין יוֹצְאִין אֶלָּא בַּחוּרִים. יְרוּשַׁלְמִי. וּלְפֵרוּשׁ דְּנָמוֹשׁוֹת לִקּוּטֵי כוּ' הַטַּעַם כְּשֶׁהוּא צִנָּה שׁוּב אֵין הוֹלְכִים הַלּוֹקְטִים מִפְּנֵי הַצִּנָּה הוֹאִיל וְדָבָר מֻעָט נִשְׁאַר. תּוֹסְפוֹת יוֹם טוֹב: {ו} אֲבָל בְּפֶרֶק קַמָּא מִשְׁנָה ד' דְּתַעֲנִית מְפָרֵשׁ בְּשִׁבְעָה בּוֹ:

~ פרק ח - משנה ב

{ז} יְרוּשַׁלְמִי.</B> וְרָצָה לוֹמַר יִשְׂרָאֵל עַמֵּי הָאָרֶץ שֶׁאֵין נֶאֱמָנִין עַל שְׁאָר מַתָּנוֹת כְּדִלְקַמָּן [בְּרֵישׁ דְּמַאי]: 

~ פרק ח - משנה ג

{ח} אֵין הָכִי נַמִּי דְּהוּא הַדִּין בְּלֶקֶט שִׁכְחָה וּפֵאָה. וְכֵן כָּתַב בְּסוֹף הַמִּשְׁנָה לֶקֶט שִׁכְחָה וּפֵאָה. וְיִתָּכֵן דִּבְרֵישָׁא דְּאֵינָן נֶאֱמָנִין הֲוֵי מַעְשַׂר עָנִי רְבוּתָא, וְסֵיפָא דְנֶאֱמָנִין הֲווֹ אֵינָךְ רְבוּתָא. תּוֹסְפוֹת יוֹם טוֹב: {ט} וְאִם אָמַר שֶׁטְּחָנוֹ קֶמַח נֶאֱמָן, וְאֵין לְהַאֲמִינוֹ בְּמִגּוֹ דְּאִי בָעֵי אָמַר שֶׁטְּחָנוֹ קֶמַח, דְּמֵאַחַר שֶׁאֵין דֶּרֶךְ לְחַלֵּק כְּלָל קֶמַח וּפַת הֲוֵי כְּמוֹ עֵדִים וְאֵין מִגּוֹ בִּמְקוֹם עֵדִים. הָרַ"שׁ: {י} לְפִי שֶׁהוּא כִּשְׂעוֹרִים שֶׁאֵין נֶאֱכָלִין בִּקְלִפָּתָן: {יא} <b>חַי.</b> הוּא הַדָּבָר שֶׁאֵינוֹ מְבֻשָּׁל, תַּרְגּוּם אַל תֹּאכְלוּ מִמֶּנּוּ נָא לֹא תֵיכְלוּן מִנֵּיהּ כַּד חַי. הָרַ"מ: {יב} כְּדִתְנַן בְּמַסֶּכֶת חַלָּה פֶּרֶק ג': {יג} לְפִי שֶׁאִי אֶפְשָׁר לִדְרֹךְ אוֹ לִטְחוֹן דָּבָר מֻעָט. הָרַ"מ. וּבַיְרוּשַׁלְמִי, מָקוֹם שֶׁנָּהֲגוּ לִהְיוֹת מוֹסְקִים זֵיתֵי נִקּוּף, וְהוּא עָנִי, נֶאֱמָן לוֹמַר שֶׁמֶן זֶה שֶׁל זֵיתֵי נִקּוּף הוּא: {יד} הַטַּעַם לְחַלֵּק לָמָּה חִיְּבוּ חֲכָמִים יָרָק בְּמַעֲשֵׂר וְלֹא בְּפֵאָה, דְּהוֹאִיל וְאֵינוֹ מַכְנִיסוֹ לְקִיּוּם יֵשׁ רֶוַח מֻעָט לָעֲנִיִּים, וְאִם יִשְׁמְרוּ עַל הַפֵּאָה יַפְסִידוּ בְּמָקוֹם אַחֵר מִלְּלַקֵּט וּלְהָבִיא מַתָּנוֹת אֲחֵרוֹת. הָרַ"שׁ: 

~ פרק ח - משנה ד

{טו} דְּאִלּוּ בְּלֶקֶט שִׁכְחָה וּפֵאָה הַדִּין לָבוֹז כְּדִתְנַן רֵישׁ פֶּרֶק ד'. אֲבָל בְּמַעְשַׂר עָנִי כְּתִיב (דְּבָרִים כו) וְנָתַתָּ לַגֵּר כוּ': 

~ פרק ח - משנה ה

{טז} <B> קַב.</B> אוֹדִיעֲךָ בְּכָאן שִׁעוּר כָּל מִדָּה מֵהֶם וּשְׁמוֹר אוֹתָהּ תָּמִיד בְּכָל הַמִּשְׁנָה. וּבַתְּחִלָּה נֹאמַר כִּי בְמִדָּה שֶׁיֵּשׁ בַּחֲלָלָהּ אַרְבַּע אֶצְבָּעוֹת עַל אַרְבַּע אֶצְבָּעוֹת וְרוּמָהּ שְׁתֵּי אֶצְבָּעוֹת וְשִׁבְעַת עֲשִׂירִיּוֹת מֵאֶצְבַּע, וְיִהְיֶה זֶה הָאֶצְבַּע שֶׁשִּׁעֲרוּ בוֹ מֵאֶצְבָּעוֹת הַיָּד הַגֻּדָּל. וְזוֹ הַמִּדָּה אֲשֶׁר יֵשׁ בַּחֲלָלָהּ זֶה הַשִּׁעוּר שֶׁזָּכַרְנוּ בְּשׁוּם תַּבְנִית הוּא נִקְרָא לֹג. וְהָרֹבַע מִמֶּנּוּ הוּא נִקְרָא רְבִיעִית. וַחֲצִי הָרֹבַע שְׁמִינִית. וְיֵשׁ בְּקַב אַרְבָּעָה לֹגִין. הָרַ"מ:
{יז} שֶׁאֵינוֹ מְצֻוֶּה לִתֵּן כְּדֵי שָׂבְעוֹ אֶלָּא בַּשָּׂדֶה, שֶׁהֲרֵי אֵינוֹ מוֹצֵא שָׁם לִקַּח. הָרַ"מ: {יח} אִיצְטְרִיךְ כֹּהֲנִים וּלְוִיִּם, דְּסָלְקָא דַעְתָּךְ אֲמֵינָא שֶׁכֵּיוָן שֶׁיֵּשׁ לָהֶם תְּרוּמוֹת וּמַעַשְׂרוֹת לֹא נִתְחַיֵּב לָתֵת לָהֶם מִמַּעְשַׂר עָנִי כְּדֵי שָׂבְעָן, קָא מַשְׁמַע לָן. תּוֹסְפוֹת יוֹם טוֹב: 

~ פרק ח - משנה ו

{יט} גְּמָרָא שַׁבָּת קי"ח. וּפֵרֵשׁ רַשִׁ"י שֶׁהֲרֵי סְעֻדָּה שֶׁל לַיְלָה בִּכְלַל כִּכָּר הִיא: 

~ פרק ח - משנה ז

{כ} <B> אַרְבַּע עֶשְׂרֵה סְעֻדּוֹת.</B> וְלֹא חָשְׁבוּ לוֹ סְעֻדַּת מוֹצָאֵי שַׁבָּת מִפְּנֵי שֶׁלֹּא נִצְטָרֵךְ אֵלֶיהָ בִּשְׁבִיל שֶׁאָכַל בְּמִנְחָה בְּיוֹם הַשַּׁבָּת וְהוּא הַשְׁלָמַת שָׁלֹשׁ סְעֻדּוֹת שֶׁל שַׁבָּת. הָרַ"מ. וּפֵרֵשׁ רַשִׁ"י וְאַף עַל גַּב דְּאָמְרִינַן לְעוֹלָם יְסַדֵּר אָדָם שֻׁלְחָנוֹ בְּמוֹצָאֵי שַׁבָּת, הַנֵּי מִילֵי לְמַאן דְּאֶפְשָׁר לֵיהּ: {כא} בְּבָבָא בַתְרָא דַּף ח' שֶׁמְּחַלְּקִים אוֹתָם כְּפִי צֹרֶךְ הֶעָנִי וְרֹב בָּנָיו, וּמְפָרֵשׁ הָתָם דְּאִלּוּ בַּתַּמְחוּי אַף בִּגְבִיּוּתָהּ צָרִיךְ שְׁלֹשָׁה לְפִי שֶׁתֵּכֶף לִגְבִיּוּתָהּ מְחַלְּקִין אוֹתָהּ, וְאֵין לִטְרֹחַ וּלְבַקֵּשׁ הַשְּׁלִישִׁי, דְּאִלּוּ מִצַּד הַגִּבּוּי בֵּין תַּמְחוּי בֵּין קֻפָּה אֵין כָּאן דִּין לְפִי שֶׁאִישׁ כְּנִדְבַת לִבּוֹ. וְהַתּוֹסָפוֹת בְּשֵׁם רַבֵּנוּ חֲנַנְאֵל כָּתְבוּ לְפִי שֶׁהָיָה יָדוּעַ סְכוּם שֶׁל כָּל אֶחָד שֶׁיִּתֵּן:

~ פרק ח - משנה ח

{כב} <b>חָסֵר.</b> לְפִי שֶׁדִּינָר שִׁעוּר חָשׁוּב וּלְכָךְ כְּשֶׁחִסֵּר דִּינָר אֲפִלּוּ אֶלֶף נוֹטֵל, וְכֵן נִמְצָא שֶׁמִּדַּת הַלַּח הֲוֵי גַּסָּה בְּדִינָר: {כג} <B> אֲפִלּוּ אֶלֶף.</B> וְהוּא הַדִּין נַמִּי לְדִינֵי הַמִּשְׁנָה דִּלְעֵיל כְּשֶׁחָסֵר לוֹ מְזוֹן שְׁתֵּי סְעֻדּוֹת: {כד} כָּךְ כָּתַב הָרַ"שׁ. וּפֵרֵשׁ שֶׁאִם מִתְפַּרְנֵס מִקְּרוֹבָיו עַל יְדֵי מַתְּנוֹת עֲנִיִּים שֶׁמַצִּילִין מֵהַגֹּרֶן לְבֵיתָם לָתֵת לִקְרוֹבֵיהֶם כְּדִלְעֵיל, וּבָא לִטֹּל לֶקֶט שִׁכְחָה וּפֵאָה, אֵין מוֹחִין בְּיָדוֹ הוֹאִיל וּמִילֵי דְהֶפְקֵר הֵן וְאֵין מְחַיְּבִין אוֹתוֹ לִמְכֹּר כוּ'. אֲבָל אִם נוֹטֵל מֵהַגַּבַּאי וְיִהְיֶה בִּכְלַל עֲנִיֵּי הָעִיר אָז אֲפִלּוּ לֶקֶט כוּ' אֵין מַנִּיחִין אוֹתוֹ לִטֹּל, שֶׁלֹּא יַמְעִיט מַתְּנוֹת שְׁאָר עֲנִיִּים. תּוֹסְפוֹת יוֹם טוֹב: {כה} וּבִיפֵה מַרְאֶה כָּתַב דִּרְצוֹנוֹ לוֹמַר לְבַקֵּשׁ תַּחְבּוּלוֹת לְהַמְצִיא לוֹ מָמוֹן דֶּרֶךְ הַלְוָאָה וְכַיּוֹצֵא בָזֶה, דְּאִלּוּ לִתֵּן לוֹ הָא אֵינוֹ רוֹצֶה לִטֹּל: 

~ פרק ח - משנה ט

{כו} <b>הַזִּקְנָה.</b> לְעֵיל תָּנָא אֵינוֹ נִפְטָר מִן הָעוֹלָם מִשּׁוּם דְּאֵין צָרִיךְ לִטֹּל וְנוֹטֵל, וְזֶה לְפִי שֶׁחוֹשֵׁשׁ שֶׁלֹּא יִהְיֶה לוֹ פַּרְנָסָה כָּל יְמֵי חַיָּיו לְכָךְ אוֹמֵר בְּמִדַּת עֹנֶשׁ שֶׁאֵינוֹ נִפְטָר מִן הָעוֹלָם כִּי שָׁנִים רַבּוֹת לֹא יִחְיֶה וְגַם כִּי יָמוּת אֵינוֹ נִפְטָר כוּ'. וְהָכָא דְצָרִיךְ לִטֹּל וְאֵינוֹ נוֹטֵל וּבִטְחוֹנוֹ בְקוֹנוֹ לְכָךְ אוֹמֵר בְּמִדַּת שְׂכָרוֹ שֶׁיַּזְקִין וְשֶׁאֵינוֹ מֵת כוּ'. תּוֹסְפוֹת יוֹם טוֹב: {כז} <B> לַאֲמִתּוֹ.</B> בַּגְּמָרָא פֶּרֶק קַמָּא דְשַׁבָּת כָּל דַּיָּן שֶׁדָּן דִּין אֱמֶת לַאֲמִתּוֹ כְּאִלּוּ נַעֲשֶׂה שֻׁתָּף לְהַקָּדוֹשׁ בָּרוּךְ הוּא בְּמַעֲשֵׂה בְרֵאשִׁית. כָּתְבוּ הַתּוֹסָפוֹת לַאֲפוֹקֵי דִּין מְרֻמֶּה. וְקָשֶׁה דִּבְתֵבַת אֱמֶת הֲוֵי סַגִּי וּמַאי לַאֲמִתּוֹ, וְיֵשׁ לוֹמַר דְּאַף עַל פִּי שֶׁיָּדִין הַדַּיָּן דִּין אֱמֶת אִם מִצְטָרֵף לָזֶה אַהֲבַת הַדַּיָּן לַזַּכַּאי אוֹ שִׂנְאָתוֹ לַחַיָּב לֹא הֲוֵי לַאֲמִתּוֹ. בֵּית יוֹסֵף. וְרַבֵּנוּ בְּגוּר אַרְיֵה בְּפָרָשַׁת יִתְרוֹ כָּתַב שֶׁכָּךְ פֵּרוּשׁוֹ לַאֲפוֹקֵי דִּין שׁוּדָא דְדַיָנָא, שֶׁהַדָּבָר הַזֶּה אֵינוֹ תּוֹלֶה בֶּאֱמֶת רַק בְּאֹמֶד וּמַחֲשָׁבָה וְאֵין זֶה לַאֲמִתּוֹ, וְכֵן דִּין שֶׁל שִׁקּוּל הַדַּעַת כוּ', שֶׁזֶּה לֹא הֲוֵי רַק כַּאֲשֶׁר פָּסַק דִּין אֱמֶת בָּרוּר, וּפֵרוּשׁ זֶה אֱמֶת בָּרוּר עַד כָּאן לְשׁוֹנוֹ. וְלִי נִרְאֶה דְּפֵרוּשׁ לַאֲמִתּוֹ וְלֹא לְשֹׁחֲדוֹ קָאָמַר, וְהַיְנוּ וְהָיָה ה' מִבְטַחוֹ, אֵינוֹ מְצַפֶּה לְתַשְׁלוּם גְּמוּל כוּ', וְאַף כְּשֶׁמְּזַכֶּה אֶת הַזַּכַּאי שַׁפִּיר קָרֵי לֵיהּ נְטִיָּה כֵּיוָן שֶׁאֵינוֹ פּוֹסֵק מִצַּד דֶּרֶךְ הָאֱמֶת אֶלָּא מִצַּד הַשֹּׁחַד. תּוֹסְפוֹת יוֹם טוֹב: {כח} <B> פִּסֵּחַ.</B> פֵּרוּשׁ בִּשְׁתֵּי רַגְלָיו, כָּעִנְיָן שֶׁנֶּאֱמַר (שְׁמוּאֵל ב ד) בִּמְפִיבֹשֶׁת נְכֵה רַגְלַיִם וַיִּפָּסֵחַ: {כט} <B> וְכָל דַּיָּן כוּ'.</B> לְהָכִי הִכְנִיס בָּבָא זוֹ כָּאן, כְּדֵי לִלְמֹד מִמִּי שֶׁאֵינוֹ חִגֵּר כוּ' עַל וְכָל דַּיָּן, דְּהָכִי נַמִּי דַּיָּן שֶׁלּוֹקֵחַ שֹׁחַד וְעוֹשֶׂה עַצְמוֹ כְּאִלּוּ אֵינוֹ רוֹאֶה הָאֱמֶת וּמְחַיֵּב הַזַּכַּאי, וְהוּא הַדִּין נַמִּי כְּשֶׁמְּזַכֶּה הַזַּכַּאי עַל יְדֵי הַשֹּׁחַד שֶׁגַּם כֵּן אֵינוֹ רוֹאֶה הָאֱמֶת בְּמַה שֶּׁהוּא אֱמֶת, וּלְכָךְ עֵינָיו כֵּהוֹת. תּוֹסְפוֹת יוֹם טוֹב: 
