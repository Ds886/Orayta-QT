&CosmeticsType==911&GroupId=mishna_shviit&TextSource=ר' פנחס ראובן שליט''א&UniqueId=978&&CosmeticsType=1&LastLevelIndex=2&ForcedBookName=עיקר תוי''ט&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MZ_SHVIIT Layer 3 - 26 pages

// נט. נט: ס. ס: סא. סא: סב. סב: סג. סג: סד. סד: סה. סה: סו. סו: סז. סז: סח. סח: סט.
// סט: ע. ע: עא. עא:

$ משנה - שביעית - עיקר תוי''ט

^ פרק א

~ פרק א - משנה א

{א} וַעֲצֶרֶת יוֹתֵר מִדִּבְרֵי בֵּית שַׁמַּאי, דִּלְעוֹלָם בֵּית שַׁמַּאי לְחֻמְרָא לְבָד אוֹתָן דִּבְעֵדֻיּוֹת: {ב} מִשּׁוּם דְּסָבְרֵי כְּרַבִּי יִשְׁמָעֵאל דִּלְקַמָּן דְּמַפִּיק קְרָא לִדְרָשָׁא אַחֲרִיתִי, וּסְבִירָא לְהוּ דְּאִסּוּר עֶרֶב שְׁבִיעִית הִלְכְתָא גְמִירֵי לַהּ, וְכִי גְמִירֵי הִלְכְתָא בִּזְמַן שֶׁבֵּית הַמִּקְדָּשׁ קַיָּם. הָרַ"מ וְהָרַ"שׁ: {ג} <b>כְּדִבְרֵי אֵלּוּ. </b>לְפֵרוּשָׁא מִלְּתַיְהוּ דְבֵית שַׁמַּאי פֵּרֵשׁ הָכִי, דְּמִלְּתַיְהוּ דְבֵית הִלֵּל מְפֹרָשׁ: 

~ פרק א - משנה ב

{ד} <b>אִם רְאוּיִין.</b> אַף עַל פִּי שֶׁאֵינָן עוֹשִׂין, כִּדְמוּכָח לְקַמָּן דִּמְשַׁעֵר בִּתְאֵנִים. הָרַ"שׁ: {ה} <B> הָאוֹרֶה.</B> מִלְּשׁוֹן וְאָרוּהָ כָּל עוֹבְרֵי דָרֶךְ (תְּהִלִּים פ): 

~ פרק א - משנה ג

{ו} <B> אִילַן סְרָק.</B> בַּיְרוּשַׁלְמִי פָּרֵיךְ כֵּיוָן דְּאֵין פְּרִי הֲרֵי נִרְאֶה כִּמְתַקֵּן שָׂדֵהוּ לְצֹרֶךְ שְׁבִיעִית. וּמְשָׁנֵי דְּעַד זְמַן זֶה מְעַבֶּה הַקּוֹרוֹת: {ז} פֵּרוּשׁ לְפֵרוּשׁוֹ, דְּאִית בֵּיהּ תַּרְתֵּי לְטִיבוּתָא שֶׁפֵּרוֹתֶיהָ גַּסִּים וְגַם עוֹשָׂה הַרְבֵּה פֵּרוֹת, דְּאִלּוּ אֶתְרוֹג גַּס וְאֵינוֹ עוֹשֶׂה הַרְבֵּה, וְזֵיתִים עוֹשִׂים הַרְבֵּה וְאֵינָם גַּסִּים. יְרוּשַׁלְמִי: 

~ פרק א - משנה ד

{ח} מַשְׁמַע דְּאִי אִיכָּא תִּשְׁעָה וְלֹא יוֹתֵר וְיֵשׁ בָּהֶן אֶחָד שֶׁאֵינוֹ עוֹשֶׂה כִּכָּר אֵין חוֹרְשִׁין לְכָל אֶחָד אֶלָּא צָרְכּוֹ. וְכֵן כָּתַב הָרַ"שׁ. וְתֵימַהּ דְאִם נִשְׁאֲרוּ שְׁמֹנָה וְאִי נַמִּי שְׁלֹשָׁה שֶׁכָּל אֶחָד עוֹשֶׂה כִּכָּר לָמָּה לֹא יַחֲרֹשׁ כָּל הַבֵּית סְאָה בִּשְׁבִילָם כְּמוֹ אִם אֵין בַּבֵּית סְאָה אֶלָּא שְׁלֹשָׁה בִּלְבָד. וְהָרַ"מ מְפָרֵשׁ פֵּרוּשׁ אַחֵר עַיֵּן שָׁם: 

~ פרק א - משנה ה

{ט} <B> וְחוֹרְשִׁין כוּ'.</B> יֵשׁ מְפָרְשִׁים עַד הָעֲצֶרֶת, הַיְנוּ לְמִשְׁנָה רִאשׁוֹנָה, וּבַיְרוּשַׁלְמִי קָאָמַר בְּהֶדְיָא עַד רֹאשׁ הַשָּׁנָה. הָרַ"שׁ: {י} <B> בֵּינֵיהֶם.</B> קָאֵי נַמִּי אַדִּלְעֵיל מִשְׁנָה ב', וְכֵן כָּתַב הָרַ"מ: 

~ פרק א - משנה ו

{יא} <B> עַד רֹאשׁ הַשָּׁנָה.</B> עֶשֶׂר נְטִיעוֹת הֲלָכָה לְמֹשֶׁה מִסִּינַי, דְּחָסָה הַתּוֹרָה עַל מָמוֹנָן שֶׁאִם לֹא יַחֲרֹשׁ לָהֶן מִתְיַבְּשׁוֹת, דְּאֵין כֹּחָן יָפֶה כִּזְקֵנוֹת. יְרוּשַׁלְמִי: {יב} <B> וּמֻקָּפוֹת.</B> אוֹ מֻקָּפוֹת קָתָנֵי: 

~ פרק א - משנה ח

{יג} <B> מִטֶּפַח.</B> לְשׁוֹן הָרַ"מ אִם כָּרְתוּ אוֹתוֹ עַד שֶׁלֹּא נִשְׁתַּיֵּר מִמֶּנּוּ עַל פְּנֵי הָאָרֶץ אֶלָּא פָּחוֹת מִטֶּפַח יִהְיֶה הַצּוֹמֵחַ בּוֹ כִּנְטִיעוֹת, וְאִם הוּא יוֹתֵר מִטֶּפַח יִהְיֶה הַצּוֹמֵחַ בּוֹ כְּאִילָן. עַד כָּאן: 

^ פרק ב

~ פרק ב - משנה א

{א} כְּלוֹמַר וְאֵין כָּאן צֵל, (לָכֵן נִקְרָא שְׂדֵה הַלָּבָן) הָרַ"שׁ. וּבְרֵישׁ פֶּרֶק ג' דְּפֵאָה כָּתַב טַעַם אַחֵר לְפִי שֶׁהַתְּבוּאָה כְּשֶׁמִּתְבַּשֶּׁלֶת מִתְלַבֶּנֶת: {ב} <B> כָּל זְמַן שֶׁבְּנֵי אָדָם.</B> יְרוּשַׁלְמִי לֹא סוֹף דָּבָר בְּשֶׁיֵּשׁ לוֹ מִקְשָׁה וּמִדְלַעַת, אֶלָּא אֲפִלּוּ מֵאַחַר שֶׁבְּנֵי אָדָם עֲתִידִין לִטַּע בַּמִּקְשָׁאוֹת וּבַמִּדְלָעוֹת מֻתָּר: {ג} הַכַּוָּנָה לוֹמַר שֶׁבְּנֵי אָדָם נוֹטְעִים בַּמִּקְשָׁאוֹת קִשּׁוּאִים כוּ'. וּפֵרוּשׁ מִקְשָׁאוֹת מְקוֹם זְרִיעַת הַקִּשּׁוּאִים. רַ"מ: 

~ פרק ב - משנה ב

{ד} לִכְאוֹרָה בְּכָל אִילָנוֹת קָאָמְרֵי, דְּקִשּׁוּאִין וּדְלוּעִין אֵינָם רְאוּיִם לְהִקָּרֵא אִילָנוֹת. אֲבָל כַּד דַּיְקִינַן שַׁפִּיר עַל כָּרְחֲךָ דְּמַתְנִיתִין דַּוְקָא קִשּׁוּאִין וּדְלוּעִין תָּנֵי לַהּ. וְעַיֵּן בַּאֲרִיכוּת בְּתוֹסְפוֹת יוֹם טוֹב: 

~ פרק ב - משנה ד

{ה} וְאַף עַל גַּב דְּנִשְׁמָעִינֵיהּ מִמַּתְנִיתִין ב' מְעַשְּׁנִים כוּ', יֵשׁ לוֹמַר דַּהֲוָה אֲמֵינָא דְדַוְקָא עִשּׁוּן שֶׁאֵינָהּ עֲבוֹדָה בְּגוּף הָאִילָן הוּא דְּשָׁרִינַן בְּתוֹסֶפֶת שְׁבִיעִית, קָא מַשְׁמַע לָן דְּאַף זִהוּם שֶׁהוּא בְּגוּף הָאִילָן נַמִּי שָׁרֵי: {ו} <b>וּמַשְׁקִין אוֹתָן.</b> לְשׁוֹן הָרַ"מ שׁוֹפְכִים מַיִם עַל רֹאשׁ הָאִילָן וְיוֹרֵד עַל גּוּף הָאִילָן כֻּלּוֹ וְיַשְׁקֵהוּ: 

~ פרק ב - משנה ה

{ז} כְּלוֹמַר שֶׁאֵין דַּרְכָּן לְהִתְבַּשֵּׁל עַד תִּשְׁרֵי. רַ"שׁ: {ח} כָּל עֲבוֹדוֹת הַצְּרִיכוֹת לָאִילָן, כִּדְתַנְיָא בְּתוֹרַת כֹּהֲנִים שַׁבַּת שַׁבָּתוֹן יִהְיֶה לָאָרֶץ, כֵּיוָן שֶׁיָּצְאָה שְׁבִיעִית אַף עַל פִּי שֶׁפֵּרוֹתֶיהָ שְׁמִטָּה מֻתָּר אַתָּה לַעֲשׂוֹת מְלָאכָה בְּגוּפוֹ שֶׁל אִילָן. אֲבָל פֵּרוֹתָיו אֲסוּרִים עַד ט"ו בִּשְׁבָט. הָרַ"שׁ: 

~ פרק ב - משנה ו

{ט} <B> מִשְּׁלֹשִׁים יוֹם.</B> וְדָבָר זֶה אָסוּר לְעוֹלָם אֲפִלּוּ בַּזְּמַן הַזֶּה מִפְּנֵי מַרְאִית הָעַיִן שֶׁמָּא יֹאמַר הָרוֹאֶה בַּשְּׁבִיעִית נְטָעוֹ. הָרַ"מ: 

~ פרק ב - משנה ז

{י} רֹאשׁ הַשָּׁנָה. אֵין הַכַּוָּנָה דַּוְקָא עַל רֹאשׁ הַשָּׁנָה שֶׁל שָׁנָה שְׁבִיעִית, אֲבָל הוּא רוֹצֶה לוֹמַר שֶׁיִּהְיֶה דִּינָם דִּין שָׁנָה שֶׁעָבְרָה לְמַעַשְׂרוֹת וְלִשְׁבִיעִית. הָרַ"מ: {יא} אֶלָּא הַיּוֹם לוֹקְטִין מְעַט וּלְמָחָר מְעַט, וְנִמְצְאוּ חָדָשׁ וְיָשָׁן מְעֹרָבִים יַחַד, וַהֲוֵי לֵיהּ מְעַשֵּׂר מִן הֶחָדָשׁ עַל הַיָּשָׁן וּמִן הַיָּשָׁן עַל הֶחָדָשׁ, אָזֵיל בְּהוּ בָּתַר הַשְׁרָשָׁה וְכוּ'. וּמַעַשְׂרוֹת שֶׁל אֵלּוּ מִדְּרַבָּנָן וִיכֹלֶת בְּיָדָם לִקְבֹּעַ זְמַן לְפִי דַעְתָּם לְכָל אֶחָד וְאֶחָד. רַשִׁ"י בְּרֹאשׁ הַשָּׁנָה דַּף י"ג: 

~ פרק ב - משנה ח

{יב} <B> מִשֶׁתִּרְמְלוּ.</B> כְּלוֹמַר אֵימָתַי הֵם כַּיּוֹצֵא בָהֶם, בִּזְמַן שֶׁתִּרְמְלוּ לִפְנֵי רֹאשׁ הַשָּׁנָה. הָרַ"שׁ: 

~ פרק ב - משנה ט

{יג} <B> וְשֶׁל בַּעַל.</B> לִישְׁנָא דְמִיתוֹתָב, דִּכְתִיב (יְשַׁעְיָה סב) כִּי יִבְעַל בָּחוּר בְּתוּלָה, וּמְתַרְגְּמִינַן אֲרֵי כְמָא דְמִתֵיתַּב עוּלֵים עִם בְּתוּלְתָּא כֵּן יִתְיַתְבוּן בְּגַוַיְכִי בְנַיְכִי. גְּמָרָא רֵישׁ מוֹעֵד קָטָן: 

~ פרק ב - משנה י

{יד} מְפָרֵשׁ בַּיְרוּשַׁלְמִי כֵּיצַד הוּא בּוֹדֵק, עוֹקְצוֹ, אִם מִתְאַחֶה אָסוּר וְאִם לָאו מֻתָּר. פֵּרוּשׁ עוֹקֵץ בַּדְּלַעַת בְּמַחַט, אִם מִתְאַחֶה הַנֶּקֶב עֲדַיִן לַח הוּא וְאָסוּר וְאִם לָאו מֻתָּר. הָרַ"שׁ: {טו} <B> אֲסוּרוֹת בַּשְּׁבִיעִית.</B> כְּלוֹמַר אֲסוּרוֹת כִּסְפִיחֵי שְׁבִיעִית דְּפֶרֶק ט': {טז} בְּרֵישׁ פֶּרֶק קַמָּא דְמוֹעֵד קָטָן כָּתַב הָרַ"ב דְּשָׁרֵי אֲפִלּוּ בְּבֵית הַבַּעַל: {יז} בַּיְרוּשַׁלְמִי פָּרֵיךְ מֵהָכָא אַדְּרַבִּי שִׁמְעוֹן דְּמִשְׁנָה ב' שֶׁאָמַר אַף נוֹטֵל הוּא אֶת הֶעָלֶה מִן הָאֶשְׁכּוֹל, וּמְשָׁנֵי לַהּ דִּנְטִילַת עָלִין שֶׁל אֶשְׁכּוֹל אֵינוֹ אַבְרוּיֵי אִילָנָא אֶלָּא אוֹקְמֵי אִילָנָא, כְּאָדָם הַמַּצִּיל מִן הַדְּלֵקָה דְאוֹקְמֵי בְּעַלְמָא הוּא אֲבָל גַּבֵּי אֹרֶז אַבְרוּיֵי אִילָנָא הוּא וְאָסוּר. הָרַ"שׁ: 

^ פרק ג

~ פרק ג - משנה א

{א} בַּיְרוּשַׁלְמִי מַקְשֶׁה אֲפִלּוּ מִשֶּׁפָּסְקוּ עוֹבְדֵי עֲבוֹדָה יְהֵא אָסוּר מִפְּנֵי מַרְאִית עַיִן, שֶׁיֹּאמְרוּ לְתוֹךְ בֵּית הַשְּׁלָחִין הוּא מוֹצִיא, שֶׁאַף מִשֶּׁפָּסְקוּ עוֹבְדֵי עֲבוֹדָה בִּשְׂדֵה הַבַּעַל רְגִילִים לְהוֹצִיאָם לְבֵית הַשְּׁלָחִין. וּמְשָׁנֵי יוֹדְעִים הֵם בְּנֵי עִירוֹ אִם יֵשׁ לוֹ בֵּית הַשְּׁלָחִין אִם אֵין לוֹ, וְלֹא חָשׁוּ לְעוֹבְרִין וְשָׁבִין מִפְּנֵי מַרְאִית הָעַיִן: {ב} כְּלוֹמַר הַזֶּבֶל נִקְרָא מָתוֹק עַל שֵׁם שֶׁנּוֹתֵן כוּ', וּבֵין קֹדֶם שֶׁיִּיבַשׁ וּבֵין לְאַחַר שֶׁיִּיבַשׁ לְעוֹלָם נִקְרָא מָתוֹק. וְטַעֲמָא דְשַׁרְיוּתָא מִשּׁוּם דְּמִשֶּׁיִּיבַשׁ אֵין מְזַבְּלִים הָאָרֶץ לַעֲבוֹדָה וְנִכָּר שֶׁהוּא צוֹבְרוֹ לָאוֹצָר וְלֹא לְזַבְּלוֹ. וְעַיֵּן מִשְׁנָה ו' פֶּרֶק ט' שֶׁמְּפָרֵשׁ הָרַ"ב בְּעִנְיָן אַחֵר:

~ פרק ג - משנה ב

{ג} <B> מְזַבְּלִין.</B> אַמַּתְנִיתִין דִּלְעֵיל קָאֵי, לְמַר כִּדְאִית לֵיהּ וּלְמַר כִּדְאִית לֵיהּ. הָרַ"שׁ: 

~ פרק ג - משנה ג

{ד} <B> מַחֲצִיב.</B> נֹסַח אַחֵר מֻתָּר. וְגַם גִּרְסַת מַחֲצִיב יֵשׁ לְפָרֵשׁ כֵּן, מִלְּשׁוֹן חֲצֻבָּה שֶׁהֵם רַגְלֵי הַקַּנְקַן, וְיֵשׁ קַנְקַנִּים שֶׁיֵּשׁ לָהֶם הַרְבֵּה רַגְלַיִם. כֶּסֶף מִשְׁנֶה: {ה} <B> עַד שֶׁיַּעֲמִיק שְׁלֹשָׁה.</B> בְּפֶרֶק קַמָּא דְמוֹעֵד קָטָן פָּרֵיךְ וַהֲלֹא כְּשֶׁיַּעֲמִיק נִרְאֶה כְּעוֹדֵר. וּמְשָׁנֵי חַד אָמַר כְּגוֹן שֶׁהֶעֱמִיק קֹדֶם לָכֵן, וְחַד אָמַר זִבְלוֹ מוֹכִיחַ עָלָיו. וְכָתְבוּ הַתּוֹסָפוֹת דְּלֵיכָּא לְמֵיחַשׁ לְהָא, דְמַאן דְּחָזֵי הַחֲפִירָה הָא חָזֵי לֵיהּ לַזֶּבֶל שֶׁבַּחֲפִירָה: {ו} הַיְנוּ דִּכְשֶׁהָיָה לוֹ דָּבָר מֻעָט בְּתוֹךְ בֵּיתוֹ עֶרֶב שְׁבִיעִית וְהוּא מְבַקֵּשׁ לְהוֹצִיאוֹ בְּתוֹךְ שָׂדֵהוּ בַּשְּׁבִיעִית, הֲרֵי זֶה מוֹסִיף עָלָיו מִשֶּׁפָּסְקוּ עוֹבְרֵי עֲבֵרָה. וְהָא דְקָתָנֵי עַד כַּמָּה מְזַבְּלִין כוּ', הַיְנוּ שִׁעוּר כַּמָּה אַשְׁפּוֹת לְבֵית סְאָה וְכַמָּה מַשְׁפֵּלוֹת לְאַשְׁפָּה, אֲבָל בַּתְּחִלָּה כְּשֶׁמּוֹצִיא אֵינוֹ מוֹצִיא עֶשֶׂר מַשְׁפֵּלוֹת בְּפַעַם אַחַת, לְכָךְ אֲפִלּוּ אֵין לוֹ בְּבֵיתוֹ שִׁעוּר כָּזֶה אֲפִלּוּ הָכִי רַשַּׁאי לְהוֹצִיא אוֹתוֹ מְעַט שֶׁיֵּשׁ לוֹ וְיוֹסִיף עָלָיו כְּשֶׁיִּהְיֶה לוֹ. וְעַיֵּן בְּתוֹסְפוֹת יוֹם טוֹב: 

~ פרק ג - משנה ד

{ז} וְחֵי"ת בְּהֵ"א מִתְחַלְּפִין שֶׁשְּׁנֵיהֶם מִמּוֹצָא הַגָּרוֹן: {ח} <B>מְדַיֵּר.</B> בַּיְרוּשַׁלְמִי מַקְשֶׁה מִמַּתְנִיתִין ב' פֶּרֶק ד' שָׂדֶה שֶׁנִּדַּיְרָה לֹא תִזָּרַע בְּמוֹצָאֵי שְׁבִיעִית. וּמְשָׁנֵי, מַתְנִיתִין בְּרוֹצֶה לְהַעֲמִיד צֹאן בְּתוֹךְ שָׂדֵהוּ. וּפֵרֵשׁ הָרַ"שׁ דִּלְהַעֲמָדָה בְּעַלְמָא עוֹשֶׂה הַסַּהַר, וְאַחַר כָּךְ מְאַסֵּף כָּל הַזֶּבֶל וְעוֹשֶׂה אַשְׁפַּתּוֹת כוּ': {ט} <B> בֵּית שְׁמוֹנַת סְאִין.</B> הַיְנוּ שֶׁמַּתִּיר לַעֲשׂוֹת סַהַר מִכָּל צַד מִצְּדָדֵי הַסַּהַר הָרִאשׁוֹן. וְיִהְיֶה שְׁמוֹנַת סְאִין מִלְּבַד הַסַּהַר הָרִאשׁוֹן. הָרַ"מ: 

~ פרק ג - משנה ה

{י} <B> מוּרְבִּיּוֹת.</B> אֲבָנִים אֲרֻכּוֹת קוֹרִין לָהֶן מוּרְבִּיּוֹת, כְּמוֹ מוּרְבִּיּוֹת שֶׁל תְּאֵנָה בְּמַסֶּכֶת תָּמִיד פֶּרֶק ב'. הָרַ"שׁ: 

~ פרק ג - משנה ו

{יא} דְּאִלּוּ גְּדוֹלוֹת אֲפִלּוּ אַחַת וַאֲפִלּוּ מוּנַחַת בָּאָרֶץ וַאֲפִלּוּ שָׁלֹשׁ נִטָּלוֹת עַל הַכָּתֵף תְּנָן לְקַמָּן בְּמִשְׁנָה ט' דְּבָאוֹת מִכָּל מָקוֹם. הָרַ"שׁ: 

~ פרק ג - משנה ז

{יב} <B> גַּרְגֵּר.</B> מִלְּשׁוֹן שְׁנַיִם שְׁלֹשָׁה גַּרְגְּרִים (יְשַׁעְיָה יז). הָרַ"שׁ: 

~ פרק ג - משנה ח

{יג} <B> יִסְמֹךְ.</B> נֹסַח אַחֵר יִסְבֹּךְ, אִם בָּא לִהְיוֹת סוֹבֵךְ מְקוֹם יְצִיאַת הַמַּיִם, מִלְּשׁוֹן נֶאֱחַז בַּסְּבַךְ בְּקַרְנָיו (בְּרֵאשִׁית כב). הָרַ"שׁ: {יד} <B> חַיִץ.</B> מִלְּשׁוֹן וְהוּא בֹּנֶה חַיִץ (יְחֶזְקֵאל יג): 

~ פרק ג - משנה ט

{טו} וַאֲפִלּוּ פְּחוּתוֹת מֵאַבְנֵי כָתֵף וַאֲפִלּוּ אֲבָנִים גְּדוֹלוֹת. הָרַ"מ וְהָרַ"שׁ: 

~ פרק ג - משנה י

{טז} הַיְנוּ דִּלְמָא מִמְלַךְ וְאֵינוֹ מַעֲמִיק עַד הַסֶּלַע וְזָרַע לֵיהּ, דְּאִלּוּ עַל הַסֶּלַע אֵין רָאוּי לִזְרֹעַ: 

^ פרק ד

~ פרק ד - משנה א

{א} כִּדְשָׁרִינַן בְּפִרְקִין דִּלְעֵיל מִשְׁנָה ו'. הָרַ"שׁ: {ב} מַשְׁמַע דְּמִשֶּׁרַבּוּ עוֹבְרֵי עֲבֵרוֹת הִתְקִינוּ שֶׁיְּהֵא זֶה מְלַקֵּט מִתּוֹךְ שֶׁל זֶה כְּדֶרֶךְ כוּ', הַיְנוּ דַּוְקָא גַּסִּין. וְטַעֲמָא דְּאַף עַל גַּב דִּמְלַקְּטִין שֶׁלֹּא בְּטוֹבָה אֲפִלּוּ הָכִי הוֹאִיל וְזֶה מְלַקֵּט בְּשֶׁל זֶה וְזֶה בְּשֶׁל זֶה אִי מְלַקְּטִין הַדַּקִּין נִרְאֶה כִּמְתַקֵּן: 

~ פרק ד - משנה ב

{ג} וְכָתְבוּ הַתּוֹסָפוֹת בְּפֶרֶק זֶה בּוֹרֵר וְאִם תֹּאמַר וּמִשּׁוּם אַרְנוֹנָא הִתִּירוּ לַחֲרֹשׁ כוּ' דַּהֲוֵי אִסּוּר דְּאוֹרַיְתָא, וְיֵשׁ לוֹמַר דְּמַיְרֵי בַּזְּמַן הַזֶּה שֶׁהוּא דְרַבָּנָן, אִי נַמִּי יֵשׁ לוֹמַר דְּפִקּוּחַ נֶפֶשׁ הוּא שֶׁהָיוּ שׁוֹאֲלִים מֵהֶם מַס וְאֵין לָהֶם מַה יִּפְרְעוּ כוּ', עַיֵּן שָׁם, וְהָכִי אִיתְמַר בַּיְרוּשַׁלְמִי מִשּׁוּם חַיֵּי נֶפֶשׁ: 

~ פרק ד - משנה ד

{ד} וְצָרִיךְ לְחַלֵּק בֵּין מֵדֵל לְזֵרוּד וּפִסּוּל דְּפֶרֶק ב' מִשְׁנָה ג' דְּלֹא שָׁרִינַן אֶלָּא עַד רֹאשׁ הַשָּׁנָה, דְּמַה לִּי שֶׁמְּזַמֵּר וְכוֹרֵת מִקְצָת מֵהָאִילָן כְּדֵי שֶׁיִּגְדַּל הוּא אוֹ שֶׁכּוֹרֵת אִילָן אֶחָד כְּדֵי שֶׁיִּגְדַּל הַשֵּׁנִי. וְנִרְאֶה כְּפֵרוּשׁ הָרַ"מ שֶׁהַמֵּדֵל הוּא שֶׁיִּכְרְתֵם לִהְיוֹת עֵצִים לָאֵשׁ, וְאֶפְשָׁר שֶׁגַּם הָרַ"ב סוֹבֵר כֵּן, אֶלָּא דְמֵדֵל דְּעָלְמָא פֵּרְשׁוּ דְהוּא כָּךְ, אֲבָל אֵין הָכִי נַמִּי דְּצָרִיךְ שֶׁלֹּא יַעֲשֶׂה בִּשְׁבִיל שֶׁיְּעַבֶּה וְיִגְדַּל אֶלָּא שֶׁיִּכְרֹת לְעֵצִים. תּוֹסְפוֹת יוֹם טוֹב: 

~ פרק ד - משנה ה

{ה} <B> הַמַּבְקִיעַ כוּ'.</B> פֵּרוּשׁ לָקַחַת מֵהֶם עֵצִים. הָרַ"מ: {ו} <B> רַבִּי יְהוּדָה אוֹמֵר.</B> פֵּרוּשׁ, וּלְתַנָּא קַמָּא לֵית לֵיהּ הַאי שִׁעוּרָא אֶלָּא שִׁעוּרָא אַחֲרִינָא, כְּגוֹן מִשְּׁלֹשָׁה וּלְמַעְלָה אָסוּר, דְּאִיתָא בַּגְּמָרָא דְּבִשְׁלֹשָׁה מַעֲלֵי לַהּ, וְעַד הָאָרֶץ וַדַּאי קָשֶׁה לַהּ מִכָּאן וְאֵילָךְ לֹא מַקְשֵׁי קָשֵׁי וְלֹא עָלוּיֵי מַעֲלֵי לַהּ: 

~ פרק ד - משנה ו

{ז} <B> הַמְזַנֵּב.</B> פֵּרֵשׁ הָרַ"מ כְּשֶׁלֹא נִתְכַּוֵּן לְזַמֵּר. הָרַשְׁבַּ"ם: {ח} אַף כִּי בְּזֵיתִים בְּמִשְׁנָה ד' שָׁרֵי לָגוֹם, נִרְאֶה דְּשֹׁרֶשׁ הַזֵּיתִים מְעַכְּבִים יוֹתֵר הַמַּחֲרֵשָׁה מִשֹּׁרֶשׁ גְּפָנִים. תּוֹסְפוֹת יוֹם טוֹב בְּשֵׁם הַפֵּרוּשׁ: 

~ פרק ד - משנה ז

{ט} <B> בְּמַעַשְׂרוֹת.</B> אַסֵּיפָא קָאֵי בִּחֲלוּ כּוֹנֵס כוּ' כְּדִתְנָן בְּפֶרֶק קַמָּא דְמַעַשְׂרוֹת הַתְּאֵנִים מִשֶּׁיַּבְחִילוּ. וְכֵן כָּתַב הָרַ"שׁ: 

~ פרק ד - משנה ח

{י} וְלִישְׁנָא דִקְרָא (יְשַׁעְיָה ה) וַיְקַו לַעֲשׂוֹת עֲנָבִים וַיַּעַשׂ בְּאֻשִׁים מַשְׁמַע דִּבְאֻשִׁים עֲנָבִים, רָעִים הֵם, וּכְפֵרוּשׁ רַשִׁ"י שָׁם, לְפִיכָךְ כָּתַב הָרַ"מ וְהֵבִיא עַל זֶה הָעִנְיָן שֵׁם בָּאְשָׁה מִפְּנֵי שֶׁהוּא קָרוֹב לְהִתְעַפֵּשׁ וּלְהַשְׁחִית כְּשֶׁיַּנִּיחָהּ, כְּלוֹמַר דַּעֲנָבִים טוֹבִים יִקָּרְאוּ בְּשֵׁם בָּאְשָׁה כְּשֶׁהִגִּיעוּ לִכְלָל זֶה מֵהַטַּעַם הַנִּזְכָּר. אֲבָל עִקַּר שֵׁם בָּאְשָׁה הוּנַח עַל עֲנָבִים רָעִים כַּנִּזְכָּר. תּוֹסְפוֹת יוֹם טוֹב: 

~ פרק ד - משנה ט

{יא} <B> כּוֹתֵשׁ בַּשָּׂדֶה כוּ'.</B> אוֹרְחָא דְמִלְּתָא נָקַט, שֶׁכֵּן דֶּרֶךְ לְכָתְשָׁם בַּשָּׂדֶה, וְכֵן כָּתַב הָרַ"מ: 

~ פרק ד - משנה י

{יב} זֶה פֵּרוּשׁ הָרַ"מ, וּתְמֵהַנִי לָמָּה מְפָרֵשׁ טַעַם אַחֵר מִמַּה שֶּׁאָמְרוּ בַּגְּמָרָא לְאָכְלָה וְלֹא לְהֶפְסֵד. וְעַיֵּן בְּתוֹסְפוֹת יוֹם טוֹב: {יג} <B> מֻתָּר לְקָצְצוֹ.</B> פֵּרוּשׁ לְעֵצִים. הָרַ"מ: 

^ פרק ה

~ פרק ה - משנה א

{א} <b>אֶלָּא בְּנוֹת שׁוּחַ.</b> וְלֹא נִתְפָּרֵשׁ הַטַּעַם לָמָּה לֹא אָמְרוּ כְּמוֹ כֵן בְּפַרְסָאוֹת דְּכֵיוָן שֶׁנֶּחְנְטוּ בַּשְּׁבִיעִית שֶׁיִּהְיֶה לְפֵרוֹתֵיהֶן דִּין שְׁבִיעִית כְּשֶׁנִּגְמְרוּ בְּמוֹצָאֵי שְׁבִיעִית, וְלָמָּה יִהְיֶה לָהֶם דִּין יָרָק דְּבָתַר לְקִיטָה כְּדִלְעֵיל בְּפֵרוּשֵׁנוּ לְמִשְׁנָה ז' פֶּרֶק ב'. תּוֹסְפוֹת יוֹם טוֹב. וּבַיְרוּשַׁלְמִי מַשְׁמַע הַטַּעַם דְּרַק בְּמִקְצַת מְקוֹמוֹת עוֹשׂוֹת לִשְׁתֵּי שָׁנִים. תּוֹסָפוֹת חֲדָשִׁים: 

~ פרק ה - משנה ג

{ב} <B> לוּף כוּ'.</B> וְאִם תֹּאמַר בְּיָרָק אָזְלִינַן בָּתַר לְקִיטָה כְּדִלְעֵיל בְּפֶרֶק ב' בְּפֵרוּשֵׁנוּ לְמִשְׁנָה ז', וְאִם כֵּן הַאי לוּף דְּלָקַט בַּשְּׁמִינִית אֵין עָלָיו תּוֹרַת שְׁבִיעִית. וְתֵרֵץ דְּמַתְנִיתִין אַיְרֵי דַּעֲקָרוּהוּ עִם עָלָיו סוֹף שְׁבִיעִית וַעֲקָרוּהוּ בְּמַאֲרוּפוֹת כְּדִינוֹ בַּמִּשְׁנָה דִּלְקַמָּן וְהִנִּיחוּהוּ בִמְקוֹמוֹ, וְחָזַר וְנִשְׁרַשׁ וְהוֹסִיף גִּדּוּלָיו בַּשְּׁמִינִית, וּלְפִיכָךְ צָרִיךְ לַעֲשׂוֹת חֶשְׁבּוֹן עִם הָעֲנִיִּים. הָרַ"שׁ: 

~ פרק ה - משנה ד

{ג} דִּכְשֶׁנֶּעֱקַר בְּשִׁנּוּי לֹא יִמָּלֵט שֶׁיַּפְסִיד מִקְצַת הַפְּרִי. וּלְפִי מַה שֶּׁכָּתַבְתִּי לְקַמָּן דְּכָל הַסְּפִיחִים אֲסוּרִים בַּאֲכִילָה, יֵשׁ לְפָרֵשׁ דִּכְשֶׁעוֹקְרָהּ וְאֵינוֹ רַשַּׁאי לְאָכְלָן הֲוֵי כְּאִלּוּ הִפְסִידָן בְּיָדַיִם, וְרַחֲמָנָא אָמַר לְאָכְלָה וְלֹא לְהֶפְסֵד. תּוֹסְפוֹת יוֹם טוֹב: 

~ פרק ה - משנה ה

{ד} וּמַסִּיק בַּיְרוּשַׁלְמִי דִּבְטָמוּן אֲנַן קַיְמִינַן, וְאָמְרִינַן דְּאֵין דֶּרֶךְ לַעֲקֹר בְּשִׁנּוּי שֶׁל אִסּוּר כְּדֵי לְטָמְנוֹ עַד מוֹצָאֵי שְׁבִיעִית. אֲבָל בַּשְּׁבִיעִית עַצְמוֹ חַיְשִׁינַן שֶׁמָּא יָבִיא מִן הָאִסּוּר, הוֹאִיל וְעַכְשָׁיו קוֹנִין מִמֶּנּוּ עוֹקֵר הָאִסּוּר בְּשִׁנּוּי וְיֹאמַר מִן הַטָּמוּן הֵבֵאתִי. הָרַ"שׁ: {ה} <B> מִשֶׁיִּרְבֶּה.</B> שֶׁיּוּכַל לִמְצֹא לוּף הַרְבֵּה כָּזֶה גְּדֵלִים בְּהֶתֵּר: 

~ פרק ה - משנה ו

{ו} <B> שֶׁאֵין הָאֻמָּן רַשַּׁאי כוּ'.</B> אָמַר הַכָּתוּב (וַיִּקְרָא יט) וְלִפְנֵי עִוֵּר לֹא תִתֵּן מִכְשֹׁל, רְצוֹנוֹ לוֹמַר לְמִי שֶׁסָּגְרָה עֵינָיו הַתַּאֲוָה וְיֵצֶר הָרָע לֹא תַעֲזֹר אוֹתוֹ לְהוֹסִיף בְּעִוְרוֹנוֹ וְתוֹסִיף לְהַרְחִיקוֹ מִן הַיֹּשֶׁר, וּמִפְּנֵי זֶה אָסוּר לַעֲזֹר עוֹבְרֵי עֲבֵרָה וְלֹא יְתַקְּנוּ לָהֶם כֵּלִים, אֲבָל רָאוּי לְקַלְקֵל לָהֶם. לְשׁוֹן הָרַ"מ: {ז} כְּלוֹמַר דַּוְקָא בַּגֹּרֶן דְּהַיְנוּ הַרְבֵּה, אֲבָל כְּשֶׁיִּזְרֶה מְעַט לֹא יִזְרֶה בְּמִזְרֶה כְּלָל. תּוֹסְפוֹת יוֹם טוֹב: {ח} <B> מַגַּל יָד הוּא חֶרְמֵשׁ קָטָן שֶׁיִּקְטֹף כִּמְלֹא הַיָּד.</B> וְהַךְ מַגַּל יָד דִּקְצִירָה לָאו לְעִנְיַן תְּבוּאָה וְקִטְנִית וְכֵן יְרָקוֹת דְּדֶרֶךְ לְזָרְעָם בַּגִּנּוֹת וַאֲסוּרִים מִשּׁוּם סְפִיחִים, דַּהֲנָךְ אָסוּר לְקָצְרָן כְּדִלְעֵיל מִשְׁנָה ד'. אֶלָּא דְּתָלִינַן שֶׁיִּקְצֹר הָעֲשָׂבִים שֶׁאֵין זוֹרְעִים אוֹתָם רֹב הָאָדָם כְּגוֹן הַפֵּיגָם דְּרֵישׁ פֶּרֶק ט'. וּמַגַּל קָצִיר יָדוּעַ. הָרַ"מ. וּרְצוֹנוֹ לוֹמַר שֶׁהוּא מַגָּל סְתָם, וְהַיְנוּ חֶרְמֵשׁ: {ט} דְּהָא לְאָכְלָה כְּתִיב.</B> וְכָתַב הָרַ"מ וְזֶה שֶׁנֶּאֱמַר אֶת סְפִיחַ קְצִירְךָ לֹא תִקְצֹר, שֶׁלֹּא יִקְצֹר כְּדֶרֶךְ שֶׁקּוֹצֵר בְּכָל שָׁנָה, וְאִם קָצַר כְּדֶרֶךְ הַקּוֹצְרִים לוֹקֶה, כְּגוֹן שֶׁקָּצַר כָּל הַשָּׂדֶה וְהֶעֱמִיד כְּרִי וְדָשׁ בַּבָּקָר אוֹ שֶׁקָּצַר לַעֲבוֹדַת הָאָרֶץ, אֶלָּא קוֹצֵר מְעַט מְעַט וְחוֹבֵט וְאוֹכֵל: 

~ פרק ה - משנה ז

{י} <B> מֻתָּר.</B> לִמְכֹּר לוֹ כֵּלִים לְפִי מַה שֶּׁהֵבִיא, וְלֹא נַחְשְׁדֵהוּ שֶׁמָּא הֵבִיא מִן הַמְשֻׁמָּר בְּאוֹצַר פֵּרוֹת: {יא} <B> וּמוֹכֵר כוּ'.</B> תִּקּוּן דִּבְרֵי זֹאת הַמִּשְׁנָה, מוֹכֵר לְנָכְרִים בָּאָרֶץ, יָתֵר מִכֵּן, וּלְיִשְׂרָאֵל בְּחוּץ לָאָרֶץ: 

~ פרק ה - משנה ח

{יב} וְלֹא דָמִי לְכֵלִים דִּלְעֵיל שֶׁאֵין אָדָם מוֹכֵר, דְּהָתָם לֵיכָּא לְמִיתְלֵי.</B> הָרַ"שׁ: {יג} <B> פֵּרוֹת.</B> וּבְהָא מוֹדוּ בֵּית שַׁמַּאי דְּאֵין דּוֹמֶה לְפָרָה דְּאֵין דֶּרֶךְ לִשְׁחֹט כְּמוֹ שֶׁכָּתַב הָרַ"ב: 

~ פרק ה - משנה ט

{יד} <B> נָפָה וּכְבָרָה.</B> נָפָה הִיא אֲשֶׁר יָנִיפוּ בָהּ הַקֶּמַח לְהוֹצִיא מִמֶּנָּה הַסֻּבִּין, וְהִיא כְּמוֹ כְּבָרָה, אֲבָל כְּבָרָה הִיא לִתְבוּאָה וְנָפָה הִיא לְקֶמַח. הָרַ"מ: {טו} <B> וּבוֹרֶרֶת כוּ'.</B> וְהָא דְּלֹא תָנֵי בְּמַתְנִיתִין תַּנוּר וְרֵחַיִם גַּבֵּי עַם הָאָרֶץ כִּדְקָתָנֵי גַּבֵּי שְׁבִיעִית, מִשּׁוּם דְּשָׁמְעִינַן לַהּ מִכְּלָלָא דְּבוֹרֶרֶת וְטוֹחֶנֶת עִמָּהּ, אִי נַמִּי יַגִּיד עָלָיו רֵעוֹ וְסָמַךְ אַדְּתָנֵי בְּרֵישָׁא. הָרַ"שׁ. וְהַתּוֹסָפוֹת תֵּרְצוּ דְּתַנּוּר אֵין דֶּרֶךְ לְהַשְׁאִילוֹ, מִשּׁוּם דְּאִי מִטַּמֵּא טָעוּן שְׁבִירָה. וְעַיֵּן תּוֹסְפוֹת יוֹם טוֹב: {טז} <B> וּמַרְקֶדֶת כוּ'.</B> מִשּׁוּם דְּבָעֵי לְמִתְנֵי אֲבָל מִשֶּׁתַּטִּיל מַיִם קָתָנֵי הָכָא מַרְקֶדֶת, אַף עַל גַּב דִּבְרֵישָׁא לֹא קָתָנֵי לְדִינָא דְרִקּוּד. תּוֹסְפוֹת יוֹם טוֹב: {יז} וְהֶחְמִירוּ מִשֶּׁתַּטִּיל הַמַּיִם שֶׁאָז תִּתְגַּלְגֵּל אַף עַל גַּב דְּלֹא מְחַיְבָא בְּחַלָּה עַד שֶׁתִּתְגַּלְגֵּל, תּוֹסָפוֹת גִּטִּין, וְעַיֵּן בְּתוֹסְפוֹת יוֹם טוֹב בַּאֲרִיכוּת: {יח} <b>וְכֻלָּן כוּ'.</b> בַּיְרוּשַׁלְמִי מְפָרֵשׁ דְּלֹא קָאֵי הַךְ טַעֲמָא דְּדַרְכֵי שָׁלוֹם אֶלָּא אַמַּתְנִיתִין דְּמַשְׁאֶלֶת, אֲבָל לְכוּלְהוּ דִּלְעֵיל מִנָּהּ לֹא קָאֵי, וּמִשּׁוּם הָכִי מְפָרֵשׁ הַיְרוּשַׁלְמִי וּכְמוֹ שֶׁכָּתַב הָרַ"ב דְּנָפָה תָּלִינַן לִסְפֹּר כוּ' וְלֹא תָלִינַן שֶׁיְּנַפֶּה לִטְחִינָה, וְכֵן כֻּלָּן וּלְדָבָר שֶׁל הֶתֵּר, וּכְהַנְהוּ דְתָלִינַן בְּמַתְנִיתִין דִּלְעֵיל מֵהַךְ, אֶלָּא דְהָכָא מַיְרֵי בְּיָדוּעַ שֶׁאֵין לָהּ פֵּרוֹת שֶׁל הֶתֵּר לְמִתְלֵי בָהּ, וְהִלְכָּךְ הֲנָךְ תְּלִיוֹת לֹא הֲוֵי גְּמוּרוֹת כְּהַנְהוּ דִלְעֵיל, וְאִי לָאו מִפְּנֵי דַרְכֵי שָׁלוֹם לֹא הֲוָה שָׁרִינַן לְהוּ. וְאִי לֹא הֲוָה לָן לְמִתְלֵי כְּלָל לֹא הָיָה טַעַם דְּדַרְכֵי שָׁלוֹם כָּל כָּךְ לְהַתִּיר לְסַיֵּעַ יְדֵי עוֹבְרֵי עֲבֵרָה שֶׁהוּא בִּכְלַל לִפְנֵי עִוֵּר כוּ', וְדַוְקָא בַּהֲנֵי דְנָפָה וּכְבָרָה כוּ' מוֹעִיל דַּרְכֵי שָׁלוֹם עִם תְּלִיָּה כָּל דְּהוּ, מִשּׁוּם דִּבְהוּ שַׁיָּךְ טְפֵי דַּרְכֵי שָׁלוֹם. הָרַ"שׁ: 

^ פרק ו

~ פרק ו - משנה א

{א} זֶה לְשׁוֹן הָרַ"מ יֵשׁ מִי שֶׁקּוֹרֵא אֲמָנָה וְהוּא אֲמָנָה וְיֵשׁ מִי שֶׁקּוֹרֵא אַמְנוֹם. וּמַה שֶּׁכָּתַב וְהוּא אֲמָנָה רוֹמֵז לַפָּסוּק תָּשׁוּרִי מֵרֹאשׁ אֲמָנָה (שִׁיר הַשִּׁירִים ד), וְכֵן פֵּרֵשׁ רַשִׁ"י שָׁם שֶׁאֲמָנָה הוּא הֹר הָהָר: {ב} <B> אֲבָל לֹא כוּ'.</B> וְדַוְקָא בִּמְחֻבָּר, אֲבָל בְּתָלוּשׁ עוֹשִׂין כְּמוֹ בְּסוּרְיָא דִּבְסָמוּךְ, דְּאִי לֹא תֵימָא הָכִי אִם כֵּן לִתְנֵי אַרְבַּע אֲרָצוֹת לַשְּׁבִיעִית דְּיֵשׁ לְסוּרְיָא דִּין לְעַצְמָהּ. הָרַ"מ וְהָרַ"שׁ: 

~ פרק ו - משנה ב

{ג} <B> דָּשִׁים כוּ'.</B> שֶׁלֹּא כְסֵדֶר מְלַאכְתָּן הֵם שְׁנוּיִים, דְּעִמּוּר קֹדֶם הַדִּישָׁה וְהַזֵּרוּי, וְעוֹד דִּדְרִיכָה שֶׁהִיא בַּעֲנָבִים מַכְנִיס בֵּין מְלָאכוֹת שֶׁבַּתְּבוּאָה: 

~ פרק ו - משנה ג

{ד} <B> אֲסוּרִין.</B> מִשּׁוּם גִּדּוּלֵי שְׁבִיעִית, וְיֹאכְלֵם בִּקְדֻשַּׁת שְׁבִיעִית. אִי נַמִּי אֲסוּרִים אֲפִלּוּ בַּאֲכִילָה כְּדִין סְפִיחִים: 

~ פרק ו - משנה ד

{ה} וְאַף עַל גַּב דִּבְיָרָק אָזְלִינַן בָּתַר לְקִיטָה, מִכָּל מָקוֹם חַיְישִׁינַן שֶׁלֹּא יְהֵא מִן הַנִּלְקָט בַּשְּׁבִיעִית. הָרַ"שׁ: {ו} <B> הָאָפִיל.</B> פֵּרוּשׁ מָקוֹם הָאָפֵל דְּתָלִינַן וְכוּ', כְּמוֹ שֶׁכָּתַב הָרַ"ב: 

~ פרק ו - משנה ו

{ז} וְיִטַּמְּאוּ.</B> תּוֹסְפוֹת יוֹם טוֹב בְּשֵׁם הַפֵּרוּשׁ: 

^ פרק ז

~ פרק ז - משנה א

{א} <B> כְּלָל גָּדוֹל.</B> לְהָכִי תָּנֵי גָּדוֹל וְלֹא כְּלָל אָמְרוּ כְּדִתְנָן בְּמִשְׁנָה ד' פֶּרֶק קַמָּא דְפֵאָה וּבְמַעַשְׂרוֹת פֶּרֶק קַמָּא, מִשּׁוּם דְּגָדוֹל עָנְשׁוֹ שֶׁל שְׁבִיעִית יוֹתֵר מִשֶּׁל מַעֲשֵׂר, דְּאִלּוּ שְׁבִיעִית אִיתָא בֵּין בְּמַאֲכַל אָדָם בֵּין בְּמַאֲכַל בְּהֵמָה, וּמַעֲשֵׂר וּפֵאָה בְּמַאֲכַל אָדָם אִיתָא בְּמַאֲכַל בְּהֵמָה לֵיתָא. גְּמָרָא שַׁבָּת פֶּרֶק ז': {ב} <B> וְדַרְדָּרִים.</B> הָרַ"מ כָּתַב הָרַכִּים. וְאַף עַל גַּב דִּלְעִנְיַן מְלוּגְמָא דְּרֵישׁ פֶּרֶק ח' כְּתָבוֹ, נִרְאֶה דְאַף לְכָאן מְפָרֵשׁ כֵּן: {ג} <B> וּמִמִּין הַצּוֹבְעִים.</B> בַּגְּמָרָא בְּבָבָא קַמָּא דַּף ק"א אָמַר קְרָא לְאָכְלָה, בְּמִי שֶׁהֲנָאָתוֹ וּבִעוּרוֹ שָׁוִין, וּפֵרֵשׁ רַשִׁ"י שֶׁבִּשְׁעַת הֲנָאָתוֹ כָּלֶה מִן הָעוֹלָם. וּמִינֵי צְבָעִים נַמִּי בִּשְׁעַת רְתִיחַת הַיּוֹרָה כָּלֶה הַשֹּׁרֶשׁ וְקוֹלֵט הַצֶּבַע, נִמְצָא דַּהֲנָאָתָן וּבִעוּרָן שָׁוֶה: 

~ פרק ז - משנה ב

{ד} <B> כָּל שֶׁאֵינוֹ.</B> הוֹאִיל וְאֵינוֹ לְעֵצִים. כֵּן כָּתַב הָרַ"מ. וּמְפָרֵשׁ דְּמִתְקַיֵּם בָּאָרֶץ לֹא קָאֵי אֶלָּא אַמִּין הַצּוֹבְעִים, אֲבָל שֶׁאֵינוֹ מַאֲכַל אָדָם וּבְהֵמָה אַף עַל פִּי שֶׁאֵינוֹ מִתְקַיֵּם אֵין לָהֶם בִּעוּר כוּ'. וְנֹסַח אַחֵר כָּל שֶׁהוּא מַאֲכַל אָדָם כוּ', וּלְגִרְסָא זוֹ מִתְקַיֵּם בָּאָרֶץ אַכֻּלְּהוּ קָאֵי: 

~ פרק ז - משנה ג

{ה} <B> שְׁבִיעִית.</B> וּלְעִנְיַן בִּעוּר כָּתַב הָרַ"מ בְּפֶרֶק ז' דְּאֵין לָהֶם בִּעוּר וְלֹא לִדְמֵיהֶן, וְהַכֶּסֶף מִשְׁנֶה יָהִיב טַעֲמָא דְּלַהֲסָקָה קַיְמֵי, וּמְפָרֵשׁ בְּכָל גַּרְעִינֵי פֵרוֹת, וְכֵיוָן דְּעִקַּר הַפְּרִי רָאוּי לְמַאֲכַל אָדָם חָלָה קְדֻשַּׁת שְׁבִיעִית עֲלֵיהֶם. אֲבָל לְפִי פֵּרוּשׁ הָרַ"ב דַּוְקָא בַּהֲנֵי דִרְאוּיִים לִבְהֵמָה אוֹ לַעֲשׂוֹת מֵהֶן שֶׁמֶן נִרְאֶה דְּתַנָּא נָקַט שְׁבִיעִית, וְהוּא הַדִּין בִּעוּר: {ו} מִלָּשׁוֹן וְלֹא אָסְרוּ מַשְׁמַע דְּרַבָּנָן הוּא דְּאָסְרֵי, וְקָשֶׁה דַּהֲרֵי מִמִּקְרָא הוּא נִדְרָשׁ. וְנִרְאֶה לִי דְּאַף עַל גַּב דְּמִדְּאוֹרַיְתָא אָסוּר לַעֲשׂוֹת בָּהֶן סְחוֹרָה מִדִּכְתִיב יִהְיוּ, אֲפִלּוּ הָכִי מִדִּכְתִיב נַמִּי לָכֶם לוֹמַר שֶׁלָּכֶם יִהְיוּ, נִשְׁאַר הָאִסּוּר וְהַהֶתֵּר מָסוּר לַחֲכָמִים לְפָרֵשׁ לָנוּ בְּאֵיזֶה דֶרֶךְ אָסוּר וּבְאֵיזֶה דֶרֶךְ מֻתָּר. תּוֹסְפוֹת יוֹם טוֹב: {ז} <B> יַרְקוֹת שָׂדֶה.</B> לְפִי מַה שֶּׁכָּתַבְתִּי (פֶּרֶק ה' מִשְׁנָה ד') דְּכָל הַסְּפִיחִים אֲסוּרִים, הָכָא בִּירָקוֹת שֶׁאֵין דֶּרֶךְ בְּנֵי אָדָם לְזָרְעָן דְּאֵין לַחֲשֹׁד שֶׁנִּזְרְעוּ בַּשְּׁבִיעִית, מֻתָּרִין. וּלְהָכִי תְּנָן יַרְקוֹת שָׂדֶה, מַשְׁמַע הַגְּדֵלִים מֵאֲלֵיהֶם בַּשָּׂדֶה. כֶּסֶף מִשְׁנֶה: 

~ פרק ז - משנה ד

{ח} הֲוָה לֵיהּ לְמִנְקָט קְרָא דְּלָכֶם דְּמַיְתֵי בַּגְּמָרָא כְּדִלְעֵיל אֶלָּא דְנָקַט פָּסוּק מְרֻוָּח דִּמְפֹרָשׁ כָּתוּב דִּמְכִירָה מֻתֶּרֶת: {ט} <b>וַחֲכָמִים אוֹסְרִין.</b> חֲכָמִים הַיְנוּ תַּנָּא קַמָּא, וְיֵשׁ לוֹמַר דְּצַיָּד כְּשֶׁמְּכַוֵּן לָצוּד טְמֵאִים אִיכָּא בֵּינַיְהוּ, דְּלַחֲכָמִים שָׁרֵי הוֹאִיל וּמֵחֲמַת אֻמָּנוּתוֹ נִתְחַיֵּב מַס רַשַּׁאי לְכַוֵּן לָצוּד הַטְּמֵאִים כְּדֵי שֶׁיּוּכַל לִפְרֹעַ הַמַּס, וּלְתַנָּא קַמָּא אַף עַל פִּי דְּצַיָּד הוּא לֹא הִתִּירוּ לוֹ אֶלָּא בְּנִזְדַּמֵּן. תּוֹסְפוֹת יוֹם טוֹב: {י} וּלְמַאי דְכָתְבִינַן דְּמִדְּאוֹרַיְתָא אָסוּר אֶלָּא שֶׁמָּסוּר בְּיַד חֲכָמִים, אִיכָּא לְמֵימַר דְּמִשּׁוּם מַס נַמִּי כֹּחַ בְּיָדָם לוֹמַר שֶׁהַתּוֹרָה לֹא אָסְרָה בְּכִי הָא, אִי נַמִּי מִשּׁוּם חַיֵּי נֶפֶשׁ. תּוֹסְפוֹת יוֹם טוֹב: 

~ פרק ז - משנה ה

{יא} <B> שֶׁנּוֹשְׁרִין.</B> מַה שֶּׁאֵין כֵּן לוּלָבִים דְּאֵין נוֹשְׁרִין: 

~ פרק ז - משנה ו

{יב} הַיְנוּ שֶׁאֵינוֹ עוֹשֶׂה פְּרִי, וְהוּא הַדִּין לְכָל אִילָן שֶׁאֵינוֹ עוֹשֶׂה פְּרִי וְשָׂרָף יוֹצֵא מִמֶּנּוּ. אֲבָל בְּאִילָן הָעוֹשֶׂה פֵּרוֹת, קְטָפָא דְפֵירֵי יֶשׁ לוֹ שְׁבִיעִית, אֲבָל קְטָפָא דְגַוְּזָא אוֹ דְעָלִים אֵינוֹ פְרִי אַף לְתַנָּא קַמָּא וְאֵין לוֹ שְׁבִיעִית. תּוֹסְפוֹת יוֹם טוֹב: {יג} כָּךְ כָּתַב הָרַ"שׁ מִדְּלֹא תְּנָן דְּאֵין לָהֶם שְׁמַע מִנָּהּ דְּיֵשׁ לָהֶן, וְאִם כֵּן הוּא הַדִּין לְעֵיל מִשְׁנָה ג'. וּלְהָרַ"מ נִרְאֶה דְּהוּא הַדִּין הָכָא דְּאֵין לָהֶם כְּדִלְעֵיל: {יד} וְהָרַ"שׁ כָּתַב דְּכֻלֵּי עַלְמָא סְבִירָא לְהוּ דַּהֲנָאָתָן וּבִעוּרָן שָׁוֶה, וּמַאן דְּשָׁרֵי מִשּׁוּם דְּבָטֵל אַגַּב הָעֵץ: 

~ פרק ז - משנה ז

{טו} הָכִי מַשְׁמַע בַּיְרוּשַׁלְמִי. וְהַתּוֹסְפוֹת יוֹם טוֹב הֶאֱרִיךְ לְהַפְלִיא וּמַסִּיק וְנִרְאֶה כְּפֵרוּשׁ הָרַ"מ שֶׁמְּפָרֵשׁ וֶרֶד חָדָשׁ בְּשֶׁמֶן יָשָׁן וֶרֶד דִּשְׁבִיעִית שֶׁכְּבָשׁוֹ בְּשֶׁמֶן דְּשִׁשִּׁית יִלָּקֵט, מִפְּנֵי שֶׁלֹּא יִכָּנֵס כֹּחַ הַוְּרָדִין וְטַעֲמָם בַּשֶּׁמֶן שֶׁהַשֶּׁמֶן יָשָׁן וְהַוֶּרֶד חָדָשׁ, אֶלָּא אִם כֵּן יַנִּיחֵהוּ זְמַן רַב. וְיָשָׁן בְּחָדָשׁ וֶרֶד דִּשְׁבִיעִית בְּשֶׁמֶן דִּשְׁמִינִית, וְזֶה יִכָּנֵס בּוֹ כֹּחַ הַוֶּרֶד וְטַעֲמוֹ מִיָּד, וּמִפְּנֵי זֶה חַיָּב לְבַעֵר הַשֶּׁמֶן. וּפֵרֵשׁ הַכֶּסֶף מִשְׁנֶה כִּי הַוֶּרֶד הַיָּשָׁן נוֹתֵן כֹּחַ וְטַעַם יוֹתֵר מַהֵר מִן הֶחָדָשׁ, וְהַשֶּׁמֶן הֶחָדָשׁ נֹחַ לִקְלֹט טַעַם יוֹתֵר מֵהַיָּשָׁן: {טז} וְתָמוּהַּ דִּבְמִשְׁנָתֵנוּ מַשְׁמַע דִּבְּעִנְיָן אֶחָד שְׁנָאָן לְוֶרֶד וְחָרוּבִין אֶלָּא שֶׁדִּינָם נִשְׁתַּנָּה כוּ'. וְהָרַ"מ מְפָרֵשׁ דְּחָרוּבִין בְּיַיִן יִכְנוֹס בּוֹ טַעַם הֶחָרוּבִין מִיָּד, וּמִפְּנֵי זֶה עַל שְׁנֵי הַדְּרָכִים חַיָּב לְבַעֵר: {יז} רְצוֹנוֹ לוֹמַר זֶה הַכְּלָל לַאֲתוֹיֵי כָּל אִסּוּרִים: {יח} <B> כָּל שֶׁהוּא.</B> תֵּימַהּ לְמַאי הָדָר תָּנֵי לֵיהּ, וַהֲרֵי זֶה הַכְּלָל לְלַמֵּד עַל עַצְמוֹ שֶׁל שְׁבִיעִית בָּא, כִּדְתָנֵי חַיָּב לְבַעֵר. וְנִרְאֶה לִי דִּלְעִנְיַן גִּדּוּלִין הוּא, שֶׁאִם לָקַח בָּצָל שִׁשִּׁית וּנְטָעָהּ בַּשְּׁבִיעִית וְהוֹסִיפָה כָּל שֶׁהוּא, אוֹתוֹ כָּל שֶׁהוּא מְבַטֵּל אֶת הָעִקָּר וּמִחַיֵּב כֻּלּוֹ בְּבִעוּר. תּוֹסְפוֹת יוֹם טוֹב, וְעַיֵּן שָׁם: 

^ פרק ח

~ פרק ח - משנה א

{א} <B> כְּלָל גָּדוֹל.</B> עַיֵּן בְּרֵישׁ פִּרְקִין דִּלְעֵיל: {ב} וְהַטַּעַם פֵּרֵשׁ הָרַ"מ וְזֶה לְשׁוֹנוֹ, לֹא יְשַׁנֶּה פֵּרוֹת מִבְּרִיָּתָן כְּדֶרֶךְ שֶׁאֵינוֹ מְשַׁנֶּה בִּתְרוּמָה וּמַעֲשֵׂר שֵׁנִי, דָּבָר שֶׁדַּרְכּוֹ לֶאֱכֹל חַי לֹא יֹאכְלֶנּוּ מְבֻשָּׁל כוּ', לְפִי שֶׁאֵין שׁוֹלְקִין אָכֳלֵי בְהֵמָה: 

~ פרק ח - משנה ב

{ג} <b>שֶׁנִּתְּנָה לְהַדְלָקַת הַנֵּר.</b> דִּכְתִיב (וַיִּקְרָא כה) תִּהְיֶה כָל תְּבוּאָתָהּ לֶאֱכֹל, תִּהְיֶה, אַף לְהַדְלָקַת הַנֵּר. סִפְרָא: 

~ פרק ח - משנה ג

{ד} <B> לֹא בְמִדָּה.</B> הָא דְמֻתָּר לִמְכֹּר כָּתְבוּ הַתּוֹסָפוֹת פֶּרֶק קַמָּא דְרֹאשׁ הַשָּׁנָה דְּהַמְלַקֵּט עַל מְנָת לֶאֱכֹל וְהוֹתִיר מֻתָּר לִמְכֹּר. וְאֶפְשָׁר דְּלוֹקֵחַ עַל מְנָת לֶאֱכֹל לֹא חָשִׁיב סְחוֹרָה אֶלָּא אִם כֵּן לוֹקֵחַ בְּזוֹל עַל מְנָת לִמְכֹּר בְּיֹקֶר, שֶׁקּוֹנֶה לְהַרְוִיחַ. וְכָתַב הָרַ"מ שֶׁהַדָּמִים יֵשׁ לָהֶן דִּין קְדֻשַּׁת שְׁבִיעִית: {ה} <B> לֹא תְאֵנִים כוּ'.</B> אַשְׁמְעִינַן דְּאַף עַל גַּב דִּרְגִילוּת הַתְּאֵנִים לְשָׁקְלָן כוּ' וַהֲוָה אֲמֵינָא דִּכְשֶׁמְּשַׁנֶּה וּמְנָאָן סַגִּי, וְכֵן בְּיָרָק דְּדֶרֶךְ לִמְנוֹתָן אֲגֻדּוֹת וַהֲוָה אֲמֵינָא כִּי מְשַׁנֶּה וְשׁוֹקְלָן שָׁרֵי, קָא מַשְׁמַע לָן דְּאֵין מֻתָּר לִמְכֹּר בְּאֵלּוּ הַדְּרָכִים אֲפִלּוּ בְּשִׁנּוּי מִכְּדַרְכּוֹ, אֶלָּא מוֹכֵר אַכְסָרָה כְּלוֹמַר בְּאֹמֶד. תּוֹסְפוֹת יוֹם טוֹב: {ו} <B> בֵּית שַׁמַּאי אוֹמְרִים אַף לֹא אֲגֻדּוֹת.</B> כְּלוֹמַר אַף עַל פִּי שֶׁרוֹצֶה לִמְכֹּר שֶׁלֹּא בְמִנְיָן אֶלָּא אַכְסָרָה: {ז} <B> בַּבַּיִת.</B> פֵּרוּשׁ אֶת שֶׁדַּרְכּוֹ לֶאֱגֹד כְּשֶׁרוֹצֶה אוֹתָן לַבַּיִת מֻתָּר לְהוֹלִיכוֹ אָגוּד לִמְכֹּר. הָרַ"שׁ: 

~ פרק ח - משנה ד

{ח} <B> שְׂכָרוֹ מֻתָּר.</B> וְאִם תֹּאמַר וּמַאי שְׁנָא מִצּוֹבֵעַ בְּשָׂכָר דְּמִשְׁנָה ג' פֶּרֶק ז'. וְיֵשׁ לוֹמַר דְּדַוְקָא בְּדָבָר מְרֻבֶּה דִּבְצוֹבֵעַ רְוִיחֵי טְפֵי וְדַמְיָא לִסְחוֹרָה קָנְסוּ רַבָּנָן. וְעַיֵּן בְּתוֹסְפוֹת יוֹם טוֹב: {ט} <B> שְׂכָרוֹ אָסוּר.</B> רְצוֹנוֹ לוֹמַר שֶׁהוּא דְמֵי שְׁבִיעִית וְאָסוּר לִנְהֹג בּוֹ אֶלָּא כְּמִנְהַג דְּמֵי שְׁבִיעִית. הָרַ"מ: 

~ פרק ח - משנה ה

{י} <B> וְלֹא לְבַלָּן.</B> מְסַיֵּם הָרַ"מ וְלֹא לִשְׁאָר אֻמָּנִין. וּמַתְנִיתִין נָקְטָה אֵלּוּ לִרְבוּתָא דְּבַלָּן וְסַפָּר הֲנָאַת הַגּוּף עוֹשִׂין לוֹ וְסַפָּן דָּבָר שֶׁאִי אֶפְשָׁר שֶׁיַּעֲבֹר הַנַּחַל אֶלָּא עַל יְדֵי סְפִינָה, וַהֲוֵי אֲמֵינָא דְשָׁרֵי: 

~ פרק ח - משנה ו

{יא} הַכַּוָּנָה כְּדֵי לְשַׁנּוֹת וְשֶׁלֹּא יִתְעַסֵּק בְּפֵרוֹת שְׁבִיעִית כְּדֶרֶךְ שֶׁמִּתְעַסֵּק בִּשְׁאָר הַשָּׁנִים. הָרַ"מ: {יב} <B> וְאֵין עוֹשִׂין.</B> מִלְּשׁוֹן וְשָׁם עִשּׂוּ דַּדֵּי בְּתוּלֵיהֶן (יְחֶזְקֵאל כג) וְהוּא עִנְיַן מִעוּךְ וּסְחִיטָה: 

~ פרק ח - משנה ז

{יג} וְדִין הַיּוֹבֵל וְדִין הַשְּׁמִטָּה בְּפֵרוֹתֵיהֶן שָׁוִין לְכָל דָּבָר: 

~ פרק ח - משנה ח

{יד} מְסַיֵּם הָרַ"מ מִלְּבַד פֵּרוֹת שְׁבִיעִית: {טו} <b>אֵין מְבִיאִין.</b> דְּכָל דָּבָר שֶׁבְּחוֹבָה אֵינוֹ בָא אֶלָּא מִן הַחֻלִּין: {טז} <B> אֵין סָכִין כֵּלִים.</B> דְּהָא דִתְנָן לְעֵיל דִּשְׁבִיעִית נִתְּנָה לְסִיכָה, רְצוֹנוֹ לוֹמַר לְסִיכַת אָדָם, לֹא לְסִיכַת עוֹרוֹת וְכֵלִים. הָרַ"מ: 

~ פרק ח - משנה ט

{יז} <B> רַבִּי אֱלִיעֶזֶר אוֹמֵר יִדָּלֵק.</B> מִסְתַּבְּרָא דְאַף בְּכֵלִים סְבִירָא לֵיהּ דְּיִדָּלְקוּ, אֶלָּא דְכִי אָמַר לְמִלְּתֵיהּ בְּעוֹר אֲמָרָהּ: {יח} <B> יֹאכַל כְּנֶגְדּוֹ.</B> מִסְתַּבְּרָא דְטַעֲמָא לֹא הֲוֵי אֶלָּא מִשּׁוּם קְנָסָא, וּכְמוֹ שֶׁמָּצִינוּ בְּסוֹף פֶּרֶק קַמָּא דְמַעֲשֵׂר שֵׁנִי: 

~ פרק ח - משנה י

{יט} וּמַשְׁמַע דִּלְאַחַר שֶׁגָּזְרוּ עַל הַכּוּתִים שֶׁיִּהְיוּ כְּעוֹבְדֵי כּוֹכָבִים לְכָל דִּבְרֵיהֶם אַיְרִינַן. וְכָתְבוּ הַתּוֹסָפוֹת שֶׁגָּזְרוּ עַל פִּתָּן לְפִי שֶׁהָיוּ מְבַטְּלִין מִבִּנְיַן בֵּית הַמִּקְדָּשׁ בִּימֵי עֶזְרָא כִּדְאָמַר בְּפִרְקֵי דְרַבִּי אֱלִיעֶזֶר: 

~ פרק ח - משנה יא

{כ} <B> מֻתָּר.</B> אַף עַל גַּב דְּתֶבֶן וְקַשׁ שֶׁל שְׁבִיעִית אָסוּר כְּדִתְנָן לְקַמָּן. הָרַ"שׁ. וּלְשׁוֹן הֻסַּק בְּדִיעֲבַד קָאָמַר דְּמֻתָּר לִרְחֹץ בָּהּ, וְעוֹד יֵשׁ לוֹמַר דִּלְכַתְּחִלָּה נַמִּי מֻתָּר לְהַסִּיק בָּהֶן מֶרְחָץ מִשּׁוּם דְּצֹרֶךְ אָדָם הוּא, וּכְדִתְנָן גַּבֵּי מְלוּגְמָא (לְעֵיל מִשְׁנָה א). כֶּסֶף מִשְׁנֶה: 

^ פרק ט

~ פרק ט - משנה א

{א} כָּתַב הַתּוֹסְפוֹת יוֹם טוֹב הָכִי תַּנְיָא בְּסֻכָּה דַּף ל"ט, וְלֹא יָדַעְתִּי טַעַם דְּנָקְטֵי בְּכַחֲצִי אִסָּר, וַהֲרֵי פְּרוּטָה הִיא הַפְּחוּתָה שֶׁבַּמַּטְבְּעוֹת הַנִּזְכָּרוֹת בַּמִּשְׁנָה הֲוֵי מָצֵי לְמִנְקָט: {ב} הִתִּירוּ לוֹ כְּדֵי מְזוֹנוֹ כִּדְאִיתָא בַּמַּסֶּכְתָּא הַנִּזְכֶּרֶת, וְשָׁלֹשׁ סְעֻדּוֹת הֵן מְזוֹן יוֹם הַשַּׁבָּת. הָרַ"שׁ: {ג} צָרִיךְ לוֹמַר דְּשָׂדֶה דִתְנָן בְּמַתְנִיתִין וּדְנָקַט הָרַ"ב בְּרֵישָׁא, מִדְבָּר קָרִינַן לֵיהּ: 

~ פרק ט - משנה ב

{ד} אֵין רְצוֹנוֹ לוֹמַר שֶׁיִּשְׂרְפֵם אוֹ יִזְרְקֵם לְיַם הַמֶּלַח (כְּדַעַת כַּמָּה רַבְוָתָא) אֶלָּא שֶׁדַּעְתּוֹ כְּדַעַת הַתּוֹסָפוֹת וְהָרַ"שׁ כוּ' דְּאֵין פֵּרוֹת שְׁבִיעִית לֹא בִכְלַל הַנִּשְׂרָפִים וְלֹא בִכְלַל הַנִּקְבָּרִים, אֶלָּא כְּשֶׁהִגִּיעַ זְמַן הַבִּעוּר דְּהַיְנוּ כְּשֶׁכָּלָה בְּכָל אֶרֶץ וָאֶרֶץ כְּדִתְנָן, מְחַלֵּק כוּ' וּמוֹצִיא עַל פֶּתַח בֵּיתוֹ וּמַפְקִיר, כְּמוֹ שֶׁכָּתַב הָרַ"ב מִשְׁנָה ח': 

~ פרק ט - משנה ג

{ה} <b>לֹא אָמְרוּ כוּ'.</b> רַבִּי שִׁמְעוֹן פָּלֵיג אַתַּנָּא קַמָּא דִּסְבִירָא לֵיהּ דְּדִין שָׁלֹשׁ אֲרָצוֹת הֵן יְהוּדָה כוּ' וּבְכָל אֶרֶץ מֵהֶן שָׁלֹשׁ אֶלָּא דִּלְעִנְיַן שְׁבִיעִית כָּל אֶרֶץ אַחַת הִיא, וְאָמַר רַבִּי שִׁמְעוֹן דְּאַדְרַבָּה לֹא אָמְרוּ שָׁלֹשׁ אֲרָצוֹת אֶלָּא בְּאֶרֶץ אַחַת, אֲבָל זֹאת הָאָרֶץ הִיא יְהוּדָה בִּלְבָד. אָמְנָם שְׁאָר אֲרָצוֹת כוּ': {ו} <B> וְכָל כוּ'.</B> סוֹבֵר רַבִּי שִׁמְעוֹן דִּלְזֵיתִים וּתְמָרִים מִתְרַחֲקִים. דְּהָא דְאֵין מִתְרַחֲקִים גְּמִירֵי כוּ' וּבַהֲנֵי גְדֵלִים וּלְפִיכָךְ מִתְרַחֲקִים (וְעַיֵּן בְּתוֹסָפוֹת חֲדָשִׁים שֶׁהִשִּׂיג עַל זֶה הַפֵּרוּשׁ וּמַסִּיק קִים לְהוּ לְרַבָּנָן דְּפֵרוֹת הַלָּלוּ כָּלִים בְּכָל מָקוֹם בְּשָׁוֶה). וְרַ"מ כָּתַב דְּזֹאת הַבָּבָא דִּוְכָל הָאֲרָצוֹת דִּבְרֵי הַכֹּל הִיא: 

~ פרק ט - משנה ד

{ז} <B> הַשָּׁמוּר.</B> וְתֵימַהּ דִּלְתַנָּא קַמָּא שָׁמוּר הַיְנוּ מַה שֶּׁבַּבָּתִּים וּמַה שֶּׁבַּגִּנּוֹת, וְאִי אָמַרְתְּ אַף עַל הַשָּׁמוּר אִם כֵּן זְמַן הַבִּעוּר אֵימָתַי כוּ'. וְנִרְאֶה לִי שֶׁזֶּה שֶׁאָמַר רַבִּי יוֹסֵי הָכִי קָאָמַר, לֹא כְדִבְרֵי תַנָּא קַמָּא שֶׁאוֹסֵר עַל כָּל שָׁמוּר, אֶלָּא מָצִינוּ שֶׁרַשַּׁאי לֶאֱכֹל אַף עַל הַשָּׁמוּר, וְתָפַסְתָּ מֻעָט כוּ', וְהַיְנוּ בִּכְגוֹן מְחֻבָּר בָּאִילָן וְהָאִילָן בְּמָקוֹם שָׁמוּר הוּא עוֹמֵד, מִכָּל מָקוֹם הוֹאִיל וְהַפֵּרוֹת עֲדַיִן בַּמְחֻבָּר אוֹכְלִים עֲלֵיהֶם. תּוֹסְפוֹת יוֹם טוֹב: 

~ פרק ט - משנה ה

{ח} וְרַבִּי אֱלִיעֶזֶר דְּאָמַר אוֹכְלִין עַל הָרִאשׁוֹן דּוֹרֵשׁ לִסְבָרָתוֹ מֵהַאי קְרָא, וּפֵרְשׁוּ דְּסוֹבֵר דְּאִי לָאו הַאי קְרָא הֲוָה אֲמֵינָא דְּאוֹתוֹ הַמִּין דַּוְקָא יְבַעֵר וְלֹא יוֹתֵר אַף עַל פִּי שֶׁטַּעַם הָאִסּוּר מְעֹרָב בָּהֶן, דְּלֹא דָמִי אִסּוּר דְּבִעוּר לִשְׁאָר אִסּוּרִים דְּהָא שָׁרֵי לַעֲנִיִּים, וַהֲוָה אֲמֵינָא דִּנְחַשְׁבֵיהּ כִּמְבֹעָר כֵּיוָן שֶׁאֵין כָּאן אֶלָּא הַטַּעַם. וְרַבִּי יְהוֹשֻׁעַ סוֹבֵר דְּוַדַּאי הַטַּעַם חָשִׁיב כִּמְבֹעָר, וְהַאי קְרָא אָתֵי לְהַתִּיר אַף גּוּף אוֹתוֹ שֶׁכָּלָה הוֹאִיל וּמְעֹרָב בָּהֶן הַטַּעַם מִן הַמֻּתָּרִין: {ט} <B> רַבָּן גַּמְלִיאֵל אוֹמֵר כוּ'.</B> לְשׁוֹן הַתּוֹסָפוֹת וְרַבָּן גַּמְלִיאֵל סָבַר מַמָּשׁוּת שֶׁל כָּל אֶחָד שֶׁכָּלָה מִן הַשָּׂדֶה אָסוּר, אֲבָל הַטַּעַם הוּא כִּמְבֹעָר. וְנִרְאֶה לִי דְּאַתְיָא לֵיהּ נַמִּי מִקְּרָא דְדָרִישׁ רַבִּי יְהוֹשֻׁעַ, וּסְבִירָא לֵיהּ דְּאִי לָאו הַאי קְרָא הֲוָה אֲמֵינָא דְּאַף הַטַּעַם אוֹסֵר וְהַכֹּל יְבַעֵר וְשָׁוֶה לִשְׁאָר אִסּוּרִים לֶאֱסֹר בְּטַעֲמוֹ, קָא מַשְׁמַע לָן הַךְ קְרָא מִן הַשָּׂדֶה תֹּאכְלוּ, שֶׁכָּל זְמַן שֶׁהַמִּין בַּשָּׂדֶה אַף עַל פִּי שֶׁיֵּשׁ בּוֹ בָּלוּעַ טַעַם אִסּוּר לֵית לָן בָּהּ וְאַתָּה אוֹכֵל מִן הַבַּיִת. תּוֹסְפוֹת יוֹם טוֹב: {י} <B> אוֹכְלִין בָּרְגִילָה כוּ'.</B> רְגִילָה פֵּרְשׁוֹ הָרַעַ"ב בְּרֵישׁ פֶּרֶק ז'. וְזֶה לְשׁוֹן הָרַמְבַּ"ם רְגִילָה הוּא עֵשֶׂב חֲלוֹגְלוֹגוֹת וְיֵשׁ בּוֹ לֵחוּת הַרְבֵּה וּבִשְׁבִיל זֶה תַּעֲמֹד יָמִים רַבִּים, וְאִם פָּסְקָה מִמָּקוֹם אֶחָד נִמְצֵאת בְּאַחֵר שֶׁיִּהְיֶה יוֹתֵר לַח מִמֶּנּוּ, וְנִסְתֶּרֶת מִן הָאָרֶץ, וּכְשֶׁהֵם רוֹאִין שֶׁיָּבַשׁ בְּבִקְעַת בֵּית נְטוֹפָה יוֹדְעִים שֶׁכְּבָר יָבְשָׁה בְּכָל מָקוֹם וְלֹא נִשְׁאַר מִמֶּנּוּ כְּלוּם, מִפְּנֵי שֶׁזּוֹ הָאָרֶץ לַחָה מְאֹד וּבִשְׁבִיל זֶה נִקְרֵאת בֵּית נְטוֹפָה שֶׁהִיא אֶרֶץ רַבַּת הַלֵּחוּת, וְעֵשֶׂב הַהוּא עוֹמֵד יָמִים רַבִּים עַל הָאָרֶץ וְהִיא הַסִּגָּרִיּוֹת: 

~ פרק ט - משנה ו

{יא} <B> וְהַמְגַבֵּב בַּיָּבֵשׁ.</B> אוֹסֵף הָעֲשָׂבִים הַלַּחִים נִקְרָא מְלַקֵּט, וְהַיְבֵשִׁים נִקְרָא מְגַבֵּב, לְקוֹשֵׁשׁ קַשׁ תַּרְגּוּמוֹ לְגַבָּבָא גִּילֵי. הָרַ"מ:

~ פרק ט - משנה ז

{יב} כְּלוֹמַר בֵּין עֲלֵי קָנִים בֵּין עֲלֵי גְפָנִים: {יג} <b>עַד כוּ'.</b></B> וְאֵין בַּעַל הַבַּיִת מוֹחֶה. וְטַעֲמָא דִּבְאֶרֶץ יִשְׂרָאֵל לֹא קָשָׁה דְּרִיסַת הָרֶגֶל לַזְּרָעִים עַד אוֹתוֹ זְמַן, כִּדְאִיתָא בִּמְרֻבָּה. הָרַ"שׁ. וְלֹא דָמִי לִדְרֵישׁ פֶּרֶק ח' דְּפֵאָה, דְּהָתָם לְעִנְיַן הֶתֵּר כָּל אָדָם בְּמַתְּנוֹת עֲנִיִּים. תּוֹסְפוֹת יוֹם טוֹב:

~ פרק ט - משנה ח

{יד} יְרוּשַׁלְמִי.</B> וְטַעֲמָא מִשּׁוּם דְּלֵיכָּא לְמֵימַר כַּלֵּה לִבְהֶמְתְּךָ מִן הַבַּיִת, אֶלָּא שֶׁאִם הָיָה זֶה הַמִּין מִבַּחוּץ בַּשָּׂדֶה לַחַיָּה הָיָה לָהּ שֶׁתֹּאכַל מִמֶּנּוּ, אֲבָל הוֹאִיל וְזֶה הַמִּין נִתְבַּטֵּל כְּבָר וְנִסְרַח מִמֶּנּוּ בַּשָּׂדֶה אִם כֵּן אִלּוּ הָיָה זֶה שֶׁבַּבַּיִת גַּם כֵּן בַּשָּׂדֶה כְּבָר הָיָה עָבַר וּבָטֵל מִן הָעוֹלָם וְלֹא הָיָה לָהּ לַחַיָּה שֶׁתֹּאכַל מִמֶּנּוּ, שׁוּב אֵין לוֹ לְכַלּוֹת מִן הַבַּיִת כֵּיוָן שֶׁלֹּא נֶחְסַר לַחַיָּה כְּלוּם בְּמַה שֶּׁהִכְנִיס זֶה לְבֵיתוֹ: {טו} <B> אֶחָד עֲנִיִּים וְאֶחָד עֲשִׁירִים.</B> פֵּרוּשׁ עֲנִיִּים, כָּל שֶׁלָּקְטוּ הַפֵּרוֹת מִשְּׂדוֹת אֲחֵרִים מִן הַהֶפְקֵר. עֲשִׁירִים הַיְנוּ בַּעֲלֵי הַשָּׂדוֹת עַצְמָם שֶׁלָּקְטוּ אוֹתָם מִן הַשָּׂדוֹת שֶׁלָּהֶם בְּהֶפְקֵרָם. כֶּסֶף מִשְׁנֶה בְּשֵׁם הָרַמְבַּ"ן. וְהָא דְאָסוּר לֶאֱכֹל אַחַר הַבִּעוּר הַיְנוּ כְּשֶׁמַּחֲזִיק בָּהֶם כְּשֶׁלּוֹ, אֲבָל אַחַר שֶׁהִפְקִירָם וְהוֹצִיאָם מֵרְשׁוּתוֹ אִם חָזַר וְזָכָה בָּהֶם לְהַכְנִיס לְתוֹךְ בֵּיתוֹ, אוֹכֵל וְהוֹלֵךְ עַד שֶׁיִּכְלוּ. יְרוּשַׁלְמִי: 

~ פרק ט - משנה ט

{טז} <B> כָּךְ פֵּרֵשׁ הָרַ"מ בְּפֵרוּשׁוֹ.</B> וְהָרַ"שׁ מִשְּׁמָא דִּגְמָרָא פֶּרֶק קַמָּא דִבְכוֹרוֹת כָּתַב מִלְּדוֹרוֹתֵיכֶם דְּגַבֵּי חַלָּה, וּפֵרֵשׁ רַשִׁ"י לְדוֹרוֹתֵיכֶם כְּתִיב בְּחַלָּה מַשְׁמַע אֲפִלּוּ בַּשְּׁבִיעִית, וּכְתִיב מֵרֵאשִׁית עֲרִיסוֹתֵיכֶם וְגוֹ': 

^ פרק י

~ פרק י - משנה א

{א} וְאַשְׁמְעִינַן דַּאֲפִלּוּ כְּשֶׁפֵּרֵשׁ בְּהֶדְיָא (אַחֲרָיוּת בַּשְּׁטָר) לֹא מְהַנֵּי לוֹמַר דִּלְכָךְ פֵּרֵשׁ כְּדֵי שֶׁיִּהְיֶה כְּמוֹ מַשְׁכּוֹן. וְשֶׁלֹּא בִשְׁטָר הַיְנוּ שֶׁכָּתַב סְתָם וְלֹא פֵרֵשׁ בּוֹ הָאַחְרָיוּת: 

~ פרק י - משנה ב

{ב} <B> מְשַׁמֵּט.</B> וְלֹא דָמִי לְהַקָּפַת חֲנוּת וּשְׂכַר שָׂכִיר, דְּהַקָּפַת חֲנוּת דֶּרֶךְ לְהַקִּיף שָׁנָה וּשְׁנָתַיִם וּבַסּוֹף נוֹטֵל חוֹבוֹ וְאֵין דֶּרֶךְ לְנָגְשׂוֹ. וְכֵן הַשָּׂכִיר דַּרְכּוֹ לְקַבֵּץ שְׂכָרוֹ בְּיַד שׂוֹכְרוֹ וְאֵינוֹ נוֹגְשׂוֹ לְתִתָּם לוֹ, אֲבָל הֵם בְּיָדוֹ כְּפִקָּדוֹן אוֹ כְּהִלְוָהוּ עַד אַחַר שְׁבִיעִית, דְּאֵין שְׁבִיעִית מְשַׁמַּטְתּוֹ. אֲבָל הַמּוֹכֵר חֵפֶץ לַחֲבֵרוֹ וְלֹא קָבַע לוֹ זְמַן לְפָרְעוֹ אַחַר שְׁבִיעִית הֲוָה לֵיהּ כְּאִלּוּ הִלְוָהוּ, וּשְׁבִיעִית מְשַׁמַּטְתּוֹ וְהַיְנוּ טַעֲמָא דְּהַשּׁוֹחֵט אֶת הַפָּרָה וְחִלְּקָהּ בְּרֹאשׁ הַשָּׁנָה וְכוּ' דְּמַתְנִיתִין. בֵּית יוֹסֵף חֹשֶׁן מִשְׁפָּט סִימָן ס"ז סְעִיף י"ט: {ג} וְשָׁאנֵי מִשִּׁעְבּוּד קַרְקָעוֹת, דְּקַיְמָא לָן מַלְוֶה קוֹנֶה מַשְׁכּוֹן מִשּׁוּם דְּוּלְךָ תִּהְיֶה צְדָקָה. וְאַף דְּהַקְּרָא שֶׁלֹּא בִשְׁעַת הַלְוָאָתוֹ כְּתִיב, מִכָּל מָקוֹם אַלִּים שִׁעְבּוּדֵיהּ דְּבִשְׁעַת הַלְוָאָה דְּלֹא מְשַׁמֵּט לֵיהּ. תּוֹסָפוֹת: 

~ פרק י - משנה ד

{ד} וּמְפָרֵשׁ רַבֵּנוּ תַּם דְּהַךְ שְׁמִטַּת קַרְקַע לָאו בַּעֲבוֹדַת קַרְקַע אֶלָּא בַּשָּׂדוֹת שֶׁחוֹזְרוֹת לְבַעֲלֵיהֶן בַּיּוֹבֵל. דְּבִזְמַן שֶׁהַיּוֹבֵל נוֹהֵג שֶׁמְּשַׁמֵּט אֶת הָקַרְקַע, שְׁבִיעִית נוֹהֶגֶת שֶׁמְּשַׁמֶּטֶת כְּסָפִים. וּבְבַיִת שֵׁנִי לֹא נָהֲגוּ יוֹבֵל לְפִי שֶׁלֹּא הָיוּ כָּל יוֹשְׁבֶיהָ עָלֶיהָ. וּבְשֵׁם רַבֵּנוּ תַּם פֵּרְשׁוּ דִּבְבַיִת שֵׁנִי נָהֲגוּ יוֹבֵל, וְהִלֵּל לַדּוֹרוֹת הַבָּאִים תִּקֵּן, דְּיוֹדְעִים הָיוּ שֶׁהַבַּיִת עָתִיד לֵחָרֵב:  {ה} <B> אִישׁ פְּלוֹנִי וּפְלוֹנִי.</B> בְּגִטִּין דַּף ל"ב פְּלִיגֵי, רַב נַחְמָן סָבַר דְּדַוְקָא תָּנֵי תְּרֵי לְאַשְׁמְעִינַן דִּבְבֵית דִּין שֶׁל שְׁנַיִם סַגִּי הָכָא, וְרַב שֵׁשֶׁת סָבַר דְּהָכָא נַמִּי בָּעִינַן שְׁלֹשָׁה, וְתַנָּא אָטוּ כִּי רוֹכְלָא לֵחָשֵׁב וְלֵיזָל: {ו} <B> שֶׁיֶּשׁ לִי.</B> בַּגְּמָרָא הַנִּזְכֶּרֶת לְעֵיל, שֶׁיֶּשׁ לִי אֵצֶל פְּלוֹנִי:

~ פרק י - משנה ה

{ז} וְאַף עַל גַּב דְטַעֲמָא דִפְרוֹזְבּוּל הוּא מִשּׁוּם דְּכָל שֶׁבְּיַד בֵּית דִּין כְּגָבוּי דָּמִי, וְהַנֵּי לְהָעִיד בִּקֵּשׁ לִפְנֵיהֶם, אֲפִלּוּ הָכִי כִּי חַתְמֵי דַּיָּנִים נַעֲשׂוּ דַּיָּנִים, דְּעֵד נַעֲשֶׂה דַּיָּן. וְעַיֵּן תּוֹסְפוֹת יוֹם טוֹב:  {ח} <B> וְהַמְאֻחָר פָּסוּל.</B> טַעֲמָא נַמִּי מִשּׁוּם קְנָס כְּמוֹ גַבֵּי שְׁטַר חוֹב: {ט} יְרוּשַׁלְמִי.</B> וְהָרַ"ן בְּשֵׁם הָרַ"ז כָּתַב דְּבִכְגוֹן זֶה מָצוּי דְּטָעוּ הָעֵדִים. וְכָתַב הָרִיבַ"שׁ דְּצָרִיךְ בֵּית דִּין הַגָּדוֹל וּלְהַחְמִיץ הַדִּין. תּוֹסְפוֹת יוֹם טוֹב: 

~ פרק י - משנה ו

{י} שֶׁכָּל מַה שֶּׁיּוּכְלוּ חֲכָמִים לְתַקֵּן כְּדֵי שֶׁלֹּא יְהֵא נִרְאֶה כְּעוֹקְרִים דָּבָר מֵהַתּוֹרָה הִתְקִינוּ. הָרַשְׁבַּ"ם. וְלַאֲפוֹקֵי מִטַּלְטְלִין דְּאִינַן חֲשׁוּבִין כָּל כָּךְ כִּגְבוּיִים כְּמוֹ קַרְקַע, דְּקַרְקַע אֵינָהּ נִגְזֶלֶת (וְאֵין יָכוֹל לְהַצְנִיעַ, אִי נַמִּי אֵין רְגִילִים לְהַלְווֹת לְמִי שֶׁאֵין לוֹ קַרְקַע, וּבְמִלְּתָא דְּלֹא שְׁכִיחַ לֹא תִקְּנוּ. תּוֹסְפוֹת יוֹם טוֹב בְּשֵׁם הַפֵּרוּשׁ): {יא} לָאו בְּדַוְקָא הוּא, אֶלָּא אֲפִלּוּ אֵינוֹ אוֹכֵל פֵּרוֹת, כְּגוֹן שֶׁנִּתַּן לָהּ קַרְקַע עַל מְנָת שֶׁאֵין לְבַעֲלָהּ זְכוּת. כֵּן מוּכָח בַּיְרוּשַׁלְמִי וַהֲוֵי דוּמְיָא דְסֵיפָא. תּוֹסְפוֹת יוֹם טוֹב בַּהַשְׁמָטוֹת. בֵּית דָּוִד: {יב} <B> וְלַיְתוֹמִים כוּ'.</B> דְּתַקָּנָה זוֹ לְטוֹבַת עֲנִיִּים תִּקְּנוּהָ כְּמוֹ כֵּן שֶׁיִּמְצְאוּ מִי שֶׁיַּלְוֶה לָהֶם. וּלְפִיכָךְ אָמְרוּ כְּשֶׁיֵּשׁ לָאַפּוֹטְרוֹפּוֹס שֶׁלָּוָה לְטוֹבַת הַיְתוֹמִים קַרְקַע שֶׁכּוֹתְבִין עָלָיו פְּרוֹזְבּוּל, הוֹאִיל וְהוּא לָוָה (דְּאִלּוּ לָוָה אֲבִיהֶם אֵין כּוֹתְבִין עַל נִכְסֵי אַפּוֹטְרוֹפּוֹס), אַף עַל פִּי שֶׁלֹּא לְצֹרֶךְ עַצְמוֹ לָוָה: 

~ פרק י - משנה ז

{יג} וְקוֹנֶה עַל גַּבָּהּ מִטַּלְטְלִים וּשְׁאָר דִּינֵי הַקַּרְקָעוֹת: {יד} וְכוֹתְבִין כוּ'.</B> סַלְקָא דַעְתָּךְ אֲמֵינָא דְּלֹא סָמְכָה דַעְתֵּיהּ דְּמַלְוֶה עָלֶיהָ מֵאַחַר שֶׁהִיא מִטַּלְטֶלֶת, אִי נַמִּי אַשְׁמוּעִינַן אַף עַל פִּי שֶׁאֵין הַכַּוֶּרֶת לַלֹּוֶה אֶלָּא הַדְּבַשׁ: {טו} <B> פָּטוּר.</B> רְצוֹנוֹ לוֹמַר פָּטוּר מִמִּיתָה, וְחַיָּב מַלְקוֹת עַל כָּל פָּנִים. הָרַ"מ. וּרְצוֹנוֹ לוֹמַר מַכּוֹת מַרְדּוּת: 

~ פרק י - משנה ח

{טז} וְזֶה לְשׁוֹן הָרַ"שׁ בַּשְּׁבִיעִית בְּיוֹם אַחֲרוֹן שֶׁל שְׁבִיעִית, אִי נַמִּי בַּשְּׁמִינִית, דְּשָׁעָה אַחֲרוֹנָה שֶׁל שְׁבִיעִית מְשַׁמֶּטֶת: {יז} וּדְבַר תֵּימַהּ הוּא, דְּאִם יְקַבֵּל בְּפֵרָעוֹן אִם כֵּן אֵינוֹ מְשַׁמֵּט, וּמַאי מְהַנֵּי שֶׁאָמַר מְשַׁמֵּט אֲנִי וְאֵינוֹ עוֹשֶׂה כֵן. וּבַגְּמָרָא כְּשֶׁהוּא נוֹתֵן לוֹ אַל יֹאמַר לוֹ בְּחוֹבִי אֶלָּא יֹאמַר לוֹ כֵּן בְּמַתָּנָה אֲנִי נוֹתֵן לְךָ. תּוֹסְפוֹת יוֹם טוֹב: 

~ פרק י - משנה ט

{יח} <B> וְכָל כוּ' נוֹחָה הֵימֶנּוּ.</B> בְּלֹא נְתִינַת דָּמִים אַיְרֵי, שֶׁאִם נָתַן הַדָּמִים לֹא סַגִּי דְּאִם חוֹזֵר בּוֹ דְּאֵין רוּחַ חֲכָמִים נוֹחָה הֵימֶנּוּ, אֶלָּא שֶׁעוֹמֵד בְּמִי שֶׁפָּרַע כִּדְאִיתָא בְּפֶרֶק ד' דְּבָבָא מְצִיעָא: 

