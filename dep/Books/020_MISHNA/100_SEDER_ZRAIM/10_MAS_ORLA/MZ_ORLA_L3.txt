&CosmeticsType==911&TextSource=ר' פנחס ראובן שליט''א&ForcedBookName=עיקר תוי''ט&GroupId=mishna_orla&LastLevelIndex=2&CosmeticsType=1 #bp=<BR><HR>&UniqueId=971&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MZ_ORLA Layer 3 - 9 pages

// קז. קז: קח. קח: קט. קט: קי. קי: קיא.

$ משנה - ערלה - עיקר תוי''ט

^ פרק א

~ פרק א - משנה א

{א} בַּיְרוּשַׁלְמִי כָּתַב לִסְיָג לְקוֹרוֹת וּלְעֵצִים פָּטוּר, וְלֹא קַשְׁיָא, דְּקוֹרוֹת הַיְנוּ לְבִנְיָן כְּפֵרוּשׁ הָרַ"ב וְעֵצִים הַיְנוּ לַהֲסָקָה: {ב} <B> וְהַחִיצוֹן פָּטוּר.</B> בַּיְרוּשַׁלְמִי מְפָרֵשׁ טַעֲמֵיהּ, מִמַּשְׁמַע שֶׁנֶּאֱמַר לֹא יֵאָכֵל אָנוּ יוֹדְעִין שֶׁבְּעֵץ מַאֲכָל הַכָּתוּב מְדַבֵּר, מַה תַּלְמוּד לוֹמַר וּנְטַעְתֶּם כָּל עֵץ מַאֲכָל, לוֹמַר לְךָ אֶת שֶׁהוּא לְמַאֲכָל כְּגוֹן הַפְּנִימִי חַיָּב, וְאֶת שֶׁהוּא לִסְיָג כוּ' כְּגוֹן הַחִיצוֹן פָּטוּר: 

~ פרק א - משנה ב

{ג} וְכֵן כָּתַב הָרַ"מ, עִנְיָנוֹ שֶׁנָּטַע לְיִשְׂרָאֵל בִּשְׂכִירוּת אוֹ בְחִנָּם, אֲבָל אִם נָטַע הַנָּכְרִי לְעַצְמוֹ וְקָנָה מִמֶּנּוּ הַיִּשְׂרָאֵל אַחַר כָּךְ, אֵינוֹ חַיָּב בָּעָרְלָה. עַד כָּאן. וְאִם כֵּן מַה שֶּׁכָּתַב הָרַ"ב בִּתְחִלַּת הַמִּשְׁנָה בֵּין נְטָעוֹ נָכְרִי הַיְנוּ נַמִּי דַּוְקָא כְּשֶׁנְּטָעוֹ לְיִשְׂרָאֵל. מִיהוּ בְּסוֹף פֶּרֶק ג' מְפָרֵשׁ דְּנָכְרִי הַנּוֹטֵעַ לְעַצְמוֹ נַמִּי נוֹהֵג עָרְלָה, וְכֵן בְּפֵרוּשׁ הָרַ"שׁ, וְאַף הָרַ"מ בְּחִבּוּרוֹ חָזַר בּוֹ וְכָתַב דְּנָכְרִי הַנּוֹטֵעַ לְעַצְמוֹ חַיָּב בָּעָרְלָה. וְעַיֵּן עוֹד: {ד} כְּלוֹמַר אַף עַל פִּי שֶׁבִּפְנֵי הַזְּרָעִים עוֹמֵד וּבָעֵי נְקִיבָה, וְהַיְנוּ דִּבְמִשְׁנָה ב' פֶּרֶק ב' דְּחַלָּה מְפָרֵשׁ בִּסְפִינָה נְקוּבָה, וְלֹא מְחַלֵּק בֵּין עֵץ לְחֶרֶס: 

~ פרק א - משנה ג

{ה} <b>מִצִּדּוֹ.</b> פֵּרוּשׁ עַל יְדֵי רוּחַ אוֹ נָהָר דּוּמְיָא דְרֵישָׁא: {ו} <B> כְּעָפָר.</B> שֶׁיְּנַעְנַע הָאִילָן עַצְמוֹ וְיַעֲלֶה אוֹתוֹ מִמְּקוֹמוֹ, אֲבָל לֹא יַפְרִישֶׁנּוּ מִן הָאָרֶץ וְאַחַר כָּךְ יִתֵּן הֶעָפָר סְבִיבָיו. הָרַ"מ. וְלָכֵן הַגִּרְסָא בְּעָפָר בְּבֵי"ת: 

~ פרק א - משנה ד

{ז} <B> אִילָן שֶׁנֶּעֱקַר.</B> מֵהֶעָפָר שֶׁסְּבִיבָיו: {ח} וְזֶה לְשׁוֹן הֶעָרוּךְ.</B> הָאוֹרְגִים יֵשׁ לָהֶם עֵץ אָרֹךְ בְּרוֹחַב הַיְרִיעָה, וּבְרָאשָׁיו שְׁנֵי מְחָטִין שְׁבוּרִין, וְנוֹעֲצִים בְּרוֹחַב הַיְרִיעָה מִכָּאן וּמִכָּאן כְּדֵי לְמָשְׁכָהּ וּלְמָתְחָהּ, וּמִכְּלֵי הָאוֹרְגִים הוּא: 

~ פרק א - משנה ה

{ט} הָרֹא"שׁ בְּשֵׁם הָרַ"שׁ בְּסוֹף פֶּרֶק קַמָּא דְקִדּוּשִׁין כָּתַב, וְיוֹצֵא רֹאשׁ הַיִּחוּר: {י} <b>שָׁנָה אַחַר שָׁנָה.</b> פֵּרוּשָׁא דְרֵישָׁא הוּא. הָרַ"מ: {יא} כִּלְשׁוֹן הַרְכָּבָה בְּאִילָן כוּ', וְשַׁיָּךְ לְשׁוֹן סִפּוּק בְּדָבָר הַקָּצָר כְּשֶׁמְּחַבֵּר בּוֹ דָּבָר אַחֵר לְהַאֲרִיכוֹ, כְּדִתְנַן בְּפֶרֶק לוּלָב הַגָּזוּל סִפְּקוֹ בְחוּט. הָרַ"שׁ. וְסִפְּקָהּ בְּחֶבֶל דְּפֶרֶק ו' דְּכִלְאַיִם: {יב} <B> אַף עַל פִּי כוּ'.</B> שֶׁהִבְרִיךְ הַסִּפּוּק הַזֶּה בָּאָרֶץ וּטְמָנוֹ בְעָפָר, דְּאִיכָּא לְמֵיחַשׁ שֶׁמָּא הִשְׁרִישׁ בָּאָרֶץ קֹדֶם שֶׁנֶּאֱחַז בַּזְּקֵנָה, אֲפִלּוּ הָכִי מֻתָּר, כְּדִמְפָרֵשׁ בַּיְרוּשַׁלְמִי דְּשָׁרָשִׁין אֵין בָּהֶם מַמָּשׁ, כְּלוֹמַר וַאֲפִלּוּ אִם תִּמְצֵי לוֹמַר בְּעַלְמָא דְּאֵין זְקֵנָה מַתֶּרֶת יַלְדָּה הַנְּטוּעָה מִקֹּדֶם שֶׁסִּפְּקָהּ אַחַר כָּךְ בַּזְּקֵנָה (כְּמַאן דְּאָמַר אֶחָד בַּיְרוּשַׁלְמִי) הָכָא שָׁרֵי אֲפִלּוּ הִשְׁרִישָׁה קֹדֶם, דְּאֵין מַמָּשׁ בִּגְרוֹפִית זוֹ שֶׁסִּפֵּק. הָרַ"שׁ: {יג} וּמְפָרֵשׁ בַּיְרוּשַׁלְמִי דְּתַנָּא קַמָּא נַמִּי סְבִירָא לֵיהּ דְּאָזְלִינַן בָּתַר יְנִיקָתוֹ וְאִם אֵינוֹ יוֹנֵק מִכֹּחַ הַזְּקֵנָה דְּאָסוּר. וְנוּכַל לַעֲמֹד עַל זֶה בֶּעָלִין, שֶׁכְּשֶׁהִיא יוֹנֶקֶת מִן הַזְּקֵנָה הוֹפֶכֶת עָלֶיהָ שֶׁלֹּא יַעַמְדוּ כְּנֶגֶד הֶעָלִין שֶׁל הָאָב, וְאִם לָאו הוֹפֶכֶת עָלֶיהָ כְּלַפֵּי עֲלֵי הַזְּקֵנָה. וְסִימָן לַדָּבָר דְּאָכֵיל מֵחַבְרֵיהּ מִתְבַּיֵּשׁ לְהִסְתַּכֵּל בּוֹ. וְכִי פְּלִיגֵי בְּנָשְׁרוּ הֶעָלִין, וְלֵיכָּא לְמֵיקָם עָלֶיהָ דְּמִילְתָא מִכֹּחַ הֶעָלִין. הָרַ"שׁ: 

~ פרק א - משנה ו

{יד} וּבְסוֹף פֶּרֶק ז' דְּכִלְאַיִם פֵּרַשְׁתִּי דְּלֹא נֶאֶסְרוּ הַגְּפָנִים אֶלָּא אִם כֵּן הִנִּיחַ הֶעָצִיץ בַּקַּרְקַע: {טו} גְּמָרָא גִּטִּין דַּף נ"ד, וּפֵרֵשׁ רַשִׁ"י אֵין לְךָ אָדָם נוֹטֵעַ עָרְלָה בֵּין שְׁאָר נְטִיעוֹת בְּלֹא סִימָן וְאוֹסֵר כַּרְמוֹ בִּשְׁבִיל נְטִיעָה אַחַת, וְכֵיוָן דְּלֹא שְׁכִיחָא לֹא הֶחְמִירוּ בָהּ רַבָּנָן: {טז} כְּלוֹמַר וְטַעֲמָא דְּשֶׁמָּא לְכַתְּחִלָּה יְעָרֵב אִסּוּר בְּהֶתֵּר בִּכְדֵי שֶׁיִּתְבַּטֵּל, וְהָכָא נַמִּי נֵיחוֹשׁ: 

~ פרק א - משנה ז

{יז} <b>וְהַלּוּלָבִים.</b> עֲנָפִים הָרַכִּים הַיּוֹצְאִים בְּרָאשֵׁי הַבַּדִּים הַקָּשִׁים, וְהֵם רַכִּים מְאֹד. הָרַ"מ: {יח} וְלֹא קָשֶׁה עַל מַה שֶּׁכָּתַבְתִּי בְּמִשְׁנָה ה' פֶּרֶק ה' דְּמַעֲשֵׂר שֵׁנִי דְּבֹסֶר נַמִּי נִקְנֶה בְּמַתָּנָה, וְאַף עַל גַּב דְּאֵין נֶטַע רְבָעִי נִתָּן בְּמַתָּנָה כִּדְאִיתָא הָתָם, דְּמִכָּל מָקוֹם דִּין נֶטַע רְבָעִי יֵשׁ לוֹ, אֶלָּא מִשּׁוּם שֶׁלֹּא הִגִּיעַ עֲדַיִן לְעוֹנָתוֹ נִתָּן בְּמַתָּנָה (וְעַיֵּן שָׁם בְּתוֹסְפוֹת יוֹם טוֹב): {יט} וְעַיֵּן עוֹד מִשְׁנָה ז' פֶּרֶק ג' דַּעֲבוֹדָה זָרָה, וְעַיֵּן רֵישׁ פֶּרֶק ג' דְּסֻכָּה: {כ} <b>מַעֲמִיד.</b> פֵּרוּשׁוֹ שֶׁמַּקְפִּיא הֶחָלָב וְעוֹשֶׂה מִמֶּנּוּ גְּבִינָה, כְּמוֹ וְכַגְּבִנָה תַּקְפִּיאֵנִי [אִיּוֹב י]. הָרַ"מ: {כא} <B> מֻתָּר.</B> לִכְאוֹרָה נִרְאֶה דְּלֹא אָמַר רַבִּי יְהוֹשֻׁעַ דִּשְׂרָף עָלִים וְעִקָּרִים מֻתָּר אֶלָּא בְּאִילָן הָעוֹשֶׂה פֵּרוֹת, דְּבֵיהּ אַיְרֵי כְּאָמְרוֹ בִּשְׂרָף פַּגִּים. אֲבָל בְּאֵינוֹ עוֹשֶׂה פֵּרוֹת מוֹדֶה דִּקְטָפוֹ זֶהוּ פִּרְיוֹ, וְכֵן מוֹרֶה בְּפֵרוּשׁ הָרַ"מ מִשְׁנָה ו' פֶּרֶק ז' דִּשְׁבִיעִית. אָמְנָם בְּחִבּוּרוֹ מַשְׁמַע שֶׁאֵין לְחַלֵּק. וְעַיֵּן עוֹד תּוֹסְפוֹת יוֹם טוֹב: 

~ פרק א - משנה ח

{כב} <B> וּבָאֲשֵׁרָה וּבַנָּזִיר.</B> בָּאֲשֵׁרָה מִדִּכְתִיב (דְּבָרִים יג) וְלֹא יִדְבַּק בְּיָדְךָ מְאוּמָה מִן הַחֵרֶם. וּבַנָּזִיר מִדִּכְתִיב (בְּמִדְבָּר ו) מֵחַרְצַנִּים וְעַד זָג לֹא יֹאכֵל, וְאוֹמֵר (שָׁם) חֹמֶץ יַיִן וְחֹמֶץ שֵׁכָר וְכָל מִשְׁרַת עֲנָבִים כוּ': {כג} וּרְבָעִי אִיתְקַשׁ לְמַעֲשֵׂר שֵׁנִי.</B> וְכֵן כָּתַב הָרַ"מ. וּבַמַּתְנִיתִין דִּלְעֵיל כָּתְבוּ דְּהַנֵּי לָאו פְּרִי נִינְהוּ, הַיְנוּ טַעֲמָא מִשּׁוּם דִּלְעֵיל בָּעָרְלָה נַמִּי מֻתָּרִים מֵהַאי טַעֲמָא דְּלָאו פְּרִי נִינְהוּ, וּרְבָעִי מֵהָעָרְלָה הוּא בָא שֶׁכֵּן בְּמִשְׁנָה ג' פֶּרֶק ב' קָרֵי לַהּ תַּנָּא עָרְלָה לְנֶטַע רְבָעִי מִשּׁוּם דְּמֵעָרְלָה הוּא בָא, הִלְכָּךְ נִיחָא לְהוּ לְפֵרוּשֵׁי לְעֵיל טַעֲמָא דְּשַׁיָּךְ גַּבֵּי עָרְלָה, אַף עַל גַּב דְּטַעֲמָא דִּמְפָרֵשׁ גַּבֵּי נָזִיר דְּלָאו בְּנֵי אֲכִילָה נִינְהוּ שַׁיָּךְ נַמִּי גַּבֵּי נֶטַע רְבָעִי כְּדִמְפָרֵשׁ הָכָא. אֲבָל הָכָא דִּמְרַבִּינַן לְהַנֵּי לְעִנְיַן עָרְלָה מֵאֶת פִּרְיוֹ, הַטָּפֵל לְפִרְיוֹ, וַהֲוָה אֲמֵינָא דְּהוּא הַדִּין לִרְבָעִי כֵּיוָן שֶׁמֵּעָרְלָה הוּא בָא, הִלְכָּךְ אִיצְטְרִיכוּ לְהֶקֵּשָׁא דְמַעֲשֵׂר שֵׁנִי: 

~ פרק א - משנה ט

{כד} <B> יִחוּר.</B> דְּלֹא גָזְרִינַן יִחוּר אָטוּ אֱגוֹז. תּוֹסָפוֹת: {כה} גְּמָרָא דַעֲבוֹדָה זָרָה דַּף מ"ט.</B> וּפֵרֵשׁ רַשִׁ"י בִּלְשׁוֹן אַחֲרוֹן, אִם נָטַע הָאֱגוֹז שֶׁל עָרְלָה שֶׁהוּא אִסּוּר הֲנָאָה, וְלִכְשֶׁיִּגְדַּל וְנַעֲשָׂה נְטִיעָה הִבְרִיכָהּ וְהִרְכִּיבָהּ בְּאִילָן דְּהֶתֵּר, מֻתָּר, דְּאוֹתָן פֵּרוֹת שֶׁטּוֹעֵן אַחַר זְמָן בָּאִין נַמִּי עַל יְדֵי הָאִילָן שֶׁל הֶתֵּר. וְקַשְׁיָא לִי דִּבְלֹא הִבְרִיךְ וְהִרְכִּיב נַמִּי אִיכָּא זֶה וְזֶה גּוֹרֵם, אֱגוֹז דְּאִסּוּר וְקַרְקַע דְּהֶתֵּר, עַד כָּאן לְשׁוֹנוֹ. וְכָתְבוּ הַתּוֹסָפוֹת דְּלֹא דָק, דְּאֵין נִקְרָא זֶה וְזֶה גּוֹרֵם אֶלָּא כְּשֶׁשְּׁנֵיהֶם מֵעִנְיָן אֶחָד, כְּמוֹ הַרְכָּבַת אִילָן אִסּוּר בְּאִילָן הֶתֵּר שֶׁשְּׁנֵיהֶם אִילָן, וּכְמוֹ זֶבֶל נְבִיָּה וְקַרְקַע. אֲבָל אֱגוֹז וְקַרְקַע שְׁנֵי עִנְיָנִים הֵם: 

^ פרק ב

~ פרק ב - משנה א

{א} <B> וּתְרוּמַת מַעֲשֵׂר כוּ'.</B> אֲבָל תְּרוּמָה גְדוֹלָה דִּדְמַאי לֹא מַשְׁכַּחַת לַהּ, דְּלֹא נֶחְשְׁדוּ עַמֵּי הָאָרֶץ עָלֶיהָ, כִּדְאִיתָא בְּרֵישׁ דְּמַאי: {ב} קְרָאֵי אַסְמַכְתָּא בְּעַלְמָא כְּמוֹ שֶׁכָּתַבְתִּי בְּסוֹף פֶּרֶק קַמָּא, דְחַלָּה דְּמִדְּרַבָּנָן. תּוֹסְפוֹת יוֹם טוֹב: {ג} דְּאִי לָאו הָכִי הָא תְּנַן בְּמִשְׁנָה ג' דְּמַעֲלִין.</B> וְהָתָם בְּנָפְלוּ זֶה אַחַר זֶה: {ד} וְלֹא קַשְׁיָא אַמַּאי נָקְטָה מַתְנִיתִין מֵאָה, דְּהוֹאִיל וַהֲוֵי טְפֵי מִתִּשְׁעִים וָתֵשַׁע, אַף עַל גַּב דְּמֵאָה מַמָּשׁ לֹא הֲוֵי, אֲפִלּוּ הָכִי נָקַט מֵאָה כְּדֵי לְקַצֵּר: 

~ פרק ב - משנה ג

{ה} וּמַה דְּנָקֵיט מַתְנִיתִין כְּלָל לְהַאי וְעוֹד. יֵשׁ לוֹמַר דְּחֻשְׁבְּנָא בְּעַלְמָא אַשְׁמְעִינַן, שֶׁהָעוֹד יָכוֹל לְהִתְבַּטֵּל. תּוֹסְפוֹת יוֹם טוֹב וְעַיֵּן עוֹד: 

~ פרק ב - משנה ד

{ו} הָרַ"ב מְפָרֵשׁ מְדַמֵּעַ דְּהָכָא כְּלוֹמַר נַעֲשָׂה אִסּוּר דִּמּוּעַ, וְלֹא עֵרוּב וּבִשּׁוּל כְּדִלְקַמָּן מִשְׁנָה ו', וּמְפָרֵשׁ כֻּלָּהּ מַתְנִיתִין דְּהָכָא דְּאֵינוֹ עוֹלֶה בְּמֵאָה וְאֶחָד, וְזֶה דַּוְקָא בְּחִמּוּץ וְתִבּוּל: {ז} שֶׁרִסְּקוֹ וּנְתָנוֹ לְתוֹךְ הָעִסָּה. הָרַ"שׁ: 

~ פרק ב - משנה ה

{ח} <B> שָׁמַעְתִּי.</B> וְכֵן הֲלָכָה. הָרַ"ם: 

~ פרק ב - משנה ו

{ט} <B> שְׂאֹר שֶׁל חִטִּים.</B> וְהוּא הַדִּין בִּשְׁאָר מִין בְּמִינוֹ שֶׁאֵינוֹ מְחַמֵּץ אִיכָּא לְאַשְׁכּוֹחֵי לְהַחֲמִיר, דִּלְעוֹלָם בָּעֵי מֵאָה וְאֶחָד, דְּהָא לֵיכָּא לְמֵיקָם אַטַּעְמֵיהּ. אֶלָּא דְּבִמְחַמֵּץ הֲוֵי חֻמְרָא טְפֵי, דִּלְעוֹלָם אֵינוֹ עוֹלֶה בְּפָחוֹת מִמֵּאָה וְאֶחָד, וּמַשְׁכַּחַת לַהּ נַמִּי דַּאֲפִלּוּ בְּמֵאָה וְאֶחָד אֵינוֹ עוֹלֶה. תּוֹסְפוֹת יוֹם טוֹב: {י} <B> אֵין בּוֹ לַעֲלוֹת.</B> וְנִשְׁאָר עוֹד חֵלֶק שְׁלִישִׁי, וְהוּא שֶׁאֵין בּוֹ כְּדֵי לְחַמֵּץ וְיֵשׁ בּוֹ כְּדֵי לַעֲלוֹת בְּמֵאָה וְאֶחָד, שֶׁמּוֹצִיא שִׁעוּר הַחֵלֶק שֶׁנָּפַל. הָרַ"מ: 

~ פרק ב - משנה ז

{יא} <B> גְּרִיסִין.</B> הוּא הַדִּין נַמִּי שְׂאֹר שֶׁל חִטִּים בְּשֶׁל עִסַּת שְׂעוֹרִים, דְּכָל מִין בְּשֶׁאֵינוֹ מִינוֹ לֹא נָחוּשׁ אֶלָּא לְנוֹתֵן טַעַם בִּלְבָד. וּמִשּׁוּם דִּשְׂאֹר לֹא שְׁכִיחַ בְּשֶׁאֵינוֹ מִינוֹ, אַסְבְּרַהּ לַהּ בִּגְרִיסִין כוּ'. תּוֹסְפוֹת יוֹם טוֹב: 

~ פרק ב - משנה י

{יב} <B> תְּבָלִין.</B> לֹא יַעֲלֶה עַל דַּעְתְּךָ שֶׁאֵין נִקְרָאִין תְּבָלִין אֶלָּא הַמֶּרְקָחִים וְהַדְּבָרִים שֶׁרֵיחָן טוֹב כְּמוֹ הַזַּנְגְּבִיל וְהַפִּלְפֵּל וְדוֹמֵיהֶן, אֵינוֹ כֵן, אֶלָּא כָּל דָּבָר שֶׁמְּתַבְּלִין בּוֹ הַתַּבְשִׁיל, כְּגוֹן הַשּׁוּמִין וְהַבְּצָלִים וְהַשֶּׁמֶן וְהַחֹמֶץ וְהַיַּיִן, כֻּלָּם נִקְרָאִים תְּבָלִין כְּשֶׁאָדָם מִתְכַּוֵּן לְתַבֵּל בָּהֶם אוֹ בְזוּלָתָם קְדֵרָתוֹ וְתַבְשִׁילוֹ. הָרַ"מ: {יג} <B> אוֹ מִשְּׁלֹשָׁה.</B> שִׁעוּר הַמִּשְׁנָה אוֹ מִשְּׁלֹשָׁה מִינִין מִשֵּׁם אֶחָד. הָרַ"מ: {יד} אֲבָל לִכְאוֹרָה תַּרְתֵּי קָאָמַר, דַּאֲסוּרִין בִּנְתִינַת טַעַם בַּקְּדֵרָה, וּמִצְטָרְפִין לֶאֱסֹר בְּתַעֲרֹבֶת יָבֵשׁ. וְכֵן כָּתְבוּ הַתּוֹסָפוֹת בְּמַסֶּכֶת שַׁבָּת דַּף פ"ט בְּשֵׁם רַבֵּנוּ תַּם. וּמִדִּבְרֵי הָרַ"מ נִרְאֶה דַּחֲדָא קָתָנֵי: 

~ פרק ב - משנה יב

{טו} <B> שָׁאַלְתִּי אֶת רַבָּן גַּמְלִיאֵל הַזָּקֵן.</B> שֶׁהָיָה בֶּן בְּנוֹ שֶׁל הִלֵּל, וְזֶה לִרְאָיָה שֶׁאַף מִתַּלְמִידֵי בֵית שַׁמַּאי קִבְּלוּ מִבֵּית הִלֵּל. תּוֹסְפוֹת יוֹם טוֹב: 

~ פרק ב - משנה יג

{טז} דְּאִי בְּעוֹדוֹ טוֹפֵחַ עַל הַכֵּלִים, אִם כֵּן הַטָּמֵא מְטַמֵּא הַטָּהוֹר, וְהַכְּלִי מִמָּה נַפְשָׁךְ טָמֵא, דְּמַשְׁקֶה מְטַמֵּא כְּלִי: 

~ פרק ב - משנה טו

{יז} <b>תְּבָלִין.</b> וְאִיצְטְרִיךְ לְאַשְׁמְעִינַן דְּאִי לֹא הִשְׁמִיעָנוּ אֶלָּא בִשְׂאֹר הֲוָה אֲמֵינָא דְּדַוְקָא כְּשֶׁשְּׁנֵי הָאִסּוּרִים שֶׁל מִין אֶחָד הוּא דְמִצְטָרְפִין לֶאֱסֹר לְזָרִים לְרַבָּנָן, וּלְהָכִי נָקַט שְׂאֹר מִשּׁוּם דִּסְתָם שְׂאֹר הוּא מֵאֶחָד מֵחֲמֵשֶׁת הַמִּינִין, דְּשַׁאֲרָא מַסְרְחָא כְּמוֹ שֶׁאָמְרוּ בִּפְסָחִים פֶּרֶק ג', אֲבָל בִּשְׁנֵי מִינִין וּבִשְׁנֵי שֵׁמוֹת אֵימָא מוֹדוּ לְרַבִּי שִׁמְעוֹן, לְהָכִי תָּנֵי תְּבָלִין, שֶׁיֵּשׁ בָּהֶן הַרְבֵּה מִינִים וַאֲפִלּוּ הָכִי אֲסוּרִים לְזָרִים. וְאִי תָּנֵי תְּבָלִין הֲוָה אֲמֵינָא בְּהָא פָּלֵיג רַבִּי שִׁמְעוֹן, אֲבָל מִין אֶחָד מוֹדֶה, לְהָכִי תָּנֵי לְדִלְעֵיל. תּוֹסְפוֹת יוֹם טוֹב: 

~ פרק ב - משנה טז

{יח} אֲבָל הָרַ"מ מְפָרֵשׁ בְּעִנְיָן וְטַעַם אַחֵר מִמִּשְׁנָה קוֹדֶמֶת, וְזֶה לְשׁוֹנוֹ, נוֹתָר וּפִגּוּל הוּא אָסוּר עַל הַכֹּהֲנִים וְעַל יִשְׂרָאֵל וְדִינוֹ שֶׁיִּשָּׂרֵף, אֲבָל אִסּוּרוֹ עַל יִשְׂרָאֵל יוֹתֵר חָמוּר, לְפִי שֶׁלֹּא הָיָה מֻתָּר לוֹ לְעוֹלָם, וּכְשֶׁאֲכָלוֹ נִתְחַיֵּב קָרְבַּן מְעִילָה. אֲבָל לַכֹּהֲנִים הָיָה לוֹ שְׁעַת הַכֹּשֶׁר קֹדֶם שֶׁהָיָה פִּגּוּל אוֹ נוֹתָר. וְאָמַר כִּי כְּשֶׁנִּתְבַּשְּׁלוּ אֵלּוּ הַשָּׁלֹשׁ חֲתִיכוֹת עִם חֲתִיכַת חֻלִּין וְהוֹצִיאָם אַחַר כָּךְ וְנִשְׁאַר שְׁאָר הַבָּשָׂר, שֶׁהוּא אָסוּר לְזָרִים וּמֻתָּר לַכֹּהֲנִים, אַף עַל פִּי שֶׁיֵּשׁ בּוֹ הַנּוֹתָר וְהַפִּגּוּל, כֵּיוָן שֶׁאֵין אִסּוּרוֹ עַל הַכֹּהֲנִים חָמוּר הַרְבֵּה. וְרַבִּי שִׁמְעוֹן אוֹמֵר כְּשֵׁם שֶׁמֻּתָּר לַכֹּהֲנִים כָּךְ מֻתָּר לְזָרִים, כֵּיוָן שֶׁהַפִּגּוּל וְהַנּוֹתָר אָסוּר עַל הַכֹּל: 

~ פרק ב - משנה יז

{יט} וּמַתְנִיתִין לִישְׁנָא דִקְרָא נָקְטֵיהּ בְּפָרָשַׁת רְאֵה [דְּבָרִים יב], כִּי תְאַוֶּה נַפְשְׁךָ כוּ', וּבִבְשַׂר חֻלִּין מִשְׁתָּעֵי קְרָא: 

^ פרק ג

~ פרק ג - משנה א

{א} גְּמָרָא. וְאַף עַל גַּב דְּאָמְרִינַן שֶׁלֹּא יֵהָנֶה אִיצְטְרִיךְ לְאַשְׁמְעִינַן שֶׁלֹּא יִצְבַּע, דְּסָלְקָא דַעְתָּךְ אֲמֵינָא דְּשָׁרֵי מִשּׁוּם דַּחֲזוּתָא לָאו מִלְּתָא הִיא. וְשֶׁלֹּא יַדְלִיק כוּ', דְּסָלְקָא דַעְתָּךְ אֲמֵינָא דְּשָׁרֵי מִשּׁוּם דִּמְכַלֶּה אוֹתוֹ. תּוֹסָפוֹת פְּסָחִים דַּף כ"ה: {ב} <B> יַעֲלֶה כוּ'.</B> כָּתַב הָרַ"מ, עִנְיָנוֹ שֶׁיְּעָרְבוּ אוֹתוֹ הַבֶּגֶד בְּמָאתַיִם וְיִהְיֶה הַכֹּל מֻתָּר. עַד כָּאן. וְלֹא לְכַתְּחִלָּה קָאָמַר, דְּאֵין מְבַטְּלִין אִסּוּר לְכַתְּחִלָּה, אֶלָּא אִם נִתְעָרְבוּ. תּוֹסְפוֹת יוֹם טוֹב: 

~ פרק ג - משנה ב

{ג} <B> הַצּוֹבֵעַ.</B> וְהִשְׁמִיעָנוּ בַּהֲלָכָה הַקּוֹדֶמֶת קֻלָּא לַחֲכָמִים, אֲפִלּוּ בְּבֶגֶד שֶׁנִּצְבַּע כֻּלּוֹ יַעֲלֶה. וּבְזוֹ הַהֲלָכָה הִשְׁמִיעָנוּ חֻמְרָא לְרַבִּי מֵאִיר שֶׁאָמַר אֲפִלּוּ חוּט אֶחָד כוּ' יִשָּׂרֵף כֻּלּוֹ. הָרַ"מ: 

~ פרק ג - משנה ג

{ד} <B> יִדָּלֵק.</B> וְלֹא נֶאֱמַר בְּזוֹ תַּעֲלֶה, לְפִי שֶׁלֹּא נָתַן בָּהֶם הַכָּתוּב שִׁעוּר בְּשׁוּם פָּנִים. הָרַ"מ: {ה} דְּאִלּוּ מֵחַיִּים שָׁרֵי רַבִּי שִׁמְעוֹן בַּהֲנָאָה, בְּפֶרֶק קַמָּא דִּבְכוֹרוֹת.</B> הָרַ"שׁ: {ו} <B> וּבַמֻּקְדָּשִׁין.</B> פֵּרוּשׁ עַל גַּבֵּי הַמִּזְבֵּחַ. וּמִשּׁוּם הָכִי שָׁאנֵי שְׂעַר נָזִיר, אַף עַל גַּב דִּכְתִיב בֵּיהּ קָדוֹשׁ. תּוֹסְפוֹת יוֹם טוֹב: {ז} <B> מְקַדְּשִׁין כָּל שֶׁהֵן.</B> בְּקָדָשִׁים שֶׁיֵּשׁ לָהֶם פִּדְיוֹן, וּמִשּׁוּם דְּדָבָר שֶׁיֵּשׁ לוֹ מַתִּירִין אֲפִלּוּ בְאֶלֶף לֹא בָטִיל. הָרַאֲבַ"ד. אֲבָל קָדָשִׁים שֶׁאֵין לָהֶם פִּדְיוֹן בָּעִינַן מְלֹא הַסִּיט. תּוֹסָפוֹת חֲדָשִׁים מֵהַיְרוּשַׁלְמִי: 

~ פרק ג - משנה ד

{ח} וּבְפֶרֶק ה' דַּעֲבוֹדָה זָרָה מִשְׁנָה ט' לְעִנְיַן עֲצֵי אֲשֵׁרָה כָּתַב הָרַ"ב דְּמוֹקֵי לַהּ הַגְּמָרָא כְּשֶׁאֲבוּקָה כְּנֶגְדּוֹ, וּפֵרֵשׁ רַשִׁ"י כְּנֶגֶד הַפַּת מַבְעִיר עֵצִים בְּפִי הַתַּנּוּר, וְכָתַב הָרַ"ן וְנִמְצָא נֶהֱנֶה מִן הָאִסּוּר בְּשָׁעָה שֶׁהָאִסּוּר בְּעַיִן, נִרְאֶה דְּהָכָא נַמִּי דִּכְוָתָהּ. תּוֹסְפוֹת יוֹם טוֹב: 

~ פרק ג - משנה ו

{ט} אַכֻּלֵּיהּ פִּרְקִין מְהַדֵּר לִשְׁנוּיֵי וְנָטַר לֵיהּ עַד הָכָא.</B> תּוֹסְפוֹת יוֹם טוֹב. וְכֵן לְשׁוֹן הָרַ"שׁ בְּכֹל הָנֵי דְּמַתְנִיתִין: 

~ פרק ג - משנה ז

{י} <B> מְקַדֵּשׁ.</B> שֶׁנֶּאֱמַר (דְּבָרִים כב) פֶּן תִּקְדַּשׁ הַמְּלֵאָה, וְעִנְיָנוֹ הַשְּׂרֵפָה, כְּמוֹ שֶׁבֵּאַרְנוּ. הָרַ"מ: {יא} עָלִין וְהַצְּלָעוֹת שֶׁל תְּרָדִין.</B> לְשׁוֹן הֶעָרוּךְ: {יב} <B> הָרָאוּי לְעָרְלָה עָרְלָה.</B> כָּתַב הָרַ"שׁ, בַּיְרוּשַׁלְמִי דִּיֵּק אַמַּאי לֹא תָנֵי הָרָאוּי לִתְרוּמָה, דִּתְרוּמָה נַמִּי כֵּיוָן דַּחֲשִׁיבֵי לֹא בָטְלֵי בְּמֵאָה וְאֶחָד, וּמְשָׁנֵי כֻּלָּן רְאוּיִין לִתְרוּמָה, וְלֹא שַׁיָּךְ לְמִתְנֵי הַאי לִישָׁנָא. וְעַיֵּן עוֹד בְּתוֹסְפוֹת יוֹם טוֹב: {יג} <B> לְכִלְאֵי הַכֶּרֶם.</B> הָרַ"ב לֹא חָשֵׁיב לְחָבִיּוֹת סְתוּמוֹת. אֲבָל הָרַ"מ חָשֵׁיב לְהוּ. וְכֵן נִרְאֶה. תּוֹסְפוֹת יוֹם טוֹב: 

~ פרק ג - משנה ח

{יד} <B> כֵּיצַד.</B> הָכִי גָרַס הָרַ"מ, וְכָתַב אָמְרָם כֵּיצַד רוֹצֶה בּוֹ עַל אֵיזֶה דֶרֶךְ יִהְיוּ אֵלּוּ מְקַדְּשׁוֹת כָּל שֶׁהֵן, וְאָמַר כִּי זֶה לֹא יִהְיֶה אֶלָּא כְּשֶׁיִּהְיוּ שְׁלֵמוֹת כְּמוֹת שֶׁהָיוּ, אֲבָל נִתְפַּצְּעוּ כוּ': {טו} תֵּימַהּ דִּלְעֵיל פָּסַק דְּלֹא כְרַבִּי עֲקִיבָא.</B> וְכֵן כָּתַב שָׁם הָרַ"מ. אֲבָל פְּסָק דְּהָכָא עִקָּר, דְּהָא מַחֲלֹקֶת וְאַחַר כָּךְ סְתָם הִיא, דַּהֲלָכָה כִּסְתָם. וְכֵן פָּסַק הָרַמְבַּ"ם בְּחִבּוּרוֹ. תּוֹסְפוֹת יוֹם טוֹב: 

~ פרק ג - משנה ט

{טז} <B> כֶּרֶם נָטוּעַ.</B> הָכִי נַמִּי בִּסְפֵק כִּלְאֵי כֶרֶם וְהָכִי מַיְתֵי לַהּ לְעִנְיַן סָפֵק בְּסוֹף פֶּרֶק קַמָּא דְקִדּוּשִׁין. דַּף ל"ח: {יז} אָסוּר מִן הַתּוֹרָה בְּכָל מָקוֹם וּבַיְרוּשַׁלְמִי קָאָמַר דְּמַתְנִיתִין כְּרַבִּי אֱלִיעֶזֶר דְּסוֹף פֶּרֶק קַמָּא דְקִדּוּשִׁין. הָרַ"שׁ: {יח} גְּמָרָא סוֹף פֶּרֶק קַמָּא דְקִדּוּשִׁין וּפֵרֵשׁ רַשִׁ"י דְּהָא חוֹבַת הַגּוּף הִיא: 

