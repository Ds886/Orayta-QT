&UniqueId=990&ForcedBookName=עיקר תוי''ט&LastLevelIndex=2&CosmeticsType==911&TextSource=ר' פנחס ראובן שליט''א&GroupId=mishna_hala&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MZ_HALA Layer 3 - 11 pages

// קא. קא: קב. קב: קג. קג: קד. קד: קה. קה: קו.

$ משנה - חלה - עיקר תוי''ט

^ פרק א

~ פרק א - משנה א

{א} <b>וַאֲסוּרִין כוּ'</b>. הָכִי גָרְסִינַן בַּסְּפָרִים וּבְפֵרוּשׁ הָרַ"מ. אֲבָל הָרַ"שׁ גּוֹרֵס אֲסוּרִים בֶּחָדָשׁ מִלִּפְנֵי הָעֹמֶר וּמִלִּקְצֹר מִלִּפְנֵי הַפֶּסַח, וְכֵן נִרְאֶה גִּרְסַת הָרַ"ב. וְגִרְסָא זוֹ נִרְאֵית עִקָּר, דִּלְגִרְסַת הַסְּפָרִים אִיכָּא לְמִטְעֵי דַאֲסוּרִים לִפְנֵי הַפֶּסַח הַיְנוּ קֹדֶם הַפֶּסַח אֲבָל כְּשֶׁיַּגִּיעַ תְּחִלַּת הַפֶּסַח שָׁרֵי כוּ', וְהָא מִלְּתָא לֵיתָא דְּמִקְרָא מָלֵא הוּא, עַד עֶצֶם הַיּוֹם הַזֶּה עַד הֲבִיאֲכֶם כוּ', וְזֶה בָּרִאשׁוֹן לְחֹל הַמּוֹעֵד. הִלְכָּךְ בֶּחָדָשׁ מִלִּפְנֵי הָעֹמֶר גָּרְסִינַן. תּוֹסְפוֹת יוֹם טוֹב: {ב} בִּגְמָרָא מְנָחוֹת דַּף ע"א, מִדִּכְתִיב בַּשָּׂדֶה, עַד שֶׁיְּהֵא נִקְלַט וְנִשְׁרַשׁ בַּשָּׂדֶה. וְהַךְ קְרָא בִּשְׁתֵּי הַלֶּחֶם כְּתִיב, וְאַזְּרִיעַת הָעֹמֶר קָאֵי, דִּשְׁתֵּי הַלֶּחֶם לֹא שָׁרֵי לַמִּקְדָּשׁ, אֶלָּא תְּבוּאָה דְּשָׁרֵי עֹמֶר לָהֶדְיוֹט שָׁרֵי שְׁתֵּי הַלֶּחֶם לַמִּקְדָּשׁ. רַשִׁ"י:

~ פרק א - משנה ב

{ג} <B> הַנּוֹדֵר מִן הַפַּת.</B> כֵּן הַנֻּסְחָא בַּסְּפָרִים. וּפְלִיגֵי רַבָּנָן אַדִּיּוּקָא דְרַבִּי מֵאִיר דְּאִיהוּ לֹא קָאָמַר אֶלָּא הַנּוֹדֵר מִן הַפַּת וּמִן הַתְּבוּאָה שֶׁאֵינוֹ אָסוּר אֶלָּא בָהֶן. וְקָאָמְרֵי רַבָּנָן דִּבְנוֹדֵר מִן הַדָּגָן נַמִּי אֵינוֹ אָסוּר אֶלָּא בָהֶן. וּמִלְּשׁוֹן הָרַ"ב מַשְׁמַע דְּגָרַס בְּדִבְרֵי רַבִּי מֵאִיר הַנּוֹדֵר מִן הַדָּגָן אָסוּר בְּכָל הַמִּינִים. וְהָכִי קָאָמַר רַבִּי מֵאִיר בְּמִשְׁנָה ב' פֶּרֶק ז' דִּנְדָרִים הַנּוֹדֵר מִן הַדָּגָן אָסוּר בַּכֹּל:

~ פרק א - משנה ג

{ד} <B> וּמַעֲשֵׂר רִאשׁוֹן כוּ'.</B> מְפָרֵשׁ בַּיְרוּשַׁלְמִי שֶׁהִקְדִּימוֹ בַשִּׁבֳּלִים: {ה} <B> וּמַעֲשֵׂר שֵׁנִי וְהֶקְדֵּשׁ.</B> נִרְאֶה לְפָרֵשׁ כְּמוֹ שֶׁכָּתַב הָרַ"ב פֶּרֶק קַמָּא דִתְרוּמוֹת, מַעֲשֵׂר שֵׁנִי קָא מַשְׁמַע לָן כְּגוֹן שֶׁהִקְדִּימוֹ בַשִּׁבֳּלִים, וְכֵן מַשְׁמַע בַּיְרוּשַׁלְמִי. וְקֹדֶם שֶׁפְּדָאוֹ מָמוֹן גָּבוֹהַּ הוּא דְּהָכִי הִלְכְתָא כִּדְפָסַק בְּפֶרֶק ד' דְּמַעֲשֵׂר שֵׁנִי. וְהֶקְדֵּשׁ כְּשֶׁמֵּרְחוֹ הַגִּזְבָּר וְאַחַר כָּךְ פְּדָאוֹ. וּמִשּׁוּם הָכִי פְּטוּרִין מִן הַמַּעַשְׂרוֹת. וְטַעֲמָא דְחַיָּבִים בַּחַלָּה, מִשּׁוּם דְּמִשְּׁעַת הַגִּלְגּוּל הֲוֵי חִיּוּבָא דְחַלָּה כִּדְפֵרֵשׁ רַשִׁ"י וְהָרַ"ב בְּמַסֶּכֶת מְנָחוֹת לְעִנְיַן מוֹתַר הָעֹמֶר. תּוֹסְפוֹת יוֹם טוֹב: 

~ פרק א - משנה ד

{ו} אֲבָל מִשְׁנָתֵנוּ מוֹכַחַת דְּסָבְרָה דְלֹא בָעִינַן וְעוֹד, דְּאִי לֹא תֵימָא הָכִי לֹא הֲוָה לֵיהּ לְמִתְנֵי פָּחוֹת, וְכֵן כָּתַב הָרַ"שׁ דִּמְצֻמְצָמִים חַיָּב. וּפְלֻגְתָּא דְתַנָּאֵי הוּא בְּפֶרֶק קַמָּא דְעֵדֻיּוֹת, וְשָׁם פּוֹסֵק הָרַ"ב כַּחֲכָמִים דְּסָבְרֵי דַּחֲמֵשֶׁת רְבָעִים חַיָּבִים. תּוֹסְפוֹת יוֹם טוֹב: {ז} <B> וְהַמְדֻמָּע.</B> לְפִי מַה שֶּׁאֶכְתֹּב בְּסוֹף פִּרְקִין דְּדִמּוּעַ דְּרַבָּנָן, מַתְנִיתִין בְּחַלָּה בַּזְּמַן הַזֶּה דְּרַבָּנָן, דְּאִי לָאו הָכִי לֹא אָתֵי דִּמּוּעַ דְּרַבָּנָן וּפָקַע חִיּוּבָא דְחַלָּה דְּאוֹרַיְתָא. תּוֹסְפוֹת יוֹם טוֹב: 

~ פרק א - משנה ו

{ח} <B> חַלּוֹת תּוֹדָה וּרְקִיקֵי נָזִיר.</B> וְלֹא יָדַעְתִּי טַעַם לַדָּבָר לָמָּה קָרֵי לְשֶׁל תּוֹדָה חַלּוֹת וּלְשֶׁל נָזִיר רְקִיקִים, הֲוֵי לֵיהּ לְמֵימַר חַלּוֹת וּרְקִיקֵי תּוֹדָה וְנָזִיר, דִּשְׁתֵּיהֶן בִּשְׁנֵיהֶם. וְנִרְאֶה לִי לְיַשֵּׁב קְצָת, דִּלְהָכִי קָאָמַר בְּלָשׁוֹן דִּצְרִיכִין לְפָרֵשׁ דִּתְנָא הַךְ וְהוּא הַדִּין לְאִידָךְ, דְּהָא קְרָאֵי מוֹכְחֵי דִּכְתִיבֵי חַלּוֹת וּרְקִיקִים בְּתַרְוַיְהוּ, כִּי הֵיכִי לְגַלָּאֵי אַרֵישָׁא דְתִהְיֶה מִתְפָּרֶשֶׁת נַמִּי בִּכְהַאי גַוְנָא דִּמְעִסָּה וְהוּא הַדִּין חֲלִיטָה, וְכֵן אִיפְּכָא, דִּתְרֵי תַּנָּאֵי נִינְהוּ כִּדְכָתַב הָרַ"ב: 

~ פרק א - משנה ח

{ט} וְהָרַ"מ מְפָרֵשׁ עֵרוּבֵי תְחוּמִין וּמַשְׁמַע לִכְאוֹרָה דְּאָתֵי לְמַעֵט עֵרוּבֵי חֲצֵרוֹת שֶׁאֵין מְעָרְבִין אֶלָּא בַּפַּת. אֲבָל כִּי דַיְקַת בָּהּ לֵיתָא דְּהָא טַעֲמָא דְּכוּלְהוּ מִשּׁוּם דִּכְשֶׁהָרוֹעִים אוֹכְלִים מִמֶּנָּה הֲוֵי פַּת. תּוֹסְפוֹת יוֹם טוֹב: {י} וְכֶלֶב מִין חַיָּה, כְּדִבְרֵי תַּנָּא קַמָּא סוֹף פֶּרֶק ח' דְּכִלְאַיִם: 

~ פרק א - משנה ט

{יא} וְקַשְׁיָא לִי דְּהָא אַף לְמַאן דְּאָמַר חֲצִי שִׁעוּר דְּרַבָּנָן לֹא בְחִנָּם הִיא שְׁנוּיָה, דְּנוֹקִים לַהּ מִדְּרַבָּנָן, דְּהָא הָכִי נַמִּי תָּנֵי רְחִיצַת יָדַיִם דְּלָאו דְּאוֹרַיְתָא אֶלָּא מִשְּׁמֹנָה עָשָׂר דָּבָר, וְאַף דִּמּוּעַ הוּא מִדְּרַבָּנָן. תּוֹסְפוֹת יוֹם טוֹב וְעַיֵּן עוֹד: {יב} כְּלוֹמַר דְּאִי אֵין שְׁיָרִים אֵין כָּאן רֵאשִׁית.</B> וּלְשׁוֹן הַגְּמָרָא בְּפֶרֶק רֵאשִׁית הַגֵּז, רֵאשִׁית שֶׁשְּׁיָרֶיהָ נִכָּרִין: 

^ פרק ב

~ פרק ב - משנה ב

{א} <b>אָמַר רַבִּי יְהוּדָה אֵימָתַי.</b> כָּתַב הָרַ"מ וּכְבָר בֵּאַרְנוּ כִּי בְכָל מָקוֹם שֶׁאָמַר רַבִּי יְהוּדָה אֵימָתַי שֶׁהוּא מְבָאֵר לְמִי שֶׁקָּדַם לוֹ וְאֵינוֹ חוֹלֵק עָלָיו. וְהָרַ"שׁ כָּתַב דִּבְפֶרֶק קַמָּא דְגִטִּין מוּכָח דִּפְלִיגֵי. וְעַיֵּן שָׁם בַּתּוֹסָפוֹת דְּהָא דְמוּכָח מִנֵּיהּ דְּרַבִּי יְהוּדָה דְּאָמַר אֵימָתַי שֶׁבָּא לַחֲלֹק, בְּרַיְתָא הִיא וְלֹא מִשְׁנָתֵנוּ: 

~ פרק ב - משנה ג

{ב} וּפֵרֵשׁ הָרַ"שׁ בְּשֵׁם הַיְרוּשַׁלְמִי בְּרִחוּק אַרְבָּעָה מִילִין.</B> וְכֵן כָּתַב הָרַ"מ. וְכָתַב דְּהַיְנוּ דַּוְקָא לְפָנָיו, אֲבָל לְאַחֲרָיו אֵין מַטְרִיחִין אוֹתוֹ כְּלָל אֲפִלּוּ בְּשִׁעוּר מֻעָט. אֲבָל בְּחִבּוּרוֹ אֵינוֹ מְחַלֵּק כְּלָל בֵּין לְפָנָיו וּלְאַחֲרָיו, וּכְפֵרוּשׁ רַשִׁ"י חֻלִּין דַּף קכ"ג: {ג} כֵּן פֵּרֵשׁ הָרַ"שׁ, וְאֵין לַשָּׁמַיִם חֵלֶק בָּהּ.</B> וְאִית סְפָרִים דְּגָרֵיס בִּשְׁלָשְׁתָּן לַשֵּׁם: 

~ פרק ב - משנה ד

{ד} <B> מְצָרְפָן.</B> טַעֲמָא מְפֹרָשׁ בַּבְּרַיְתָא הֱבִיאָהּ הָרִי"ף בְּפֶרֶק אֵלּוּ עוֹבְרִין, דִּכְתִיב (בְּמִדְבָּר טו) וְהָיָה בַּאֲכָלְכֶם מִלֶּחֶם הָאָרֶץ חַלָּה תָּרִימוּ, וּפֵרֵשׁ הָרַ"ן אַלְמָא דְזִמְנִין דְּלֹא מְחַיֵּב מֵעִסָּה וּמְחַיֵּב בָּתַר הָכִי דַּהֲוֵי לֶחֶם, וְהַיְנוּ עַל יְדֵי צֵרוּף סַל: 

~ פרק ב - משנה ה

{ה} גְּמָרָא בְּפֶרֶק ב' דְּקִדּוּשִׁין דַּף מ"ו.</B> וּפָרֵיךְ וְתֶהֱוֵי תְּרוּמָה וְיַחֲזֹר וְיִתְרֹם. מִי לֹא תְנַן (דְּמַאי פֶּרֶק ה מִשְׁנָה י) מִשֶּׁאֵינוֹ נָקוּב עַל הַנָּקוּב תְּרוּמָה וְיַחֲזֹר וְיִתְרֹם. וּמְשָׁנֵי הָא אוֹקִימְנָא בִּתְרֵי מָנֵי (חַד נָקוּב וְחַד לֹא) צָאֵית, בְּחַד מָנָא לֹא צָאֵית, כְּגוֹן חַלַּת קֶמַח עַל קֶמַח: {ו} <B> וְתִקֵּן לַאֲחֵרִים.</B> שֶׁהָאֲחֵרִים הָעוֹשִׂין כֵּן עַל פִּי הוֹרָאָתוֹ הֲרֵי הֵם שׁוֹגְגִין וְלֹא מְזִידִין, שֶׁזָּקֵן זֶה לֹא קָטַל קַנְיָא בְּאַגָּמָא הֲוָה אֶלָּא חָכָם הָיָה, שֶׁכֵּן זָקֵן בִּלְשׁוֹן הַקֹּדֶשׁ חָכָם כְּמַאֲמָרָם בִּוְהָדַרְתָּ פְּנֵי זָקֵן [קִדוּשִׁין לב:] 

~ פרק ב - משנה ח

{ז} <b>שֶׁלֹּא הוּרְמָה חַלָּתָהּ.</b></B> כְּדֵי לְהַפְרִישׁ מִן הַחִיּוּב עַל הַחִיּוּב. הָרַ"שׁ: {ח} כְּלוֹמַר אַף עַל פִּי שֶׁהִיא פָּחוֹת מִכַּבֵּיצָה הֲרֵי הִיא מְקַבֶּלֶת טֻמְאָה, וּכְדִתְנַן בְּרֵישׁ פֶּרֶק ב' דְּטָהֳרוֹת, וְשָׁם אַאֲרִיךְ בָּזֶה בְּסִיַּעְתָּא דִשְׁמַיָּא. תּוֹסְפוֹת יוֹם טוֹב: 

^ פרק ג

~ פרק ג - משנה א

{א} <B> וְתִטַּמְטֵם בַּשְּׂעוֹרִים.</B> וְהַכֻּסְּמִין כַּחִטִּין. וְשִׁבֹּלֶת שׁוּעָל וְשִׁיפוֹן כַּשְּׂעוֹרִים. הָרַ"ם: {ב} וּלְפִי זֶה לְשׁוֹן מִטַּמְטֵם הוּא מִלְּשׁוֹן אֲרַמִּי, כְּמוֹ טַמּוֹנוּן פְּלִשְׁתָּאֵי בְּפָרָשַׁת תּוֹלְדוֹת. וְיוֹתֵר נִרְאֶה לִי מַה שֶּׁכָּתַב הָרֹא"שׁ לְפִי שֶׁאֵין עִסַּת הַשְּׂעוֹרִים נִדְבֶּקֶת יָפֶה, לְפִיכָךְ נִקְרֵאת לִישָׁתָהּ טִמְטוּם: {ג} וְאַף עַל גַּב דְּחַלָּה זוֹ לֹא הֲוֵי מֻקָּף לַקֶּמַח הַמִּתְעָרֵב בָּעִסָּה אַחַר כָּךְ, מִכָּל מָקוֹם כֵּיוָן דַּהֲוֵי עִקַּר הָעִסָּה מֻקָּף סַגִּי בְהָכִי. הָרַ"שׁ: 

~ פרק ג - משנה ב

{ד} <B> סָפֵק.</B> הַיְנוּ סְפֵק טֻמְאָה לְחֻלִּין, דְּהָא עַד שֶׁלֹּא גִלְגְּלָה אַכַּתִּי לָאו טְבוּלָה לְחַלָּה נִינְהוּ. הָרַ"שׁ: {ה} וּמַשְׁמַע דְּאִי לָאו הָכִי הֲוֵי אָסוּר לַעֲשׂוֹת בְּטֻמְאָה אֲפִלּוּ לְחֻלִּין שֶׁעֲדַיִן אֵינָם טְבוּלִים לְחַלָּה. טַעֲמָא דְמִכָּל מָקוֹם סוֹפוֹ לָבֹא לִידֵי חִיּוּב חַלָּה וּלְפִיכָךְ אָסוּר לְטַמְּאוֹ בְיָדַיִם. וּלְדִבְרֵי הָרַ"מ אֲפִלּוּ לִגְרֹם נַמִּי אָסוּר: {ו} מְפָרֵשׁ בַּגְּמָרָא נִדָּה דַּף ז' כָּל שֶׁוַּדָּאוֹ מְטַמֵּא חֻלִּין גָּזְרוּ עַל סְפֵקוֹ מִשּׁוּם חֻלִּין הַטְּבוּלִין לְחַלָּה, לַאֲפוֹקֵי טְבוּל יוֹם, כֵּיוָן דְּלֹא מְטַמֵּא וַדָּאוֹ חֻלִּין, לֹא גָזְרוּ עָלָיו מִשּׁוּם חֻלִּין הַטְּבוּלִין לְחַלָּה: {ז} לְפִי לְשׁוֹן הַגְּמָרָא שָׁם, חֻלִּין הַטְּבוּלִים לְחַלָּה כְּחַלָּה דָּמִי, וְאָסוּר לִגְרֹם טֻמְאָה לְחַלָּה, אִם כֵּן אָסוּר לִגְרֹם לָהּ טֻמְאָה, כָּל שֶׁכֵּן לְטַמְּאָהּ בַּיָּד: 

~ פרק ג - משנה ג

{ח} אַף עַל גַּב דִּבְפֶרֶק ב' מִשְׁנָה ו' דָּרֵישׁ לֵיהּ, הָא אָמְרִינַן בִּמְנָחוֹת דַּף ס"ז דִּתְרֵי עֲרִיסוֹתֵיכֶם כְּתִיבֵי. וְהָרַ"מ הֵבִיא סִפְרִי, תָּרִימוּ תְרוּמָה, אֶת שֶׁמּוּרָם מִמֶּנּוּ קֹדֶשׁ וְהַנִּשְׁאָר חֹל, וְלֹא שֶׁזֶּה וְזֶה קֹדֶשׁ: 

~ פרק ג - משנה ו

{ט} <B> נַעֲשֵׂית.</B> הַיְנוּ נִתְגַּלְגְּלָה בַחִטִּים וְנִטַּמְטְמָה בַשְּׂעוֹרִים. הָרַ"מ: {י} וּלְפִי מַה שֶּׁכָּתַבְתִּי בְּשֵׁם הַתּוֹסָפוֹת בְּרֵישׁ דְּמַאי, יֵשׁ לוֹמַר דִּלְהָכִי מוֹכְרָם לַכֹּהֵן, מִשּׁוּם דַּהֲוֵי דָּבָר מְרֻבֶּה, אֶחָד מֵעֶשְׂרִים וְאַרְבָּעָה, מַה שֶּׁאֵין כֵּן תְּרוּמַת מַעֲשֵׂר אֶחָד מִמֵּאָה. עוֹד יֵשׁ לוֹמַר דְּהָכָא עִסָּה בְּחֶזְקַת פְּטוּרָה קַיֶּמֶת, מַה שֶּׁאֵין כֵּן פֵּרוֹת שֶׁל עַם הָאָרֶץ דִּבְחֶזְקַת חַיָּבִים הֵן. וּכְהַאי גַוְנָא מָצִינוּ בַגְּמָרָא דְחֻלִּין פֶּרֶק י' לְעִנְיַן מָמוֹנָא: {יא} <B> אַחַר הַקְּרִימָה.</B> לִכְאוֹרָה דַּוְקָא הָכָא פָּלֵיג. וְכֵן הוּא בַיְרוּשַׁלְמִי. אֲבָל לְהָרַ"ם בְּשֵׁם סִפְרִי מַשְׁמַע דִּבְכָל חַלָּה קָאָמַר שֶׁזֶּה גְּמַר מְלַאכְתָּהּ. תּוֹסְפוֹת יוֹם טוֹב: 

~ פרק ג - משנה ט

{יב} <B> מוֹצִיא תְרוּמָה.</B> וּבְלִי סָפֵק שֶׁיָּכוֹל לַחֲזֹר וְלִקַּח וְלִקְנוֹת מִן הָעֲנִיִּים זֵיתֵי נִקּוּף הַמְעֹרָבוֹת עַל הַדֶּרֶךְ שֶׁנִּזְכַּר בְּפֵאָה מִשְׁנָה ב' פֶּרֶק ה'. הָרַ"מ: {יג} וְהָרַ"שׁ נִסְתַּפֵּק אִם יִתֵּן לוֹ בְּחִנָּם אוֹ שֶׁמּוֹכֵר לוֹ הַיֶּתֶר לְפִי חֶשְׁבּוֹן, כְּמוֹ שֶׁכָּתַבְתִּי רֵישׁ דְּמַאי: 

~ פרק ג - משנה י

{יד} וּלְפִי זֶה דַּוְקָא טָבוּל לִתְרוּמָה גְדוֹלָה, אֲבָל בְּמַעֲשֵׂר רִאשׁוֹן הַטָּבוּל לִתְרוּמַת מַעֲשֵׂר לֹא. וּמִיהוּ הַתּוֹסָפוֹת הֵבִיאוּ בְּשֵׁם הַיְרוּשַׁלְמִי טַעַם אַחֵר, מִשּׁוּם דַּהֲוֵי דָּבָר שֶׁיֶּשׁ לוֹ מַתִּירִין וַאֲפִלּוּ בְּאֶלֶף לֹא בָטִיל. וְכָתְבוּ דְמִכָּל מָקוֹם אִיצְטְרִיךְ לְטַעֲמָא דִכְהֶתֵּרוֹ כוּ' מִשּׁוּם דְּמִטַּעַם דָּבָר שֶׁיֶּשׁ לוֹ מַתִּירִין לֹא הָיָה נֶאֱסַר אֶלָּא כְּשֶׁהַבְּעָלִים בָּעִיר, שֶׁיְּכוֹלִים לְהַפְרִישׁ, אֲבָל כְּשֶׁאֵינָם בָּעִיר אַף שֶׁיָּכוֹל לֵילֵךְ לִמְקוֹמָם, מִכָּל מָקוֹם כֵּיוָן שֶׁיֵּשׁ טֹרַח וְהוֹצָאָה הֲוֵי כְּאֵין לוֹ מַתִּירִין: {טו} <B> וְשֶׁלֹּא בְמִינוֹ בְּנוֹתֵן טָעַם.</B> דְּלֹא אָמְרוּ דָּבָר שֶׁיֶּשׁ לוֹ מַתִּירִין אֲפִלּוּ בְאֶלֶף לֹא בָטִיל אֶלָּא בְמִינוֹ: 

^ פרק ד

~ פרק ד - משנה ג

{א} <B> וְקַב אֹרֶז וְכוּ'.</B> יְרוּשַׁלְמִי אִלּוּ תְּנַן אֹרֶז וְלֹא תְנַן תְּרוּמָה, הֲוָה אָמְרִינַן אֹרֶז עַל יְדֵי שֶׁאֵינוֹ מִמִּינוֹ אֵינוֹ מִצְטָרֵף. וְאִלּוּ תָּנֵי תְּרוּמָה וְלֹא תָנֵי אֹרֶז, הֲוָה אֲמֵינָא תְּרוּמָה עַל יְדֵי שֶׁאֵין נִגְרֶרֶת אֵינוֹ מִצְטָרֵף, כְּלוֹמַר אֹרֶז נִגְרָר כְּדִתְנַן לְעֵיל דְּאִם יֶשׁ בּוֹ טַעַם דָּגָן חַיָּב בַּחַלָּה. הָרַ"שׁ: {ב} <B> בָּאֶמְצַע.</B> נוֹשֵׁךְ זֶה בָזֶה. הָרַ"מ וְהָרַ"שׁ: 

~ פרק ד - משנה ד

{ג} כָּךְ מְפָרֵשׁ בַּיְרוּשַׁלְמִי מִכֹּחַ קֻשְׁיָא, דִּכְמוֹ דְחִטִּין וְכֻסְּמִין שֶׁהֵן שְׁנֵי מִינִים עַל יְדֵי שֶׁהֵן דּוֹמִין מִצְטָרְפִין, חָדָשׁ וְיָשָׁן לֹא כָּל שֶׁכֵּן. וְאִסּוּרָא דְאֵין תּוֹרְמִין מִן הֶחָדָשׁ כוּ' תְּנַן לַהּ בְּמִשְׁנָה ה' פֶּרֶק קַמָּא דִתְרוּמוֹת: {ד} דְּאִי לֹא תֵימָא הָכִי תִקְּשֶׁה דִּידֵיהּ אַדִּידֵיהּ מִמִּשְׁנָה ג' פֶּרֶק ב'.</B> יְרוּשַׁלְמִי: 

~ פרק ד - משנה ו

{ה} וְתֵימַהּ לְפֵרוּשׁוֹ דַּהֲרֵי וַדַּאי לֹא הֻפְרְשָׁה הַחַלָּה, שֶׁהֲרֵי עֲדַיִן לֹא נִתְחַיְּבָה בַחַלָּה כְּשֶׁהָיְתָה הַתְּבוּאָה בְּיַד עַם הָאָרֶץ, וּמַאי סְפֵק חַלָּה אִיכָּא. וְהָרַ"שׁ כָּתַב זֶה לְשׁוֹנוֹ, תֵּימַהּ, דִּבְלוֹקֵחַ עִסָּה אוֹ לֶחֶם מֵעַם הָאָרֶץ, הֵיכָן מָצִינוּ דְנֶחְשְׁדוּ עַמֵּי הָאָרֶץ עַל הַחַלָּה, וַהֲלֹא לֹא נֶחְשְׁדוּ אַתְּרוּמָה גְדוֹלָה, וּמַאי שְׁנָא חַלָּה, דְּהָא דְנֶחְשְׁדוּ עַל הַמַּעֲשֵׂר מִשּׁוּם דְּסָבְרֵי דְלֹא הֲוֵי בְמִיתָה כוּ', וְיֵשׁ לְפָרֵשׁ דְּחַלַּת דְּמַאי הַיְנוּ שֶׁלָּקַח תְּבוּאָה מֵעַם הָאָרֶץ וּטְחָנָהּ וַאֲפָאָהּ וְהוֹצִיא מִמֶּנָּה חַלָּה, וְהַחַלָּה אֲסוּרָה לַכֹּהֵן עַד שֶׁיַּפְרִישׁ מִמֶּנָּה מַעֲשֵׂר וּתְרוּמַת מַעֲשֵׂר כְּדִין דְּמַאי כוּ', וּבְאוֹתוֹ תִקּוּן מַנִּיחַ לִהְיוֹת מַפְרִישׁ עָלֶיהָ כוּ'. וְעַיֵּן עוֹד. וְהַתּוֹסָפוֹת חֲדָשִׁים מְיַשֵּׁב מִלַּת דְּמַאי, תְּרוּמַת מַעֲשֵׂר שֶׁל דְּמַאי שֶׁבְּיַד כֹּהֵן, כֵּיוָן שֶׁאֵינוֹ וַדַּאי תְרוּמָה חַיָּב לְהַפְרִישׁ מִמֶּנָּה חַלָּה. וְכֵן מַעֲשֵׂר שֵׁנִי שֶׁבְּיַד יִשְׂרָאֵל, דְּקַיְמָא לָן מַעֲשֵׂר שֵׁנִי פְּטוּרָה מִן הַחַלָּה לְרַבִּי מֵאִיר דִּסְבִירָא לֵיהּ מָמוֹן גָּבוֹהַּ הוּא, אֲבָל בְּמַעֲשֵׂר שֵׁנִי שֶׁל דְּמַאי הֲוָה סָפֵק: 

~ פרק ד - משנה ז

{ו} וְטַעֲמָא מְפָרֵשׁ בַּיְרוּשַׁלְמִי, לְפִי שֶׁהָיָה דָוִד מַנִּיחַ סְפָרֵי אֶרֶץ יִשְׂרָאֵל וּמְכַבֵּשׁ סְפָרֵי חוּצָה לָאָרֶץ, אֲבָל אִלּוּ כָבַשׁ כָּל אֶרֶץ כְּנַעַן לִגְבוּלוֹתֶיהָ וְאַחַר כָּךְ כְּבָשָׁן הָיָה כִּבּוּשׁוֹ כְּמוֹ אֶרֶץ יִשְׂרָאֵל לְכָל דָּבָר. וּמְפָרֵשׁ הָרַ"מ כֵּיוָן שֶׁהָיָה מֶלֶךְ יִשְׂרָאֵל וְעַל פִּי בֵית דִּין הַגָּדוֹל הָיָה עוֹשֶׂה, שֶׁאֶרֶץ יִשְׂרָאֵל הוּא מִכִּבּוּשׁ מֶלֶךְ יִשְׂרָאֵל אוֹ נָבִיא מִדַּעַת רֹב יִשְׂרָאֵל, וְאִם יָחִיד אוֹ שֵׁבֶט כָּבְשׁוּ אֲפִלּוּ בָאָרֶץ שֶׁנִּתְּנָה לְאַבְרָהָם אֵינָהּ נִקְרֵאת אֶרֶץ יִשְׂרָאֵל כְּדֵי שֶׁיִּנְהֲגוּ בָהּ כָּל הַמִּצְוֹת: {ז} פֵּרוּשׁ שֶׁחַכְמֵי הַמִּשְׁנָה בִּימֵי הַבַּיִת גָּזְרוּ טֻמְאָה עַל אֶרֶץ הָעַמִּים בִּימֵיהֶם, מִשּׁוּם שֶׁהָעַמִּים הָהֵם לֹא יָדְעוּ בְדֶרֶךְ אֶרֶץ וְלֹא חָשְׁשׁוּ לְקִבְרֵי מְתֵיהֶם בְּמָקוֹם מְיֻחָד כַּאֲשֶׁר בְּיָמִים אֵלֶּה, אִם כֵּן הָיָה כָל אַרְצָם סְפֵק קֶבֶר וּמְטַמֵּא טֻמְאַת בֵּית הַפְּרָס. עַיֵּן בְּיוֹרֶה דֵעָה (סִימָן שסט סְעִיף ב) וְזֶה לְשׁוֹנוֹ, וְכָל אֶרֶץ הָעַמִּים כוּ' פֵּרוּשׁ בִּזְמַן שֶׁהָיָה אֶרֶץ יִשְׂרָאֵל בְּטָהֳרָה הָיָה אָסוּר לַכֹּהֵן לֵילֵךְ (אוֹ לְהוֹצִיא טָהֳרוֹת) מֵאֶרֶץ יִשְׂרָאֵל לְאֶרֶץ הָעַמִּים שֶׁהָיָה חוּצָה לָאָרֶץ, שֶׁהָיוּ הָעוֹבְדֵי כּוֹכָבִים קוֹבְרִים מְתֵיהֶם בְּכָל מָקוֹם:

~ פרק ד - משנה ח

{ח} <B> שְׁתֵּי חַלּוֹת.</B> וְלֹא מָצִינוּ בִתְרוּמָה שֶׁיֹּאמְרוּ לְהַפְרִישׁ שְׁתֵּי תְרוּמוֹת, מִשּׁוּם דִּבְחַלָּה יֵשׁ לָחוּשׁ יוֹתֵר שֶׁלֹּא תִשְׁתַּכַּח תּוֹרַת חַלָּה, מִשּׁוּם דְּשַׁיְּכָא בְּכָל אָדָם הַמְגַלְגֵּל עִסָּתוֹ, אֲבָל תְּרוּמָה אֵין רְגִילִין בָּהּ אֶלָּא בַּעֲלֵי קַרְקָעוֹת וּמְמָרְחֵי תְבוּאוֹת. תּוֹסָפוֹת:  {ט} וּבְדִין שְׁלִישִׁי פֵּרֵשׁ שֶׁאֶרֶץ הָעַמִּים טְמֵאָה מַמָּשׁ.</B> וְעַיֵּן לְקַמָּן מִשְׁנָה י': {י} וְאַף בַּמְּקוֹמוֹת שֶׁכָּבְשׁוּ עוֹלֵי בָבֶל אֵינָהּ מִן הַתּוֹרָה, וַאֲפִלּוּ בִּימֵי עֶזְרָא דָּרְשִׁינַן בְּבֹאֲכֶם בְּבִיאַת כֻּלְּכֶם וְלֹא בְבִיאַת מִקְצַתְכֶם (וַאֲפִלּוּ הָכִי אֵין צָרִיךְ אֶלָּא חַלָּה אַחַת הוֹאִיל וְאֵין הָאָרֶץ טְמֵאָה. תּוֹסְפוֹת יוֹם טוֹב): {יא} וְדָבָר תָּמוּהַּ, דְּמַאי שְׁנָא מִדִּין הַשְּׁלִישִׁי דְּכָתַב בּוֹ אֶחָד מֵאַרְבָּעִים וּשְׁמֹנָה (וְאֶפְשָׁר לְהַגִּיהַּ טְהוֹרָה בִּמְקוֹם טְמֵאָה). תּוֹסְפוֹת יוֹם טוֹב וְעַיֵּן עוֹד: {יב} <B> אֵין לָהּ שִׁעוּר.</B> וּבְסִימָן שכ"ב כָּתַב הָרְמָ"א דְּבַזְּמַן הַזֶּה אֵין מַפְרִישִׁין רַק חַלָּה אַחַת וּבְלֹא שִׁעוּר. וְנוֹהֲגִין לִטֹּל כַּזַּיִת. תּוֹסָפוֹת חֲדָשִׁים: {יג} וְרֵישָׁא וּטְבוּל יוֹם אוֹכְלָהּ מוֹקֵי לַהּ הָרַ"ב בְּטָבַל לְקֶרְיוֹ.</B> וְיֵשׁ לְדַקְדֵּק הַךְ אִסּוּרָא דְזָבִים כוּ' בְּמַאי מוֹקִים לַהּ, אִי בִדְלֹא טָבְלֵי פְּשִׁיטָא, הַשְׁתָּא בַּעַל קֶרִי שֶׁאֵין טֻמְאָתוֹ חֲמוּרָה קָאָסְרֵי בְּשֶׁאֵינוֹ טָבוּל, כָּל שֶׁכֵּן הַנֵּי כוּ'. וְאִי בִדְטָבְלֵי נַמִּי אָסְרֵי קָשֶׁה, מַאי שְׁנָא דְגַבַּיְהוּ אָסְרֵי בִדְטָבְלֵי וְלֹא כֵן בְּבַעַל קֶרִי, וַהֲלֹא שְׁנֵיהֶם צְרִיכִים הַעֲרֵב שֶׁמֶשׁ. וְשֶׁמָּא יֵשׁ לוֹמַר הוֹאִיל וְטֻמְאָתָן חֲמִירֵי הֶחְמִירוּ לֶאֱכֹל אַף חַלַּת חוּץ לָאָרֶץ הָרִאשׁוֹנָה עַד שֶׁיַּעֲרִיב שִׁמְשָׁן. תּוֹסְפוֹת יוֹם טוֹב וְעַיֵּן עוֹד: {יד} נִרְאֶה דְלֹא קַשְׁיָא דְּאַף הָרַ"מ לֹא קָאָמַר אֶלָּא בְמִי שֶׁלֹּא קִבֵּל עָלָיו דִּבְרֵי חֲבֵרוּת לְעִנְיַן טֻמְאָה וְטָהֳרָה, וְזֶה אֲפִלּוּ בְּתַלְמִיד חָכָם כְּמוֹ שֶׁמְּפֹרָשׁ בְּמִשְׁנָה ג' פֶּרֶק ב' דִּדְמַאי, וּלְמִי שֶׁלֹּא קִבֵּל עָלָיו קָרֵי לֵיהּ עַם הָאָרֶץ בְּהַהִיא מַתְנִיתִין. תּוֹסְפוֹת יוֹם טוֹב:

~ פרק ד - משנה י

{טו} וּלְעֵיל בְּמִשְׁנָה ח' בַּדִּין הַשְּׁלִישִׁי מְפָרֵשׁ דְּטֻמְאַת אֶרֶץ הָעַמִּים הִיא טֻמְאָה יְדוּעָה, דְּדַוְקָא אוֹתוֹ חֵלֶק שֶׁלֹּא כָבְשׁוּ עוֹלֵי בָבֶל מִקְרֵי טֻמְאָה שֶׁאֵינָהּ יְדוּעָה, וְצָרִיךְ לוֹמַר דְּאַף עַל גַּב דִּכְשֶׁהָיָה בְאֶרֶץ הָעַמִּים הַוְיָא טֻמְאָה יְדוּעָה וְנִשְׂרֶפֶת, מִכָּל מָקוֹם כְּשֶׁהוּבְאָה לְאֶרֶץ יִשְׂרָאֵל מִקְרֵי אֵינָהּ יְדוּעָה, דְּלָאו כֻּלֵּי עַלְמָא יָדְעֵי מֵאֵיזֶה מָקוֹם הוּבֵאת, אִם מֵאֶרֶץ הָעַמִּים אִם מֵהָאָרֶץ שֶׁלֹּא כָבְשׁוּ עוֹלֵי בָבֶל. תּוֹסְפוֹת יוֹם טוֹב: {טז} <B> וְלֹא קִבְּלוּ.</B> וּבַיְרוּשַׁלְמִי פָּרֵיךְ אַמַּאי לֹא קִבְּלוּ, וְהָתְנַן בִּמְנָחוֹת שֶׁאִם הֵבִיא קֹדֶם לִשְׁתֵּי הַלֶּחֶם כָּשֵׁר. וּמְשָׁנֵי שַׁנְיָא הִיא שֶׁהַדָּבָר מְסֻיָּם שֶׁלֹּא יִקָּבַע הַדָּבָר חוֹבָה, מִפְּנֵי שֶׁאֲנָשִׁים גְּדוֹלִים הָיוּ וְיִסְמְכוּ עֲלֵיהֶם. אִי נַמִּי מִשּׁוּם דְּמִנְכְּרָא מִלְּתָא טוּבָא. עַד כָּאן הָרַ"שׁ: 

~ פרק ד - משנה יא

{יז} <B> וְלֹא קִבְּלוּ.</B> בַּיְרוּשַׁלְמִי פָּרֵיךְ וְלֹא תְנַן בְּסוֹף פֶּרֶק ג' דִּתְמוּרָה וְאִם בָּאוּ תְמִימִים יִקְרְבוּ וּמְשָׁנֵי שַׁנְיָא הוּא שֶׁהַדָּבָר מְסֻיָּם, שֶׁלֹּא יִקָּבַע הַדָּבָר חוֹבָה כַּנִּזְכַּר לְעֵיל. וְעַיֵּן בַּגְּמָרָא דִתְמוּרָה סוֹף פֶּרֶק ג': {יח} <B> שֶׁבִּירוּשָׁלַיִם.</B> וּמִכָּל מָקוֹם תְּרוּמָה אֵין מְבִיאִין מִסּוּרְיָא, דְּבַתְּרוּמָה חוֹשְׁשִׁין שֶׁמָּא יִהְיוּ הַכֹּהֲנִים מְרַדְּפִים אַחֲרֶיהָ וְיֵצְאוּ לְחוּצָה לָאָרֶץ, אֲבָל הַבִּכּוּרִים הַבְּעָלִים מְחֻיָּבִים לַהֲבִיאָם לִירוּשָׁלַיִם: 

