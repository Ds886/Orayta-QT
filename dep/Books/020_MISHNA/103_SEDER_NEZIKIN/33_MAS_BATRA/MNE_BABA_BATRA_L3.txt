&UniqueId=1223&ForcedBookName=עיקר תוי''ט&TextSource=ר' פנחס ראובן שליט''א&CosmeticsType==911&LastLevelIndex=2&GroupId=mishna_baba_batra&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MNE_BABA_BATRA Layer 3 - 38 pages

// לט. לט: מ. מ: מא. מא: מב. מב: מג. מג: מד. מד: מה. מה: מו. מו: מז. מז: מח. מח: מט.
// מט: נ. נ: נא. נא: נב. נב: נג. נג: נד. נד: נה. נה: נו. נו: נז. נז:

$ משנה - בבא בתרא - עיקר תוי''ט

^ פרק א

~ פרק א - משנה א

{א} <b>הַשֻּׁתָּפִין.</b> שֶׁיֵּשׁ לָהֶם חָצֵר בְּשֻׁתָּפוּת וּבָתֵּי שְׁנֵיהֶם פְּתוּחִין לְתוֹכוֹ. וְכָל חֲצֵרוֹת שֶׁשָּׁנוּ חֲכָמִים לִפְנֵי הַבָּתִּים הֵן. וְרֹב תַּשְׁמִישָׁן בֶּחָצֵר. רַשִׁ"י: {ב} וּמַאי מְחִצָּה, פְּלֻגְתָּא. דִּכְתִיב [בְּמִדְבָּר לא] וַתְּהִי מֶחֱצַת הָעֵדָה. וְשֶׁרָצוּ לַחְצוֹת מִבַּעְיָא לֵיהּ, אֶלָּא כִּדְאָמְרֵי אֱינָשֵׁי תָּא נַעֲבִיד פְּלֻגְתָּא. גְּמָרָא: {ג} דְּאִי לֹא הֶחְזִיק כִּי רָצוּ מַאי הֲוָה, נְהַדְרוּ בְּהוּ. גְּמָרָא: {ד} לָאו דַּוְקָא שֶׁהֶחְזִיק כָּל אֶחָד, אֶלָּא כְּשֶׁהֶחְזִיק הָאֶחָד קָנוּ שְׁנֵיהֶם. וְעַיֵּן תּוֹסְפוֹת יוֹם טוֹב: {ה} וְלֹא מָצֵי אָמַר לֵיהּ כִּי אִתְרָצִי לָךְ בִּמְחִצָּה דִּנְסָרִים שֶׁהִיא דַקָּה, אֲבָל עָבָה דַּאֲבָנִים שֶׁמְּמַעֵט הַתַּשְׁמִישׁ, לֹא, קָא מַשְׁמַע לָן. גְּמָרָא: {ו} <B> בּוֹנִים.</B> וְטַעְמָא דְּבָעִינַן שִׁעוּרִים גְּדוֹלִים כָּל כָּךְ אַף עַל פִּי שֶׁאֵינוֹ אֶלָּא הֶזֵּק רְאִיָּה, מִשּׁוּם דְּחַיְשִׁינַן שֶׁמָּא יִפֹּל וְיִצְטָרֵךְ לְהִתְעַצֵּם עִמּוֹ בְּבֵית דִּין, וּבֵין כָּךְ וּבֵין כָּךְ יְהֵא מַזִּיקוֹ בְּהֶזֵּק רְאִיָּה. נִמּוּקֵי יוֹסֵף: {ז} <B> וְדַוְקָא בְּהוּצָא וְדַפְנָא.</B> אֲבָל פָּחוֹת מִכָּאן אֲפִלּוּ נָהֲגוּ מִנְהַג הֶדְיוֹט הוּא וְאֵין הוֹלְכִים אַחֲרָיו. תּוֹסָפוֹת. וְעַיֵּן תּוֹסְפוֹת יוֹם טוֹב: {ח} כֹּתֶל קָרֵי לְשֶׁל אֲבָנִים וּלְבֵנִים, וּמְחִצָּה קָרֵי לְשֶׁל לוּלְבֵי גְּפָנִים: {ט} <B>שְׁלֹשָׁה טְפָחִים.</B> וְהָא דְּלֹא קָאָמַר שִׁשָּׁה טְפָחִים, מִשּׁוּם דְּלֹא נִטְעֶה לְמֵימַר שִׁשָּׁה לְכָל אֶחָד. וְכָתַב הָרֹא"שׁ דְּהָנָךְ דְּמַתְנִיתִין לֹא תָלֵי בַּמִּנְהָג, דְּקִים לְהוּ לְרַבָּנָן דִּבְצִיר מֵהָכִי לֹא קָאֵי. וְעַיֵּן תּוֹסְפוֹת יוֹם טוֹב: {י} גְּמָרָא. דְּשֻׁתָּפִין לֹא קָפְדֵי אַהֲדָדֵי, וַאֲפִלּוּ נִשְׁתַּהָה בִּרְשׁוּתוֹ. הָרֹא"שׁ. וּמָקוֹם, אַגַּב נַקְטֵיהּ. תּוֹסָפוֹת: 

~ פרק א - משנה ב

{יא} גְּמָרָא. דְּאִי לָאו הָכִי קַשְׁיָא, דִּבְגִנָּה מַשְׁמַע דְּאִי סְתָמָא לֹא מְחַיְּבִין, וּבְבִקְעָה מַשְׁמַע דְּאִי סְתָמָא מְחַיְּבִין, וְהָא גִּנָּה חֲמוּרָה מִבִּקְעָה: {יב} זֶה לְשׁוֹן הָרַמְבַּ"ם בְּפֵרוּשׁוֹ. מִי שֶׁמָּכַר גִּנָּה סְתָם וְלֹא זָכַר שֶׁהִיא מְעֹרֶבֶת עִם גִּנַּת פְּלוֹנִי, מְחַיְּבִין לַלּוֹקֵחַ לַעֲשׂוֹת מְחִצַּת הַגָּדֵר, וַאֲפִלּוּ בְּמָקוֹם שֶׁנָּהֲגוּ שֶׁלֹּא לִגְדֹּר, אֲבָל בִּקְעָה כוּ'. וְעַיֵּן סוֹף פֶּרֶק ז' מִשְׁנָה ד'. וְעַיֵּן תּוֹסְפוֹת יוֹם טוֹב: {יג} <B> לִגְדֹּר.</B> אֲבָל בֶּחָצֵר לֹא אַדְכָּר תַּנָּא מָקוֹם שֶׁנָּהֲגוּ כְּלָל, מִשּׁוּם דְּהֶזֵּק רְאִיָּה דְּחָצֵר שֶׁהוּא מְקוֹם תַּשְׁמִישׁוֹ שֶׁל אָדָם חָמִיר טְפֵי, דְּמַקְפִּידִין בּוֹ יוֹתֵר מִבְּגִנָּה שֶׁהִיא מִשּׁוּם עַיִן הָרַע בִּלְבַד. הָרַשְׁבָּ"א: {יד} <B> בְּבִקְעָה.</B> שְׂדֵה לָבָן. רַשִׁ"י. שֶׁהִיא שְׂדֵה תְּבוּאָה שֶׁאֵין הָעַיִן שׁוֹלֵט בָּהּ כָּל כָּךְ כְּמוֹ בְּגִנָּה שֶׁיֵּשׁ בָּהּ יָרָק הַרְבֵּה. נִמּוּקֵי יוֹסֵף: {טו} פֵּרוּשׁ חָזִית, מַחֲזֶה, כְּלוֹמַר דָּבָר הַנִּרְאֶה לְהוֹדִיעַ לְמִי הוּא הַכֹּתֶל. הָרַמְבַּ"ם: {טז} <B> וְעוֹשִׂין כוּ'.</B> וּבַגְּמָרָא, לֹא יַעֲשֶׂה לֹא זֶה וְלֹא זֶה. וּמְשָׁנֵי כְּגוֹן דְּקָדִים אֶחָד וְנִכְנַס לִרְשׁוּת חֲבֵרוֹ וְעָשָׂה שָׁם חָזִית, אַשְׁמְעִינַן שֶׁיַּעֲשֶׂה גַּם הַשֵּׁנִי. וּפָרֵיךְ וְתַנָּא תַּקַּנְתָּא לָרַמַּאי קָא מַשְׁמַע לָן, בִּתְמִיָּה. בִּשְׁלָמָא רֵישָׁא דְּתָנֵי דִּינֵי דְּכוֹנֵס תָּנָא תַּקַּנְתָּא, אֲבָל הָכָא בִּשְׁנֵיהֶם רוֹצִים לֹא אִצְטְרִיךְ לְדִינָא. אָמַר רָבִינָא, בְּהוּצָא עָסְקִינַן. פֵּרֵשׁ רַשִׁ"י מְחִצַּת נְסָרִים. וְקָא מַשְׁמַע לָן דְּמַהֲנֵי חָזִית, וְלֹא אָמְרִינַן קוּפְלָא דְּטִינָא מֵעִלּוּי הוּצָא לֹא יָדַע. וּלְפִי זֶה כָּתַב הָרֹא"שׁ דְּהוּא הַדִּין דְּחָזִית מַהֲנֵי לְחָצֵר שֶׁאֵין בּוֹ דִּין חֲלֻקָּה. וְלֹא תָּנֵי לֵיהּ מִשּׁוּם דְּלֹא תָּנֵי דִּינָא גַּבֵּיהּ: {יז} <B> וּמִכָּאן.</B> לְשׁוֹן הַטּוּר יַעֲשֶׂה כָּל אֶחָד וְאֶחָד סִימָן כָּזֶה לְצַד חֲבֵרוֹ: 

~ פרק א - משנה ג

{יח} <B> מִשְּׁלֹשׁ וְכוּ'.</B> שֶׁקָּנָה שָׁלֹשׁ שָׂדוֹת סְבִיב שְׂדֵה חֲבֵרוֹ לְשָׁלֹשׁ מְצָרֶיהָ, וְגָדַר אֶת שְׁלָשְׁתָּן, וְנִמְצָא שָׂדֵהוּ שֶׁל אֶמְצָעִי זֶה מֻקָּף מִשָּׁלֹשׁ רוּחוֹתָיו. רַשִׁ"י: {יט} וְאַף עַל גַּב דְּאָמְרִינַן לְעֵיל דִּסְתָם בִּקְעָה מְקוֹם שֶׁנָּהֲגוּ שֶׁלֹּא לִגְדֹּר הוּא, הָנֵי מִילֵי בֵּין בִּקְעָה לְבִקְעָה, וְכֹתֶל גָּבוֹהַּ אַרְבַּע אַמּוֹת לְשָׁם הוּא דְּלֹא בָּעִינַן, מַאי טַעֲמָא דְּלֵיכָּא הֶזֵּק רְאִיָּה, אֲבָל בִּשְׁבִיל הֶזֵּק בְּהֵמוֹת שֶׁלֹּא יִכָּנְסוּ לַשָּׂדֶה צָרִיךְ לִגְדֹּר גָּדֵר שֶׁלּוֹ עֲשָׂרָה טְפָחִים הַמּוֹנֵעַ מִלִּכָּנֵס הַבְּהֵמוֹת. רַשִׁ"י: 

~ פרק א - משנה ד

{כ} <B> עַד כוּ'.</B> מְשַׁמֵּשׁ לְמַעְלָה וּלְמַטָּה. כֹּתֶל חָצֵר שֶׁנָּפַל מְחֻיָּב לִבְנוֹתוֹ עַד אַרְבַּע אַמּוֹת וְהָדָר קָתָנֵי עַד אַרְבַּע אַמּוֹת בְּחֶזְקַת כוּ'. בֵּית יוֹסֵף. כְּלוֹמַר וְהָדָר קָתָנֵי עַד אַרְבַּע אַמּוֹת כוּ' אֲפִלּוּ בִּתְחִלַּת בִּנְיַן הַכֹּתֶל וְדוֹ"ק: {כא} וְתֵימַהּ הוּא, דְּמִשּׁוּם שֶׁלֹּא נָתַן מִיָּד בְּשָׁעָה שֶׁתּוֹבְעוֹ הֲוָה לֵיהּ בְּחֶזְקַת שֶׁלֹּא נָתַן לְעוֹלָם, וְדִלְמָא אִשְׁתְּמוּטֵי מִשְׁתַּמֵּט כוּ'. אֶלָּא הָכָא כְּגוֹן שֶׁבָּאוּ עֵדִים וְאָמְרוּ עִמָּנוּ הָיָה שִׁמְעוֹן בְּמָקוֹם פְּלוֹנִי מִיּוֹם שֶׁהֵחֵל רְאוּבֵן בִּנְיַן כֹּתֶל זֶה, וְיוֹדְעִין אָנוּ שֶׁלֹּא פְּרָעוֹ. אִי נַמִּי כְּגוֹן שֶׁעָמַד שִׁמְעוֹן בַּדִּין וְחִיְּבָהוּ בֵּית דִּין לִבְנוֹת עַד אַרְבַּע אַמּוֹת, וְסֵרֵב עַל צִוּוּי בֵּית דִּין, הֲרֵי הוּא בְּחֶזְקַת שֶׁלֹּא נָתַן, כְּדִין גַּזְלָן. הָרֹא"שׁ: {כב} <B> אֵין כוּ'.</B> וְאַף עַל גַּב דְּמִתְּחִלָּה הִסְכִּים לְכָךְ, הַשְׁתָּא לֹא בָּעֵי. נִמּוּקֵי יוֹסֵף: {כג} וּבְכִי הָא לֹא אָמְרִינַן זֶה נֶהֱנֶה וְזֶה לֹא חָסֵר פָּטוּר. תּוֹסָפוֹת. וְעַיֵּן תּוֹסְפוֹת יוֹם טוֹב: {כד} <B> שֶׁלֹּא כוּ'.</B> אַיְרֵי כְּגוֹן דְּיַדְעִינַן דְּקָדִים חַד וְאַרְצֵיהּ לְחַבְרֵיהּ וְהָיָה מְסַרְהֵב, כִּדְמַשְׁמַע לִישָׁנָא אֵין מְחַיְּבִין אוֹתוֹ, וּלְכָךְ הֲוֵי בְּחֶזְקַת שֶׁלֹּא נָתַן. וְאֵין צָרִיךְ לְהַעֲמִיד כְּשֶׁעָשָׂה חָזִית. תּוֹסָפוֹת: 

~ פרק א - משנה ה

{כה} כְּלוֹמַר לְמַס. דְּאִלּוּ לִצְדָקָה זְמַנִּים אֲחֵרִים יֵשׁ לֵחָשֵׁב כְּאַנְשֵׁי הָעִיר, כִּדְאִיתָא בַּגְּמָרָא: 

~ פרק א - משנה ו

{כו} וּבְכָל שֻׁתָּפוּת קָאָמַר, בֵּין שֶׁזָּכוּ מִן הַהֶפְקֵר, בֵּין שֶׁלָּקְחוּ אוֹ יָרְשׁוּ. הָרְמָ"ה: {כז} <B> וְלֹא כוּ'.</B> מִשּׁוּם דִּסְבִירָא לֵיהּ דְּבִבְצִיר מֵהָכִי לֹא חָשִׁיב לְמִטְרָח עָלֶיהָ. נִמּוּקֵי יוֹסֵף: {כח} הָרַמְבַּ"ם בְּפֵרוּשׁוֹ. אֲבָל בְּחִבּוּרוֹ כָּתַב, דְּהַיְנוּ דַּוְקָא בְּבָבֶל. וְכֵן הוּא בַּגְּמָרָא, דְּתַנָּא דִּידָן בְּאֶרֶץ יִשְׂרָאֵל קָאֵי: {כט} כְּגוֹן פַּרְדֵּס אוֹ שָׂדֶה שֶׁמַּשְׁקִין אוֹתוֹ בִּכְלִי, שֶׁיִּהְיֶה כְּדֵי עֲבוֹדַת יוֹם אֶחָד לְכָל אֶחָד. הָרַמְבַּ"ם בְּחִבּוּרוֹ: {ל} וְגוֹד, מִלְּשׁוֹן קְצִיצָה. כְּמוֹ קֹץ דָּמִים. וְיִהְיֶה מֵעִנְיַן גֹּדּוּ אִילָנָא. רַשִׁ"י. וְעַיֵּן תּוֹסְפוֹת יוֹם טוֹב: {לא} <B> אֲבָל כוּ'.</B> לֹא הָדָר תָּנֵי לֵיהּ אֶלָּא מִשּׁוּם סֵיפָא וּבְכִתְבֵי הַקֹּדֶשׁ כוּ'. גְּמָרָא: {לב} <B> וְכִתְבֵי כוּ'.</B> עֶשְׂרִים וְאַרְבָּעָה סְפָרִים. וְהָיוּ רְגִילִין לְכָתְבָן בְּגִלָיוֹן כְּסֵפֶר תּוֹרָה שֶׁלָּנוּ. לְפִיכָךְ גְּנַאי הַדָּבָר לְחָתְכָן. רַשִׁ"י: {לג} וּכְשֶׁהֵם שְׁנֵי עִנְיָנִים, דְּכָל חַד וְחַד צָרִיךְ לְהַאי וּלְהַאי. וּלְפִיכָךְ רָצוּ אִין, לֹא רָצוּ לֹא. גְּמָרָא: 

^ פרק ב

~ פרק ב - משנה א

{א} <B> בּוֹר.</B> וְהוּא הַדִּין חֲרִיצִין וּנְעִיצִין. וְעַיֵּן תּוֹסְפוֹת יוֹם טוֹב: {ב} <B> אַמַּת כוּ' נִבְרֶכֶת כוּ'.</B> צְרִיכָא, דְּאִי תָּנָא אַמַּת הַמַּיִם מִשּׁוּם דִּקְבִיעָא, אֲבָל נִבְרֶכֶת כוּ' דְּלֹא קְבִיעָא אֵימָא לֹא. וְאִי תָּנָא נִבְרֶכֶת מִשּׁוּם דְּקָווּ וְקַיְּמִי (וְלִחְלוּחָן קָשֶׁה יוֹתֵר מִשֶּׁל מַיִם חַיִּים. רַשִׁ"י), אֲבָל אַמַּת הַמַּיִם לֹא, צְרִיכָא, גְּמָרָא. וְעַיֵּן תּוֹסְפוֹת יוֹם טוֹב: {ג} וְהָא דְּלֹא קָאָמַר אֶלָּא אִם כֵּן הִרְחִיק מִבּוֹרוֹ שִׁשָּׁה טְפָחִים, לְאַשְׁמוֹעִינַן דִּסְתָם כֹּתֶל בּוֹר שְׁלֹשָׁה טְפָחִים. וְנָפְקָא מִנַּהּ לְמִקָּח וּמִמְכָּר. גְּמָרָא. וְעַיֵּן תּוֹסְפוֹת יוֹם טוֹב: {ד} פֵּרוּשׁ בּוֹר. דְּהָא בְּמִשְׁנָה ד' לֹא חָיְשִׁינַן שֶׁמָּא יִבְנֶה כוּ'. וּבַגְּמָרָא, וַאֲפִלּוּ לְרַבִּי יוֹסֵי דְּמִשְׁנָה י"א, הָתָם בְּעִדָּנָא דְּקָא נָטַע לֵיתְנְהוּ לַשָּׁרָשִׁים דְּמַזְקֵי לַבּוֹר, אֲבָל הָכָא כָּל מָרָא וּמָרָא קָא מַרְפִּית לְאַרְעָא. וּרְצוֹנוֹ לוֹמַר דְּאָז מַתְחֶלֶת הַהֶזֵּק וַהֲוָה גִּירֵי דִּילֵיהּ שֶׁיַּזִּיקוּ הַמַּיִם אַחַר כָּךְ, וּלְהָכִי נָקַט סָד בַּסִּיד. וּמִיהוּ אִי לֹא מַיָּא לֹא הָיָה צָרִיךְ הַרְחָקָה שְׁלֹשָׁה טְפָחִים. תּוֹסָפוֹת: {ה} שֶׁמּוֹצִיאִין הֶבֶל. רַשִׁ"י: {ו} <B> וְסָד כוּ'.</B> דִּדְבָרִים אֵלּוּ מְרַפִּין אֶת הַכֹּתֶל כְּשֶׁנּוֹגְעִים בּוֹ. הָרַמְבַּ"ם. כְּלוֹמַר דְּלֹא אָמְרוּ וְסָד בְּסִיד כְּשֶׁהִרְחִיק שְׁלֹשָׁה טְפָחִים, דְּאוֹ סָד בְּסִיד קָתָנֵי כוּ'. וְעַיֵּן תּוֹסְפוֹת יוֹם טוֹב: {ז} <B> הַזְּרָעִים.</B> גְּמָרָא, וְתֵיפּוּק לֵיהּ מִשּׁוּם מַיָּא, שֶׁצָּרִיךְ לְהַשְׁקוֹתָן תָּמִיד כוּ'. וּמְשָׁנֵי תַּנָּא בְּאֶרֶץ יִשְׂרָאֵל קָאֵי דִּכְתִיב לִמְטַר הַשָּׁמַיִם תִּשְׁתֶּה מַיִם: {ח} <B> הַמַּחֲרֵשָׁה.</B> מְרַפֶּה אֶת יְסוֹדוֹ וְנוֹפֵל. רַשִׁ"י: {ט} וְלִדְבָרָיו מַתְנִיתִין בְּכֹתֶל לְבֵנִים מַיְרֵי: {י} פֵּרוּשׁ צָחִיחַ סֶלַע. הָרַמְבַּ"ם. וּלְשׁוֹן נִמּוּקֵי יוֹסֵף, כֹּתֶל שֶׁל אֲבָנִים בָּנוּי עַל גַּבֵּי סֶלַע. וּמִיהוּ בְּכֹתֶל לְבֵנִים לֹא מַהֲנֵי צוּנְמָא, שֶׁהֲרֵי הָאֲבָנִים עַצְמָן נִמּוֹקִין וְהוֹלְכִין: {יא} רַשִׁ"י. וּרְצוֹנוֹ לוֹמַר מִכָּל צַד. אֲבָל כָּל הָרֹחַב שֶׁהַתַּחְתּוֹנָה רְחָבָה יוֹתֵר מֵהָעֶלְיוֹנָה הִיא שְׁנֵי טְפָחִים: {יב} <B> הַתַּנּוּר.</B> תַּנּוּר כְּלִי חֶרֶס הוּא צָרוּף בַּכִּבְשָׁן כִּשְׁאָר קְדֵרוֹת וּפִיו לְמַעְלָה, וְהַבָּא לְקוֹבְעוֹ בָּאָרֶץ עוֹשֶׂה בִּנְיַן טִיט וַאֲבָנִים שֶׁיִּהְיֶה לוֹ לְבָסִיס וּמוֹשִׁיבִין אוֹתוֹ עָלָיו שֶׁלֹּא יִצְטַנְּנוּ שׁוּלָיו מֵחֲמַת קַרְקַע. רַשִׁ"י. וּבַיְרוּשַׁלְמִי, שֶׁמּוֹדֵד מִשָּׂפָה הַפְּנִימִית, שֶׁעֳבִי כָּתְלֵי הַתַּנּוּר בִּכְלָל הַשְּׁלֹשָׁה טְפָחִים. טוּר: 

~ פרק ב - משנה ב

{יג} <B> טֶפַח.</B> בֵּין מִלְּמַעְלָה בֵּין מִלְּמַטָּה. נִמּוּקֵי יוֹסֵף: {יד} וְלֹא דָּמֵי לְפֶרֶק ו' דְּבָבָא קַמָּא מִשְׁנָה ד', דְּהָתָם מַדְלִיק לְפִי צֹרֶךְ הַשָּׁעָה, וְכֵיוָן שֶׁהִרְחִיק כְּשִׁעוּר אָנוּס הוּא כוּ'. אֲבָל הָכָא דְּתָדִיר אִבָּעֵי לֵיהּ לְעִיּוּנִי אִי אִיכָּא הֶזֵּקָא לְסַלְּקוֹ וַהֲוֵי פּוֹשֵׁעַ. הָרִי"ף. וְעַיֵּן תּוֹסְפוֹת יוֹם טוֹב: 

~ פרק ב - משנה ג

{טו} <B> אוֹצָרוֹ.</B> מִפְּנֵי שֶׁהַחֹם מַפְסִיד פֵּרוֹת הָאוֹצָר. הָרַמְבַּ"ם: {טז} <B> אֲבָל כוּ'.</B> שֶׁהָרֵיחַ קָשֶׁה לַיַּיִן. רַשִׁ"י: {יז} <B> חֲנוּת כוּ'.</B> מִדְּלֹא קָתָנֵי לֹא יִפְתַּח אָדָם חֲנוּת בֶּחָצֵר כוּ' כְּדִתְנַן בָּרֵישָׁא, שְׁמַע מִנַּהּ אֲפִלּוּ חֲנוּת שֶׁבֶּחָצֵר שֶׁנַּעֲשָׂה בִּרְשׁוּת, אֲפִלּוּ הָכִי יְכוֹלִין לִמְחוֹת וְלוֹמַר סְבוּרִין הָיִינוּ שֶׁיְּכוֹלִין אָנוּ לְקַבֵּל וְעַכְשָׁיו אֵין אָנוּ יְכוֹלִין לְקַבֵּל. הָרַשְׁבָּ"א וְנִמּוּקֵי יוֹסֵף: {יח} <B> אֲבָל כוּ'.</B> וְהִקְשָׁה הָרַמְבַּ"ם דְּמַה טַּעַם כוּ' וַהֲלֹא יוֹתֵר מוֹנֵעַ הַשֵּׁנָה קוֹל הַפַּטִּישׁ מִקּוֹל הַנִּכְנָסִים כוּ'. וְנִרְאֶה לִי דְּמַתְנִיתִין כְּשֶׁהֶחְזִיק, וּלְפִיכָךְ אֵצֶל הַנִּכְנָסִים שֶׁהֵם אֲחֵרִים אֵין חֶזְקָתָן חֲזָקָה, אֲבָל חֶזְקָתוֹ חֲזָקָה בִּמְלֶאכֶת עַצְמוֹ. אֲבָל דַּעַת הָרַ"ב נִרְאֶה דְּקוֹל הַפַּטִּישׁ אֲפִלּוּ בְּלֹא הֶחְזִיק אֵינוֹ יָכוֹל לִמְחוֹת. וְכֵן כָּתַב הַמַּגִּיד. אֶלָּא שֶׁפֵּרֵשׁ קוֹל הַנִּכְנָסִים לָאו קוֹל מַמָּשׁ אֶלָּא מִפְּנֵי רִבּוּי הַדֶּרֶךְ, כְּלוֹמַר אֵינוֹ יָכוֹל לַעֲמֹד וְלִישֹׁן מִפְּנֵי רֶגֶל הָרַבִּים שֶׁמַּרְבִּים עָלָיו הַדֶּרֶךְ: {יט} שֶׁאַף עַל פִּי שֶׁהָיָה יָכוֹל לְלַמְּדָם בְּבָתֵּי כְּנֵסִיּוֹת וּבְבָתֵּי מִדְרָשׁוֹת הַמְּיֻחָדִין לְכָךְ, לֹא מַטְרְחִינַן לֵיהּ, כְּדֵי שֶׁיִּהְיוּ הַמְּלַמְּדִים מְצוּיִים. נִמּוּקֵי יוֹסֵף: 

~ פרק ב - משנה ד

{כ} וְיֵשׁ לִתְמֹהַּ דִּלְמַאי נָפְקָא מִנַּהּ קָאָמַר כְּמִין גַּא"ם, לִתְנֵי לֹא יִסְמֹךְ כָּתְלוֹ לְכֹתֶל חֲבֵרוֹ אֶלָּא אִם כֵּן הִרְחִיק אַרְבַּע אַמּוֹת כוּ'. וְהַמְּחֻוָּר פֵּרוּשׁ הַנִּמּוּקֵי יוֹסֵף. מִי שֶׁהָיָה כָּתְלוֹ סָמוּךְ כוּ', שֶׁהִרְשָׁהוּ לִסְמֹךְ, לֹא יִסְמֹךְ לוֹ כֹּתֶל אַחֵר סָמוּךְ לַכֹּתֶל עַצְמוֹ שֶׁסָּמַךְ אֶלָּא אִם כֵּן הִרְחִיק כוּ'. מִשּׁוּם שֶׁדִּישָׁה הָכָא שֶׁבֵּין שְׁנֵי כְּתָלִים אֵלּוּ מַעֲלֵי לַכֹּתֶל שֶׁל חֲבֵרוֹ שֶׁמְּחַזְּקוֹ כְּשֶׁמַּקְשֶׁה הַקַּרְקַע, דְּמִשּׁוּם הָכִי מָחַל לוֹ לִסְמֹךְ מִשּׁוּם דִּישָׁה זוֹ. וְעַיֵּן תּוֹסְפוֹת יוֹם טוֹב: {כא} וְלֹא פֵּרְשׁוּ בַּגְּמָרָא אֵיזֶהוּ יְשָׁנָה. נִרְאֶה לִי דְּסָמַךְ אַמִּשְׁנָה ב' פֶּרֶק ט"ז דְּאֳהָלוֹת, עַיֵּן שָׁם. וְעַיֵּן תּוֹסְפוֹת יוֹם טוֹב: {כב} הָרַמְבַּ"ם. וְרָצָה לוֹמַר בָּאֹרֶךְ: {כג} לָשׁוֹן יָתֵר הוּא. וְהָרַמְבַּ"ם כְּתָבוֹ בַּחֲלֻקָּה שְׁנִיָּה, שֶׁאִם הָיָה אַרְבַּע אַמּוֹת אוֹ יוֹתֵר: {כד} <B> אֶלָּא אִם כֵּן כוּ'.</B> וְדַוְקָא בְּלוֹקֵחַ מִן הַמֶּלֶךְ אוֹ בְּזוֹכֶה מִן הַהֶפְקֵר, דְּאָז נִשְׁתַּעְבֵּד לוֹ אַרְבַּע אַמּוֹת קַרְקַע חוּץ לְכָתְלוֹ, וְהַבָּא אַחֲרֵי כֵן צָרִיךְ לְהַרְחִיק אַרְבַּע אַמּוֹת. וְאַף רַבִּי יוֹסֵי דְּמִשְׁנָה י"א מוֹדֶה הָכָא. וְעַיֵּן תּוֹסְפוֹת יוֹם טוֹב: {כה} הָרַמְבַּ"ם. וְיוֹתֵר נִרְאֶה כְּפֵרוּשׁ רַשִׁ"י דִּלְמַעֲלָן מוּסָב עַל הַכֹּתֶל שֶׁצָּרִיךְ שֶׁיַּגְבִּיהֶנָּה מִלְמַעְלָן שֶׁל הַחַלּוֹנוֹת כוּ', וְאָתֵי שַׁפִּיר מֵ"ם דְּמִלְּמַעְלָה כוּ', וְכֵן מִכְּנֶגְדָּן דַיֵּק טְפֵי: {כו} וּבַגְּמָרָא, וְתֵיפּוּק לֵיהּ מִשּׁוּם דַּוְשָׁא, וּמַסִּיק דְּהָכָא בְּבוֹנֶה בִּשְׁתֵּי רוּחוֹת הַחַלּוֹן שְׁתֵּי כְּתָלִים זֶה כְּנֶגֶד זֶה, וְעוֹשֶׂה רֹאשׁ כָּתְלוֹ מִדְרוֹן לְצַד הַחַלּוֹנוֹת, שֶׁאֵינוֹ רָאוּי לַעֲמֹד עָלָיו וּלְהָצִיץ לְהַחַלּוֹן. וְעַיֵּן תּוֹסְפוֹת יוֹם טוֹב: 

~ פרק ב - משנה ה

{כז} <B> מַרְחִיקִין כוּ'.</B> וַאֲפִלּוּ לְרַבִּי יוֹסֵי דְּמִשְׁנָה י"א דְּפִרְקִין, דְּמוֹדֶה בְּגִירֵי דִּילֵיהּ. וְזִמְנִין בַּהֲדֵי דְּמַנַּח לֵיהּ יָתְבָא בַּחוֹר וְקָפְצָה וַהֲוָה גְרָמָא דְּגִירֵיהּ וְאָסוּר. וְעַיֵּן תּוֹסְפוֹת יוֹם טוֹב: {כח} וְנִזְחָלִים מִמֶּנּוּ עַל הָאָרֶץ. וְעַל שֵׁם זֶה נִקְרָא מַזְחִילָה: {כט} <B> כְּדֵי כוּ'.</B> כְּשֶׁמָּכַר וְנָתַן לוֹ זְקִיפַת הַסֻּלָּם בַּחֲצֵרוֹ אַיְרֵי. וְקָא מַשְׁמַע לָן דְּבָעֵי אַרְבַּע אַמּוֹת. תּוֹסָפוֹת, וְעַיֵּן תּוֹסְפוֹת יוֹם טוֹב: {ל} וּבְפֵרוּשׁ רַשִׁ"י, הַגִּנּוֹת. וְעַיֵּן תּוֹסְפוֹת יוֹם טוֹב: {לא} <B> חֲמִשִּׁים אַמָּה.</B> וּמַקְשֶׁה בַּגְּמָרָא מֵהַהִיא דִּתְנַן בְּסוֹף פֶּרֶק ז' דְּבָבָא קַמָּא דְּאֵין פּוֹרְסִים כוּ' אֶלָּא אִם כֵּן הָיָה רָחוֹק שְׁלֹשִׁים רִיס, דְּמַשְׁמַע דְּאָזְלֵי טְפֵי. וּמְשָׁנֵי מֵישַׁט שַׁיְטֵי טוּבָא, כְּרֵסַיְהוּ בַּחֲמִשִּׁין אַמְתָא מַלְיָן. וְעַיֵּן תּוֹסְפוֹת יוֹם טוֹב: {לב} <B> וְלֹא כוּ'.</B> אַף עַל פִּי שֶׁיֶּשׁ לוֹ סְבִיב הַשּׁוֹבָךְ גִּנּוֹת הַרְבֵּה שֶׁיּוּכְלוּ לֶאֱכֹל מִשָּׁם. נִמּוּקֵי יוֹסֵף. וְעַיֵּן תּוֹסְפוֹת יוֹם טוֹב: {לג} וְלֹא פְּלִיגֵי בְּשֶׁגֶר הַיּוֹנָה כַּמָּה הוּא. אֶלָּא רַבָּנָן סָבְרֵי כֵּיוָן דְּבַחֲמִשִּׁים אַמָּה מַלְיָא כְּרֵסַיְהוּ תוּ לֹא מַזְקֵי טְפֵי. וְרַבִּי יְהוּדָה סָבַר דְּכִמְלֹא שֶׁגֶר מַזְקֵי. תּוֹסָפוֹת. וְעַיֵּן תּוֹסְפוֹת יוֹם טוֹב: {לד} <B> בְּחֶזְקָתוֹ.</B> דְּטַעֲנִינַן לַלּוֹקֵחַ וְנֵימָא אוֹתוֹ שֶׁלְּקָחָהּ מִמֶּנּוּ נִתְפַּיֵּס עִם סְבִיבָיו בְּמָעוֹת עַד שֶׁנֵּאוֹתוּ. אִי נַמִּי אֲחוּלֵי אָחֵיל גַּבֵּיהּ. גְּמָרָא וְרַשִׁ"י: 

~ פרק ב - משנה ו

{לה} כְּלוֹמַר גּוֹזָל קָטָן שֶׁמְּדַדֶּה בְּרַגְלָיו וְאֵינוֹ יָכוֹל לִפְרֹחַ. דְּכָל הַמְּדַדֶּה אֵין מְדַדֶּה יוֹתֵר מֵחֲמִשִּׁים אַמָּה, הִלְכָּךְ הֲוֵי שֶׁל בַּעַל הַשּׁוֹבָךְ, דְּלֵיכָּא לְמֵימַר נֵיזִיל בָּתַר רֻבָּא דְּעָלְמָא וְנֵימָא מֵעוֹבְרֵי דְּרָכִים נָפַל וִיהֵא שֶׁל מוֹצְאוֹ, דְּמַתְנִיתִין מַיְרֵי בִּשְׁבִיל שֶׁל כְּרָמִים, שֶׁאֵין דֶּרֶךְ עוֹבְרֵי דְּרָכִים לְשָׁם. נִמּוּקֵי יוֹסֵף: {לו} <B> שֶׁל מוֹצְאוֹ.</B> מִשּׁוּם דְּוַדַּאי לֹא מֵהַנְּהוּ שׁוֹבָכִין כֵּיוָן שֶׁמְּדַדֶּה אֵינוֹ מְדַדֶּה יוֹתֵר מֵחֲמִשִּׁים אַמָּה, וְעַל כָּרְחֲךָ מֵעוֹבְרֵי דְּרָכִים נָפַל וְאִיָּאֵשׁ, שֶׁאֵין בָּזֶה סִימָן שֶׁיִּהְיֶה צָרִיךְ לְהַכְרִיז, וַהֲוֵי שֶׁל מוֹצְאוֹ. נִמּוּקֵי יוֹסֵף. וְעַיֵּן תּוֹסְפוֹת יוֹם טוֹב: {לז} <B> קָרוֹב כוּ'.</B> מַתְנִיתִין בְּשָׁוִין מַיְרֵי, שֶׁקִּנֵּי הַשּׁוֹבָכִין שָׁוִין זֶה כָּזֶה. דְּאִי לָאו הָכִי רֹב וְקָרוֹב הוֹלְכִין אַחַר הָרֹב: 

~ פרק ב - משנה ז

{לח} וּלְפִיכָךְ אֵין דִּין זֶה נוֹהֵג בְּחוּץ לָאָרֶץ. טוּר. וְנִרְאֶה דְּגַם בְּאֶרֶץ יִשְׂרָאֵל אֵינוֹ נוֹהֵג אֶלָּא בִּזְמַן שֶׁהִיא בְּיַד יִשְׂרָאֵל. נִמּוּקֵי יוֹסֵף. וְעַיֵּן תּוֹסְפוֹת יוֹם טוֹב: {לט} <B> קוֹצֵץ כוּ'.</B> דְּאִי נוֹתֵן דָּמִים וְהָדָר יָקֹץ, לְעוֹלָם לֹא יָקֹץ, דְּמִי יָהֵיב דְּמֵי, דִּקְדֵרָא דְּבֵי שֻׁתְּפֵי לֹא חֲמִימָא וְלֹא קְרִירָא. גְּמָרָא: {מ} רַשִׁ"י. וְלֹא שֶׁהָעִיר הִיא שֶׁל יָחִיד, אֶלָּא כְּלוֹמַר כָּל מִי שֶׁיֶּשׁ לוֹ זְכוּת בָּעִיר. וְלִישְׁנָא דְּנוֹתֵן שֶׁהוּא לְשׁוֹן יָחִיד דַּיֵּק: 

~ פרק ב - משנה ח

{מא} לֹא קְבִיעֵי הֶזֵּקוֹ, שֶׁלְּפִי שָׁעָה נִסְתַּלֵּק. וְעוֹד שֶׁאֵינוֹ הוֹלֵךְ לְמֵרָחוֹק. וּמִשּׁוּם הֶזֵּק מֻעָט זֶה לֹא חָשׁוּ לְחַיְּבוֹ לְהַרְחִיק כְּלָל. וְעַיֵּן תּוֹסְפוֹת יוֹם טוֹב: {מב} <B> כְּדֵי כוּ'.</B> וְהָא דְּפֵרֵשׁ טַעֲמָא הָכָא טְפֵי מִבְּאִינָךְ, מִשּׁוּם דִּלְעֵיל בְּאֶרֶץ יִשְׂרָאֵל קָאֵי, קָא מַשְׁמַע לָן דְּהָכָא אֲפִלּוּ בְּחוּץ לָאָרֶץ כוּ'. הָרַשְׁבָּ"א. וְעַיֵּן תּוֹסְפוֹת יוֹם טוֹב: {מג} אַף עַל גַּב שֶׁהַגָּלָל מַשְׁבִּיחַ הַקַּרְקַע, כְּשֶׁהִיא כֻּלָּהּ גָּלָל מַזִּיק. תּוֹסָפוֹת: 

~ פרק ב - משנה ט

{מד} <B> וּמַפֵּיק לֵיהּ מִקְּרָא בַּגְּמָרָא.</B> וְעַיֵּן תּוֹסְפוֹת יוֹם טוֹב: 

~ פרק ב - משנה י

{מה} <B> מַרְחִיקִין כוּ'.</B> חֲמִשִּׁים אַמָּה דּוּמְיָא דִּנְבֵלוֹת כִּדְאִיתָא בַּתּוֹסֶפְתָּא בְּחַרְדָּל. נִמּוּקֵי יוֹסֵף. וְעַיֵּן אוֹת מ"ז: {מו} <B> הַדְּבוֹרִים.</B> הֲוָה מָצֵי לְמִתְנֵי מִן הַתְּבוּאָה, דְּקָא מַזְקֵי לָהּ נַמִּי, וַהֲוָה דּוּמְיָא דְּיָרָק כוּ', אֶלָּא מִשּׁוּם דִּלְרַבִּי יוֹסֵי אַף הַדְּבוֹרִים מַזִּיקִים לַחַרְדָּל, קָא מַשְׁמַע לָן דַּאֲפִלּוּ הָכִי לֹא יִסְמֹךְ: {מז} בַּגְּמָרָא מַסִּיק דְּרַבִּי יוֹסֵי סְבִירָא לֵיהּ עַל הַנִּזָּק לְהַרְחִיק אֶת עַצְמוֹ. וּלְדִבְרֵיהֶם דְּרַבָּנָן קָאָמַר, לְדִידִי אֲפִלּוּ מִשְׁרָה וְיַרְקָא לֹא בָּעֵי רִחוּקֵי, אֶלָּא לְדִידְכוּ אוֹדוּ לִי מִיהַת בְּחַרְדָּל כוּ'. וְרַבָּנָן, דְּבוֹרִים לַחַרְדָּל לֹא מַזְקֵי לֵיהּ. וְכָתַב הָרֹא"שׁ, וְהָנֵי לֹא הֲווּ גִּירֵי דִּילֵיהּ, דִּבְהָכִי מוֹדֶה רַבִּי יוֹסֵי כוּ'. וְדַעַת הָרַמְבַּ"ם דְּאַף בִּכְרֵשִׁין וְחַרְדָּל צָרִיךְ שְׁלֹשָׁה טְפָחִים, דְּאִם לֹא כֵן הֲוֵי גִּירֵי דִילֵיהּ. וּפֵרֵשׁ הָרַמְבַּ"ם גִּירֵי דִילֵיהּ, כְּמִי שֶׁיּוֹרֶה בְּחֵץ מֵרְשׁוּתוֹ לַחֲצַר חֲבֵרוֹ כוּ'. (וְעַיֵּן דַּעַת הַנִּמּוּקֵי יוֹסֵף לְעֵיל אוֹת מ"ה. וְעַיֵּן תּוֹסְפוֹת יוֹם טוֹב): 

~ פרק ב - משנה יא

{מח} וּכְלוֹמַר אֵיזֶה מֵהֶן בֵּין שֶׁהָאִילָן לְמַעְלָה בֵּין שֶׁהַבּוֹר לְמַעְלָה. וּמְפָרֵשׁ בַּגְּמָרָא דִּכְשֶׁהָאִילָן לְמַעְלָה קָאָזְלֵי שָׁרָשִׁין וּמַזְקֵי לֵיהּ לַבּוֹר, וּכְשֶׁהַבּוֹר לְמַעְלָה מַחְלִידִין הַשָּׁרָשִׁים אֶת הַקַּרְקַע וּמַלְקִין קַרְקָעִיתָה שֶׁל בּוֹר: {מט} <B> שֶׁזֶּה כוּ'.</B> שֶׁאֵין זֶה הַנֶּזֶק בָּא לוֹ מִיָּד אֶלָּא לְאַחַר זְמַן כְּשֶׁיִּגְדַּל. אֲבָל שְׁאָר כָּל הַרְחָקוֹת חָשְׁבִינַן לְהוּ כְּאִלּוּ הַנֶּזֶק בָּא לוֹ מִיָּד, לְפִיכָךְ חַיָּב מַזִּיק לְהַרְחִיק. טוּר: 

~ פרק ב - משנה יב

{נ} וְנִמְצָא מִשְׁתַּמֵּשׁ בַּקַּרְקַע שֶׁל חֲבֵרוֹ וְיִדְרֹס עָלָיו. וּלְפִי זֶה אַתְיָא שַׁפִּיר מַתְנִיתִין אֲפִלּוּ כְּרַבִּי יוֹסֵי, שֶׁאֵין לוֹ רְשׁוּת לִדְרֹס קַרְקַע חֲבֵרוֹ. נִמּוּקֵי יוֹסֵף: {נא} הוּא הַדִּין לִשְׂדֵה לָבָן וּמִטַּעַם דִּבְסָמוּךְ: {נב} וְלֹא מִשּׁוּם עֲבוֹדַת הַכֶּרֶם אֶלָּא מִשּׁוּם דַּהֲווּ אִילָנוֹת גְּרָמָא דְּגִירֵי לַגְּפָנִים, דִּכְשֶׁעוֹלֶה לְמִגְדְרֵיהּ לַדֶּקֶל מַפְרִיחַ הָעוֹפוֹת עַל הַגְּפָנִים וַהֲוָה לֵיהּ גִּירֵי, שֶׁכֵּן נוֹחַ לָהֶן לִפְרֹחַ מִן הָאִילָנוֹת שֶׁהֵן גְּבוֹהִים לַגְּפָנִים שֶׁהֵם נְמוּכִים, יוֹתֵר מֵאִילָנוֹת לָאִילָנוֹת אוֹ מִגְּפָנִים לַגְּפָנִים. וּבְאַרְבַּע אַמּוֹת סַגִּי, מִשּׁוּם דִּטְפֵי מֵהַאי שִׁעוּרָא לֹא הֲוֵי גִּירֵיהּ. נִמּוּקֵי יוֹסֵף. וּמֵהַאי טַעֲמָא כָּתְבוּ הַתּוֹסָפוֹת דְּהָכָא בְּנוֹטֵעַ דְּקָלִים, אֲבָל בְּנוֹטֵעַ גַּרְעִין לֹא, דְּלֹא הֲוֵי גִּירֵי דִילֵיהּ: {נג} וְאֵינוֹ חוֹשֵׁשׁ שֶׁמָּא יִיבַשׁ הָאִילָן שֶׁל חֲבֵרוֹ, שֶׁזֶּה בְּתוֹךְ שֶׁלּוֹ הוּא חוֹפֵר. הָרַמְבַּ"ם: {נד} <B> שֶׁלּוֹ.</B> קָאֵי אַשְּׁנֵי בָּבוֹת, בְּחוֹפֵר וְכֵן בְּחוֹרֵשׁ. סְמַ"ע: {נה} כְּלוֹמַר דְּמֵהַאי טַעֲמָא דְּשִׁעוּר יְנִיקָתָן הִיא עַד שֵׁשׁ עֶשְׂרֵה אַמָּה מִשּׁוּם הָכִי אָמְרִינַן שֶׁהֶחְזִיק בִּשְׂדֵה חֲבֵרוֹ שֶׁיִּינְקוּ מִמֶּנּוּ עַד שֵׁשׁ עֶשְׂרֵה אַמָּה, וּלְפִיכָךְ כָּל שֶׁהוּא מוֹצִיא בְּתוֹךְ שֵׁשׁ עֶשְׂרֵה אַמָּה הָעֵצִים לְבַעַל הָאִילָן כֵּיוָן שֶׁהֶחְזִיק בְּשִׁעוּר זֶה שֶׁיִּינְקוּ מִמֶּנּוּ: 

~ פרק ב - משנה יג

{נו} כְּלוֹמַר שֶׁיָּקוּצוּ הָעֲנָפִים כְּנֶגֶד הַמֵּצַר שֶׁבֵּין שְׁנֵי הַשָּׂדוֹת. הָרַמְבַּ"ם: {נז} לְפִי שֶׁמּוֹנֵעַ הַטַּל מִמֶּנָּה. הָרַמְבַּ"ם. וְנִמּוּקֵי יוֹסֵף כָּתַב שֶׁהַשֶּׁמֶשׁ טוֹב לַלֵּחוּת שֶׁל הַשְׁקָאָה: 

~ פרק ב - משנה יד

{נח} <B> כְּדֵי כוּ'.</B> וַאֲפִלּוּ רַבָּנָן דְּסוֹף פֶּרֶק ג' דִּסְבִירָא לְהוּ דְּאֵין עוֹשִׂין חָלָל תַּחַת רְשׁוּת הָרַבִּים אֲפִלּוּ כְּדֵי שֶׁתְּהֵא עֲגָלָה טְעוּנָה מְהַלֶּכֶת מִשּׁוּם דְּסוֹפָהּ שֶׁתַּתְלִיעַ וְתִפְחַת, וְהָכָא נַמִּי הָעֲנָפִים חוֹזְרִים וּגְדֵלִים לְאַחַר זְמַן וַהֲוָה לֵיהּ לְמֵיקַץ כָּל הָאִילָן, דְּהָכָא שָׁאנֵי, דְּקַמָּא קַמָּא קוֹצֵץ לֵיהּ, כָּל עָנָף וְעָנָף שֶׁיַּקְדִּים וְיַצְמִיחַ יְקַצְּצֶנּוּ. גְּמָרָא: 

^ פרק ג

~ פרק ג - משנה א

{א} וְאַף עַל פִּי שֶׁהָיְתָה אוֹתָהּ שָׂדֶה יְדוּעָה לְשִׁמְעוֹן הַמְּעַרְעֵר וְיֵשׁ עֵדִים לְשִׁמְעוֹן שֶׁהִיא יְדוּעָה לוֹ. הָרַמְבַּ"ם. וְעַיֵּן תּוֹסְפוֹת יוֹם טוֹב: {ב} לְפִי שֶׁמְּחָאָה שֶׁלֹּא בְּפָנָיו הֲוֵי מְחָאָה. הָרַמְבַּ"ם: {ג} לֹא יָדַעְתִּי לָמָּה הֶעְתִּיק לְשׁוֹן הַמִּשְׁנָה וְלֹא פֵּרֵשׁ בּוֹ כְּלוּם. וְרַשִׁ"י הֶעְתִּיקוֹ בְּרֵישׁ מַתְנִיתִין וּפֵרֵשׁ בּוֹ הַאי דְּאִם אָבַד שֶׁכָּתַב הָרַ"ב בִּתְחִלַּת הַמִּשְׁנָה: {ד} <B> לְיוֹם.</B> לְאַשְׁמְעִינַן דְּבָעִינַן רְצוּפִים. וּבָתִּים דְּדַיְרֵי בְּהוּ אַף בַּלֵּילוֹת, מַאן יָדְעֵי לְהָעִיד. שְׁכֵנִים מֵידַע יָדְעֵי אַף בְּלֵילַיָּא וִיכוֹלִין לְהָעִיד עַל שָׁלֹשׁ שָׁנִים רְצוּפוֹת. גְּמָרָא: {ה} <B> וְאֵינָהּ צְרִיכָה כוּ'.</B> וּמַה הִיא חֶזְקָתָהּ, רַבִּי יִשְׁמָעֵאל אוֹמֵר כוּ'. רַשִׁ"י. וְעַיֵּן תּוֹסְפוֹת יוֹם טוֹב: {ו} <B> הֲרֵי כוּ'.</B> קָשֶׁה, וְכִי מִנְיָנָא אָתֵי לְאַשְׁמְעִינַן. וְנִרְאֶה דִּרְצוּפִין אָתָא לְאַשְׁמְעִינַן. וְעַיֵּן תּוֹסְפוֹת יוֹם טוֹב: {ז} לְהָכִי קָרֵי לְכֶרֶם תְּבוּאָה, מִשּׁוּם דִּכְתִיב וּתְבוּאַת הַכֶּרֶם: {ח} כְּלוֹמַר אֶלָּא דִּלְעוֹלָם בְּפָחוֹת מִשָּׁלֹשׁ שָׁנִים לֹא סַגִּי. וְעַיֵּן תּוֹסְפוֹת יוֹם טוֹב: 

~ פרק ג - משנה ב

{ט} וְאַף עַל גַּב דִּבְרֵישׁ גִּטִּין אָמְרִינַן כֵּיוָן דִּקְבִיעֵי בֵּית דִּין שְׁכִיחֵי שַׁיָּרוֹת, הַיְנוּ לְעִנְיַן עֵדֵי קִיּוּם, לְפִי שֶׁהָאִשָּׁה רְגִילָה לַחֲזֹר אַחֲרֵיהֶם, אֲבָל הָכָא אֵין הַמַּחְזִיק מַחֲזִיר עַל הַמְּחָאָה, וְאִי לָאו דִּשְׁכִיחֵי טוּבָא לְעוֹלָם לֹא יִשְׁמַע מִמְּחָאָתוֹ. תּוֹסָפוֹת: {י} <B> בְּאַסְפַּמְיָא.</B> שֶׁהוּא רָחוֹק מַהֲלַךְ שָׁנָה מֵאֶרֶץ יִשְׂרָאֵל, וְיוֹתֵר מִזֶּה אֵין דֶּרֶךְ לְהַרְחִיק מִבֵּיתוֹ, וְתִקְּנוּ לְפִי הַהֹוֶה. רַשְׁבַּ"ם. וְאִם הִרְחִיק יוֹתֵר לֹא פְּלוּג. תּוֹסָפוֹת: {יא} <B> שָׁנָה.</B> וּבְתוֹךְ שָׁנָה רִאשׁוֹנָה יֵצֵא הַקּוֹל. רַשְׁבַּ"ם. כְּלוֹמַר לֹא דָּמֵי לְמַחְזִיק בְּפָנָיו דִּלְאַלְתַּר הֲוֵי חֲזָקָה, מִשּׁוּם דְּאִיהוּ יָדַע בְּדִידֵיהּ וְשָׁבִיק לְאַחֲרִינָא לְאַחְזוּקֵי בֵּיהּ. הִלְכָּךְ כְּשֶׁשָּׁתַק שָׁעָה אַחַת הֲוֵי חֲזָקָה, אֲבָל לַאֲחֵרִים דְּלֹא רַמְיָא עֲלַיְהוּ לָדַעַת שֶׁאֲחֵרִים מַחְזִיקִים בְּשֶׁל זֶה קָבְעוּ זְמַן שָׁנָה אַחַת: {יב} <B> וְיָבֹא.</B> לָאו דַּוְקָא, דְּכֻלֵּי עָלְמָא דִּמְחָאָה שֶׁלֹּא בְּפָנָיו הֲוֵי מְחָאָה. אֶלָּא עֵצָה טוֹבָה קָא מַשְׁמַע לָן כוּ'. נִמּוּקֵי יוֹסֵף: 

~ פרק ג - משנה ג

{יג} <B> שֶׁלֹּא כוּ'.</B> אַף עַל גַּב דְּזוֹ פְּשִׁיטָא, קָא מַשְׁמַע לָן דְּמַהוּ דְּתֵימָא דִּלְמָא שְׁטָרָא הֲוָה לֵיהּ וְאִרְכָּס, וְאִיהוּ סָבַר אִי אֲמֵינָא מִזְבָּן זַבְנָא לִי הַאי אַרְעָא אָמְרוּ לִי אַחֲוֵי שְׁטָרָךְ, הִלְכָּךְ נֵימָא לֵיהּ אֲנַן דִּלְמָא שְׁטָרָא הֲוָה לָךְ וְאִרְכָּס, כְּגוֹן זֶה פְּתַח פִּיךָ לְאִלֵּם הוּא, קָא מַשְׁמַע לָן דְּלֹא. גְּמָרָא: {יד} דְּאֵין אָדָם בָּקִי בְּקַרְקְעוֹת אָבִיו הַאֵיךְ בָּאוּ לְיָדוֹ. הָרַ"שׁ: {טו} וְלֹא בְּחֶזְקַת שָׁלֹשׁ שָׁנִים מַיְרֵי, דִּסְתָם אֻמָּן לֹא שַׁיָּךְ אֶלָּא בְּמִטַּלְטְלִין וְחֶזְקַת שָׁלֹשׁ שָׁנִים לֹא נֶאֶמְרָה אֶלָּא בִּמְקַרְקְעֵי, אֲבָל בְּמִטַּלְטְלֵי מִי שֶׁהוּא מֻחְזָק בְּשֶׁל חֲבֵרוֹ אֲפִלּוּ שָׁעָה אַחַת וְאָנוּ רוֹאִים שֶׁיּוֹצְאִים מִתַּחַת יָדוֹ אַף עַל פִּי שֶׁיֵּשׁ לַחֲבֵרוֹ עֵדִים שֶׁהָיָה שֶׁלּוֹ, נֶאֱמָן זֶה הַמֻּחְזָק לוֹמַר לָקוּחַ הוּא בְּיָדִי, דִּסְתָם לוֹקֵחַ מִטַּלְטְלִין מֵחֲבֵרוֹ בְּלֹא עֵדִים הוּא קוֹנֶה וּבְלֹא שְׁטָר, חוּץ מִדְּבָרִים הָעֲשׂוּיִין כוּ' וְאָמַר לְקוּחִין הֵן בְּיָדִי דְּאֵינוֹ נֶאֱמָן. הָרַ"שׁ, וְעַיֵּן תּוֹסְפוֹת יוֹם טוֹב: {טז} אֵין הַכַּוָּנָה בְּפָנֵינוּ בֵּית דִּין כְּשֶׁהוּא טוֹעֵן עָלָיו, דְּוַדַּאי הוּא נֶאֱמָן בְּמִגּוֹ דְּלֹא הֶרְאָהוּ. אֶלָּא כְּלוֹמַר שֶׁהוּא מָצוּי בְּפָנֵינוּ בֵּית דִּין עַל יְדֵי עֵדִים שֶׁרָאוּ בְּיָדוֹ קֹדֶם שֶׁבָּאוּ לְפָנֵינוּ בְּסָמוּךְ מִיָּד, שֶׁלֹּא הָיָה יָכוֹל לְהַחֲזִיר בֵּינֵי הָכִי קֹדֶם שֶׁבָּאוּ לִטְעֹן בִּפְנֵי בֵּית דִּין: {יז} אִם נְתָנוֹ שֶׁלֹּא בְּעֵדִים הֲוֵי מָצֵי לְמֵימַר לֹא הָיוּ דְּבָרִים מֵעוֹלָם, וְאִם נְתָנוֹ בְּעֵדִים יָכוֹל לוֹמַר הֶחְזַרְתִּיו לְךָ, הָרַמְבַּ"ם. וְכָתַב עוֹד וְהַאי נֶאֱמָן רְצוֹנוֹ לוֹמַר אַחַר שֶׁיִּשָּׁבַע כוּ', בְּטַעֲנַת לָקוּחַ, נִשְׁבַּע הֶסֵּת וְנִפְטַר. וּלְטַעֲנַת כָּךְ פָּסַקְתָּ, נִשְׁבַּע בִּנְקִיטַת חֵפֶץ וְנוֹטֵל: {יח} <B> הַשֻּׁתָּפִים כוּ'.</B> כְּשֶׁיָּדוּעַ בְּעֵדִים שֶׁהוּא שֻׁתָּפוֹ אוֹ אֲרִיסוֹ אוֹ אַפּוֹטְרוֹפְּסוֹ. אֲבָל אִם אֵין יָדוּעַ זֶה בְּעֵדִים אֶלָּא שֶׁהוֹדָה מֵעַצְמוֹ וְאָמַר הֵן, הוּא שֻׁתָּפִי וּמָכַר לִי, נֶאֱמָן בְּמִגּוֹ שֶׁהָיָה יָכוֹל לוֹמַר לֹא הָיָה שֻׁתָּפִי מֵעוֹלָם. הָרַמְבַּ"ם: {יט} שֶׁכֵּן דֶּרֶךְ הַשֻּׁתָּפִין לֶאֱכֹל זֶה פֵּרוֹת שָׁלֹשׁ אוֹ אַרְבַּע שָׁנִים וְאַחַר כָּךְ יֹאכַל זֶה כְּמוֹ כֵן. הָרַ"שׁ: {כ} מַשְׁמַע שֶׁאֲכָלָהּ כֻּלָּהּ וְלֹא חֶצְיָהּ, וְרוֹצֶה לְהַחְזִיק בְּאוֹתָהּ הַחֵצִי שֶׁנָּפְלָה לְחֶלְקוֹ. וְנָפְקָא מִנַּהּ כְּשֶׁהַחֵצִי הַהִיא טוֹבָה מֵהַחֵצִי הַשְּׁנִיָּה. וְכֵן הוּא דַּעַת הַתּוֹסָפוֹת דְּבָעִינַן דְּנָחִית לְכֻלָּהּ. וְעַיֵּן תּוֹסְפוֹת יוֹם טוֹב: {כא} שֶׁרְגִילִין לִשְׁמֹר שָׂדוֹת שֶׁל מִשְׁפָּחָה זוֹ מֵעוֹלָם הֵן וַאֲבוֹתֵיהֶן בַּאֲרִיסוּת וְלֹא הָיוּ יְכוֹלִים לְהַחְלִיף בַּאֲרִיסִים אֲחֵרִים. הָרַ"שׁ. וְעַיֵּן תּוֹסְפוֹת יוֹם טוֹב: {כב} <B> וְהָאַפּוֹטְרוֹפִּין.</B> שֶׁהֲרֵי הַכֹּל בְּיָדָם וְיוּכְלוּ לֶאֱכֹל כִּרְצוֹנָם. נִמּוּקֵי יוֹסֵף: {כג} <B> אֵין כוּ'.</B> בְּנִכְסֵי מְלוֹג. אֲבָל בְּנִכְסֵי צֹאן בַּרְזֶל כְּבָר הֵן כְּתוּבִים עָלָיו. הָרַמְבַּ"ם: {כד} <B> לָאָב כוּ'.</B> כָּל הֵיכָא שֶׁלֹּא חָלְקוּ וְלֹא נִתְפָּרְדוּ זֶה מִזֶּה אֵינָן מַקְפִּידִין זֶה עַל זֶה בַּמֶּה שֶׁמַּחְזִיקִין זֶה מִזֶּה. גְּמָרָא: {כה} וְגַם יֵשׁ מֵהֶן דְּהַוְיָן חֲזָקָה וְצָרִיךְ שָׁלֹשׁ שָׁנִים. הָרַ"שׁ: {כו} <B> מַתָּנָה.</B> וְהוּא הַדִּין לְמוֹכֵר, דְּקָנָה לוֹקֵחַ בַּחֲזָקָה: {כז} לָאו דַּוְקָא, דְּהוּא הַדִּין אִם מוֹדֶה לוֹ. רַ"שׁ: {כח} עַיֵּן מַה שֶּׁכָּתַבְתִּי רֵישׁ פֶּרֶק קַמָּא אוֹת ד': {כט} כְּדֵי שֶׁיִּכָּנֵס בָּהּ. הָרַ"שׁ: {ל} <B> כָּל שֶׁהוּא.</B> כְּלוֹמַר כָּל שֶׁהוֹעִיל בְּגִדְרוֹ וּפִרְצָתוֹ אַף עַל פִּי שֶׁעֲשׂוּיָה כְּבָר אֶלָּא שֶׁהִשְׁלִימָהּ וְהוֹעִיל בְּהַשְׁלָמָתוֹ. גְּמָרָא: 

~ פרק ג - משנה ד

{לא} <B> אֶת הַכֹּל.</B> כְּפִי דְּמֵי הַקַּרְקַע שֶׁהָיוּ רוֹצִים לְהַפְסִידוֹ יִגְבֶּה מֵהֶן, לְבַד קַרְקַע שֶׁלּוֹ שֶׁיִּטֹּל מִן הַמַּחְזִיק. רַ"שׁ. וְהָרֹא"שׁ כָּתַב דְּאִם יֵשׁ לַמְּעַרְעֵר עֵדוּת כַּמָּה פֵּרוֹת אָכַל, מְשַׁלְּמִין נַמִּי דְּמֵי פֵּרוֹת. וְעַיֵּן תּוֹסְפוֹת יוֹם טוֹב: {לב} <B> בָּרִאשׁוֹנָה.</B> אַף עַל פִּי שֶׁאֵין עֵדוּתָם מוֹעִיל לְעִנְיַן חֲזָקָה, מִכָּל מָקוֹם נָפְקָא מִנַּהּ בְּעֵדוּתָן לְשִׁלּוּמֵי פֵּירֵי, וְדָבָר שָׁלֵם הוּא, כְּלוֹמַר וְלֹא הֲוֵי בִּכְלָל הָא דְּאָמְרִינַן דָּבָר וְלֹא חֲצִי דָּבָר. תּוֹסָפוֹת. וְעַיֵּן תּוֹסְפוֹת יוֹם טוֹב: {לג} וְזֶה לְשׁוֹן הָרַמְבַּ"ם, שֶׁאִם הוּזְמוּ כֻּלָּן הֲרֵי שְׁלֹשָׁה הָאַחִין מְשַׁלְּמִין חֲצִי דְּמֵי הַשָּׂדֶה, וְזֶה שֶׁנִּצְטָרֵף עִם כָּל אֶחָד מְשַׁלֵּם חֲצִי דָּמֶיהָ. וְעַיֵּן תּוֹסְפוֹת יוֹם טוֹב: 

~ פרק ג - משנה ה

{לד} <B> שֶׁיֵּשׁ כוּ'.</B> וְיָכוֹל לִטְעֹן אַתָּה נָתַתָּ לִי לְתַשְׁמִישׁ זֶה בְּמַתָּנָה אוֹ מָכַרְתָּ לִי. רַ"שׁ: {לה} הָא אִי קָפְדֵי הֲוָה חֲזָקָה. וְהָא דְּמִשְׁנָה ג' דְּהַשֻּׁתָּפִין אֵין לָהֶם חֲזָקָה, בְּנָחוּת לְכֻלָּהּ, כְּמוֹ שֶׁכָּתַבְתִּי שָׁם. אִי נַמִּי כוּ'. וְעַיֵּן תּוֹסְפוֹת יוֹם טוֹב: {לו} <B> תַּנּוּר כוּ'.</B> מִטַּלְטְלִין הֵן. וְכֵן רֵחַיִם, בְּרֵחַיִם דְּיָדָא. רַ"שׁ: {לז} שֶׁאִם תֹּאמַר הֶחְזִיק, אֵין לְךָ אָדָם שֶׁמַּשְׁאִיל מָקוֹם לַחֲבֵרוֹ. הָרַמְבַּ"ם: {לח} וּבְבָא בְּטַעֲנָה. הַמַּגִּיד בְּשֵׁם אִבְּן מִיגַשׁ: {לט} <B> תַּרְנְגוֹלִין.</B> אַף עַל גַּב דְּלֹא עֲבִיד מַעֲשֶׂה מַקְפִּיד אָדָם בָּהֶם, מִשּׁוּם דִּמְטַנְּפֵי כָּל מַה שֶּׁבַּבַּיִת. נִמּוּקֵי יוֹסֵף: {מ} <B> עָמֹק שְׁלֹשָׁה.</B> כְּדֵי שֶׁלֹּא יִתְפַּזֵּר. הָרַ"שׁ: {מא} <B> חֲזָקָה.</B> לְכָל מָקוֹם תּוֹךְ הַמְּחִצּוֹת: 

~ פרק ג - משנה ו

{מב} כָּל שֶׁאֵין לָהּ אַרְבַּע שְׁלִיבוֹת. גְּמָרָא: {מג} גְּמָרָא. וְטַעְמָא, לְפִי שֶׁיֵּשׁ הֶזֵּק רְאִיָּה מִכָּל מָקוֹם, אַף עַל פִּי שֶׁלֹּא נַעֲשָׂה בִּשְׁבִיל כֵּן: {מד} כְּלוֹמַר דְּהַשְׁתָּא לֹא הַוְיָא חֲזָקָה. וְכָל שֶׁכֵּן כְּשֶׁהוּא לְמַטָּה מֵאַרְבַּע אַמּוֹת דְּיֵשׁ לוֹ חֲזָקָה כִּדְפֵרֵשׁ הָרַב, דְּיָכוֹל לִמְחוֹת וּלְעַכֵּב: {מה} גְּמָרָא. וּמַתְנִיתִין בְּחַלּוֹן הֶעָשׂוּי לִשְׁמֹר גִּנּוֹת וּפַרְדֵּסִים דֶּרֶךְ הַחַלּוֹן. רַ"שׁ. וְעַיֵּן תּוֹסְפוֹת יוֹם טוֹב: {מו} וְלֹא דָּמֵי לַחֲצַר הַשֻּׁתָּפִין דְּרֵישׁ פֶּרֶק קַמָּא דְּכוֹפֵהוּ לַעֲשׂוֹת מְחִצָּה, דְּהָתָם הַהֶזֵּק תָּדִיר (יוֹתֵר מִבַּחַלּוֹן שֶׁאָסוּר לְהִסְתַּכֵּל בּוֹ) וּפְסִיק רֵישֵׁיהּ וְדָמֵי לְעָשָׁן כוּ'. הָרֹא"שׁ. וְעַיֵּן תּוֹסְפוֹת יוֹם טוֹב: {מז} כְּלוֹמַר שֶׁבּוֹלֵט מִתִּקְרַת הַגַּג וְכַיּוֹצֵא בָּזֶה שֶׁיָּכוֹל לַעֲמֹד עַל הַגַּג וּלְהִשְׁתַּמֵּשׁ בַּזִּיז. דְּאִלּוּ לִפְנֵי הַחַלּוֹן בְּלָאו הָכִי רוֹאֵהוּ מֵהַחַלּוֹן. וּפֵרְשׁוּ הַתּוֹסָפוֹת דְּהַזִּיז הוּא בְּקֶרֶן זָוִית בְּמָקוֹם שֶׁאֵינוֹ צָרִיךְ לְמַעֲקֶה גָּבוֹהַּ אַרְבַּע אַמּוֹת שֶׁלֹּא יֵרָאֶה בְּחָצֵר: {מח} שֶׁהֲרֵי מַזִּיקוֹ בִּרְאִיָּה בְּעֵת שֶׁתּוֹלֶה וּמִשְׁתַּמֵּשׁ בּוֹ. הָרַמְבַּ"ם: {מט} כְּרַב יְהוּדָה בַּגְּמָרָא. וְטַעְמָא דְּאָמַר לֵיהּ בַּעַל הַגַּג לְשׁוּם תַּשְׁמִישׁ לֹא חֲזִי לִי שֶׁאֵלֵךְ וְאֶעֱמֹד עָלָיו וְאֶרְאֶה בַּחֲצֵרְךָ בַּעֲלִילָה זוֹ אֶלָּא לְמִתְלֵי בֵּיהּ חֲפָצַי וּכְשֶׁאֶרְצֶה לִתְלוֹת מַהֲדַרְנָא אֲפָּאִי וְאוֹשִׁיט זְרוֹעִי וְאֶתְלֶה, דְּכֵיוָן דִּיכוֹלַנִי לִתְלוֹת בְּהַחְזָרַת פָּנִים, אִם אֶסְתַּכֵּל בַּחֲצֵרְךָ אֶהֵא נִתְפַּס כְּגַנָּב, וְהִלְכָּךְ לֵיכָּא הֶזֵּק רְאִיָּה. וְעַיֵּן תּוֹסְפוֹת יוֹם טוֹב: 

~ פרק ג - משנה ז

{נ} וּפֵרוּשׁ לֹא יִפְתְּחֶנָּה שֶׁיּוּכָל לִכָּנֵס לַחֲצַר הַשֻּׁתָּפוּת, וַאֲפִלּוּ כְּשֶׁיִּפְתַּח לְבֵיתוֹ אָסוּר, לְפִי שֶׁיִּכָּנֵס לַחֲצַר הַשֻּׁתָּפִים. תּוֹסָפוֹת. וְעַיֵּן תּוֹסְפוֹת יוֹם טוֹב: {נא} <B> לֹא כוּ'.</B> מֵהַאי טַעֲמָא גּוּפָא שֶׁמַּרְבֶּה דִּיּוּרִין. נִמּוּקֵי יוֹסֵף: {נב} <B> וּבוֹנֶה כוּ'.</B> שֶׁבּוֹנֶה מַעֲזִיבָה בְּאֶמְצָעוּת גָּבְהוֹ שֶׁל חֶדֶר וְנִמְצֵאת עֲלִיָּה בְּנוּיָה מֵאֵלֶיהָ. רַשְׁבָּ"ם: {נג} <B> לֹא כוּ'.</B> אֲפִלּוּ הֵיכָא דְּיֵשׁ חֲזָקָה. רַ"שׁ: {נד} וּמַחֲנֵה יִשְׂרָאֵל כַּחֲצַר הַשֻּׁתָּפִים דָּמֵי דְּלֹא הָיָה רְשׁוּת הָרַבִּים אֶלָּא בְּמַחֲנֵה לְוִיָּה. רַ"שׁ. וְעַיֵּן תּוֹסְפוֹת יוֹם טוֹב: {נה} וּכְגוֹן דַּהֲוָה לֵיהּ שְׁנֵי פְּתָחִים שֶׁל שְׁתַּיִם שְׁתַּיִם וְרוֹצֶה לַעֲשׂוֹת אֶחָד שֶׁל אַרְבַּע. גְּמָרָא: {נו} כְּשֶׁהָיָה לוֹ פֶּתַח בַּר שְׁמֹנֶה אַמּוֹת וְרוֹצֶה לַעֲשׂוֹת שְׁתַּיִם שֶׁל אַרְבַּע אַרְבַּע. דְּאָמַר לֵיהּ בְּחַד פִּתְחָא כְּשֶׁהוּא נָעוּל יְכוֹלַנִּי לְהִשְׁתַּמֵּשׁ בְּחָצֵר אִי נַמִּי לְהִשְׁתַּמֵּשׁ שֶׁלֹּא כְּנֶגְדּוֹ, אֲבָל בִּשְׁנֵי פְּתָחִים לֹא מָצִינָא לְאִצְטַנּוּעֵי כָּל כָּךְ, דַּאֲפִלּוּ אִם הָאֶחָד נָעוּל יִהְיֶה הַשֵּׁנִי פָּתוּחַ. רַ"שׁ: {נז} <B> לִרְשׁוּת הָרַבִּים.</B> הַנִּמּוּקֵי יוֹסֵף וְטוּר כָּתְבוּ דְּלֹא בָּעִינַן שֵׁשׁ עֶשְׂרֵה אַמָּה, אֶלָּא כֵּיוָן שֶׁיֵּשׁ רְשׁוּת לְכָל אָדָם לֵילֵךְ הֲוֵי רְשׁוּת הָרַבִּים. וְכָתַב עוֹד בְּשֵׁם הָרִ"י בַּרְצְלוֹנִי דְּמָבוֹי מְפֻלָּשׁ כִּרְשׁוּת הָרַבִּים וְשֶׁאֵינוֹ מְפֻלָּשׁ כְּחָצֵר. וְעַיֵּן תּוֹסְפוֹת יוֹם טוֹב: {נח} <B> כְּנֶגֶד כוּ'.</B> מַיְרֵי בְּחַלּוֹן נָמוּךְ כְּעֵין פֶּתַח דְּאֶפְשָׁר דְּחָזוּ לֵיהּ בְּנֵי רְשׁוּת הָרַבִּים לְהֶדְיָא. הַנִּמּוּקֵי יוֹסֵף. וְעַיֵּן תּוֹסְפוֹת יוֹם טוֹב: 

~ פרק ג - משנה ח

{נט} <B> אֵין כוּ'.</B> לְכַתְּחִלָּה. וְאִם עָשָׂה וְכִסָּה כָּרָאוּי פָּטוּר. הַמַּגִּיד: {ס} <B> חָלָל.</B> וּמְפָרֵשׁ וְאָזִיל מַה הוּא אוֹתוֹ חָלָל, בּוֹרוֹת שִׁיחִין וּמְעָרוֹת. רַ"שׁ. וְאַף עַל גַּב דִּבְרֵישׁ פֶּרֶק ב' מְפָרֵשׁ הָרַ"ב מְעָרָה מְקֹרָה וְלֹא אִינָךְ, הָכָא מַיְרֵי בִּמְקֻרוֹת. וְעַיֵּן תּוֹסְפוֹת יוֹם טוֹב: {סא} וְרַבָּנָן, זִמְנִין דְּמִפְחַת, שֶׁיְּתַלֵּעַ מִתּוֹכוֹ, וְלָאו אַדַּעְתֵּיהּ דְּעוֹבֵר בִּרְשׁוּת הָרַבִּים, וְיַעֲבֹר וְיִפֹּל. גְּמָרָא: {סב} וּלְפִיכָךְ לְמַעְלָה מִגָּמָל וְרוֹכְבוֹ שָׁרֵי. הָרִי"ף: {סג} <B> כּוֹנֵס.</B> וְלָא תֵימָא שֶׁלֹּא יְהֵא רַשַּׁאי לַעֲשׂוֹת כֵּן לְפִי דְּדָחֲקוּ רַבִּים וְאַזְלֵי לְהָתָם וְיֻזְּקוּ, קָא מַשְׁמַע לָן כֵּיוָן דִּבְשֶׁלּוֹ הוּא עוֹשֶׂה כֵן, עַל הָרַבִּים לְהַרְחִיק עַצְמָן אוֹ לַעֲשׂוֹת גָּדֵר לְהַפְסִיק שֶׁלֹּא יִזֹּקוּ. נִרְאֶה לִי: {סד} וּמַשְׁמַע דְּאִלּוּ לִטְעֹן שֶׁמָּא רַבִּים מָחֲלוּ לוֹ כוּ' לֹא טַעֲנִינַן, דְּמַאן מָחִיל. וְעַיֵּן תּוֹסְפוֹת יוֹם טוֹב: 

^ פרק ד

~ פרק ד - משנה א

{א} דְּכֵיוָן דְּאֵין תַּשְׁמִישׁוֹ כְּשֶׁל בַּיִת, שֶׁאֵינוֹ עָשׂוּי אֶלָּא לְהַצְנִיעַ שָׁם חֲפָצָיו לִשְׁמֹר, כְּמִין תֵּבָה, הִלְכָּךְ אֵינוֹ בִּכְלָל בַּיִת. רַ"שׁ. וּבַגְּמָרָא, הַשְׁתָּא יָצִיעַ, חֶדֶר מִבַּעְיָא. לֹא צְרִיכָא דְּאַף עַל גַּב דְּמָצַר לֵיהּ אַבְּרָאִי, שֶׁכָּתַב לוֹ הַמֵּצַר שֶׁחוּץ לַחֶדֶר, אֲפִלּוּ הָכִי לֹא אָמְרִינַן שֶׁקָּנָה הַחֶדֶר כֵּיוָן שֶׁהוּא בְּתוֹךְ הַמֵּצַר, אֶלָּא אָמְרִינַן מְצָרִים הִרְחִיב, שֶׁמֵּצַר חֶדֶר אֵינוֹ נִכָּר: {ב} <B> הַגַּג.</B> אֲבָל עֲלִיָּה בִּכְלָל הַבַּיִת: 

~ פרק ד - משנה ב

{ג} אֲבָל הָרַ"שׁ פֵּרֵשׁ בּוֹר, חָפוּר בְּקַרְקַע קָשָׁה, שֶׁמַּחְזִיק מַיִם בְּלֹא בִּנְיָן. דּוּת, חוֹפְרִין בּוֹר בְּעָפָר תִּחוֹחַ וּבוֹנִין לוֹ כֹּתֶל אֲבָנִים וּמִקְרֵי דּוּת. וְעַיֵּן תּוֹסְפוֹת יוֹם טוֹב: {ד} <B> וְרוּמָא כוּ'.</B> נִמְשַׁךְ גַּם עַל וְלֹא אֶת הַגַּג. הַמַּגִּיד. וְכָתַב עוֹד וּכְשֶׁכָּתַב לוֹ עֹמֶק וְרוּם אִם בָּא לְהַגְבִּיהַּ וְלִבְנוֹת בָּאֲוִיר אוֹ לְהַעֲמִיק וְלַחְפֹּר, מַגְבִּיהַּ וּמַעֲמִיק. אֲבָל לֹא קָנָה בַּבִּנְיָנִים שֶׁבָּעֲמָקִים וּבָאֲוִיר. וְעַיֵּן תּוֹסְפוֹת יוֹם טוֹב: {ה} וּלְרַבָּנָן לֹא אָתֵי לִטְפוּיֵי כְּלָל דִּבְלָאו הָכִי שִׁיֵּר לְעַצְמוֹ דֶּרֶךְ, וּלְרַוְחָא דְּמִלְּתָא אָמַר כֵּן שֶׁלֹּא יֹאמַר לוֹקֵחַ כָּל הַבַּיִת מָכַרְתָּ לִי וְלֹא עִכַּבְתָּ דֶּרֶךְ, שֶׁאֵין כָּל מוֹכְרִין בְּקִיאִין בַּדִּינִין, וְהִלְכָּךְ פֵּרֵשׁ כָּל כָּךְ. רַ"שׁ: {ו} גְּמָרָא. וְאַכֻּלָּהּ מַתְנִיתִין קָאֵי: 

~ פרק ד - משנה ג

{ז} כְּלוֹמַר אַף עַל גַּב דִּקְבִיעָה, כִּדְאָמְרִינַן בַּגְּמָרָא דְּקָתָנֵי מַפְתֵּחַ דּוּמְיָא דְּדֶלֶת, מִכָּל מָקוֹם אֵינָהּ מְכוּרָה מִשּׁוּם דְּאֵין קְבִיעוּתָהּ קְבִיעוּת גְּמוּרָה. וְעַיֵּן תּוֹסְפוֹת יוֹם טוֹב: 

~ פרק ד - משנה ד

{ח} <B> בּוֹרוֹת כוּ'.</B> לְפִי שֶׁהֶחָצֵר עָשׂוּי לִכְבִיסָה וּלְהַשְׁקוֹת בְּהֵמוֹת, וְתַשְׁמִישׁ הֶחָצֵר וְהַבּוֹר הוּא תַּשְׁמִישׁ אֶחָד, וּלְפִיכָךְ נִמְכָּרִין עִמָּהּ. אֲבָל בַּיִת אֵינוֹ עָשׂוּי לִכְבִיסָה כוּ' אֶלָּא לְדִירָה וְאֵין תַּשְׁמִישָׁן שָׁוֶה. רַשְׁבָּ"א. וְעַיֵּן תּוֹסְפוֹת יוֹם טוֹב: {ט} <B> הַמִּטַּלְטְלִין.</B> תַּשְׁמִישֵׁי הַבַּיִת שֶׁאֵינָן קְבוּעִין כָּל כָּךְ, הָנָךְ דְּאָמְרָן לְעֵיל דְּאֵינָן מְכוּרִין בִּכְלַל בַּיִת. וְכָל שֶׁכֵּן שְׁאָר מִטַּלְטְלִין שֶׁאֵינָם בִּכְלָל תַּשְׁמִישֵׁי בַּיִת. רַ"שׁ: {י} <B> הַמֶּרְחָץ.</B> דְּאֵין דֶּרֶךְ הַחֲצֵרוֹת שֶׁיִּהְיֶה לָהֶם כֵּן וְאֵינוֹ תַּשְׁמִישׁ מְיֻחָד לְחָצֵר אַחַת. דְּהַרְבֵּה חֲצֵרוֹת מִשְׁתַּמְּשׁוֹת בְּמֶרְחָץ אֶחָד וְכֵן בְּבֵית הַבַּד. נִמּוּקֵי יוֹסֵף: {יא} <B> אֲוִירָהּ.</B> אֲבָל בָּתִּים וּבוֹרוֹת לֹא. וְדָמִים מוֹדִיעִים לֵיכָּא לְמֵימַר, דְּאֵין אוֹנָאָה לַקַּרְקָעוֹת. רַ"שׁ. וְעַיֵּן תּוֹסְפוֹת יוֹם טוֹב: 

~ פרק ד - משנה ה

{יב} <B> בֵּית הַבַּד.</B> בַּיִת שֶׁהַבַּד בּוֹ, וְאוֹתוֹ בַּיִת לְתַשְׁמִישׁ בַּד לְבַדּוֹ עָשׂוּי. רַ"שׁ: {יג} <B> הַיָּם.</B> כָּל הָנָךְ דְּקָתָנֵי בְּהוּ מָכַר קְבוּעִין הֵן שָׁם. וְאִידָךְ דְּאֵינָן מְכוּרִין מִטַּלְטְלֵי הֵן. רַ"שׁ: {יד} שֶׁנּוֹעֲצִין בָּאָרֶץ בְּרֹאשׁ הַגַּת מִכָּאן וּמִכָּאן. וְנוֹקְבִין זֶה כְּנֶגֶד זֶה וְנוֹתְנִים בְּרִיחִים מִזֶּה לָזֶה וּמַעֲמִידִים הַקּוֹרָה עַל הַבְּרִיחַ. הָרַ"שׁ: {טו} <B> הַקּוֹרָה.</B> שֶׁלֹּא נִקְרָא בֵּית הַבַּד אֶלָּא עַל שֵׁם הַקּוֹרָה. גְּמָרָא: 

~ פרק ד - משנה ו

{טז} <B> הַנְּסָרִים.</B> מִשּׁוּם דְּמִטַּלְטְלֵי לֹא מִזְדַּבְּנֵי. רַשִׁ"י: {יז} <B> הַמְּגֻרוֹת כוּ'.</B> דְּאֵין אֵלּוּ תַּשְׁמִישִׁין הַמְּיֻחָדִים לְמֶרְחָץ כִּי הָנָךְ דִּלְעֵיל. וְאֵין אֵלּוּ מָאנֵי תַּשְׁמִישְׁתֵּיהּ אֶלָּא מָמוֹנוֹ הֵם לֵהָנוֹת בָּהֶם אֲפִלּוּ בְּתוֹךְ בֵּיתוֹ, דִּכְשֶׁקּוֹנֶה אוֹתוֹ קוֹנֶה לְהַסִּיק בְּבֵיתוֹ כוּ' כְּמוֹ חִטֵּי וּשְׂעָרֵי [דִּבְפֵרוּשׁ הָרַ"ב בַּמִּשְׁנָה דִּלְקַמָּן]. מְגוּרָה כְּמוֹ נֶהֶרְסוּ מַמְגוּרוֹת [יוֹאֵל א]. רַשִׁ"י: 

~ פרק ד - משנה ז

{יח} שֶׁנֶּאֱמַר שְׁלָחַיִךְ פַּרְדֵּס רִמּוֹנִים [שִׁיר הַשִּׁירִים ד]. וּפֵרֵשׁ רַשְׁבַּ"ם שְׁלָחַיִךְ גִּנּוֹת הַמְּשַׁלְּחִים פֵּרוֹת בְּכָל שָׁנָה. וְכָתְבוּ הַתּוֹסָפוֹת, וְאִם תֹּאמַר דִּבְכֻלֵּי גְּמָרָא מְפֹרָשִׁין שְׁלָחִין בָּאגֵי שָׂדוֹת שֶׁמַּשְׁקִין אוֹתָן כוּ'. וְיֵשׁ לוֹמַר דִּפְשִׁיטָא לַגְּמָרָא דְּאֵין חִלּוּק בֵּין בָּאגֵי לְבַעַל לְעִנְיַן מֶכֶר כוּ', וְהַשְׁתָּא דִּמְפָרֵשׁ פַּרְדֵּס, מְמַעֲטֵי שְׂדֵה שְׁלָחִין וּבַעַל. וְכָתַב הָרַ"שׁ מִשּׁוּם דְּגַן רָאוּי לְטַיֵּל וְשַׁיָּךְ טְפֵי לָעִיר מִבָּאגֵי. וְעַיֵּן תּוֹסְפוֹת יוֹם טוֹב: {יט} <B> מְכוּרִין.</B> דְּכֵיוָן דְּיָצָא מִכָּל הָעִיר לָלֶכֶת לְעִיר אַחֶרֶת, הוֹצָאַת הַמִּטַּלְטְלִין הֲוֵי מְרֻבָּה מִשֶּׁבַח. נִמּוּקֵי יוֹסֵף: {כ} לְשׁוֹן נֹטֵרָה אֶת הַכְּרָמִים [שִׁיר הַשִּׁירִים א]. וְכָל שֶׁכֵּן שֶׁחוֹלֵק עַל תַּנָּא קַמָּא בְּמַה שֶּׁאָמַר דְּבָאגֵי לֹא. אֲבָל בַּגְּמָרָא מַסְּקִינַן דִּלְמַאן דְּאָמַר שְׁלָחִין פַּרְדֵּס, סַנְטֵר בָּאגֵי. וּלְמַאן דְּאָמַר סַנְטֵר שׁוֹמֵר, שְׁלָחִין בָּאגֵי. וְעַיֵּן תּוֹסְפוֹת יוֹם טוֹב: 

~ פרק ד - משנה ח

{כא} וְאַף עַל גַּב דְּתַשְׁמִישִׁין הַמִּטַּלְטְלִין הֵן, כֵּיוָן דִּקְבִיעֵי לְהַאי תַּשְׁמִישׁ וְאֵין מְזִיזִין אוֹתָן מֵהַאי שָׂדֶה לְעוֹלָם, כִּמְחֻבָּר חָשִׁיב לְהוּ. רַ"שׁ: {כב} <B> שֶׁבַּכֶּרֶם.</B> וּמִמֵּילָא שָׁמְעִינַן הַמּוֹכֵר אֶת הַשָּׂדֶה מָכַר אֶת הַכֶּרֶם. שֶׁכָּל אִילָנוֹת בִּכְלָל שָׂדֶה, אֶחָד גְּפָנִים וְאֶחָד כָּל אִילָן, חוּץ מֵחָרוּב הַמֻּרְכָּב וְסַדַּן הַשִּׁקְמָה. רַ"שׁ. וְעַיֵּן תּוֹסְפוֹת יוֹם טוֹב: {כג} גָּרַס כְּגִרְסַת הָרַמְבַּ"ם. אֲבָל הָרַמְבַּ"ם לֹא כָּתַב הַמְּחֻבָּרִים לַקַּרְקַע. דְּבַגְּמָרָא אָמְרִינַן עֲלַהּ אַף עַל גַּב דְּלֹא קְבִיעָא בְּאַרְעָא. וּפֵרֵשׁ הַנִּמּוּקֵי יוֹסֵף, שֶׁמְּכֻסָּה וְטוּחָה מִלְּמַעְלָה, וְאַף עַל גַּב שֶׁלֹּא שָׂם סְבִיבוֹתֶיהָ הַרְבֵּה כְּמִנְהַג הָעוֹלָם [וְעַיֵּן לְקַמָּן אוֹת כז]: 

~ פרק ד - משנה ט

{כד} <B> הַתְּבוּאָה כוּ'.</B> וְאַף עַל גַּב דִּצְרִיכָא לְאַרְעָא. גְּמָרָא. וּפֵרֵשׁ לְשָׁטְחָהּ בַּשָּׂדֶה לְאַחַר קְצִירָה לְהִנָּפֵחַ הַתְּבוּאָה מֵרֵיחַ הַקַּרְקַע וּלְיַבֵּשׁ. רַ"שׁ: {כה} וַהֲרֵי הוּא כְּמוֹ שֶׁמּוֹכֵר לַחֲבֵרוֹ שְׁתֵּי שָׂדוֹת וְיֵשׁ לוֹ שָׂדֶה אַחֶרֶת בְּתוֹךְ הַשְּׁתַּיִם. וְאִם אָמַר לוֹ שְׁתֵּי הַשָּׂדוֹת וְכָל מַה שֶּׁבְּתוֹכָן אֲנִי מוֹכֵר לְךָ, דְּלֹא מָכַר הַשָּׂדֶה הַשְּׁלִישִׁית שֶׁבֵּינֵיהֶן, אַף כָּאן שָׂדֶה אַחַת מָכַר לוֹ וְלֹא שְׁתֵּי שָׂדוֹת. וּמְחִצַּת קָנִים וְכוּ' חֲשׁוּבִין שָׂדֶה בִּפְנֵי עַצְמָהּ. רַ"שׁ: {כו} <B> בְּטִיט.</B> וְאַף עַל גַּב דִּמְחַבְּרָא לְאַרְעָא. גְּמָרָא. דְּכֵיוָן דְּטוּחָה בְּטִיט אֵינָהּ מִטַּלְטֶלֶת עוֹד וַחֲשִׁיבָה וְיֵשׁ לָהּ שֵׁם בִּפְנֵי עַצְמָהּ, וַהֲרֵי זֶה כְּמוֹכֵר הַשָּׂדֶה שֶׁלֹּא מָכַר אֶת הַבַּיִת כוּ'. רַ"שׁ [זֶה לְפִי הַגִּרְסָא בָּרַ"ב כָּאן: שֶׁאֵינָהּ עֲשׂוּיָה בְּטִיט, וּלְעֵיל בְּמִשְׁנָה ח' גָּרַס: שֶׁעֲשׂוּיָה בְּטִיט.</B> וְכֵן בְּאוֹת כ"ז לְקַמָּן, וְכֵן בְּאוֹת כ"ג לְעֵיל]: {כז} וְזֶה לְשׁוֹן הַנִּמּוּקֵי יוֹסֵף, וְאַף עַל גַּב דִּמְחֻבָּר בְּטִינָא, כְּלוֹמַר הַכְּלוֹנְסוֹת, כֵּיוָן שֶׁאֵינָהּ טוּחָה וּמְכֻסָּה מִלְּמַעְלָה בְּטִיט: {כח} <B>הַבּוֹר. </B>וְהוּא הַדִּין דּוּת, וְחָדָא מִנַּיְהוּ נָקַט וְעַיֵּן תּוֹסְפוֹת יוֹם טוֹב: {כט} <B> הַגַּת.</B> גַּת שְׁכִיחַ בַּשָּׂדֶה, דְּהַיְנוּ כֶּרֶם בִּכְלָל כְּדִלְעֵיל. אֲבָל בֵּית הַבַּד שְׁכִיחַ בָּעִיר. וּלְפִיכָךְ בְּמוֹכֵר הָעִיר תְּנַן בֵּית הַבַּדִּין וְלֹא תְּנַן גַּת, וּבַשָּׂדֶה תְּנַן גַּת וְלֹא בֵּית הַבַּד: {ל} <B> הֶחֱזִיק.</B> בְּגֵר דְּאֵין דַּעַת אַחֶרֶת מַקְנָה וְאֵין צַד שֶׁיִּקְנֶה אֶלָּא בַּחֲזָקָה, תָּנֵי הֶחְזִיק. אֲבָל בְּאַחִין דְּאִיכָּא נַמִּי קִנְיָן אִי נַמִּי חֲזָקָה גְּרוּעָה, תְּנַן זָכוּ: {לא} מִשּׁוּם דִּכְשֶׁאֵינָן בִּכְלַל שָׂדֶה הַוְיָן כְּשָׂדֶה בִּפְנֵי עַצְמָהּ וְדָמֵי כִּשְׁתֵּי שָׂדוֹת, לְהָכִי נַקְטִינְהוּ לְאַשְׁמוֹעִינַן דַּהֲווּ כְּאֵין מֵצַר בֵּינֵיהֶן, וְאַף עַל גַּב דְּבוֹר וְגַת הֲווּ רְבוּתָא טָפֵי לְעִנְיַן זֶה כוּ'. וּבְאַחִין נָקַט בּוֹר וְגַת וְלֹא נָקַט הָא דִּשְׁתֵּי שָׂדוֹת, מִשּׁוּם דְּלֹא שַׁיְכָא אֶלָּא בְּדִין חֲזָקָה. אֲבָל בִּשְׁאָר קִנְיָנִין לֹא שַׁיָּךְ חִלּוּק מֵצַר מַפְסִיק כוּ', דַּהֲוָה כְּנָתַן דְּמֵי כֻּלָּן, דְּקָנָה כֻּלָּן אֲפִלּוּ מֵצַר מַפְסִיק: {לב} וְגִדּוּלֵי הֶקְדֵּשׁ נִינְהוּ. רַ"שׁ. וְעַיֵּן תּוֹסְפוֹת יוֹם טוֹב: 

^ פרק ה

~ פרק ה - משנה א

{א} <B> הָעֲבָדִים.</B> שֶׁיֵּשׁ לוֹ לְבַעַל הַסְּפִינָה לְהַנְהִיגָהּ וְלִשְׁמֹר פְּרַקְמַטְיָא שֶׁלּוֹ בְּתוֹכוֹ. רַ"שׁ. וּפְשִׁיטָא הִיא. וְכֵן הָאַנְתִּיקִי כָּל שֶׁכֵּן הִיא מִן הַמַּרְצוּפִין, אֶלָּא מִשּׁוּם סֵיפָא בִּזְמַן שֶׁאָמַר לוֹ כוּ' נַקְטִינְהוּ. תּוֹסָפוֹת. וְנִמּוּקֵי יוֹסֵף: {ב} מִלָּשׁוֹן זֶה יֵרָאֶה דַּאֲפִלּוּ לְעֵיל נַמִּי לֹא הֲווּ בִּכְלַל מַתָּנָה וְהֶקְדֵּשׁ אֶלָּא הֶחָשׁוּב כְּקַרְקַע, לַאֲפוֹקֵי פֵּרוֹת תְּלוּשִׁים וְכָל שֶׁכֵּן מִטַּלְטְלִין דְּלֹא, אַף עַל פִּי שֶׁכְּשֶׁאָמַר הִיא וְכָל מַה שֶּׁבְּתוֹכָהּ הַכֹּל מָכוּר. וְעַיֵּן תּוֹסְפוֹת יוֹם טוֹב: {ג} <B> מָכַר אֶת הַקָּרוֹן לֹא כוּ'.</B> וַאֲפִלּוּ אִיכָּא דָּמִים יְתֵרִים מוֹדֶה רַבִּי יְהוּדָה, מִשּׁוּם דִּלְעוֹלָם אֵין קָרוֹן וּפְרָדוֹת נִקְרָאִים בְּשֵׁם אֶחָד. נִמּוּקֵי יוֹסֵף: {ד} אֲבָל מָכַר הַפְּרָדוֹת אֲפִלּוּ אֲדוּקִין לֹא מָכַר הַקָּרוֹן. וְעַיֵּן תּוֹסְפוֹת יוֹם טוֹב: {ה} <B> הַצֶּמֶד.</B> מְפָרֵשׁ בַּגְּמָרָא דְּאַיְרֵי בְּאַתְרָא דְּקָרֵי לְצַמְדָא צַמְדָא וּלְבָקָר בָּקָר, וְאִיכָּא נַמִּי דְּקָרֵי לַבָּקָר צַמְדָא. דְּאִי בְּאַתְרָא דְּלֵיכָּא דְּקָרֵי לַבָּקָר צַמְדָא, פְּשִׁיטָא צַמְדָא זַבֵּין לֵיהּ בָּקָר לֹא זַבֵּין לֵיהּ. וְאִי דְּקָרֵי כֻּלְּהוּ נַמִּי לַבָּקָר צַמְדָא, כֻּלְּהוּ זַבֵּין לֵיהּ. וּפֵרֵשׁ הָרַ"שׁ דְּבִכְהַאי גַּוְנָא וַדַּאי הַדָּמִים מוֹדִיעִים כוּ'. וְעַיֵּן תּוֹסְפוֹת יוֹם טוֹב: {ו} <B> לֹא כוּ'.</B> וַאֲפִלּוּ כְּשֶׁאֲדוּקִים בּוֹ נַמִּי לֹא קָנָה. רַ"שׁ. וְהָרִ"י הַלֵּוִי פֵּרֵשׁ דְּהָכָא נַמִּי דַּוְקָא כְּשֶׁאֵין אֲדוּקִים, אֲבָל בַּאֲדוּקִים, מְכוּרִים. וְהָכִי מִסְתַּבְּרָא. טוּר: {ז} <B> הַצֶּמֶד.</B> דִּבְרֵי הַכֹּל הוּא. אֶלָּא דִּפְלִיגֵי רַבִּי יְהוּדָה וְרַבָּנָן בְּפֵרוּשָׁא דְּהַךְ מִלְּתָא. דִּלְרַבִּי יְהוּדָה זִמְנִין מָכַר זִמְנִין לֹא מָכַר, וּלְרַבָּנָן לְעוֹלָם לֹא מָכַר. רַ"שׁ. וּכְלוֹמַר דְּלֹא תַקְשֶׁה חֲכָמִים הַיְנוּ תַּנָּא קַמָּא. וְעַיֵּן תּוֹסְפוֹת יוֹם טוֹב: {ח} שֶׁהַדָּבָר יָדוּעַ שֶׁאֵינוֹ נִמְכַּר בְּמָאתַיִם זוּז. מַה שֶּׁאֵין כֵּן סֵפֶר תּוֹרָה בְּהֵמָה וּמַרְגָּלִיּוֹת דְּסָבְרֵי חֲכָמִים בְּמִשְׁנָה ט' פֶּרֶק ד' דְּבָבָא מְצִיעָא דְּיֵשׁ לָהֶן אוֹנָאָה, וּמִמֵּילָא דְּהוּא הַדִּין דַּהֲוֵי נַמִּי בִּטּוּל מִקָּח, מִשּׁוּם דְּהַוְיָן דְּבָרִים שֶׁהַדַּעַת טוֹעָה בָּהֶן. נִמּוּקֵי יוֹסֵף: {ט} דְּתַכְשִׁיטֵי חֲמוֹר הֲווּ וְקָנִי לְהוּ הֵיכָא דְּאִיתְנְהוּ. תּוֹסָפוֹת: 

~ פרק ה - משנה ב

{י} דְּקָסָבַר חֲמוֹר לִרְכִיבָה קָאֵי וְלֹא לְמַשְּׂאוֹי, וְאִבָּעֵי לְהוּ אִי בְּעוֹדָן עָלָיו מַחֲלֹקֶת כוּ'. וְלֹא אִפְשִׁיטָא. הָרִי"ף וְהָרֹא"שׁ. וְהַיְנוּ שֶׁהָרַ"ב לֹא פֵּרֵשׁ בַּתְּחִלָּה הַאֵיךְ מַיְרֵי, וְלַסּוֹף מַסִּיק וַאֲפִלּוּ הָיוּ עָלָיו. אֲבָל הוּא מִטַּעַם הַמּוֹצִיא מֵחֲבֵרוֹ עָלָיו הָרְאָיָה. וְעַיֵּן תּוֹסְפוֹת יוֹם טוֹב: {יא} <B> נַחוּם כוּ'.</B> סָבַר סְתָם חֲמוֹר לְמַשְּׂאוֹי קָאֵי. פֵּרֵשׁ הָרַ"שׁ, וְקָנָה כֻּלָּן גַּם הָאֻכָּף וְהַמַּרְדַּעַת, דְּלִטְעֹן מַשְּׂאוֹי עַל גַּבָּהּ עֲשׂוּיִין אֻכָּף וּמַרְדַּעַת בֵּין לִרְכִיבָה בֵּין לְמַשְּׂאוֹי: {יב} לְשׁוֹן הָרַ"שׁ, דִּסְבִירָא לֵיהּ לְרַבִּי יְהוּדָה דְּהַמּוֹכֵר חֲמוֹר סְתָם כוּ': 

~ פרק ה - משנה ג

{יג} וְאַף עַל גַּב דְּבִנְקֵבָה מַיְרֵי, נָקַט בְּנוֹ, עַל שֵׁם שֶׁהַחֲמוֹר בִּלְשׁוֹן זָכָר הוּא. וְעַיֵּן תּוֹסְפוֹת יוֹם טוֹב: {יד} <B> בּוֹר.</B> שֶׁל מַיִם הַמְּכֻנָּסִים, רַ"שׁ: {טו} וַאֲפִלּוּ לְמַאן דְּאָמַר אֵין אָדָם מַקְנֶה דָּבָר שֶׁלֹּא בָּא לָעוֹלָם, מִכָּל מָקוֹם הֵיכָא שֶׁאֵינָן חוֹזְרִין וְרוֹצִין לְקַיֵּם הַמִּקָּח, צָרִיךְ הַתַּנָּא לְאַשְׁמְעִינַן הַדִּין. וְעַיֵּן תּוֹסְפוֹת יוֹם טוֹב: {טז} וְזֶה לְשׁוֹן הָרַ"שׁ, דֶּרֶךְ הַיּוֹנִים לְהוֹלִיד שְׁנֵי וְלָדוֹת בְּכָל חֹדֶשׁ זָכָר וּנְקֵבָה, חוּץ מֵחֹדֶשׁ אֲדָר שֶׁאֵין יוֹלְדוֹת. וְהַנְּהוּ וְלָדוֹת גַּם הֵם לְסוֹף שְׁנֵי חֳדָשִׁים עוֹשִׂין וְלָדוֹת בְּכָל חֹדֶשׁ. וְכָל שְׁנֵי כוּ' שֶׁלֹּא יִבְרְחוּ הָאִמָּהוֹת וְהוּא שׁוֹבָכוֹ לֹא מָכַר, הִלְכָּךְ מִסְּתָמָא גַּם בְּרֵכָה רִאשׁוֹנָה שֶׁל זוֹ עִכֵּב עִם הַשּׁוֹבָךְ, דְּזוֹהִי קִיּוּם הַשּׁוֹבָךְ: {יז} מִפְּנֵי שֶׁמִּשְּׁלֹשָׁה הָרִאשׁוֹנִים וָאֵילַךְ הֵם גְּרוּעִים. וּמִשּׁוּם הָכִי יִקָּח מֵהֶם הַמּוֹכֵר בְּסֵרוּס לְצֹרֶךְ כַּוַּרְתּוֹ, כְּדֵי שֶׁלֹּא יִשָּׁאֵר רֵיקָן וְיַפְסִיד, וְלָכֵן יִשָּׁאֲרוּ לוֹ גַּם מִן הַטּוֹבִים קְצָת כוּ'. נִמּוּקֵי יוֹסֵף: {יח} לְפִי שֶׁהוּא לֹא מָכַר לוֹ כַּוֶּרֶת כְּדִלְקַמָּן: {יט} אִם הַמְּכִירָה הִיא לְעוֹלָם. אִי נַמִּי לְעוֹלָמוֹ שֶׁל מְכִירָה קָאָמַר, דְּהַיְנוּ שָׁנָה: {כ} <B> שְׁלֹשָׁה נְחִילִין.</B> כִּי מִתִּשְׁעָה יָמִים לְתִשְׁעָה יָמִים יוֹצֵא מִן כַּוֶּרֶת נְחִיל שֶׁל דְּבוֹרִים וְיוֹשְׁבִין עַל עֲנַף אִילָן, וּמֵבִיא כַּוֶּרֶת חֲדָשָׁה וּמַכְנִיסָן לְתוֹכָהּ. הָרַ"שׁ: {כא} <B> חַלּוֹת כוּ'.</B> אִם לָקַח חַלּוֹת דְּבַשׁ. שֶׁהַלּוֹקֵחַ פֵּרוֹת כַּוֶּרֶת אֵין הַחַלּוֹת בִּכְלָל אֶלָּא הַדְּבוֹרִים הָעוֹשִׂים פֵּרוֹת. וְהַלּוֹקֵחַ הַחַלּוֹת מַנִּיחַ שְׁתֵּי חַלּוֹת: {כב} כְּדֵי שֶׁלֹּא תֶּחֱרַב כַּוַּרְתּוֹ. שֶׁהוּא לֹא מָכַר לוֹ הַכַּוֶּרֶת. רַ"שׁ: {כג} רַ"שׁ. וְיֵשׁ מְפָרְשִׁים שְׁתֵּי אֶגְרוֹפִין. וְהוּא יוֹתֵר נָכוֹן. נִמּוּקֵי יוֹסֵף. וְכֵן הוּא בְּפֵרוּשׁ הָרַמְבַּ"ם: 

~ פרק ה - משנה ד

{כד} בְּפֶרֶק קַמָּא דְּבִכּוּרִים מִשְׁנָה ו' כָּתַב הָרַ"ב דִּמְסָפְקָא לֵיהּ אִי קָנָה קַרְקַע. אֶלָּא דְּהָכָא לֹא נָפְקָא מִנַּהּ בָּזֶה, לְהָכִי סָתַם כָּאן: {כה} וּמִלָּה זוֹ דּוֹמָה לַאֲרַמִּי. תַּרְגּוּם וָאֶכֹּת אוֹתוֹ טָחוֹן [דְּבָרִים ט], וְשָׁפִית יָתֵיהּ: {כו} וּכְגוֹן שֶׁיֵּשׁ בֵּין הַגֶּזַע לָאִילָן כְּשִׁעוּר הַמְּפֹרָשׁ לְפָנֵינוּ. הָרַ"שׁ. וְכָתַב הַנִּמּוּקֵי יוֹסֵף, וְאַף עַל פִּי שֶׁעַל הַלּוֹקֵחַ לְהָבִיא רְאָיָה כִּי הוּא הַמּוֹצִיא, מִיהַת מַיְתֵי לֵיהּ לִידֵי דִּינָא וְדַיְנָא: {כז} פֵּרוּשׁ אוֹרֶה, מְלַקֵּט. כְּמוֹ [תְּהִלִּים פ] וְאָרוּהָ כָּל עוֹבְרֵי דֶּרֶךְ: {כח} שֶׁתְּהֵא רְאוּיָה הַמַּחְרֵשָׁה לַחְרֹשׁ בֵּינְתַיִם. הָרַ"שׁ: {כט} דַּחֲשִׁיבֵי מְפֻזָּרִים כִּדְאַשְׁכְּחָן בְּכִלְאַיִם סוֹף פֶּרֶק ד' כוּ'. וְאַף עַל גַּב דְּהָתָם פָּסְקוּ הָרַמְבַּ"ם וְהָרַ"ב כְּרַבִּי מֵאִיר וְרַבִּי שִׁמְעוֹן דְּסַגִּי בִּשְׁמֹנֶה עַל שְׁמֹנֶה, כָּתַב הַנִּמּוּקֵי יוֹסֵף דְּצָרִיךְ לוֹמַר דְשִׁעוּרָא דְּכִלְאַיִם וְדִקְנִיָּה אֵינָם שָׁוִים. וְעַיֵּן תּוֹסְפוֹת יוֹם טוֹב: {ל} <B> יְשַׁפֶּה.</B> דְּכֵיוָן דְּאֵין נְטוּעִין בְּשֶׁל מוֹכֵר כִּי אִם בְּקַרְקַע שֶׁל לוֹקֵחַ, וְהַמּוֹכֵר לֹא שִׁעְבֵּד לוֹ קַרְקַע שֶׁלּוֹ, אֵינוֹ מַנִּיחָן לִכָּנֵס בְּשֶׁלּוֹ, מֵאַחַר שֶׁמַּזִּיקִין לוֹ. רַ"שׁ: 

~ פרק ה - משנה ה

{לא} <B> גַּסָּה.</B> בְּגַסָּה אֵין דֶּרֶךְ לִמְכֹּר אֶלָּא כָּל אֶחָד מֵאֵלּוּ בִּפְנֵי עַצְמוֹ. אֲבָל בְּדַקָּה דֶּרֶךְ לִמְכֹּר הָרַגְלַיִם עִם הָרֹאשׁ, דְּלֹא חֲשִׁיבֵי כֻּלֵּי הַאי. וְכֵן הַכָּבֵד עִם הָרֵאָה, אֲבָל אִפְּכָא לֹא, שֶׁהֶחָשׁוּב אֵינוֹ דִּין שֶׁיְּהֵא טָפֵל לְשֶׁאֵינוֹ חָשׁוּב. נִמּוּקֵי יוֹסֵף: {לב} הוּא הַדִּין בְּכָל הַשְּׁנוּיִים בְּפִרְקִין הַלָּלוּ, שֶׁאִם יֵשׁ מִנְהָג יָדוּעַ יָדוּעַ שֶׁהוֹלְכִין אַחֲרָיו. הָרַמְבַּ"ם. וְעַיֵּן תּוֹסְפוֹת יוֹם טוֹב: {לג}  אֲבָל הַתּוֹסָפוֹת כָּתְבוּ, קָנֶה הִיא רֵאָה עִם הַלֵּב: 

~ פרק ה - משנה ו

{לד} <B>אַרְבַּע.</B> מִנְיָנָא לֹא לְמִעוּטֵי מִידֵי אָתָא. אֶלָּא לְהוֹדִיעֲךָ שֶׁצָּרִיךְ לָתֵת טַעַם לְכָל הָאַרְבַּע לָמָּה הֵם חֲלוּקִים זֶה מִזֶּה. רַ"שׁ: {לה} כְּלוֹמַר אַף עַל גַּב דְּלֹא נִתְאַנָּה בְּדָמִים כְּלָל, אֲפִלּוּ הָכִי הֲוֵי כְּאוֹנָאָה, לְפִי שֶׁיֹּאמַר דְּלֹא נִיחָא לֵיהּ בְּרָעוֹת אֲפִלּוּ בְּזוֹל. וְעַיֵּן תּוֹסְפוֹת יוֹם טוֹב: {לו} <B> יָפוֹת.</B> שֶׁהִטְעָהוּ הַלּוֹקֵחַ וְאָמַר לוֹ חִטִּין הַלָּלוּ נֶחְשָׁבִים רָעוֹת בָּעִיר הַזֹּאת וּבַעֲבוּר זֶה מְכָרָן, וְאַחַר כָּךְ מָצָא שֶׁהָיוּ מְחַשְּׁבִין אוֹתָן לְיָפוֹת. נִמּוּקֵי יוֹסֵף: {לז} <B> שְׁחַמְתִּית.</B> עוֹשָׂה קֶמַח מְרֻבֶּה. וּלְבָנָה עוֹשָׂה הַפַּת יוֹתֵר נָאָה וְיָפָה. נִמּוּקֵי יוֹסֵף: {לח} לְפִי שֶׁהוּא צָרִיךְ עַכְשָׁיו לְחֹמֶץ: 

~ פרק ה - משנה ז

{לט} כֵּן הִיא בָּרַ"שׁ, בְּבֵי"ת. אֲבָל לֹא נָקַט מֵרְשׁוּת הָרַבִּים. וּבַרַמְבַּ"ם כָּתַב מֵרְשׁוּת הָרַבִּים לְסִמְטָא, בְּלָמֶ"ד כוּ': {מ} לְפִי שֶׁאֵין לוֹ רְשׁוּת לְהַנִּיחָן שָׁם: {מא} וּמִלְּתָא בְּאַפֵּי נַפְשָׁהּ הִיא. הָרַ"שׁ. וְעַיֵּן תּוֹסְפוֹת יוֹם טוֹב: {מב} וְאַף עַל גַּב דְּמַתְנִיתִין בְּמַשָּׂאוֹת גְּדוֹלוֹת, וּבְפִשְׁתָּן נַמִּי מִי לֹא עֲבִידֵי שְׁלִיפֵי רַבְרְבֵי, שָׁאנֵי פִּשְׁתָּן דְּמִשְׁתַּמֵּט, כְּלוֹמַר שֶׁאֶפְשָׁר לְשׁוֹמְטוֹ מְעַט מְעַט וּלְהַגְבִּיהוֹ, וְאֵין בּוֹ טֹרַח. וְלֹא אָמְרוּ מַשָּׂאוֹת גְּדוֹלוֹת שֶׁאֵין צְרִיכִים הַגְבָּהָה אֶלָּא כְּגוֹן טָעוּן שֶׁל אֱגוֹזִים אוֹ פִּלְפְּלִים אוֹ שְׁקֵדִים, וְהָיָה גָּדוֹל שֶׁאֵין אֶחָד יָכוֹל לְהַגְבִּיהַּ, וְאִם יַתִּירוֹ יִתְפָּרֵד וְיִהְיֶה לוֹ בּוֹ טֹרַח גָּדוֹל. הָרַמְבַּ"ם. וְעַיֵּן תּוֹסְפוֹת יוֹם טוֹב: {מג} לְשׁוֹן הָרַ"שׁ, דְּאֵין דֶּרֶךְ לְהַגְבִּיהַּ מִקְּחוֹ אֶלָּא כְּדֵי לִטְּלוֹ וְלֵילֵךְ: {מד} הָרַמְבַּ"ם. וּמְפָרֵשׁ לֵיהּ בְּפִשְׁתָּן שֶׁנִּתְיַבֵּשׁ וְעוֹמֵד לִתָּלֵשׁ, דִּכְתָלוּשׁ דָּמֵי, אֲפִלּוּ הָכִי בִּתְלִישַׁת וְהַגְבָּהַת הַמִּקְצָת קָנָה הַשְּׁאָר עַל יְדֵי קִנְיַן הַשְּׂכִירוּת. וְעַיֵּן תּוֹסְפוֹת יוֹם טוֹב: 

~ פרק ה - משנה ח

{מה} <B> יַיִן וָשֶׁמֶן.</B> וְהוּא הַדִּין לְפֵרוֹת. אֶלָּא אַגַּב דְּבָעֵי לְאוֹרוֹיֵי בְּסֵיפָא חַיָּב לְהַטִּיף שְׁלֹשָׁה טִפִּין נָקַט יַיִן וָשֶׁמֶן. רַ"שׁ: {מו} <B> וְהוּקָרוּ כוּ'.</B> לָאו דַּוְקָא. אֶלָּא שֶׁאֵין דֶּרֶךְ לַחֲזֹר בְּחִנָּם. תּוֹסָפוֹת: {מז} דְּאִי שֶׁל לוֹקֵחַ, רִאשׁוֹן רִאשׁוֹן קָנָה כְּשֶׁיֵּשׁ שְׁנָתוֹת בַּמִּדָּה. וּסְתָמָא תְּנַן אֲפִלּוּ בְּמִדָּה שֶׁיֵּשׁ לָהּ שְׁנָתוֹת. וְאִי דְּמוֹכֵר, אֲפִלּוּ מִשֶּׁנִּתְמַלֵּאת לֹא קָנָה וַאֲפִלּוּ בִּרְשׁוּת לוֹקֵחַ, דִּכְשֵׁם שֶׁכֵּלָיו שֶׁל לוֹקֵחַ אֵין קוֹנוֹת בִּרְשׁוּת מוֹכֵר, כָּךְ כֵּלָיו שֶׁל מוֹכֵר אֵין קוֹנוֹת בִּרְשׁוּת לוֹקֵחַ: {מח} הָרַמְבַּ"ם. וּלְאַשְׁמְעִינַן דַּאֲפִלּוּ הָכִי לֹא קָנָה אֶלָּא אִם כֵּן הַמִּדָּה אֵינָהּ שֶׁל מוֹכֵר. וְעַיֵּן תּוֹסְפוֹת יוֹם טוֹב: {מט} הָרַ"שׁ. וְתֵימַהּ, דְּאִם כֵּן אַמַּאי שָׁבִיק יֻקְרָא וְזוֹלָא דְּאַיְרֵי בָּהּ. וּפֵרֵשׁ רִיבַ"ם, שֶׁדֶּרֶךְ הַסַּרְסוּר לִמְדֹּד בְּשָׂכָר, וְנִשְׁבְּרָה עַל יְדֵי הַמְּדִידָה וּבְלֹא אֹנֶס. תּוֹסָפוֹת: {נ} <B> שֶׁל מוֹכֵר.</B> לְפִי שֶׁנִּתְיָאֲשׁוּ הַבְּעָלִים. הָרַמְבַּ"ם. וְעַיֵּן תּוֹסְפוֹת יוֹם טוֹב: 

~ פרק ה - משנה ט

{נא} אֲבָל בְּחִיּוּב הַפֻּנְדְּיוֹן, לֹא קַשְׁיָא, דְּכֵיוָן שֶׁעִכְּבוֹ הַחֶנְוָנִי בְּיָדוֹ נִתְחַיֵּב בַּחֲלִיפָיו וּבְתַשְׁלוּמִין גְּמוּרִים כוּ'. דְּאִם הָיָה מַחֲזִיר אוֹתוֹ הַפֻּנְדְּיוֹן עַצְמוֹ הָכִי נַמִּי דְּפָטוּר. תּוֹסָפוֹת. וְעַיֵּן תּוֹסְפוֹת יוֹם טוֹב: {נב} <B> שֶׁעַל מְנָת כוּ'.</B> וַאֲפִלּוּ צְלוֹחִית שֶׁלָּקַח לָמֹד בָּהּ לַאֲחֵרִים לֹא מְחַיֵּב בֵּיהּ רַבִּי יְהוּדָה, דִּסְבִירָא לֵיהּ דְּלֹא הֲוֵי אֶלָּא שׁוֹאֵל, וְכִי מַחֲזִירוֹ לְמָקוֹם שֶׁשְּׁאָלוֹ מִשָּׁם דַּי. גְּמָרָא: {נג} <B> וּמוֹדִים כוּ'.</B> הֵיכָא דְּלֹא נְטָלָהּ לָמֹד בָּהּ לַאֲחֵרִים אֲפִלּוּ נְטָלָהּ לָמֹד לַתִּינוֹק כוּ', וְאִם כֵּן לֹא אַפְקָהּ מֵרְשׁוּת בְּעָלִים, וּמִשּׁוּם הָכִי פָּטוּר מִן הַצְּלוֹחִית. רַ"שׁ: 

~ פרק ה - משנה י

{נד} <B> חִלּוּף כוּ'.</B> סִיטוֹן פַּעַם אַחַת בְּשָׁנָה. דְּכֵיוָן שֶׁמּוֹכֵר תָּדִיר אֵין הַמַּשְׁקֶה נִקְרָשׁ בְּתוֹכוֹ. אֲבָל בַּעַל הַבַּיִת כוּ'. רַ"שׁ. וְעַיֵּן תּוֹסְפוֹת יוֹם טוֹב: {נה} <B> חֶנְוָנִי כוּ' בַּשַּׁבָּת.</B> וַאֲפִלּוּ רַבָּן שִׁמְעוֹן בֶּן גַּמְלִיאֵל מוֹדֶה. רַ"שׁ וְנִמּוּקֵי יוֹסֵף: {נו} כְּמוֹ וּמָחָה ה' דִּמְעָה מֵעַל כָּל פָּנִים [יְשַׁעְיָה כה]. רַ"שׁ: {נז} כְּבָשָׂר וְשֶׁמֶן וּדְבַשׁ וְדָג מָלִיחַ, מִפְּנֵי שֶׁנִּדְבַּק בּוֹ מֵהַלִּכְלוּךְ וּמַכְבִּיד הַמִּשְׁקָל. נִמּוּקֵי יוֹסֵף: {נח} לְפִי שֶׁיֵּשׁ לָהֶן בֵּית קִבּוּל נִדְבָּק בָּהֶן יוֹתֵר. הָרַ"שׁ: 

~ פרק ה - משנה יא

{נט} <B> בַּיָּבֵשׁ.</B> כְּגוֹן פֵּרוֹת כַּמּוֹן וּפִלְפְּלִין אֵין צָרִיךְ לְקַנֵּחַ, שֶׁלֹּא נִדְבַּק בָּהֶן מְאוּמָה. וְעַיֵּן תּוֹסְפוֹת יוֹם טוֹב: {ס} וְהוּא הַדִּין לַעֲשָׂרָה לִיטְרִין בְּיַחַד, כִּדְאִיתָא בַּגְּמָרָא, הֶכְרֵעַ אֶחָד לְכֻלָּם. וּמוֹקֵי לָהּ בְּמָקוֹם שֶׁנָּהֲגוּ לְהַכְרִיעַ: {סא} מִשּׁוּם דְּנָפִישׁ יוֹתֵר מִדַּאי הֶכְרֵעַ טֶפַח בְּדָבָר קַל. נִרְאֶה לִי. הָרֹא"שׁ: {סב} <B> נוֹתֵן כוּ'.</B> דְּאָמַר קְרָא [דְּבָרִים כה] אֵיפָה שְׁלֵמָה וָצֶדֶק. וָצֶדֶק מְיֻתָּר הוּא, לְמִדְרָשׁ אַף עַל פִּי שֶׁאֵיפָה שְׁלֵמָה מָדַדְתָּ, צַדֵּק מִשֶּׁלְּךָ וְתֵן לוֹ. גְּמָרָא: {סג} וְכֵן הַגְּרָמָה דִּשְׁחִיטָה לְשׁוֹן הַכְרָעָה וְהַטָּיָה הִיא, שֶׁמַּטֶּה הַסַּכִּין חוּץ לִמְקוֹם שְׁחִיטָה. הָרַ"שׁ: {סד} מִדְּלֹא קָתָנֵי אֶחָד מֵעֲשָׂרָה כוּ', דַּיְקִינַן לָהּ בַּגְּמָרָא דַּחֲסוּרֵי מִחַסְּרָא וְהָכִי קָתָנֵי, אֶחָד מֵעֲשָׂרָה לַעֲשָׂרָה כוּ'. וְנִרְאֶה מִפְּנֵי שֶׁהַלַּח נִדְבָּק יוֹתֵר וְאֵינוֹ מַטִּיף לוֹ הַכֹּל, צָרִיךְ לְהוֹסִיף לוֹ יוֹתֵר מִבְּיָבֵשׁ. הָרַ"שׁ: {סה} וַאֲפִלּוּ בְּמָקוֹם שֶׁמּוֹחֲקִים, נַמִּי אִי אֶפְשָׁר לִמְחֹק כָּל כָּךְ בְּצִמְצוּם. הָרַ"שׁ: {סו} <B> בַּדַּקָּה.</B> דְּמַפְסִיד מוֹכֵר מִשּׁוּם שֶׁאֵינוֹ יָכוֹל לִמְחֹק כָּל כָּךְ, וּבַגַּסָּה מוֹחֵק יוֹתֵר כוּ'. רַ"שׁ: {סז} מִדִּכְתִיב אֵיפָה כוּ' וָצֶדֶק, לְאַטְפוּיֵי אָתָא, מִכָּל מָקוֹם, שֶׁאַף זֶה יָכוֹל לָבֹא לְרַמָּאוּת. דְּאִיכָּא דְּחָזֵי בַּמְּדִידָה וְלֹא יָדַע לֹא בַּפָּחוֹת וְלֹא בַּתּוֹסֶפֶת, וְיֹאמַר כָּךְ הַמִּנְהָג. הָרַ"שׁ: 

^ פרק ו

~ פרק ו - משנה א

{א} אֶלָּא הַמּוֹצִיא מֵחֲבֵרוֹ עָלָיו הָרְאָיָה: {ב} <B> חַיָּב כוּ'.</B> וְהָנֵי מִלֵּי דְּלֹא צִמְּחוּ מֵחֲמַת עַצְמָן. אֲבָל מֵחֲמַת דָּבָר אַחֵר, כְּגוֹן שֶׁלָּקוּ בַּבָּרָד אוֹ כַּיּוֹצֵא בוֹ, אֵינוֹ חַיָּב בְּאַחֲרָיוּתָן. הָרִי"ף. וְאִם תֹּאמַר אִם כֵּן פְּשִׁיטָא. וְנִרְאֶה לִי דְּאַשְׁמְעִינַן דְּלֹא מָצֵי אָמַר לֵיהּ הַב לִי חִטַּי וְאַחְזִיר לְךָ דְּמֵיהֶם. בֵּית יוֹסֵף: 

~ פרק ו - משנה ב

{ג} לְפִי גִּרְסַת הָרַ"ב, הַמְקַבֵּל, לֹא הָיָה צָרִיךְ לְפָרֵשׁ הַלּוֹקֵחַ, דְּהוּא הַמְקַבֵּל. וְעַיֵּן תּוֹסְפוֹת יוֹם טוֹב: {ד} כְּלוֹמַר דְּמַתְנִיתִין דִּתְנַן מִסְפָּר גָּדוֹל, לָאו דַּוְקָא, אֶלָּא הוּא הַדִּין מִסְפָּר קָטָן, וְלֹא אָמְרִינַן דְּמִסְפָּר קָטָן מַקְפִּיד וְרוֹצֶה שֶׁיִּהְיוּ כֻּלָּם טוֹבִים. וְכֵן כָּתְבוּ הָרַ"שׁ וְנִמּוּקֵי יוֹסֵף וְהַטּוּר, דְּהוּא הַדִּין אַחַת לְעֶשֶׂר. וּקְצָת קָשֶׁה מִפֶּרֶק ז' מִשְׁנָה ב' דְּאִצְטְרִיךְ לְמִתְנֵי מִסְפָּר קָטָן וְאִי לָאו הָכִי הֲוָה אֲמֵינָא דְּלֹא, וְאִם כֵּן הָכָא נַמִּי אֵימָא דְּאִין הָכִי נַמִּי דְּלֹא: {ה} כְּמוֹ וְאֶת פִּרְיָהּ יְקוֹסֵס וְיָבֵשׁ [יְחֶזְקֵאל ז]. הָרַ"שׁ: {ו} צָרִיךְ לוֹמַר מַרְתֵּף זֶה שֶׁל יַיִן כוּ' אֲבָל בְּיַיִן סְתָם וְלֹא אָמַר לְמִקְפָּה, פְּלִיגֵי אָמוֹרָאֵי בַּגְּמָרָא. וּפָסְקוּ הַפּוֹסְקִים כְּמַאן דְּאָמַר דִּמְקַבֵּל עָלָיו עֶשֶׂר לְמֵאָה. וְהָכִי אוֹקְמָהּ הָרִי"ף לְמַתְנִיתִין: {ז} כְּלוֹמַר שֶׁשּׁוֹאֲבוֹת הַיַּיִן לְפִי שֶׁמַּזִּיעוֹת אוֹתוֹ דֶּרֶךְ דָּפְנוֹתֵיהֶן: 

~ פרק ו - משנה ג

{ח} דְּאִיכָּא לְמֵימַר כֵּלָיו גָּרְמוּ. הָרַ"שׁ: {ט} דִּבְהָכִי מַיְרֵי כְּדִמְפָרֵשׁ הָרַ"ב בַּסֵּיפָא וְאִם יָדוּעַ. וְעַיֵּן תּוֹסְפוֹת יוֹם טוֹב: {י} <B> מַחְמִיץ.</B> בְּכָל שָׁנָה. רַ"שׁ: {יא} <B> מְבֻשָּׂם.</B> שֶׁיִּתְקַיֵּם כְּדֶרֶךְ הַמִּתְקַיְּמִין. רַ"שׁ: {יב} <B> עַד הָעֲצֶרֶת.</B> קָשֶׁה דְּהָא בְּכֵלָיו דְּלוֹקֵחַ אַיְרִינַן כוּ'. וְיֵשׁ לוֹמַר דְּוַדַּאי אִם נִמְצָא חָמֵץ מָצֵי אָמַר לֵיהּ קַנְקַנֶּךָ גָּרְמוּ. אֲבָל הָכָא לֹא אַיְרֵי בְּהָכִי אֶלָּא אַשְׁמְעִינַן דְּצָרִיךְ לִתֵּן לוֹ יַיִן הָרָאוּי לְהִתְקַיֵּם עַד הָעֲצֶרֶת. תּוֹסָפוֹת. וְכֵן כָּתְבוּ הַטּוּר וְהָרֹא"שׁ. וּבָרַ"שׁ לֹא נִרְאֶה כֵּן. וְהַבֵּית יוֹסֵף לֹא הֶעְתִּיק מִכָּל זֶה. וְעַיֵּן תּוֹסְפוֹת יוֹם טוֹב: {יג} וְהוּא שֵׁם מֻרְכָּב, שַׁתָּא קָדְמֵיתָא. עָרוּךְ: {יד} <B> שָׁלֹשׁ שָׁנִים.</B> מִשָּׁנָה דְּקֹדֶם אֶשְׁתָּקַד, דַּהֲוָה לְהוּ שָׁלֹשׁ שָׁנִים עִם שָׁנָה שֶׁאָנוּ עוֹמְדִים בָּהּ. רַ"שׁ: 

~ פרק ו - משנה ד

{טו} <B> לִבְנוֹת.</B> דְּלָא טְרִיחַ בִּבְצִיר מֵאַרְבַּע עַל שֵׁשׁ. אֲבָל לַחֲלֻקַּת אַחִין אוֹ שֻׁתָּפִין בְּאַרְבַּע עַל אַרְבַּע הֲוֵי בַּיִת. וְעַיֵּן תּוֹסְפוֹת יוֹם טוֹב: {טז} <B> בֵּית כוּ'.</B> גְּמָרָא, וְלִתְנֵי בֵּית חַתְנוּת לִבְנוֹ וּלְבִתּוֹ. מִלְּתָא אַגַּב אוֹרְחֵיהּ קָא מַשְׁמַע לָן, דְּלָא דַרְכָּא דְּחַתְנָא לְמֵידָר בֵּית חֲמוֹהִי. וְעַיֵּן תּוֹסְפוֹת יוֹם טוֹב: {יז} <B> הָרוֹצֶה כוּ'.</B> אִיכָּא דְּאָמְרֵי בַּגְּמָרָא דְּרַבִּי עֲקִיבָא נַמִּי מוֹדֶה בָּזֶה, אֶלָּא שֶׁסְּבִירָא לֵיהּ שֶׁלִּפְעָמִים אָדָם עוֹשֶׂה דִּירָתוֹ רֶפֶת בָּקָר. עַיֵּן תּוֹסְפוֹת יוֹם טוֹב: {יח} <B> וּבְשֶׁל בַּיִת רִאשׁוֹן קָאָמְרֵי, כַּכָּתוּב בִּמְלָכִים א' ו'.</B> דְּאִלּוּ בַּיִת שֵׁנִי תְּנַן פֶּרֶק ד' דְּמִדּוֹת שֶׁהָיָה גָּבְהוֹ אַרְבָּעִים. וְאִם תֹּאמַר אִי הָכִי לֵיזַל בָּתַר אוֹתוֹ בִנְיָן. וְיֵשׁ לוֹמַר דְּאֵין לָנוּ לֵילֵךְ אֶלָּא אַחַר הַפָּחוֹת. וְעַיֵּן תּוֹסְפוֹת יוֹם טוֹב: 

~ פרק ו - משנה ה

{יט} <B> בּוֹר.</B> דַּוְקָא נָקַט בּוֹר, דְּאִלּוּ חֶדֶר דַּרְכּוֹ לִכָּנֵס שָׁם בֵּין בַּיּוֹם בֵּין בַּלַּיְלָה. נִמּוּקֵי יוֹסֵף. וְעַיֵּן תּוֹסְפוֹת יוֹם טוֹב: {כ} גְּמָרָא. דְּמִשּׁוּם גְּנֵבָה שֶׁלֹּא יִגְנֹב חֲפָצָיו שֶׁל בַּעַל הַבַּיִת לֹא חָיְשִׁינַן, שֶׁהָאִשָּׁה מְשַׁמֶּרֶת הַבַּיִת. רַ"שׁ. וְעַיֵּן תּוֹסְפוֹת יוֹם טוֹב: 

~ פרק ו - משנה ו

{כא} לְשׁוֹן הָרַ"שׁ, כְּגוֹן יוֹרְשִׁים אוֹ שֻׁתָּפִים שֶׁחִלְּקוּ וְנִתְרַצָּה כוּ'. עַד כָּאן. אֲבָל בְּלוֹקֵחַ גִּנָּה לִפְנִים מִגִּנָּתוֹ שֶׁל חֲבֵרוֹ, נִרְאֶה דְּאֵין צָרִיךְ לְרִצּוּי, אֶלָּא מִמֵּילָא יֵשׁ לוֹ דֶּרֶךְ, דְּהָכָא נַמִּי אִיכָּא לְמֵימַר דִּבְעַיִן יָפָה מָכַר כְּמוֹ בְּבוֹר. וְעַיֵּן תּוֹסְפוֹת יוֹם טוֹב: {כב} וְכֵן בְּמַתְנִיתִין תְּנַן לְתוֹךְ שָׂדֶה אַחֶרֶת וְאֶפְשָׁר דְּבִלְשׁוֹן מִשְׁנָה נִכְלַל גִּנָּה בְּשֵׁם שָׂדֶה. וְעַיֵּן מִשְׁנָה ז' פֶּרֶק ד' [בָּרע"ב ד"ה בֵּית הַשְּׁלָחִין]: {כג} <B> תַּגָּרִין.</B> לִקְנוֹת מִיַּרְקוֹת גִּנָּתוֹ. רַ"שׁ: {כד} <B> אַחֶרֶת.</B> כְּלוֹמַר לֹא יִכָּנֵס בְּתוֹכָהּ לְכַתְּחִלָּה כְּשֶׁאֵין צָרִיךְ לְזוֹ הַגִּנָּה כְּלוּם, אֶלָּא לִכָּנֵס דֶּרֶךְ עָלֵיהָ לְשָׂדֶה אַחֶרֶת שֶׁלּוֹ כְּדֵי לְקַצֵּר אֶת דַּרְכּוֹ לְהַכְנָסַת תַּגָּרִין. רַ"שׁ: {כה} <B> נָתְנוּ כוּ'.</B> כְּלוֹמַר נָתְנוּ לוֹ בֵּית דִּין דֶּרֶךְ מִן הַצַּד מִדַּעַת שְׁנֵיהֶם כוּ'. וְזֶה וְזֶה אֵין רַשָּׁאִים לְזָרְעָהּ הוֹאִיל כוּ', וּבָחֲרוּ לָהֶם דֶּרֶךְ זֶה עַל יְדֵי בֵּית דִּין. רַ"שׁ. וְהַטּוּר הֶעְתִּיק נָתַן וְכוּ': {כו} <B> וְלֹא כוּ'.</B> וְאַף עַל פִּי שֶׁנָּתְנוּ לוֹ מִדַּעַת שְׁנֵיהֶם, לְפִי שֶׁהוּא מַרְבֶּה עֲלֵיהֶם הַדֶּרֶךְ, וְלֹא נְתָנוֹ לוֹ אֶלָּא לְצֹרֶךְ גִּנָּתוֹ. הָרַמְבַּ"ם: 

~ פרק ו - משנה ז

{כז} שֶׁהִשְׁווּהוּ וְתִקְּנוּהוּ לְהִלּוּךְ, וְהַבְּעָלִים יָדְעוּ וְשָׁתְקוּ, אָסוּר לְקַלְקְלוֹ, דְּוַדַּאי לָרַבִּים מָחַל. רַ"שׁ. וְעַיֵּן תּוֹסְפוֹת יוֹם טוֹב: {כח} וְאַף עַל פִּי שֶׁהָיָה בְּטָעוּת. וְעַיֵּן תּוֹסְפוֹת יוֹם טוֹב: {כט} <B> הַיָּחִיד.</B> לֵילֵךְ אָדָם אֶחָד לַשָּׂדֶה שֶׁלּוֹ. רַ"שׁ: {ל} <B> אַרְבַּע אַמּוֹת.</B> כְּרֹחַב עֲגָלָה. רַ"שׁ: {לא} <B> הָרַבִּים.</B> כְּגוֹן עִיר שֶׁיֵּשׁ בָּהּ מַעֲבָר שֶׁבָּאִין דֶּרֶךְ שָׁם מֵאֶרֶץ רְחוֹקָה. שֵׁשׁ עֶשְׂרֵה אַמָּה, דִּסְתָם דֶּרֶךְ שֶׁבַּתּוֹרָה שֵׁשׁ עֶשְׂרֵה אַמּוֹת, כִּדְיָלְפִינַן מֵעֲגָלוֹת דְּמִשְׁכָּן. רַ"שׁ: {לב} לִפְרֹץ בִּנְיָנִים לְהַפְסִיד מָמוֹן אֲחֵרִים, אֶלָּא כוּ'. רַ"שׁ: {לג} הוֹלְכִין מְעַט וְיוֹשְׁבִין לְנַחֵם הָאָבֵל אוֹ לְהַרְבּוֹת צַעַר עַל הַמֵּת שֶׁמֵּת וּלְהַרְבּוֹת בִּבְכִי וְלָתֵת אִישׁ אֶל לִבּוֹ לָשׁוּב בִּתְשׁוּבָה כִּי חַיֵּי הָאָדָם הֶבֶל כוּ'. רַ"שׁ. וְעַיֵּן תּוֹסְפוֹת יוֹם טוֹב: 

~ פרק ו - משנה ח

{לד} <B> קֶבֶר.</B> וְהֵם לֹא הָיוּ רְגִילִין לִקָּבֵר אֶחָד אֶחָד בִּפְנֵי עַצְמוֹ אֶלָּא כָּל בְּנֵי הַמִּשְׁפָּחָה נִקְבָּרִין בִּמְעָרָה אַחַת כָּל אֶחָד בְּכוּךְ בִּפְנֵי עַצְמוֹ, הִלְכָּךְ הַמּוֹכֵר כוּ' מָכַר לוֹ מָקוֹם לִשְׁתֵּי מְעָרוֹת וְחָצֵר בֵּינֵיהֶן וּמְקוֹם הַכּוּכִין חוּץ מִן הַמְּעָרוֹת אַרְבַּע אַמּוֹת תַּחַת הַקַּרְקַע לְכָל כָּתְלֵי הַמְּעָרוֹת. וּלְרַבִּי שִׁמְעוֹן אַרְבַּע מְעָרוֹת. רַ"שׁ: {לה} <B> עוֹשֶׂה כוּ'.</B> כְּלוֹמַר עוֹשֶׂה חֲלָלָהּ שֶׁל מְעָרָה אַרְבַּע אַמּוֹת רֹחַב בְּאֹרֶךְ שֵׁשׁ. וְגֹבַהּ הַמְּעָרָה מְפָרֵשׁ בַּתּוֹסֶפְתָּא אַרְבַּע אַמּוֹת. הָרַשְׁבַּ"ם. וְכָתְבוּ הַתּוֹסָפוֹת דְּלָאו דַּוְקָא אַרְבַּע אַמּוֹת רֹחַב אֶלָּא יוֹתֵר מְעַט. דְּאִי לָא תֵימָא הָכִי הֵיאַךְ הָיוּ מַכְנִיסִין הָאָרוֹן שֶׁהוּא אַרְבַּע אַמּוֹת כוּ': {לו} <B> וּפוֹתֵחַ.</B> חוֹפֵר בְּכָתְלֵי הַמְּעָרָה וְנִמְצְאוּ פְּתוּחִין לַחֲלָלָהּ. רַ"שׁ:  ר''ש
{לז} <B> אַרְבַּע אַמּוֹת.</B> דְּשִׁעוּר אָדָם בֵּינוֹנִי שָׁלֹשׁ אַמּוֹת מִלְּבַד רֹאשׁוֹ וְצַוָּארוֹ. וְעוֹד דַּפֵּי הָאָרוֹן הִצְרִיכוּ אַרְבַּע אַמּוֹת: {לח} <B> וְרוּמָן שִׁבְעָה.</B> לְהַכְנִיס הָאָרוֹן בְּרֶוַח וְגַם לִהְיוֹת אֲוִיר טֶפַח בֵּין הַקַּרְקַע לָאָרוֹן שֶׁלֹּא לְטַמֵּא הָעוֹבְרִין דֶּרֶךְ הַמְּעָרָה. רַ"שׁ. וְקַרְקַע, רְצוֹנוֹ לוֹמַר תִּקְרַת הַכּוּךְ שֶׁהִיא קַרְקַע עוֹלָם. וְהַתּוֹסָפוֹת הֶעְתִּיקוּ כְּדֵי שֶׁיְּהֵא פּוֹתֵחַ טֶפַח בָּאֲרוֹן. וְעַיֵּן תּוֹסְפוֹת יוֹם טוֹב: {לט} <B> שִׁשָּׁה.</B> וְאַף עַל פִּי דְּגַבְרָא בְּאַמְתָא יְתִיב, הַיְנוּ כְּשֶׁהוּא לָבוּשׁ, אֲבָל מֵת שֶׁאֵינוֹ לָבוּשׁ כָּל כָּךְ אַף עִם הָאָרוֹן לֹא הֲוֵי כִּי אִם אַמָּה. תּוֹסָפוֹת. וְעַיֵּן תּוֹסְפוֹת יוֹם טוֹב: {מ} <B> מִימִין הַפֶּתַח.</B> מַסְּקִינַן בַּגְּמָרָא שֶׁלֹּא הָיוּ בְּאוֹתוֹ כֹּתֶל שֶׁיֵּשׁ בָּהּ הַפֶּתַח, דְּאִם כֵּן הָיוּ תַּחַת הֶחָצֵר וְיִהְיוּ נִדְרָסִין מֵרַגְלֵי נוֹשְׂאֵי הַמִּטָּה וְקוֹבְרֶיהָ כוּ', אֶלָּא שֶׁהָיוּ בִּשְׁנֵי הַזָּוִיּוֹת שֶׁכְּנֶגֶד הַפֶּתַח, חֲצִי כּוּךְ בְּכֹתֶל זוֹ וַחֲצִי כּוּךְ בְּכֹתֶל זוֹ. וְהַיְנוּ מִימִין הַפֶּתַח, כְּלוֹמַר בַּזָּוִיּוֹת שֶׁכְּנֶגֶד יְמִין הַפֶּתַח, וְהָיָה בְּכָל זָוִית פָּנוּי חֲצִי אַמָּה מִזֶּה וַחֲצִי אַמָּה מִזֶּה, שֶׁאֲלַכְסוֹן לֹא יַגִּיעַ לְאַמָּה. הִלְכָּךְ עוֹשֶׂה הַכּוּכִין שֶׁבַּזָּוִיּוֹת בָּעֹמֶק כְּעֵין עִלִּית וְתַחְתִּית כוּ'. וּמִזֶּה מֻכְרָח שֶׁאַף עַל פִּי שֶׁהָרַ"ב וְכֵן הָרַמְבַּ"ם מְפָרְשִׁים בְּדִבְרֵי תַּנָּא קַמָּא שֶׁאֵין מָקוֹם פָּנוּי בַּזָּוִיּוֹת, בְּדִבְרֵי רַבִּי שִׁמְעוֹן מְפָרְשִׁים כְּפֵרוּשׁ הָרַ"שׁ שֶׁהָיָה מָקוֹם פָּנוּי. וְעַיֵּן תּוֹסְפוֹת יוֹם טוֹב: {מא} <B> וְקוֹבְרֶיהָ.</B> כְּלוֹמַר נוֹשְׂאֵי הַמִּטָּה. הָרַ"שׁ: {מב} <B> שְׁתֵּי מְעָרוֹת.</B> הַךְ מְעָרָה דִּלְעֵיל וְעוֹד מְעָרָה אַחֶרֶת כְּנֶגְדָּהּ, דַּהֲווּ לֵיהּ שְׁתֵּי מְעָרוֹת בֵּין הַכֹּל לֶחָצֵר, וּבְכָל אַחַת יֵשׁ בָּהּ שְׁמֹנָה כּוּכִין. וְעַכְשָׁיו יוּכְלוּ נוֹשְׂאֵי הַמִּטָּה לָבֹא מִכָּאן וּמִכָּאן מִן הַצְּדָדִין שֶׁאֵין שָׁם מְעָרָה לֶחָצֵר, וְלֹא יִהְיוּ דּוֹרְסִים עַל גַּבֵּי הַמְּעָרוֹת. וְעַיֵּן תּוֹסְפוֹת יוֹם טוֹב: {מג} <B> אַרְבַּע כוּ'.</B> וְאוֹתָן כּוּכִין שֶׁבַּמִּקְצוֹעוֹת שֶׁסְּמוּכָה מְעָרָה לַחֲבֶרְתָּהּ צָרִיךְ לְהַעֲמִיק כוּ'. אִי נַמִּי לִנְפָלִים. וּכְדִלְעֵיל בְּאוֹתָן שֶׁבַּזָּוִיּוֹת. וְעַיֵּן תּוֹסְפוֹת יוֹם טוֹב: {מד} <B> לְאַרְבַּע רוּחוֹתֶיהָ.</B> וְאֵין לָחוּשׁ לִדְרִיסַת נוֹשְׂאֵי הַמִּטָּה כִּדְחָיְשִׁינַן בֶּחָצֵר, דְּהָכָא לֵיכָּא הִלּוּךְ אֶלָּא לְפִי שָׁעָה לְהָבִיא הַמִּטָּה לֶחָצֵר, וְלֵיכָּא לְמִקְפָּד. הָרַ"שׁ. וְעַיֵּן תּוֹסְפוֹת יוֹם טוֹב: 

^ פרק ז

~ פרק ז - משנה א

{א} כִּדְמוּכָח מִקְּרָאֵי דִיחֶזְקֵאל מ"ה. צֵא וַחֲשֹׁב חֲמֵשׁ עֶשְׂרֵה פְּעָמִים מֵאָה עַל חֲמִשִּׁים. רַ"שׁ. וְעַיֵּן תּוֹסְפוֹת יוֹם טוֹב: {ב} פֵּרוּשׁ, טְפָחִים: {ג} בִּפְנֵי עַצְמוֹ. אֲפִלּוּ לְעִנְיַן רְשׁוּת הַיָּחִיד דְּשַׁבָּת. רַ"שׁ: {ד} <B> נִמְדָּדִין.</B> דְּאֵין שָׂדֶה בְּלֹא טְרָשִׁים וּנְקָעִים פּוּרְתָּא, וּבָטְלֵי לְהוּ. וּבַגְּמָרָא מְפָרֵשׁ דְּעַד אַרְבָּעָה קַבִּין בָּטְלֵי בְּבֵית כּוֹר, וְתוּ לֹא. וְעַיֵּן עוֹד בַּגְּמָרָא: {ה} הִלְכָּךְ אֲפִלּוּ אֵינָם מְלֵאִים מַיִם וּרְאוּיִם לִזְרִיעָה. כִּי אֵינוֹ רוֹצֶה שֶׁיֵּרֵד לְמַטָּה וְיַחֲרֹשׁ וְאַחַר כָּךְ יַעֲלֶה לְמַעְלָה וְיַחֲרֹשׁ. אֲבָל קַרְקַע הַשָּׁוָה יִמְדֹּד לוֹ וְאֵינוֹ יָכוֹל לוֹמַר אֵינִי רוֹצֶה קַרְקַע שֶׁתְּהֵא מֻפְסֶקֶת מִסְּלָעִים וּנְקָעִים. וְכֵן מַשְׁמַע לִישְׁנָא דְּאֵין נִמְדָּדִים עִמָּהּ כוּ'. וּבִלְבַד שֶׁלֹּא יִהְיוּ מַפְסִיקוֹת כָּל הַשָּׂדֶה כוּ', אֶלָּא שֶׁנִּשְׁאַר רֶוַח בֵּינֵיהֶם שֶׁיּוּכַל לְהַעֲבִיר הַמַּחֲרֵשָׁה כוּ'. הָרֹא"שׁ. וְעַיֵּן מַה שֶּׁכָּתַבְנוּ בַּמִּשְׁנָה דִּלְקַמָּן: {ו} דְּהָכִי מַשְׁמַע, כְּבֵית כּוֹר עָפָר וְלֹא בֵּית כּוֹר עָפָר מַמָּשׁ. רַ"שׁ: 

~ פרק ז - משנה ב

{ז} <B> יְנַכֶּה.</B> וְאַף עַל גַּב דְּאֵין אוֹנָאָה לְקַרְקַע, הָנֵי מִילֵי כְּשֶׁיִּמְכֹּר לוֹ בְּיֹקֶר יוֹתֵר מִשְּׁתוּת, אֲבָל הֵיכָא דְּמַטְעִין זֶה אֶת זֶה בַּמִּדָּה, צָרִיךְ לְנַכּוֹת מִן הַדָּמִים. רַ"שׁ. וְלֹא אָמְרִינַן דְּבָטֵל הַמִּקָּח, דְּכָל לוֹקֵחַ וּמוֹכֵר לָאו בְּדַוְקָא מַעֲמִידִים דִּבְרֵיהֶם אֶלָּא לְפִי מִשְׁקָל וּלְפִי מִנְיָן. הַמַּגִּיד: {ח} דְּהַיְנוּ מַה הוּא מַחֲזִיר לוֹ כוּ' דְּקָאֵי נַמִּי אַהַךְ דְּרֵישָׁא. אֲבָל בִּנְקָעִים וּסְלָעִים דְּאֵין נִמְדָּדִין עִמָּהּ בְּמַתְנִיתִין דִּלְעֵיל יֵשׁ מַחֲלֹקֶת בֵּין הַפּוֹסְקִים, לְהָרַמְבַּ"ם הֵם שֶׁל לוֹקֵחַ בְּלֹא דָּמִים, וְלָרַ"שׁ נִשְׁאֲרוּ לַמּוֹכֵר. וְכֵן הִסְכִּים הָרֹא"שׁ. נִמּוּקֵי יוֹסֵף: {ט} גְּמָרָא. וְדַוְקָא בְּעוֹמֵד בְּתוֹכָה, דְּאִי לָאו הָכִי קַשְׁיָא רֵישָׁא דְּמַתְנִיתִין דִּלְעֵיל, אֶלָּא דִּלְעֵיל בְּאֵינוֹ עוֹמֵד בְּתוֹכָהּ כוּ'. תּוֹסָפוֹת וְהָרֹא"שׁ: {י} אֲבָל פִּחֵת יָתֵר מֵרֹבַע לֹא שַׁיָּךְ שׁוּם עֲשִׂיַּת חֶשְׁבּוֹן אֶלָּא יְנַכֶּה לוֹ מִן הַדָּמִים, דְּכֵיוָן דְּלֵיכָּא בְּהַאי שָׂדֶה טְפֵי, לֵיכָּא לְחִיּוּבֵיהּ לִתֵּן לוֹ מִשָּׂדֶה אַחֵר. רַ"שׁ. וְעַיֵּן תּוֹסְפוֹת יוֹם טוֹב: {יא} כְּלוֹמַר וְתָנֵי הָכִי. דְּהָכִי מְתָרְצוּ לָהּ בַּגְּמָרָא, תָּנֵי לֹא כוּ': 

~ פרק ז - משנה ג

{יב} וְיַד הַמּוֹכֵר שֶׁהוּא מֻחְזָק בַּקַּרְקַע שֶׁלּוֹ עַל הָעֶלְיוֹנָה כוּ'. רַ"שׁ. וּמַשְׁמַע שֶׁאֲפִלּוּ עֲדַיִן לֹא נָתַן הַלּוֹקֵחַ אֶת הַמָּעוֹת. וְכֵן כָּתַב הַמַּגִּיד. וְהַטַּעַם לְפִי שֶׁהַמִּקָּח נִגְמַר וְנִתְחַיֵּב לְשַׁלֵּם חוֹבוֹ כוּ'. וְעַיֵּן תּוֹסְפוֹת יוֹם טוֹב: {יג} כֵּיוָן דְּהֶרְאָה לוֹ הַמְּצָרִים, כְּשָׂדֶה זוֹ סְתָמָא דָּמֵי, כְּמוֹת שֶׁהִיא, אֶלָּא דְּאַהֲנֵי בֵּית כּוֹר שֶׁיְּהֵא קָרוֹב לְבֵית כּוֹר שֶׁאֵינוֹ חָסֵר אוֹ יָתֵר מִשְּׁתוּת. הָרַ"שׁ: {יד} כְּרַב הוּנָא בַּגְּמָרָא. וּמְפָרֵשׁ הָרַ"שׁ דְּמַשְׁמַע לֵיהּ מִדְּקָתָנֵי עַד שְׁתוּת יְנַכֶּה דְּעַד וְלֹא עַד בִּכְלָל, וּמִשּׁוּם הָכִי מְפָרֵשׁ דְּפָחוֹת מִשְּׁתוּת דְּקָתָנֵי דְּהָכִי קָאָמַר אִם פִּחֵת כוּ'. וּמַה שֶּׁכָּתַב הָרַ"ב הָכִי גָּרְסִינַן כוּ', כְּלוֹמַר לַאֲפוֹקֵי מִגִּרְסַת הַתּוֹסָפוֹת פָּחוֹת שְׁתוּת. וְעַיֵּן תּוֹסְפוֹת יוֹם טוֹב: {טו} <B> יְנַכֶּה.</B> מִן הַדָּמִים. וְאִם הוֹתִיר יַחְזִיר לוֹ קַרְקַע. רַ"שׁ. וְעַיֵּן תּוֹסְפוֹת יוֹם טוֹב: 

~ פרק ז - משנה ד

{טז} וּמַאי מְשַׁמְּנִין. הַשָּׁמֵן יְהֵא בֵּינֵיהֶן. וְעַיֵּן תּוֹסְפוֹת יוֹם טוֹב: {יז} וְהַרִ"י בַּר בָּרוּךְ פֵּרֵשׁ, וְנוֹתֵן לוֹ בִּדְמֵי חֶצְיָהּ לְרוּחַ דָּרוֹם בֵּין שֶׁהוּא כָּחוּשׁ אוֹ שָׁמֵן, בְּהַשְׁוָאַת חֲלָקִים בְּעִלּוּי וְגֵרְעוֹן קַרְקַע. וְעַיֵּן תּוֹסְפוֹת יוֹם טוֹב: {יח} וּבֶן חֲרִיץ הוּא סָמוּךְ לַגָּדֵר וַאֲחוֹרָיו הַחֲרִיץ. רַ"שׁ: {יט} וְנִמְשֶׁכֶת מְעַט לְאַחֲרֶיהָ וְקוֹפֶצֶת. לְשׁוֹן הָרַ"שׁ: {כ} וּכְשֶׁהֵם שְׁנַיִם אֵינָם יְכוֹלִים לְהִכָּנֵס בַּקָּטָן לְמִעוּט רָחְבּוֹ. וְלֹא תִּקְפֹּץ לְרֹחַב הַשְּׁנֵי חֲרִיצִין. הָרַמְבַּ"ם: {כא} <B> שִׁשָּׁה טְפָחִים.</B> רָחְבּוֹ בְּאֹרֶךְ כָּל הַשָּׂדֶה. רַ"שׁ: 

^ פרק ח

~ פרק ח - משנה א

{א} <B> וּמַנְחִילִין.</B> וְהַאי דְּלֹא קָתָנֵי יֵשׁ נוֹחֲלִין זֶה אֶת זֶה מִשּׁוּם דְּבָעֵי לְמִתְנֵי סֵיפָא נוֹחֲלִין וְלֹא מַנְחִילִין, תָּנָא נַמִּי רֵישָׁא נוֹחֲלִין וּמַנְחִילִין. רַ"שׁ: {ב} מִדְּשָׁנֵי קְרָא בְּדִבּוּרֵיהּ וְלֹא אָמַר וּנְתַתֶּם כִּדְאָמַר בְּכָל הַפָּרָשָׁה גַּבֵּי הָאַחִין, שְׁמַע מִנַּהּ דְּאָתָא לְאַשְׁמְעִינַן שֶׁיֵּשׁ אֶחָד הָרָאוּי לִירַשׁ תֵּכֶף אַחַר הַבֵּן, וּמַאן נִיהוּ, אָב. דְּאִלּוּ אַחִין הָא כְּתִיבֵי. נִמּוּקֵי יוֹסֵף: {ג} כְּלוֹמַר מִדְּלֹא כְּתִיב הַעֲבָרָה גַּם כֵּן בְּאַחִין. תּוֹסָפוֹת: {ד} <B> מִן הָאָב.</B> כְּגוֹן רְאוּבֵן וְיוֹסֵף בְּנֵי יַעֲקֹב, אַף עַל פִּי שֶׁהֵן מִלֵּאָה וְרָחֵל יוֹרְשִׁים זֶה אֶת זֶה, בִּשְׁבִיל שֶׁהֵן אַחִין מִן הָאָב. וּכְגוֹן שֶׁמֵּת יַעֲקֹב אֲבִיהֶם. אֲבָל אִם יַעֲקֹב חַי, הוּא קוֹדֵם כְּדִתְנַן לְקַמָּן. רַ"שׁ: {ה} <B> הָאִישׁ.</B> אַיְדֵי דְּסֵיפָא תָּנֵי הָאִישׁ, אַף עַל גַּב דַּהֲוָה לֵיהּ לְמִתְנֵי הַבֵּן. סְמַ"ע: {ו} קָשֶׁה לָמָּה לִי קְרָא, אָטוּ נִכְסֵי נָשִׁים יִהְיוּ הֶפְקֵר. וְיֵשׁ לוֹמַר דְּבֵן אִצְטְרִיךְ לֵיהּ, לְפִי שֶׁנִּסֶּבֶת נַחֲלָה עַל יְדֵי הַבֵּן. תּוֹסָפוֹת: {ז} וּכְשֶׁנִּשֵּׂאת אִמָּהּ לְאָבִיהָ הָיוּ לָהּ אַחִין לְאִמָּהּ שֶׁל בַּת זוֹ, שֶׁיִּירְשׁוּ נַחֲלַת אֲבִיהֶן דְּלֵיכָּא הֲסָבַת נַחֲלַת אֵם לָאָב בִּשְׁעַת נִשּׂוּאִין, דְּלֹא קָפֵיד קְרָא אֶלָּא שֶׁבִּשְׁעַת נִשּׂוּאִין לֹא תְּהֵא רְאוּיָה לִירַשׁ נִכְסֵי אָבִיהָ. וּמִיהוּ אַחַר כָּךְ מֵתוּ אַחֶיהָ, וְאַחַר כָּךְ מֵת אָבִיהָ וְיָרְשָׁה אוֹתוֹ, וּמֵתוּ הָאֵם וְהָאָב וְלֹא הָיוּ לָהֶם כִּי אִם בַּת אַחַת וִירַשְׁתָּן. רַ"שׁ. אֵין לִי אֶלָּא בַּת, בֵּן מִנַּיִן, קַל וָחֹמֶר כוּ'. גְּמָרָא: {ח} וְלֹא כְּתִיב שְׁנֵי מַטּוֹת. הָרַ"שׁ: {ט} דִּכְתִיב וְהָיוּ לְבָשָׂר אֶחָד. וּכְתִיב נַמִּי שְׁאֵרָהּ וְגוֹ' לֹא יִגְרַע. הָרַ"שׁ. וְהַיְנוּ אַלִּיבָּא דְּמַאן דְּאָמַר שְׁאֵר זוֹ עוֹנָה. וְעַיֵּן תּוֹסְפוֹת יוֹם טוֹב: {י} גָּרַע וָי"ו מִנַּחֲלָתוֹ. וְלַמֶ"ד מִלִּשְׁאֵרוֹ וּמוֹסִיפִים שְׁתֵּי אוֹתִיּוֹת הַלָּלוּ זוֹ עַל גַּבֵּי זוֹ לַעֲשׂוֹתוֹ תֵּבָה אַחַת, וְהִיא, לוֹ: {יא} דְּעִקַּר פַּשְׁטֵיהּ הָכִי מַשְׁמַע, וּנְתַתֶּם אֶת נַחֲלָתוֹ לִשְׁאֵרוֹ, לְאִשְׁתּוֹ, וְנִדְרְשָׁה הָכִי, וּנְתַתֶּם אֶת נַחֲלָתוֹ אִם יָמוּת, לִשְׁאֵרוֹ, וְיָרַשׁ, כְּלוֹמַר וְגַם הוּא יִירַשׁ אֶת שְׁאֵרוֹ כוּ', תַּלְמוּד לוֹמַר כוּ', דְּאוֹתָהּ מְיֻתָּר וְאָתָא לְגִלּוּי אַרֵישָׁא דְּגוֹרְעִין כוּ'. הָרַ"שׁ: {יב} <B> וּבְנֵי אֲחָיוֹת.</B> בְּנֵי דִּינָה נוֹחֲלִין אֶת רְאוּבֵן, שֶׁהֲרֵי דִּינָה יוֹרֶשֶׁת אֶת אַחֶיהָ וּבָנֶיהָ בָּאִין מִכֹּחָהּ. אֲבָל לֹא מַנְחִילִין לִרְאוּבֵן, שֶׁהֲרֵי רְאוּבֵן מִכֹּחַ אֲחוֹתוֹ דִּינָה בָּא לִירַשׁ, וַהֲלֹא דִּינָה עַצְמָהּ אֵין יוֹרַשְׁתָּן כִּדְאָמְרָן דְּהָאֵם אֵין נוֹחֶלֶת אֶת בְּנָהּ. רַ"שׁ: {יג} <B> הָאִשָּׁה כוּ'.</B> גְּמָרָא, הָא תוּ לָמָּה לִי, הָא תָּנָא לֵיהּ רֵישָׁא הָאִישׁ כוּ' דְּנוֹחֲלִין וְלֹא מַנְחִילִין. הָא קָא מַשְׁמַע לָן דְּאִשָּׁה אֶת בְּנָהּ דּוּמְיָא דְּאֶת בַּעֲלָהּ, מַה הַבַּעַל אֵין יוֹרֵשׁ אֶת אִשְׁתּוֹ בַּקֶּבֶר (אִם מֵת הוּא קֹדֶם וְאַחַר כָּךְ מֵתָה הִיא, יוֹרְשֶׁיהָ יוֹרְשִׁין אוֹתָהּ וְלֹא יוֹרְשָׁיו), אַף אִשָּׁה כוּ' אֵין הַבֵּן יוֹרֵשׁ אֶת אִמּוֹ בַּקֶּבֶר לְהַנְחִיל לָאַחִין מִן הָאָב, אֶלָּא יוֹרְשֵׁי אָבִיהָ יוֹרְשִׁין אוֹתָהּ כוּ'. וַאֲחֵי הָאֵם אַגַּב נָקַט לְהוּ: 

~ פרק ח - משנה ב

{יד} <B> יוֹצְאֵי כוּ'.</B> מִדִּכְתִיב בֵּן אֵין לוֹ, עַיֵּן עָלָיו. וְכֵן בְּכֻלָּם כְּתִיב אֵין לוֹ, לְמִדְרָשׁ עַיֵּן עָלָיו אִם יֵשׁ יוֹצְאֵי יָרֵךְ, עַד סוֹף כָּל הַדּוֹרוֹת יוֹצְאֵי יָרֵךְ קוֹדְמִין לְשֶׁל אַחֲרָיו. וְכִי הֵיכִי דְּאָמְרִינַן עַיֵּן עָלָיו לְמַטָּה, הָכִי נַמִּי אָמְרִינַן עַיֵּן עָלָיו לְמַעְלָה, שֶׁאִם כָּלָה זַרְעוֹ לְגַמְרֵי הַעֲבִירֶנּוּ לְיוֹרְשֵׁי הָאָב לְמַעְלָה וְכוּ': {טו} בַּגְּמָרָא יָלִיף לֵיהּ מִקְּרָא. וְעַיֵּן תּוֹסְפוֹת יוֹם טוֹב: {טז} רַשַׁ"ל הִגִּיהַּ שֶׁצָּרִיךְ לוֹמַר אֲחֵי הַמֵּת כוּ'. וְהָכִי קָאָמַר, קוֹדֵם לַאֲחֵי הַמֵּת מִן הָאָב כוּ'. וְעַיֵּן תּוֹסְפוֹת יוֹם טוֹב: 

~ פרק ח - משנה ג

{יז} <B> שְׁלֹשָׁה חֲלָקִים.</B> יָלְפִינַן לְהוּ בַּגְּמָרָא. וְעַיֵּן תּוֹסְפוֹת יוֹם טוֹב: {יח} כְּלוֹמַר לְבָאֵי הָאָרֶץ נִתְחַלְּקָה הָאָרֶץ כְּפִי הַחֶשְׁבּוֹן שֶׁל יוֹצְאֵי מִצְרַיִם, שֶׁנְּטָלוּהָ בְּתוֹרַת יְרֻשָּׁה מֵאֲבוֹתֵיהֶם. רַ"שׁ. וְעַיֵּן תּוֹסְפוֹת יוֹם טוֹב: {יט} לְיוֹצְאֵי מִצְרַיִם. דִּכְתִיב [שְׁמוֹת ו] וְנָתַתִּי אוֹתָהּ לָכֶם מוֹרָשָׁה. כְּלוֹמַר אֲנִי נָתַתִּי לָכֶם יְרֻשָּׁה. רַ"שׁ: 

~ פרק ח - משנה ד

{כ} <B> נִזּוֹנוֹת כוּ'.</B> בִּתְנַאי כְּתֻבָּה. כְּדִתְנַן בְּמִשְׁנָה י"א פֶּרֶק ד' דִּכְתֻבּוֹת: 

~ פרק ח - משנה ה

{כא} <B> לֹא יִירַשׁ.</B> וַאֲפִלּוּ לְרַבִּי יוֹחָנָן בֶּן בְּרוֹקָה דְּאִם אָמַר עַל מִי כוּ'. וְאַף עַל גַּב דְּמִמֵּילָא מַשְׁמַע שֶׁיִּהְיֶה הַשְּׁאָר לָאַחִין, מִכָּל מָקוֹם כֵּיוָן שֶׁאָמַר בִּלְשׁוֹן לֹא יִירַשׁ, מַשְׁמַע כְּמַתְנֶה עַל מַה שֶּׁכָּתוּב בַּתּוֹרָה. נִמּוּקֵי יוֹסֵף: {כב} <B> שֶׁהִתְנָה כוּ'.</B> וַאֲפִלּוּ לְמַאי דְּמַסְּקִינַן סוֹף פֶּרֶק ז' דְּבָבָא מְצִיעָא דִּבְדָבָר שֶׁבְּמָמוֹן תְּנָאוֹ קַיָּם, אָמְרִינַן בַּגְּמָרָא, שָׁאנֵי הָכָא דְּלֹא מָחִיל. וּפֵרְשׁוּ הָרַשְׁבָּ"א וְנִמּוּקֵי יוֹסֵף, דְּדָבָר שֶׁלֹּא בָּא לְיָדוֹ שֶׁל בֵּן אֵינוֹ יָכוֹל לְמוֹכְרוֹ וְלֹא לְמוֹחְלוֹ. וַאֲפִלּוּ אִי מָצֵי מָחִיל וַדַּאי לָן דְּלֹא מָחִיל, דְּמַה הֲנָאָה יֵשׁ לוֹ. וְאַף עַל פִּי שֶׁשּׁוֹתֵק, כְּדֵי שֶׁלֹּא יַכְעִיס אָבִיו הוּא דַעֲבִיד: {כג} <B> רִבָּה כוּ'.</B> עַל יְדֵי שֶׁרִבָּה לְאֶחָד מִעֵט לְאַחֵר. אִי נַמִּי אוֹ אוֹ קָתָנֵי. וְעַיֵּן תּוֹסְפוֹת יוֹם טוֹב: {כד} שֶׁהֲרֵי לֹא נִשְׁאַר לוֹ לְאַחַר מִיתָתוֹ כְּלוּם לְהוֹרִישׁ לְבָנָיו בְּתוֹרַת יְרֻשָּׁה. רַ"שׁ: {כה} <B> אִישׁ כוּ' בִּמְקוֹם בַּת כוּ'.</B> הָא בֵּן בֵּין הַבָּנִים וּבַת בֵּין הַבָּנוֹת דְּבָרָיו קַיָּמִין, רַבִּי יוֹחָנָן בֶּן בְּרוֹקָא הִיא, וַחֲסוּרֵי מִחַסְּרָא וְהָכִי קָתָנֵי, הָאוֹמֵר כוּ' הָא בֵּן כוּ' שֶׁרַבִּי יוֹחָנָן בֶּן בְּרוֹקָה אוֹמֵר כוּ'. גְּמָרָא: {כו} וְהוּא הַדִּין לִשְׁאָר יוֹרְשִׁים שֶׁבִּמְקוֹם בָּנָיו: {כז} <B> עָשׂוּי.</B> מִלְּתָא דִּפְשִׁיטָא הִיא. וּמִשּׁוּם סֵיפָא נָקַט לַהּ, דְּאָסוּר לַעֲשׂוֹת כֵּן. הָרַ"שׁ: 

~ פרק ח - משנה ו

{כח} וְלֹא פֵּרֵשׁ לְעִנְיַן לְאוֹסְרָהּ לַשּׁוּק. מִשּׁוּם דְּהָכָא בְּמֻחְזָק לָן בַּאֲחֵי כִּדְכָתְבִינַן בְּפֶרֶק ג' דְּקִדּוּשִׁין מִשְׁנָה ח'. וְהִלְכָּךְ אֲסוּרָה אֲפִלּוּ שָׁתַק. כֵּיוָן שֶׁמֻּחְזָק לָן בַּאֲחֵי וְלֹא בִּבְנֵי. וּמִיהוּ יֵשׁ לְפָרֵשׁ נַמִּי אֵינוֹ נֶאֱמָן לְאוֹסְרָהּ, וְסֵיפָא בְּאֵינוֹ מֻחְזָק בַּאֲחֵי וְלֹא בִּבְנֵי. רַ"שׁ: {כט} רַ"שׁ. וְלֹא יָדַעְתִּי לָמָּה דִּקְדֵּק לִכְתֹּב כֵּן: {ל} <B> אֵינָהּ כְּלוּם.</B> דְּאַף עַל גַּב דְּצַוָּאַת שְׁכִיב מְרַע קוֹנָה לְאַחַר מִיתָה, הָנֵי מִילֵי כְּדֵי שֶׁלֹּא תִּטְרֹף דַּעְתּוֹ עָלָיו, אֲבָל כֹּחַ הַשְּׁטָר לֹא עָדִיף כְּצַוָּאָתוֹ, שֶׁהֲרֵי לֹא גָּמַר לְהַקְנוֹת כוּ'. הָרַ"שׁ: {לא} <B> לְאַחֵר.</B> וְאָמַר לֵיהּ זְכֵה בְּמַה שֶּׁכָּתוּב בְּזֶה הַשְּׁטָר. אַף עַל פִּי שֶׁאֵינָהּ כְּתוּבָה עַל שְׁמוֹ, שֶׁכָּתַב עַל שֵׁם רְאוּבֵן וְאָמַר לְשִׁמְעוֹן זְכֵה בַּמֶּה שֶׁכָּתוּב בָּהּ, קָנָה. דְּלֹא גָּרַע מִשְּׁאָר צַוָּאָתוֹ שֶׁהִיא כִּכְתוּבָה וְכִמְסוּרָה, וּרְבוּתָא קָתָנֵי לְאַחֵר. רַ"שׁ. וְעַיֵּן תּוֹסְפוֹת יוֹם טוֹב: 

~ פרק ח - משנה ז

{לב} <B> הַכּוֹתֵב.</B> בְּבָרִיא אַיְרֵי, דְּדַעְתּוֹ לְאַקְנוּיֵי גּוּף הַקַּרְקַע מֵהַיּוֹם וּפֵרוֹת לְאַחַר מִיתָה, אֲבָל שְׁטָר שְׁכִיב מְרַע אֵינוֹ קוֹנֶה מֵחַיִּים, שֶׁהֲרֵי אֵין דַּעְתּוֹ לִתֵּן בְּחַיָּיו כְּלוּם, וְכֵיוָן דְּמִית תוּ לֹא מָצֵי לְאַקְנוּיֵי מִידֵי, דְּהָא לֵיתֵיהּ דְּלִקְנֵי נֵיהָלֵיהּ, וַאֲפִלּוּ רַבִּי יוֹסֵי כוּ'. רַשִׁ"י. וְעַיֵּן תּוֹסְפוֹת יוֹם טוֹב: {לג} וּלְפִיכָךְ לֹא דָּמֵי לְהָא דִּתְנַן בְּמִשְׁנָה ג' פֶּרֶק ז' דְּגִטִּין, מֵהַיּוֹם וּלְאַחַר מִיתָה גֵּט וְאֵינוֹ גֵּט, דְּהָתָם לֵיכָּא לְמֵימַר אֶלָּא אִי תְּנָאָה אִי חֲזָרָה. גְּמָרָא: {לד} וּמִיהוּ לְרַבִּי יְהוּדָה כִּדְאִית לֵיהּ וּלְרַבִּי יוֹסֵי כִּדְאִית לֵיהּ: {לה} פֵּרוּשׁ, אִם יִרְצֶה הַלּוֹקֵחַ. שֶׁאִם אֵינוֹ רוֹצֶה חוֹזֵר בּוֹ וּמְבַטֵּל הַמִּקָּח. דְּכֵיוָן דְּזַבֵּין לֵיהּ סְתָמָא, גּוּף וּפֵרוֹת מַשְׁמַע לֵיהּ לַלּוֹקֵחַ, וְכֵיוָן דְּלֹא יָדַע שֶׁאֵין לוֹ אֶלָּא פֵּרוֹת הֲוֵי לֵיהּ מִקָּח טָעוּת, וְלֹא שַׁיָּךְ הָכָא אֵין אוֹנָאָה לַקַּרְקָעוֹת כוּ'. נִמּוּקֵי יוֹסֵף: {לו} <B> שֶׁל יוֹרְשִׁין.</B> וְלֹא לַמְּקַבֵּל מַתָּנָה לְבַדּוֹ. רַ"שׁ: {לז} <B> בָּנִים.</B> בִּדְלֹא כָּתַב נְכָסִים מַיְרֵי. רַ"שׁ: 

~ פרק ח - משנה ח

{לח} <B> זֶה חֹמֶר.</B> הֵיכָא דְּבָנוֹת יוֹרְשׁוֹת מֵהֵיכָא דְּבָנִים יוֹרְשִׁים וְאִיכָּא נַמִּי בָּנוֹת בַּהֲדַיְהוּ, שֶׁהַבָּנוֹת נִזּוֹנוֹת כוּ'. רַ"שׁ: 

^ פרק ט

~ פרק ט - משנה ב

{א} <B> דּוֹחִין כוּ'.</B> לָאו לְמֵימְרָא שֶׁכָּל אֶחָד יִדְּחֶנּוּ עַד שֶׁיָּבִיא רְאָיָה. דְּמִמַּה נַּפְשָׁךְ אִם זָכָר הוּא יִטֹּל כְּזָכָר, וְאִם נְקֵבָה יִטֹּל כִּנְקֵבָה. הִלְכָּךְ לְעוֹלָם נוֹטֵל כַּפָּחוּת שֶׁבָּהֶם, וּבִנְכָסִים מְרֻבִּים נִזּוֹן כִּנְקֵבָה, וּבִנְכָסִים מֻעָטִים שָׁקִיל עִם הַזְּכָרִים. וְעַיֵּן תּוֹסְפוֹת יוֹם טוֹב: {ב} תִּקְּנוּ שֶׁיִּטֹּל כְּדֵי שֶׁלֹּא תִּטָּרֵף דַּעְתּוֹ עָלָיו כוּ'. דְּהָא מִשּׁוּם גְּרִיעוּתָא דְּעֻבָּר הוּא וְלֹא מִשּׁוּם גְּרִיעוּתָא דְּמַקְנֶה, וְאִם כֵּן כִּי דַּעַת הָאָב קְרוֹבָה אֵצֶל בְּנוֹ מַאי הֲוֵי לַעֲשׂוֹת אֶת שֶׁאֵינוֹ זוֹכֶה כַּזּוֹכֶה, אֶלָּא וַדַּאי מִשּׁוּם שֶׁדַּעְתּוֹ קְרוֹבָה חָשְׁשׁוּ לְטֵרוּף דַּעְתּוֹ. נִמּוּקֵי יוֹסֵף. וְעַיֵּן תּוֹסְפוֹת יוֹם טוֹב: {ג} <B> מָאתַיִם.</B> דִּלְעִנְיַן הָרְוָחָה בִּתּוֹ עֲדִיפָא לֵיהּ, שֶׁאֵינָהּ יְכוֹלָה לַחֲזֹר אַחַר מְזוֹנוֹתֶיהָ כְּזָכָר. גְּמָרָא: {ד} וְאַף עַל פִּי שֶׁלֹּא הִתְנָה כִּי אִם עַל זָכָר לְבַד וְעַל נְקֵבָה לְבַד, נוֹטֵל הַזָּכָר כְּאִלּוּ נוֹלַד לְבַדּוֹ וְהַנְּקֵבָה כְּאִלּוּ נוֹלְדָה לְבַדָּהּ, דְּלֹא עָשָׂה הַלֵּידָה תְּנַאי אֶלָּא רוֹצֶה לִתֵּן מַתָּנָה לְבָנָיו וְרִבָּה לַנְּקֵבָה, וְאַף אִם יָלְדָה תְּאוֹמִים חֲבִיבִים עָלָיו וְרוֹצֶה שֶׁיִּטְּלוּ כְּפִי תְּנָאוֹ. הָרֹא"שׁ: {ה} אֲבָל אַנְדְּרוֹגִינוֹס אֵינוֹ נוֹטֵל כְּלָל בִּמְקוֹם בֵּן אוֹ בַּת. וְעַיֵּן תּוֹסְפוֹת יוֹם טוֹב: 

~ פרק ט - משנה ג

{ו} <B> וּקְטַנִּים.</B> וְלֹא מִבַּעְיָא גְּדוֹלִים וּגְדוֹלִים דִּפְשִׁיטָא דְּמַחֲלֵי אַהֲדָדֵי, דְּאִם זֶה מִתְעַסֵּק בַּנְּכָסִים הַיּוֹם, גַּם זֶה יִתְעַסֵּק לְמָחָר, אֶלָּא אֲפִלּוּ קְטַנִּים כוּ' הַגְּדוֹלִים מוֹחֲלִין טֹרַח מְעַט כָּזֶה לִשְׂכֹּר פּוֹעֲלִים. נִמּוּקֵי יוֹסֵף: {ז} <B> אָמְרוּ.</B> בִּפְנֵי בֵּית דִּין. דְּכֵיוָן שֶׁלֹּא חָשְׁשׁוּ הַבֵּית דִּין לַחְלֹק וְהִנִּיחוּ לָהֶם כָּל הַנְּכָסִים, רָאוּ בֵּית דִּין שֶׁיֵּשׁ תּוֹעֶלֶת לַיְתוֹמִים בַּדָּבָר. וּבְכֻלָּם גְּדוֹלִים אֵין חִלּוּק בֵּין בֵּית דִּין לְעֵדִים. הָרֹא"שׁ: {ח} וְרֵישָׁא שֶׁהִשְׁבִּיחָה לָאֶמְצַע אַשְׁמְעִינַן דְּמַהוּ דְתֵימָא כֵּיוָן דְּלָאו דַּרְכָּהּ לְמִטְרָח אַף עַל גַּב דְּלֹא פָּרֵישׁ כְּפָרֵישׁ דָּמֵי, קָא מַשְׁמַע לָן. גְּמָרָא: {ט} <B> לְעַצְמָהּ.</B> וְהוּא דְּלָא שָׁקְלָה מְזוֹנֵי, דְּאִי שָׁקְלָה מְזוֹנֵי, לֹא, דִּתְנַן בְּפֶרֶק י"א דִּכְתֻבּוֹת, אַלְמָנָה נִזּוֹנֵית מִנִּכְסֵי יְתוֹמִים מַעֲשֵׂה יָדֶיהָ שֶׁלָּהֶן. רַ"שׁ: 

~ פרק ט - משנה ד

{י} <B> הָאַחִין כוּ'.</B> הָאַחִין שֶׁהֵן שֻׁתָּפִין. שֶׁאִם אֵין שֻׁתָּפוּת יַחַד בִּתְפִיסַת הַבַּיִת, אוֹ שֻׁתָּפִין דְּעָלְמָא שֶׁאֵינָם אַחִים, אֵין שָׁוִין בְּדִין זֶה. וּמִסְּתָמָא מִקְרוּ אַחִין שֻׁתָּפִין כְּשֶׁעוֹמְדִין יַחַד בְּלֹא חֲלֻקָּה אֲפִלּוּ עַד שְׁלֹשָׁה דּוֹרוֹת. נִמּוּקֵי יוֹסֵף. אֲבָל הָרֹא"שׁ וְהַטּוּר גָּרְסֵי וְהַשֻּׁתָּפִין, דִּסְבִירָא לְהוּ דְהוּא הַדִּין בִּשְׁאָר שֻׁתָּפִין. וְכֵן הוּא דַּעַת הָרַמְבַּ"ם. וְעַיֵּן תּוֹסְפוֹת יוֹם טוֹב: {יא} פֵּרוּשׁ לְפֵרוּשׁוֹ, דְּדַוְקָא כְּשֶׁפֵּרְשׁוּ בִּשְׁעַת לְקִיחָתוֹ שֶׁמִּפְּנֵי חֲרִיפוּתוֹ כוּ' לוֹקְחִים אוֹתוֹ. דְּאִי לָאו הָכִי, אַף עַל פִּי שֶׁהוּא חָרִיף, אִם הַמִּנְהָג לְהַעֲמִיד מִכָּל בָּתֵּי הָעִיר כוּ', הַשָּׂכָר לָאֶמְצַע. בַּגְּמָרָא: {יב} כְּגוֹן שֶׁאָכַל הַמַּאֲכָלוֹת שֶׁהֵם מְפֻרְסָמוֹת בְּרָעָה וְהִתְמִיד בָּהֶם, אוֹ שֶׁעָמַד זְמַן רַב לְחֹם הַשֶּׁמֶשׁ אוֹ לַקֹּר. הָרַמְבַּ"ם. וְחֹם הַיְנוּ פַּחִים, מִלְּשׁוֹן עַד שֶׁיָּפוּחַ הַיּוֹם [שִׁיר הַשִּׁירִים ב]. נִמּוּקֵי יוֹסֵף וְעַיֵּן תּוֹסְפוֹת יוֹם טוֹב: {יג} <B> שׁוּשְׁבִינוּת.</B> רֵעֶה דָּוִד [שְׁמוּאֵל ב טו] מְתַרְגְּמִינַן שׁוּשְׁבִינֵי דְּדָוִד. רַ"שׁ. וְזֶה לְשׁוֹן הָרַמְבַּ"ם, הַמָּעוֹת שֶׁמְּשַׁלְּחִין נִקְרָאִים שׁוּשְׁבִינוּת. וְאוֹתָם שֶׁשָּׁלְחוּ הַמָּעוֹת וְאוֹכְלִין וְשׁוֹתִין עִם הֶחָתָן נִקְרָאִים שׁוּשְׁבִינִים: {יד} לְשׁוֹן הָרַ"שׁ. וְעִנְיָנוֹ נוֹשֵׂא סְעוּדָה: {טו} וְאֵין צָרִיךְ לְהַחֲזִיר הַכֹּל בְּנִשּׂוּאֵי הָרִאשׁוֹן, אֶלָּא מְשַׁלֵּם לְכָל אֶחָד חֶלְקוֹ כְּשֶׁנּוֹשֵׂא. טוּר. וְעַיֵּן תּוֹסְפוֹת יוֹם טוֹב: 

~ פרק ט - משנה ה

{טז} <B> שָׁלַח כוּ'.</B> וּבִסְתָם. דְּהָא בְּסֵיפָא מַפְלִיג בִּמְפָרֵשׁ. רַ"שׁ: 

~ פרק ט - משנה ו

{יז} <B> שֶׁכָּתַב.</B> וְהוּא הַדִּין אִם חִלֵּק עַל פִּיו בְּלֹא כְּתִיבָה, שֶׁאָמַר נְכָסַי לִפְלוֹנִי כוּ'. רַ"שׁ: {יח} וְלֹא שֶׁמְּפָרֵשׁ, דְּמִלְּתָא דִּפְשִׁיטָא הוּא וְלֹא צְרִיכָא לְמֵימַר, שֶׁהִיא מַתְּנַת בָּרִיא. אֶלָּא הָכִי קָאָמַר, דַּוְקָא כְּשֶׁנּוּכַל לוֹמַר שֶׁבָּא לְהַקְנוֹת הַמַּתָּנָה מֵחַיִּים, דְּהַיְנוּ שֶׁהִקְנָה בִּסְתָם וְלֹא פֵּרֵשׁ לְאַחַר מוֹתוֹ. וְעַיֵּן תּוֹסְפוֹת יוֹם טוֹב: {יט} <B> אֵין כוּ'.</B> כְּלוֹמַר וְאִם עָמַד חוֹזֵר. וְהוּא שֶׁכָּתַב הָרַ"ב וּשְׁכִיב מְרַע שֶׁבָּא לִתֵּן מֵחַיִּים כוּ'. וְטַעְמָא דְּחוֹזֵר, דְּלֹא שָׁבִיק נַפְשֵׁיהּ עַרְטִלַאי: {כ} קָאֵי גַּם אַשְּׁכִיב מְרַע שֶׁבָּא לִתֵּן מֵחַיִּים: 

~ פרק ט - משנה ז

{כא} <B>רַבִּי אֱלִיעֶזֶר אוֹמֵר כוּ'.</B> כְּלוֹמַר רַבִּי אֱלִיעֶזֶר אוֹמֵר דְּעַל פִּיו לֹא מַהֲנֵי: {כב} דְּהָא מַעֲשֶׂה דִּבְנֵי רוֹכֵל מַתָּנָה בְּמִקְצָת הֲוָאִי, וְאִי בִּשְׁכִיב מְרַע הָא לְכֻלֵּי עָלְמָא בַּעְיָא קִנְיָן כְּדִלְעֵיל. אֶלָּא בִּמְצַוֶּה מֵחֲמַת מִיתָה הָיְתָה, וְאִם כֵּן עַל כָּרְחֲךָ פָּלֵיג רַבִּי אֱלִיעֶזֶר אֲפִלּוּ בִּמְצַוֶּה מֵחֲמַת מִיתָה. רַ"שׁ. וְעַיֵּן תּוֹסְפוֹת יוֹם טוֹב: {כג} <B> רוֹכֵל.</B> שֵׁם אֲבִיהֶם. רַ"שׁ: {כד} וְהַלְוַאי שֶׁתִּקְבְּרֵם אִמָּם. וְרַבָּנָן קָאָמְרֵי דְּלֹא הָיוּ רְשָׁעִים וּלְפִיכָךְ אֵין לוֹמַר שֶׁקְּנָסוּם. בַּגְּמָרָא. וְעַיֵּן תּוֹסְפוֹת יוֹם טוֹב: {כה} <B> בְּשַׁבָּת כוּ'.</B> שֶׁלֹּא תִטָּרֵף דַּעְתּוֹ. שֶׁמִּן הַדִּין אֵין יָכוֹל לִקְנוֹת וְלִכְתּוֹב. אֲבָל לֹא בְּחֹל, שֶׁיֵּשׁ תַּקָּנָה בְּקִנְיָן וּכְתִיבָה, וְלָמָּה תִּטָּרֵף דַּעְתּוֹ. רַ"שׁ:  ר''ש
{כו} <B> אָמְרוּ.</B> אַף עַל גַּב דְּלֵיכָּא לְמֵימַר מִגּוֹ דְּיָכוֹל לִקְנוֹת וְלִכְתֹּב, קַל וָחֹמֶר בְּחֹל, דְּכָל הָרָאוּי לְבִילָה כוּ'. רַ"שׁ: {כז}  נָקַט כִּכְתוּבִים, מִשּׁוּם קַרְקָעוֹת דְּנִקְנִין בִּשְׁטָר. וְכִמְסוּרִים, מִשּׁוּם מִטַּלְטְלִין דְּנִקְנִין בִּמְסִירָה: {כח} וְאַף עַל גַּב דְּקִנְיָן יֵשׁ בּוֹ מִשּׁוּם מִקָּח וּמִמְכָּר דְּאָסוּר מִשּׁוּם שְׁבוּת, בִּשְׁכִיב מְרַע הִתִּירוּ, כְּדֵי שֶׁלֹּא תִטָּרֵף דַּעְתּוֹ: {כט} <B>לַקָּטָן.</B> הוֹאִיל וְאֵין לוֹ יָד לִזְכּוֹת לְעַצְמוֹ מָמוֹן שֶׁנּוֹתְנִין לוֹ, תִּקְּנוּ חֲכָמִים שֶׁיְּהֵא אַחֵר זוֹכֶה וּמְקַבֵּל לְצָרְכּוֹ. וְאֵין זָכִין לַגָּדוֹל, שֶׁהֲרֵי יָכוֹל לִזְכּוֹת בְּעַצְמוֹ: {ל} <B> אָמְרוּ.</B> מִשּׁוּם דְּזָכִין לוֹ שֶׁלֹּא בְּפָנָיו, וְכָל שֶׁכֵּן לַגָּדוֹל שֶׁיֵּשׁ לוֹ יָד לְקַבֵּל וְלִזְכּוֹת, וְשָׁלִיחַ נַמִּי מָצֵי מַשְׁוֵי. וְהִלְכָּךְ כָּל שֶׁכֵּן דְּזָכִין לָאָדָם שֶׁלֹּא בְּפָנָיו. רַ"שׁ: 

~ פרק ט - משנה ח

{לא} <B> עָלָיו.</B> עַל הַבֵּן, כְּתֻבַּת אִשָּׁה אוֹ בַּעַל חוֹב, וְאֵין לוֹ מִמַּה לִּפְרֹעַ. רַ"שׁ: {לב} <B> הָאָב.</B> בְּנָפַל עָלָיו וְעַל אָבִיו קָאֵי. וּלְעִנְיַן עָלָיו וְעַל מוֹרִישָׁיו שַׁיָּךְ לְמִתְנֵי יוֹרְשֵׁי מוֹרִישָׁיו. רַ"שׁ: {לג} וְזֶה לְשׁוֹן הָרַ"שׁ, בְּחֶזְקַת יוֹרְשֵׁי הָאָב, שֶׁהֲרֵי הֵם יוֹרְשִׁים וַדַּאי כוּ' וּכְמֻחְזָקִים דָּמוּ, שֶׁהֲרֵי יַעֲקֹב מֻחְזָק בִּנְכָסָיו הֲוָה וְאֵלּוּ בָּאִים מִכֹּחוֹ: 

~ פרק ט - משנה ט

{לד} <B>וְעַל אִשְׁתּוֹ.</B> וְאֵין לָהּ בָּנִים מִמֶּנּוּ. רַ"שׁ: {לה} <B> יַחֲלֹקוּ.</B> עַיֵּן מִשְׁנָה ג' פֶּרֶק ד' דִּיבָמוֹת וּמַה שֶּׁכָּתַבְתִּי שָׁם. וְעַיֵּן תּוֹסְפוֹת יוֹם טוֹב: {לו} וְכֵיוָן שֶׁהַנְּכָסִים בְּחֶזְקָתָהּ יְכוֹלָה הִיא לְהוֹרִישׁ שְׁבוּעַת הַכְּתֻבָּה לְבָנֶיהָ אַף עַל גַּב דִּבְעָלְמָא אֵין אָדָם מוֹרִישׁ שְׁבוּעָה לְבָנָיו. תּוֹסָפוֹת. וְהַטּוּר כָּתַב, דְּמַיְרֵי בְּיִחֵד לָהּ קַרְקַע כוּ', דְּאֵינָהּ צְרִיכָה לִשָּׁבַע: {לז} דְּהָא בְּחֶזְקָתָן לָאו לְקַמֵּיהּ קָאֵי, אֶלָּא הָכִי גָּרְסִינַן וּכְתֻבַּת וְכוּ'. רַ"שׁ: {לח} <B> הָאָב.</B> יוֹרְשֵׁי הָאִשָּׁה הֲוָה לֵיהּ לְמֵימַר, אֶלָּא אַיְדֵי דְּבִיבָמוֹת וּכְתֻבּוֹת תָּנֵי הָאָב (עַיֵּן שָׁם מַה שֶּׁכָּתַבְנוּ), תָּנֵי הָכָא נַמִּי הָכִי: 

~ פרק ט - משנה י

{לט} הָרַ"שׁ. דְּאִלּוּ הֲוָה לָהּ בֵּן מֵאִישׁ אַחֵר, אוֹתוֹ הַבֵּן הוּא יוֹרֵשׁ וַדַּאי בַּחֲצִי הַנְּכָסִים שֶׁל אִמּוֹ, וְיוֹרְשֵׁי הַבֵּן סָפֵק, וְאֵין סָפֵק מוֹצִיא מִידֵי וַדַּאי. אֲבָל הַתּוֹסָפוֹת הִקְשׁוּ עַל זֶה, דְּהָא אֵינוֹ וַדַּאי בַּחֵצִי הַשֵּׁנִי כוּ'. וּמַסְּקֵי דַּאֲפִלּוּ הָיָה לָהּ בֵּן מֵאִישׁ אַחֵר, אֶלָּא שֶׁאֵין לָהּ עוֹד בֵּן מֵאֲבִי הַבֵּן הַזֶּה. וְעַיֵּן תּוֹסְפוֹת יוֹם טוֹב: {מ} רְצוֹנוֹ לוֹמַר שֶׁאֵינָם יוֹצְאֵי יְרֵכוֹ. וְעַיֵּן תּוֹסְפוֹת יוֹם טוֹב: {מא} מַה שֶּׁאֵין כֵּן בְּיוֹרְשֵׁי הַבַּעַל, דִּירֻשַּׁת הַבַּעַל אֵינָהּ מִן הַתּוֹרָה: {מב} <B>מוֹדֶה.</B> מִשּׁוּם דְּנָקַט תַּנָּא קַמָּא לִישְׁנָא דְּמוֹדִים, אָמַר אִיהוּ נַמִּי מוֹדֶה, כְּלוֹמַר וַאֲנִי מוֹדֶה וְחוֹלֵק עָלֶיךָ דִּלְדִבְרֵי בֵּית הִלֵּל כוּ'. רַ"שׁ: {מג} לָשׁוֹן מְגֻמְגָּם הוּא. וְזֶה לְשׁוֹן הָרַ"שׁ, שֶׁכָּל יְמֵי חַיֵּי הָאִשָּׁה לְאַחַר שֶׁמֵּת בַּעֲלָהּ הָיָה כָּל מָמוֹנָהּ בְּחֶזְקָתָהּ, וַהֲרֵי הִיא מִשֵּׁבֶט אָבִיהָ, וַאֲפִלּוּ כְּתֻבָּתָהּ וְתוֹסַפְתָּהּ שֶׁגָּבְתָה מִבַּעֲלָהּ מִשֶּׁבָּאוּ לְיָדָהּ הֲרֵי הֵן בְּחֶזְקַת שֵׁבֶט אָבִיהָ, שֶׁהִיא מִתְיַחֶסֶת אַחַר שֵׁבֶט אָבִיהָ: 

^ פרק י

~ פרק י - משנה א

{א} וְאֵלּוּ הַכְּפֵלוֹת כָּל כֵּפֶל בִּפְנֵי עַצְמוֹ. וְנִרְאֶה מִבַּחוּץ בֵּין כֵּפֶל לְכֵפֶל כְּעֵין קֶסֶת הַסּוֹפֵר. רַ"שׁ. וְזֶה לְשׁוֹן הָרַמְבַּ"ם, כְּעֵין כֵּלִים כוּ' מִקְּלָף שֶׁמְּנַשְּׁבִים בָּהֶם לְהָסִיר הַזְּבוּבִים: 

~ פרק י - משנה ב

{ב} <B> בִּשְׁנָיִם.</B> אֵין צָרִיךְ לְהַחְתִּים בּוֹ אֶלָּא שְׁנֵי עֵדִים. וְהָרוֹצֶה לַעֲשׂוֹת מְקֻשָּׁר צָרִיךְ לְהַחְתִּים בּוֹ שְׁלֹשָׁה, שֶׁכָּךְ תִּקְּנוּ חֲכָמִים. רַ"שׁ: {ג} גְּמָרָא. וּפֵרֵשׁ רַ"שׁ, הֵטִילוּ חֲכָמִים עָלָיו פְּסוּלָא דְּאוֹרַיְתָא: {ד} <B> אֵין פָּחוּת מִשְּׁנָיִם.</B> וְיָתֵר נַמִּי לֹא, דְּיַד בַּעַל הַשְּׁטָר עַל הַתַּחְתּוֹנָה. נִמּוּקֵי יוֹסֵף: {ה} <B> זוּזִין.</B> סְלָעִים. דַּרְכּוֹנוֹת. צָרִיךְ עִיּוּן לְמַאי צְרִיכֵי. וּמִשּׁוּם הָכִי הַטּוּר כָּתַב מַטְבֵּעַ פְּלוֹנִי דְּאִינוּן: {ו} <B> הַתַּחְתּוֹן.</B> וְלָמָּה אֵין הוֹלְכִין אַחַר הַפָּחוּת שֶׁבִּשְׁנֵיהֶם, לְפִי שֶׁאֵין הָאֶחָד תָּלוּי בַּחֲבֵרוֹ כְּמוֹ בְּכוֹתֵב זוּזֵי מֵאָה דְּאִינוּן כוּ'. הָרַמְבַּ"ם: {ז} שֶׁאֵין לְמֵדִין מִשִּׁיטָה אַחֲרוֹנָה, מִפְּנֵי שֶׁאֵין הָעֵדִים יְכוֹלִין לְקָרֵב חֲתִימָתָן, וְיָכוֹל אָדָם לְזַיֵּף וּלְהוֹסִיף בֵּינְתַיִם שִׁיטָה אַחַת. גְּמָרָא. וּלְאַפְקוּעֵי מִבַּעַל הַשְּׁטָר לְמֵדִין. וְהַאי וּבִלְבַד כוּ' לֹא קָאֵי אֶלָּא אַלְּמַעְלָה מָנֶה וּמִלְּמַטָּה מָאתַיִם. נִמּוּקֵי יוֹסֵף: 

~ פרק י - משנה ג

{ח} <B> שֶׁאֵין כוּ'.</B> וְלֹא חָיְשִׁינַן שֶׁמָּא לֹא יִתְּנֶנָּה לָהּ עַד לְאַחַר זְמַן וְיָבֹא לְחַפּוֹת עָלֶיהָ, אוֹ תִּטְרֹף הִיא שֶׁלֹּא כַּדִּין פֵּרוֹת נְכָסִים שֶׁמָּכַר בַּעֲלָהּ בֵּין כְּתִיבָה לִנְתִינָה, שֶׁהֲרֵי כָּל אִשָּׁה צְרִיכָה לְהָבִיא רְאָיָה אֵימַת מַטִּי גִּטָּא לְיָדָהּ. הָרְאָ"ה. וְעַיֵּן תּוֹסְפוֹת יוֹם טוֹב: {ט} כְּלוֹמַר וְאֵין צָרִיךְ מִדַּעַת שְׁנֵיהֶם כְּמוֹ בַּמִּשְׁנָה דִּלְקַמָּן. וְלָאו לְמֵימְרָא דְּעַכְשָׁיו זוֹכֶה לַבַּעַל שֶׁיְּהֵא פָּטוּר מֵעַכְשָׁיו, דְּהָא לֹא הֲוֵי דּוּמְיָא דְּגֵט שֶׁאֵינוֹ חָל אֶלָּא לִכְשֶׁיָּבֹא לְיָדָהּ. וְעַיֵּן תּוֹסְפוֹת יוֹם טוֹב: {י} גְּמָרָא. דְּחָשְׁשׁוּ שֶׁמָּא תַּעֲרִים וְתִתֵּן שׁוֹבֵר זֶה לְיַד אִישׁ שֶׁשְּׁמוֹ כְּשֵׁם בַּעֲלָהּ וְתַפְסִיד כְּתֻבַּת אִשְׁתּוֹ. אֲבָל כְּשֶׁמַּכִּירִין שְׁנֵיהֶם, לֹא חָשׁוּ כֻּלֵּי הַאי שֶׁמָּא יֵשׁ עוֹד אִישׁ וְאִשָּׁה שֶׁשְּׁמוֹתָם כִּשְׁמוֹת אֵלּוּ שֶׁלְּפָנֵינוּ. אֲבָל בְּמִלְוָה וּמֶכֶר אֵין צָרִיךְ לְהַכִּיר שְׁנֵיהֶם, דִּשְׁנֵי יוֹסֵף בֶּן שִׁמְעוֹן אֵין מוֹצִיאִין עֲלֵיהֶן שְׁטַר חוֹב, וְכָל שֶׁכֵּן שְׁטַר מֶכֶר. הַמַּגִּיד מִשְׁנֶה. וּכְלוֹמַר מַה שֶּׁאֵין כֵּן שׁוֹבֵר דְּיָכוֹל לִפְטֹר עַצְמוֹ מֵאֵיזֶה יוֹסֵף בֶּן שִׁמְעוֹן שֶׁיִּרְצֶה: {יא} <B> שָׂכָר.</B> הַגֵּט, דִּכְתִיב וְכָתַב וְנָתַן. וּשְׂכַר הַשּׁוֹבֵר, דִּזְכוּתוֹ הוּא, דְּלֹא תֶּהְדַּר וְתִגְבֶּה כְּתֻבָּתָהּ זִמְנָא אַחֲרִינָא. הָרַ"שׁ. וְעַיֵּן תּוֹסְפוֹת יוֹם טוֹב: {יב} <B> לְלֹוֶה.</B> וְנֵחוּשׁ שֶׁמָּא כָּתַב לִלְווֹת בְּנִיסָן וְלֹא לָוָה עַד תִּשְׁרֵי וְאָתָא לְמִטְרַף לָקוֹחוֹת שֶׁלֹּא כְּדִין. אָמַר רַב אַסִי בִּשְׁטָר אַקְנֵיתָא, דְּהָא שִׁעְבֵּד נַפְשֵׁיהּ. אַבַּיֵי אָמַר עֵדָיו בַּחֲתוּמָיו זָכִין לוֹ. גְּמָרָא: {יג} <B> וְאֵין כוּ'.</B> וְאַף אִם בָּא מַלְוֶה לָעֵדִים וְאָמַר לָהֶם אֲנִי מַלְוֶה לִפְלוֹנִי מָנֶה, כִּתְבוּ הַשְּׁטָר וְיִהְיֶה בְּיֶדְכֶם וְאִם יָבֹא לֹוֶה הַיּוֹם וְיֹאמַר לָכֶם כִּי כֵן הוּא הָאֱמֶת תִּקְנוּ מִמֶּנּוּ וְתִתְנוּהוּ לִי וְאִם אַיִן תִּקְרָעוּהוּ, אַף עַל פִּי כֵן אֵין כּוֹתְבִין, לְפִי שֶׁבִּשְׁעַת כְּתִיבָה הוּא שִׁקֵּר וְיֵשׁ לָחוּשׁ אוּלַי מַעֲרִים הוּא. הַמַּגִּיד. וְכֻלָּהּ קְפֵידָא בַּחֲתִימָה הִיא. בֵּית יוֹסֵף: {יד} מִשּׁוּם דִּמְקַבֵּל הָעִסְקָא הוּא הַמְּבַקֵּשׁ וְרוֹצֶה בָּעִסְקָא יוֹתֵר מִן הַנּוֹתֵן. וְדוּמְיָא דַאֲרִיסוּת כוּ' לְקַמָּן: {טו} <B> אַף עַל פִּי כוּ'.</B> לְפִי שֶׁאֵינוֹ מַפְסִיד לַלּוֹקֵחַ, שֶׁכְּתִיבַת הַשְּׁטָר אֵין מְחַיֵּב לַלּוֹקֵחַ לִתֵּן מָעוֹת שֶׁלֹּא מִדַּעְתּוֹ, דְּכֵיוָן דְּכוֹתְבִין שְׁטָר לְמוֹכֵר אַף עַל פִּי שֶׁאֵין לוֹקֵחַ עִמּוֹ, פְּשִׁיטָא שֶׁיָּכוֹל לוֹמַר שֶׁלֹּא מִדַּעְתּוֹ נִכְתַּב הַשְּׁטָר. טוּר. וְעַיֵּן תּוֹסְפוֹת יוֹם טוֹב: {טז} <B> לְלוֹקֵחַ.</B> וְאַף עַל פִּי שֶׁקָּנוּ מִן הַמּוֹכֵר שֶׁהִקְנָה לִפְלוֹנִי שֶׁלֹּא בִּפְנֵי הַלּוֹקֵחַ וּבָא הַלּוֹקֵחַ שֶׁיִּכְתְּבוּ לוֹ הַשְּׁטָר, אֵין כּוֹתְבִין, דְּלֹא אָמְרִינַן סְתָם קִנְיָן לִכְתִיבָה עוֹמֵד שֶׁלֹּא בְּפָנָיו. הָרַמְבַּ"ן. וְלַפּוֹסְקִים דְּעוֹמֵד לִכְתִיבָה אֲפִלּוּ שֶׁלֹּא בְּפָנָיו, יֵשׁ לוֹמַר כְּמוֹ שֶׁכָּתַבְתִּי גַּבֵּי מַלְוֶה (אוֹת יג): {יז} <B> וְהַלּוֹקֵחַ כוּ'.</B> פְּשִׁיטָא, לֹא צָרִיךְ בְּמוֹכֵר שָׂדֵהוּ מִפְּנֵי רָעָתָהּ. גְּמָרָא. פֵּרֵשׁ רַ"שׁ, מוּם גָּדוֹל שֶׁבָּהּ כוּ'. סָלְקָא דַּעְתֵּךְ אֲמֵינָא דַּהֲנָאָה דִּידֵיהּ הוּא כוּ', קָא מַשְׁמַע לָן כִּדְאָמְרֵי אֱינָשֵׁי זָבַנְתָּ קָנִיתָ, זָבִין אוֹבִיד: 

~ פרק י - משנה ד

{יח} <B> אֵרוּסִין.</B> שְׁטָרֵי פְּסִיקְתָּא כַּמָּה אַתָּה נוֹתֵן לְבִנְךָ כָּךְ וְכָךְ כוּ'. גְּמָרָא: {יט} <B> וְנִשּׂוּאִין.</B> כְּתֻבָּה: {כ} <B> שְׁנֵיהֶם.</B> אֲבִי חָתָן וַאֲבִי כַּלָּה. רַ"שׁ: {כא} <B> וְהֶחָתָן כוּ'.</B> שֶׁהֲרֵי הוּא קוֹנֶה וְגַם מַרְוִיחַ בְּקַבָּלַת נְדוּנְיַת הָאִשָּׁה. נִמּוּקֵי יוֹסֵף. וּבַגְּמָרָא, פְּשִׁיטָא. לֹא צְרִיכָא דַּאֲפִלּוּ (הֶחָתָן) צוּרְבָא מִדְּרַבָּנָן דְּנִיחָא לֵיהּ לְחָמוּהּ לְקֵרוּבֵיהּ לְהַשִּׂיא בִּתּוֹ לְתַלְמִיד חָכָם, וְסָלְקָא דַּעְתֵּךְ אֲמֵינָא שֶׁחָמִיו יִתֵּן כָּל הַשָּׂכָר. וְכָתַב נִמּוּקֵי יוֹסֵף, דְּמַתְנִיתִין כְּשֶׁכָּתְבוּ הַכֹּל בִּשְׁטָר אֶחָד, אֲבָל אִם כָּתְבוּ לְכָל אֶחָד בִּפְנֵי עַצְמוֹ, כָּל אֶחָד פּוֹרֵעַ שֶׁלּוֹ: {כב} <B> וְהַמְּקַבֵּל כוּ'.</B> פְּשִׁיטָא, לֹא צְרִיכָא בְּבוּרָה, שֶׁצָּרִיךְ לְהוֹבִירָהּ שָׁנָה אוֹ שְׁנָתַיִם, וְאֵין רֶוַח עַתָּה לַמְּקַבֵּל: {כג} <B> וּשְׁנֵיהֶם כוּ'.</B> בְּשִׁטְרֵי בֵרוּרִין. רַ"שׁ. וְכֵן נִרְאֶה בָּרַמְבַּ"ם דְּלֹא קָאֵי אַמַּעֲשֶׂה בֵּית דִּין: {כד} <B> שְׁנֵיהֶם כוּ'.</B> שְׁנֵי הָעֵדִים כּוֹתְבִין שְׁנֵי שְׁטָרוֹת. רַ"שׁ: {כה} <B> לָזֶה כוּ'.</B> מִשּׁוּם דְּאָמַר לֵיהּ לֹא נִיחָא לִי דְּתֶהֱוֵי זְכוּתְךָ גַּבֵּי זְכוּתִי, דְּדָמִית עָלַי כְּאַרְיֵא אַרְבָא, שֶׁתְּחַפֵּשׂ כָּל עִלָּה בִּזְכוּתִי בִּרְאוֹתְךָ אוֹתוֹ כוּ'. גְּמָרָא. וְקָשֶׁה מַאי טַעֲמָא דְּרַבָּנָן. וְתֵרְצוּ הַמְּפָרְשִׁים כְּגוֹן שֶׁחֲבֵרוֹ אָמַר לוֹ יַעֲמֹד הַשְּׁטָר בְּיָדְךָ וּכְשֶׁאֶצְטָרֵךְ תַּרְאֵהוּ לִי. הַמַּגִּיד מִשְׁנֶה. וְעַיֵּן תּוֹסְפוֹת יוֹם טוֹב: 

~ פרק י - משנה ה

{כו} <B> אָמַר לוֹ.</B> לַשָּׁלִישׁ. נִמּוּקֵי יוֹסֵף: 

~ פרק י - משנה ו

{כז} <B> בֵּית דִּין.</B> דְּאִי לָאו הָכִי אֵין עֵדוּתָן מוֹעֶלֶת לַעֲשׂוֹת שְׁטָר, דַּהֲוֵי מִפִּיהֶם וְלֹא מִפִּי כְּתָבָם. אֲבָל עֵד מִפִּי עֵד לֹא הֲווּ כְּמוֹ שֶׁכָּתַב נִמּוּקֵי יוֹסֵף, דְּעַל עִקַּר הַכְּתָב הֵם מְעִידִים וְלֹא עַל הַמָּנֶה, וְזוֹ עֵדוּת גְּמוּרָה, וְקִיּוּם גָּמוּר הוּא, וַהֲרֵי הוּא כְּאִלּוּ הָעֵדוּת נִתְבָּרֵר לָנוּ שֶׁהָיָה לִפְלוֹנִי שְׁטַר מֶכֶר אוֹ שְׁטַר מַתָּנָה. נִמּוּקֵי יוֹסֵף: {כח} <B> אִישׁ כוּ'.</B> כָּל זֶה כּוֹתְבִין הַמְּקַיְּמִין. וְאַחַר כָּךְ כּוֹתְבִין אֶת שְׁמוֹתָן בַּסּוֹף. נִמּוּקֵי יוֹסֵף. וְעַיֵּן תּוֹסְפוֹת יוֹם טוֹב: {כט} <B> שׁוֹמֵר.</B> וּמִשּׁוּם כֵּן לֹא רָצוּ לְתַקֵּן דְּלִכְתֹּב פֵּרָעוֹן בֵּינֵי שִׁטֵּי וְאִם נִמְצָא מְחַק שָׁם שֶׁיִּפְסֹל הַשְּׁטָר, מִשּׁוּם דְּשׁוֹבֵר בְּעָלְמָא יְהֵא צָרִיךְ לְשׁוֹמְרוֹ כוּ'. רַמְבַּ"ן סִימָן ק': {ל} דְּעֶבֶד לֹוֶה לְאִישׁ מַלְוֶה. גְּמָרָא. וְלָאו דַּוְקָא לֹוֶה, אֶלָּא הוּא הַדִּין בְּכָל חוֹב, כְּמוֹ כְּתֻבָּה וְכֵן שִׁטְרֵי מִקָּח. תּוֹסָפוֹת: 

~ פרק י - משנה ז

{לא} רַשִׁ"י מְפָרֵשׁ, אֱגוֹד, אֶקְנֶה. וְכֵן מְפָרֵשׁ הָרַ"ב בְּעַצְמוֹ סוֹף פֶּרֶק קַמָּא: {לב} <B> וַעֲשֵׂם.</B> מִלְּשׁוֹן עִשּׂוּ דַּדֵּי בְּתוּלֵיהֶן (יְחֶזְקֵאל כג), שֶׁהוּא לְשׁוֹן מֵעוּךְ וּכְתִישָׁה. וְעַיֵּן תּוֹסְפוֹת יוֹם טוֹב: {לג} וּלְאַבַּיֵי דְּכָל שְׁטָר כּוֹתְבִין לְלֹוֶה בְּלֹא מַלְוֶה אֵין מוֹצִיאִין, שֶׁמָּא כָּתַב לִלְווֹת וְלֹא לָוָה, וּמוֹצִיאוֹ עַל הַשֵּׁנִי וְאוֹמֵר שֶׁהוּא לָוָה מִמֶּנּוּ. כִּדְאִיתָא נַמִּי בַּגְּמָרָא: {לד} <B> נִמְצָא כוּ'.</B> לַלֹּוֶה (שׁוֹבֵר. רַ"שׁ) שְׁטָרוֹ שֶׁל יוֹסֵף בֶּן שִׁמְעוֹן עָלַי פָּרוּעַ. גְּמָרָא: {לה} אָדֹם כְּאַרְגָּמָן: {לו} <B> כֹּהֵן.</B> וּצְרִיכִין הָעֵדִים לֵידַע אִם כֹּהֵן הוּא, הוֹאִיל וְכוֹתְבִין כֵּן כְּדֵי לְהַכִּירוֹ, אַף עַל גַּב דִּבְלָאו הָכִי אֵין מְדַקְדְּקִין עֵדֵי הַשְּׁטָר עַל זֶה, דְּלֹא מְסָהֲדֵי אֶלָּא עַל מָנֶה שֶׁבַּשְּׁטָר. תּוֹסָפוֹת: {לז} <B> לִבְנוֹ.</B> מְצַוֶּה בִּשְׁעַת מִיתָתוֹ. רַ"שׁ: {לח} <B> וְאֵינִי יוֹדֵעַ כוּ'.</B> וְהַלֹּוֶה הֶאֱמִינַנִי וְלֹא הֶחְזַרְתִּי שְׁטָרוֹ וְאֵינִי רוֹצֶה לֵעָנֵשׁ. רַ"שׁ: {לט} <B> עָרֵב.</B> בְּהַהִיא הֲנָאָה דְּקָא מְהֵימָן לֵיהּ, גָּמַר וּמְשַׁעְבֵּד נַפְשֵׁיהּ. גְּמָרָא. וְעַיֵּן עוֹד: {מ} וּלְעֵיל פֵּרֵשׁ עַד שֶׁיִּתְבַּע כוּ' וְאִם אֵין לוֹ אָז כוּ'. וְכֵן לְשׁוֹן הָרַ"שׁ. וְכֵן כָּתַב הָרַמְבַּ"ם. וְכָתַב הַמַּגִּיד וְזֶה לְשׁוֹנוֹ, וְאִם תִּשְׁאַל מַה חִלּוּק בֵּין עָרֵב לְזֶה שֶׁהִתְנָה כוּ', תְּשׁוּבָתְךָ שֶׁהֶעָרֵב סְתָם אֲפִלּוּ אֵין לַלֹּוֶה נְכָסִים יְדוּעִים יָכוֹל הֶעָרֵב לִדְחוֹתוֹ עַד שֶׁיִּתְבַּע אֶת הַלֹּוֶה בְּדִין, וְאִם יִתְחַיֵּב לוֹ וְאֵין לוֹ אָז יִפְרְעֶנּוּ הֶעָרֵב. וּכְשֶׁהִתְנָה מִמִּי שֶׁאֶרְצֶה, אֵינוֹ יָכוֹל לִדְחוֹתוֹ, אֶלָּא אִם כֵּן יֵשׁ לַלֹּוֶה נְכָסִים יְדוּעִים: {מא} וְטַעְמָא כָּתַב הָרַ"שׁ, דְּתֵן לוֹ, מְסֹר הַמָּמוֹן בְּיָדוֹ וַאֲנִי אֶפְרְעֶנּוּ לְךָ, אֵין כָּאן לְשׁוֹן הַלְוָאָה, אֶלָּא שְׁלִיחוּתֵיהּ דְּהַאי דְּקָאָמַר תֵּן לוֹ, עֲבִיד הַמַּלְוֶה. רַ"שׁ: {מב} <B> וְכֵן וְכוּ'.</B> כְּלוֹמַר כְּמוֹ שֶׁבְּהַאי פְּלֻגְתָּא מֵקֵל רַבָּן שִׁמְעוֹן בֶּן גַּמְלִיאֵל עַל הֶעָרֵב שֶׁלֹּא יַפְסִיד, אַף בָּזֶה הָיָה מְתַקֵּן שֶׁלֹּא יַפְסִיד. נִמּוּקֵי יוֹסֵף: {מג} כְּלַפֵּי דִּשְׁאָר עָרֵב נַמִּי אֵינוֹ חַיָּב לִפְרֹעַ אֶלָּא כְּשֶׁאֵין לַלֹּוֶה כְּמוֹ שֶּׁכָּתַבְנוּ לְעֵיל, כָּתַב כָּאן דַּאֲפִלּוּ אֵין לוֹ כוּ' פָּטוּר. אֲבָל לְעִנְיַן הַשִּׁעְבּוּד אִפְּכָא מִסְתַּבְּרָא. וְעַיֵּן תּוֹסְפוֹת יוֹם טוֹב: {מד} דְּטַב לְמֵיתַב טַן דּוּ. וּלְטוֹבָתָהּ נִתְכַּוֵּן וּלְמִצְוָה נִתְכַּוֵּן, שֶׁעַל יְדֵי הָעַרְבוּת יִתְרַצּוּ לְשַׁדֵּךְ, וְלֹא נִתְכַּוֵּן לִפְרֹעַ הָעַרְבוּת. הָרַ"שׁ: {מה} וְאֵיזֶהוּ קַבְּלָן. זֶה שֶׁאָמַר לָאִשָּׁה הִנָּשְׂאִי לָזֶה וַאֲנִי נוֹתֵן כְּתֻבָּה זוֹ. הָרַמְבַּ"ם: 

~ פרק י - משנה ח

{מו} <B> בְּנֵי חוֹרִין.</B> דְּלֹא גּוֹבֶה מִמְּשֻׁעְבָּדִים אֶלָּא מִלְוָה הַכָּתוּב בִּשְׁטָר שֶׁיֵּשׁ בּוֹ עֵדִים. דְּכֵיוָן דְּאִיכָּא תַּרְתֵּי, שְׁטָר וְעֵדִים, מַפְקֵי לֵיהּ לְקָלָא, וְלָקוֹחוֹת הוּא דְּאַפְסִידוּ אַנַּפְשַׁיְהוּ שֶׁלֹּא חָקְרוּ בַּדָּבָר וְיַנִּיחוּ בְּנֵי חוֹרִין לַמּוֹכֵר לִגְבּוֹת מֵהֶם. רַ"שׁ. וְעַיֵּן תּוֹסְפוֹת יוֹם טוֹב: {מז} וְרַבִּי יִשְׁמָעֵאל בְּקִנְיָן דַּוְקָא מַיְרֵי. וַאֲפִלּוּ הָכִי אֵינוֹ גּוֹבֶה אֶלָּא מִבְּנֵי חוֹרִין, דְּקִנְיָן דְּעָרֵב לֵית לֵיהּ קָלָא כְּמוֹ קִנְיָן דְּלֹוֶה. בֵּית יוֹסֵף. וְעַיֵּן תּוֹסְפוֹת יוֹם טוֹב: {מח} <B> הַחוֹנֵק.</B> פֵּרוּשׁ שֶׁמַּחְזִיק בְּבַעַל חוֹבוֹ שֶׁיִּפְרְעֵהוּ, וְעָבַר שִׁמְעוֹן וְאָמַר הַנִּיחֵהוּ וַאֲנִי אֶתֵּן לְךָ. הַגָּאוֹן. מַשְׁמַע דְּלָאו חוֹנֵק מַמָּשׁ קָאָמַר. בֵּית יוֹסֵף: {מט} <B> פָּטוּר.</B> בַּגְּמָרָא, חָלוּק הָיָה רַבִּי יִשְׁמָעֵאל אַף בְּחוֹנֵק, וּבְקִנְיָן דַּוְקָא. וְאַף עַל גַּב דְּמִצְוָה קָעָבֵד, לֹא דָּמֵי לְעָרֵב דִּכְתֻבָּה דַּאֲפִלּוּ בְּקִנְיָן לֹא מִשְׁתַּעְבֵּד. וּכְמוֹ שֶׁכָּתַב הָרַמְבַּ"ם, דְּהָכָא מִשּׁוּם צַעֲרָא דְּחַבְרֵיהּ שֶׁחָנַק, גָּמַר וּמַקְנֵי. נִמּוּקֵי יוֹסֵף:   
