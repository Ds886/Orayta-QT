&UniqueId=1175&LastLevelIndex=2&TextSource=ר' פנחס ראובן שליט''א&ForcedBookName=רע''ב&CosmeticsType==911&GroupId=mishna_baba_metsia&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MNE_BABA_METSIA Layer 2 - 39 pages

// יט. יט: כ. כ: כא. כא: כב. כב: כג. כג: כד. כד: כה. כה: כו. כו: כז. כז: כח. כח: כט.
// כט: ל. ל: לא. לא: לב. לב: לג. לג: לד. לד: לה. לה: לו. לו: לז. לז: לח.

$ משנה - בבא מציעא - רע''ב

^ פרק א

~ פרק א - משנה א

<b>שְׁנַיִם אוֹחֲזִין בְּטַלִּית.</b> בַּגְּמָרָא מוֹקֵי לְמַתְנִיתִין כְּגוֹן שֶׁאֶחָד מֵהֶם תּוֹפֵס בַּחוּטִין שֶׁבִּשְׂפַת הַבֶּגֶד מִצַּד זֶה, וְהָאֶחָד תּוֹפֵס בַּחוּטִין שֶׁבִּשְׂפַת הַבֶּגֶד מִצַּד זֶה. אֲבָל אִם הֵם אֲדוּקִים בַּבֶּגֶד עַצְמוֹ, זֶה נוֹטֵל עַד מָקוֹם שֶׁיָּדוֹ מַגַּעַת וְזֶה נוֹטֵל עַד מָקוֹם שֶׁיָּדוֹ מַגַּעַת, וְהַשְּׁאָר חוֹלְקִים בְּשָׁוֶה, וּבִשְׁבוּעָה {א}: <B>זֶה אוֹמֵר כֻּלָּהּ שֶׁלִּי.</B> אֲנִי קְנִיתִיהָ {ב} וְלִי מְכָרָהּ הַמּוֹכֵר וְלֹא לְךָ. וְהַמּוֹכֵר מָכַר לְאֶחָד מֵהֶם וְלָקַח הַמָּעוֹת מִשְּׁנֵיהֶם {ג}, מֵאֶחָד מִדַּעְתּוֹ וּמֵאֶחָד בְּעַל כָּרְחוֹ, וְאֵינוֹ יוֹדֵעַ מְהֵי מִדַּעְתּוֹ וּמְהֵי בְּעַל כָּרְחֵיהּ. דְּאִלּוּ יָדַע וְהָיָה אוֹמֵר לָזֶה מָכַרְתִּי, הָיָה כָּאן עֵד אֶחָד {ד}, וְהָיָה שֶׁכְּנֶגְדּוֹ חַיָּב שְׁבוּעָה דְאוֹרַיְתָא {ה} לְהַכְחִישׁ הָעֵד. עַכְשָׁיו שֶׁאֵינוֹ יוֹדֵעַ, שְׁנֵיהֶם נִשְׁבָּעִים שְׁבוּעָה זוֹ הָאֲמוּרָה בְמַתְנִיתִין. וּבְדִין הוּא שֶׁיִּהְיוּ חוֹלְקִים בְּלֹא שְׁבוּעָה {ו}, אֶלָּא שֶׁתִּקְּנוּ חֲכָמִים שֶׁלֹּא יִטֹּל שׁוּם אֶחָד מֵהֶם אֶלָּא בִּשְׁבוּעָה, כְּדֵי שֶׁלֹּא יְהֵא כָּל אֶחָד הוֹלֵךְ וְתוֹקֵף בְּטַלִּיתוֹ שֶׁל חֲבֵרוֹ וְאוֹמֵר שֶׁלִּי הִיא {ז}. וְאִצְטְרִיךְ תַּנָּא לְאַשְׁמוֹעִינַן בְּזֶה אוֹמֵר אֲנִי מְצָאתִיהָ דְּהַיְנוּ בִּמְצִיאָה, וּבְזֶה אוֹמֵר כֻּלָּהּ שֶׁלִּי דְּהַיְנוּ מִקָּח וּמִמְכָּר. אִי תָּנָא מְצִיאָה, הֲוָה אֲמֵינָא מְצִיאָה הוּא דְּרָמוּ רַבָּנָן שְׁבוּעָה עֲלֵיהּ מִשּׁוּם דְּמוֹרֶה הֶתֵּרָא לֶאֱחֹז בָּהּ שֶׁלֹּא כַּדִּין, דְּאָמַר חַבְרָאִי לָאו מִידֵי חֲסַר בָּהּ, אַזִּיל וְאֶתְפּוֹס וְאֶפְלוֹג בַּהֲדֵיהּ, אֲבָל מִקָּח וּמִמְכָּר דְּאִי לֹא הֲוָה צָרִיךְ לָהּ לֹא הֲוָה מַהֲדַר אַבָּתְרַהּ לְמִזְבְּנָהּ, וְזֶה שֶׁבָּא לַחֲלֹק עִמּוֹ וְלִתֵּן חֲצִי דָּמֶיהָ שֶׁלֹּא כַּדִּין מְחַסְּרוֹ וְלֵיכָּא לְמֵימַר דְּמוֹרֵי הֶתֵּרָא {ח}, אֵימָא לֹא רָמוּ רַבָּנָן שְׁבוּעָה עֲלֵיהּ. וְאִי אַשְׁמוּעִינַן בְּמִקָּח וּמִמְכָּר, הֲוָה אֲמֵינָא מִקָּח וּמִמְכָּר הוּא דְּרָמוּ רַבָּנָן שְׁבוּעָה עֲלֵיהּ מִשּׁוּם דְּמוֹרֵי הֶתֵּרָא וְאָמַר חַבְרָאִי דְּמֵי קָא יָהֵיב וַאֲנָא דְּמֵי קָא יָהֵיבְנָא, הַשְׁתָּא דִּצְרִיכָה לְדִידִי אַשְּׁקְלֵיהּ אֲנָא, וְחַבְרָאִי לִטְרַח וְלֵזִיל וְלִזְבִין אַחֲרִיתִי, אֲבָל מְצִיאָה דְלֵיכָּא לְמֵימַר הָכִי {ט}, אֵימָא לֹא. צְרִיכָא: <B>יִשָּׁבַע שֶׁאֵין לוֹ בָהּ פָּחוֹת מֵחֶצְיָהּ.</B> וְאֵינוֹ נִשְׁבַּע שֶׁכֻּלָּהּ שֶׁלּוֹ כִּדְקָא טָעִין מֵעִקָּרָא, דְּהָא לֹא יָהֲבֵי לֵיהּ כֻּלָּהּ {יא}. וְאִי מִשְׁתָּבַע שֶׁחֶצְיָהּ שֶׁלּוֹ כִּדְּקָא יָהֲבִי לֵיהּ, הֲוָה מֵרֵעַ לֵיהּ לְדִבּוּרֵיהּ קַמָּא דְּאָמַר כֻּלָּהּ שֶׁלִּי. הִלְכָּךְ יִשָּׁבַע שֶׁאֵין לוֹ בָּהּ פָּחוֹת מֵחֶצְיָהּ {יב}, דְּמַשְׁמַע הָכִי, כֻּלָּהּ שֶׁלִּי כִּדְקָא אֲמֵינָא מֵעִקָּרָא, וּלְדִבְרֵיכֶם שֶׁאֵין אַתֶּם מַאֲמִינִים לִי בְּכֻלָּהּ, שְׁבוּעָה שֶׁיֵּשׁ לִי בָּהּ וְאֵין לִי בָּהּ פָּחוֹת מֵחֶצְיָהּ: 

~ פרק א - משנה ב
<B>הָיוּ שְׁנַיִם רוֹכְבִים עַל גַּבֵּי בְהֵמָה.</B> הָא קָמַשְׁמַע לָן דְּרוֹכֵב קָנֵי, וְאַף עַל פִּי שֶׁאֵינוֹ מַנְהִיג, שֶׁלֹּא זָזָה הַבְּהֵמָה מִמְּקוֹמָהּ {טז}: <B>אוֹ שֶׁהָיָה אֶחָד רוֹכֵב וְאֶחָד מַנְהִיג.</B> בַּזְּמַן שֶׁרוֹכֵב מְנַעֲנֵעַ בְּרַגְלָיו כִּי הֵיכִי דְּתֵיזִיל הַבְּהֵמָה מֵחֲמָתֵיהּ, הוּא דְּשָׁוִים רוֹכֵב וּמַנְהִיג. וְאִם לֹא הָיָה אֶלָּא רוֹכֵב בִּלְבַד, מַנְהִיג קָנָה, רוֹכֵב לֹא קָנָה {יז}. וְאִם הוֹדוּ אוֹ בָאוּ עֵדִים אֲפִלּוּ לְאַחַר שֶׁנִּפְסַק הַדִּין עֲלֵיהֶם שֶׁיַּחֲלֹקוּ בִּשְׁבוּעָה {יח}, חוֹלְקִים שֶׁלֹּא בִשְׁבוּעָה: 

~ פרק א - משנה ג
<B>אָמַר לַחֲבֵרוֹ תְּנֶהָ לִי וְכוּ'.</B> אֲבָל אָמַר זְכֵה לִי בָּהּ, קָנָה הָרוֹכֵב, וְאֵין הַמַּגְבִּיהַּ יָכוֹל לוֹמַר אֲנִי זָכִיתִי בָּהּ: <B>לֹא אָמַר כְּלוּם.</B> שֶׁקְּנָאָהּ זֶה שֶׁמְּשָׁכָהּ מִיַּד חֲבֵרוֹ, וְכָל זְמַן שֶׁהָיְתָה בְיַד הַמַּגְבִּיהַּ הֶפְקֵר הָיְתָה: 

~ פרק א - משנה ד
<B>זֶה שֶׁהֶחֱזִיק בָּהּ זָכָה בָהּ.</B> וְדַוְקָא שֶׁהָיְתָה הַמְּצִיאָה בִּרְשׁוּת הָרַבִּים, שֶׁאֵין אַרְבַּע אַמּוֹת שֶׁל אָדָם קוֹנוֹת לוֹ בִּרְשׁוּת הָרַבִּים {כב}, לְפִיכָךְ הַמַּחֲזִיק בָּהּ זָכָה. אֲבָל בְּסִמְטָא שֶׁהִיא שְׁבִיל שֶׁל יָחִיד {כג}, אוֹ בְצִדֵּי רְשׁוּת הָרַבִּים שֶׁאֵין רַבִּים דּוֹחֲקִים שָׁם, אַרְבַּע אַמּוֹת שֶׁל אָדָם קוֹנוֹת לוֹ כָּל מְצִיאָה וְכָל הֶפְקֵר שֶׁסָּמוּךְ לוֹ בְּאַרְבַּע אַמּוֹת, וְאֵין אַחֵר רַשַּׁאי לְתָפְסוֹ. וְתַקִּינוּ לֵיהּ רַבָּנָן כִּי הֵיכִי דְלָא לֵיתוֹ לְאִנְּצוֹיֵי: <B>אַחַר צְבִי שָׁבוּר.</B> שֶׁאֵינוֹ יָכוֹל לָרוּץ, וּמִשְׁתַּמֵּר בְּתוֹךְ הַשָּׂדֶה אִם לֹא יִטְּלוּהוּ אֲחֵרִים, וְהָוֵי כִמְצִיאָה: <B>זָכְתָה לוֹ.</B> שָׂדֵהוּ. וְהוּא שֶׁעוֹמֵד בְּצַד שָׂדֵהוּ {כז}, וּכְגוֹן שֶׁיָּכוֹל לָרוּץ אַחֲרֵיהֶן וּמַגִּיעָן קֹדֶם שֶׁיֵּצְאוּ מִשָּׂדֵהוּ {כח}: 

~ פרק א - משנה ה
<B>הַקְּטַנִּים.</B> כָּל שֶׁסָּמוּךְ עַל שֻׁלְחַן אָבִיו אֲפִלּוּ הוּא גָּדוֹל קָרֵי לֵיהּ קָטָן, וּמְצִיאָתוֹ לְאָבִיו מִשּׁוּם אֵיבָה {ל}. וְהַבַּת בֵּין קְטַנָּה בֵּין נַעֲרָה מְצִיאָתָהּ לְאָבִיהָ, דְּהַתּוֹרָה זִכְּתָה כָּל שְׁבַח נְעוּרֶיהָ לְאָבִיהָ {לא}: <B>עַבְדּוֹ וְשִׁפְחָתוֹ הַכְּנַעֲנִים.</B> שֶׁהֲרֵי גּוּפָן קָנוּי לוֹ, כְּדִכְתִיב (וַיִּקְרָא כה) וְהִתְנַחַלְתֶּם אוֹתָם: <B>מְצִיאַת אִשְׁתּוֹ.</B> רַבָּנָן תַּקִּינוּ לֵיהּ מִשּׁוּם אֵיבָה: 

~ פרק א - משנה ו
<B>אַחֲרָיוּת נְכָסִים.</B> שִׁעְבּוּד קַרְקָעוֹת שֶׁיִּגְבֶּה מֵהֶם: <B>לֹא יַחֲזִיר.</B> דְּחָיְשִׁינַן לְפֵרָעוֹן וְלִקְנוּנְיָא {לד}. שֶׁמָּא שְׁטָר פָּרוּעַ הוּא וּמִן הַלֹּוֶה נָפַל, וְהָא דְּקָא מוֹדֶה לֹא פָרַעְתִּי, עֵצָה שֶׁל רַמָּאוּת הִיא בֵּינֵיהֶם לִטְרֹף אֶת הַלָּקוֹחוֹת שֶׁלָּקְחוּ מִמֶּנּוּ קַרְקַע שֶׁלֹּא בְאַחֲרָיוּת {לה}, וִיחַלְּקוּהָ בֵּינֵיהֶם: <B>בֵּין כָּךְ וּבֵין כָּךְ לֹא יַחֲזִיר.</B> דִּשְׁטָר שֶׁאֵין בּוֹ אַחֲרָיוּת מִמְּשַׁעְבְּדֵי נַמִּי גָבֵי, דְּאַחֲרָיוּת טָעוּת סוֹפֵר הוּא {לו}, וְחָיְשִׁינַן לְפֵרָעוֹן וְלִקְנוּנְיָא. וַהֲלָכָה כַּחֲכָמִים. וְדַוְקָא בִּשְׁטָר שֶׁאֵין נִזְכָּר בּוֹ אַחֲרָיוּת אָמְרוּ חֲכָמִים דְּטָעוּת סוֹפֵר הוּא וְגָבֵי מִמְּשַׁעְבְּדֵי כְאִלּוּ הָיָה הָאַחֲרָיוּת כָּתוּב בּוֹ. אֲבָל אִם פֵּרֵשׁ בַּשְּׁטָר שֶׁאֵינוֹ רוֹצֶה לְקַבֵּל עָלָיו אַחֲרָיוּת, מוֹדִים חֲכָמִים דְּיַחֲזִיר, דְּהַשְׁתָּא לֵיכָּא לְמֵיחַשׁ לִקְנוּנְיָא: 

~ פרק א - משנה ז
<B>דְּיָתֵיקֵי.</B> צַוָּאַת שְׁכִיב מֵרַע. דָּא תְּהֵא לְמֵיקָם וְלִהְיוֹת: <B>וְשׁוֹבְרִים.</B> שֶׁעוֹשֶׂה מַלְוֶה לְלֹוֶה שֶׁנִּפְרָע מִמֶּנּוּ שְׁטַר חוֹבוֹ: 

~ פרק א - משנה ח
<B>אִגְּרוֹת שׁוּם.</B> שֶׁשָּׁמוּ בֵּית דִּין נִכְסֵי לֹוֶה לַמַּלְוֶה בְּחוֹבוֹ {לח}: <B>וְאִגְּרוֹת מָזוֹן.</B> שֶׁקִּבֵּל עָלָיו לָזוּן אֶת בַּת אִשְׁתּוֹ. פֵּרוּשׁ אַחֵר, שֶׁיִּמְכְּרוּ מִקַּרְקַע הַבַּעַל לִמְזוֹן הָאִשָּׁה וְהַבָּנוֹת {מ}: <B>וּמֵאוּנִין.</B> שֶׁכּוֹתְבִים בַּשְּׁטָר בְּפָנֵינוּ מֵאֲנָה פְלוֹנִית בִּפְלוֹנִי בַּעְלָהּ. וּבִקְטַנָּה שֶׁהִשִּׂיאוּהָ אִמָּהּ וְאָחִיהָ שֶׁאֵינָהּ צְרִיכָה גֵט: <B>שְׁטָרֵי בֵרוּרִין.</B> זֶה בּוֹרֵר לוֹ אֶחָד וְזֶה בּוֹרֵר לוֹ אֶחָד שֶׁיָּדוּנוּ לָהֶם: <B>מָצָא.</B> שְׁטָרוֹת: <B>בַּחֲפִיסָה.</B> חֵמֶת שֶׁל עוֹר קְטַנָּה: <B>בִּדְלֻסְקְמָא.</B> כְּלִי עוֹר שֶׁהַזְּקֵנִים מַצְנִיעִים בָּהּ כְּלֵי תַּשְׁמִישָׁם שֶׁלֹּא יִצְטָרְכוּ לְחַפֵּשׂ אַחֲרֵיהֶם: <B>תַּכְרִיךְ שֶׁל שְׁטָרוֹת.</B> שְׁלֹשָׁה שְׁטָרוֹת אוֹ יוֹתֵר כְּרוּכִין זֶה בָזֶה {מב}: <B>אֲגֻדָּה.</B> מֻשְׁכָּבִים זֶה עַל זֶה, אָרְכּוֹ שֶׁל זֶה עַל אָרְכּוֹ שֶׁל זֶה {מג}: <B>הֲרֵי זֶה יַחֲזִיר.</B> דְּדָבָר שֶׁיֵּשׁ בּוֹ סִימָן הוּא, שֶׁהַכְּלִי סִימָן כְּשֶׁיֹּאמְרוּ הַבְּעָלִים בִּכְלִי פְּלוֹנִי מָצָאתָ אוֹתָם {מד}. וְכֵן תַּכְרִיךְ וַאֲגֻדָּה {מה} סִימָן הוּא: <B>אֶחָד הַלֹּוֶה מִשְּׁלֹשָׁה.</B> אִם שְׁלֹשָׁה שְׁטָרוֹת שֶׁל לֹוֶה אֶחָד הֵן שֶׁלָּוָה מִשְּׁלֹשָׁה בְנֵי אָדָם, יַחֲזִירֵם הַמּוֹצֵא לַלֹּוֶה, דְּוַדַּאי מִיָּדוֹ נָפְלוּ, שֶׁאִם מִיָּדָם נָפְלוּ מִי קִבְּצָם לְמָקוֹם אֶחָד. וְדַוְקָא שֶׁהַשְּׁטָרוֹת מְקֻיָּמִים בְּבֵית דִּין. אֲבָל אִם אֵינָם מְקֻיָּמִים חָיְשִׁינַן דִּלְמָא לְקַיּוֹמִינְהוּ הוֹלִיכוּם שְׁלֹשָׁה הַמַּלְוִים אֵצֶל סוֹפֵר הַדַּיָּנִים וְנָפְלוּ מִיַּד הַסּוֹפֵר {מז}. וְאֵין לָחוּשׁ שֶׁמָּא לְאַחַר שֶׁקִּיְּמוּ אוֹתָם נָפְלוּ מִיַּד הַסּוֹפֵר, דְּלֹא מַשְׁהֵי אֱינִישׁ קִיוּמֵיהּ בִּיְדָא דְּסָפְרָא. וְאִם שְׁלֹשָׁה לֹוִים הֵם, שֶׁלָּווּ מֵאָדָם אֶחָד, יַחֲזִירֵם הַמּוֹצֵא לַמַּלְוֶה, שֶׁהַדָּבָר יָדוּעַ שֶׁמִּמֶּנּוּ נָפְלוּ. וְאִם הָיוּ שְׁלָשְׁתָּן כְּתִיבַת סוֹפֵר אֶחָד, חָיְשִׁינַן שֶׁמָּא מִיַּד הַסּוֹפֵר נָפְלוּ וְלֹא לָווּ מֵעוֹלָם, וּלְפִיכָךְ לֹא יַחֲזִיר {מח}: <B>מָצָא שְׁטָר בֵּין שְׁטָרוֹתָיו וְאֵינוֹ יוֹדֵעַ מַה טִּיבוֹ.</B> אֶצְלוֹ. אִם הַלֹּוֶה הִפְקִידוֹ אֶצְלוֹ אוֹ הַמַּלְוֶה, אוֹ שֶׁמָּא מִקְצָתוֹ פָּרוּעַ וּמְסָרוּהוּ לוֹ לִהְיוֹת שָׁלִישׁ בֵּינֵיהֶם: <B>יְהֵא מֻנָּח.</B> בְּיָדוֹ, וְלֹא יַחֲזִיר לֹא לָזֶה וְלֹא לָזֶה: <B>אִם יֵשׁ עִמָּהֶן סִמְפּוֹנוֹת.</B> הַמּוֹצֵא בֵּין שְׁטָרוֹתָיו שׁוֹבֵר {נ} שֶׁנִּכְתַּב עַל אֶחָד מִשְּׁטָרוֹתָיו: <B>יַעֲשֶׂה מַה שֶּׁבַּסִּמְפּוֹן.</B> וְהַשְּׁטָר בְּחֶזְקַת פָּרוּעַ. וְאַף עַל פִּי שֶׁהָיָה רָאוּי לַשּׁוֹבֵר הַזֶּה לִהְיוֹת מֻנָּח בְּיַד הַלֹּוֶה וְלֹא בְּיַד הַמַּלְוֶה, אָמְרִינַן הֶאֱמִינוֹ הַלֹּוֶה לַמַּלְוֶה. וְאָמַר לְמָחָר תְּנֵהוּ לִי, וְשָׁכַח. וְהוּא שֶׁמָּצָא הַמַּלְוֶה הַשְּׁטָר הַזֶּה שֶׁנִּכְתַּב עָלָיו הַשּׁוֹבֵר, בֵּין הַשְּׁטָרוֹת קְרוּעִים, אַף עַל פִּי שֶׁלֹּא נִקְרַע: 

^ פרק ב

~ פרק ב - משנה א
<B>אֵלּוּ מְצִיאוֹת.</B> מָצָא פֵרוֹת מְפֻזָּרִים. סְתָמָן נִתְיָאֲשׁוּ הַבְּעָלִים {א} וְהֶפְקֵר הֵם: <B>מָעוֹת מְפֻזָּרוֹת.</B> הוֹאִיל וְאֵין לָהֶם סִימָן נִכָּר, כְּבָר אִיַּאוּשֵׁי אִיַּאַשׁ וְהֶפְקֵר הֵן. וְהַיְנוּ טַעֲמָא דְּכֻלְּהוּ: <B>כְּרִיכוֹת.</B> עֳמָרִים קְטַנִּים {ב}: <B>בִּרְשׁוּת הָרַבִּים.</B> שֶׁהַכֹּל דָּשִׁים עֲלֵיהֶם, וַאֲפִלּוּ הָיָה בָּהֶן סִימָן, נִפְסָד {ג}: <B>שֶׁל נַחְתּוֹם.</B> אֵין בָּהֶם סִימָן, שֶׁכֻּלָּם שָׁוִים. אֲבָל שֶׁל בַּעַל הַבַּיִת יֵשׁ לָהֶם סִימָן: <B>הַבָּאוֹת מִמְּדִינָתָן.</B> לַאֲפוֹקֵי הַבָּאוֹת מִבֵּית הָאֻמָּן, כִּדְקָתָנֵי סֵיפָא: <B>וּלְשׁוֹנוֹת שֶׁל אַרְגָּמָן.</B> צֶמֶר צָבוּעַ אַרְגָּמָן, וּמָשׁוּךְ כְּמִין לָשׁוֹן: <B>מָצָא עִגּוּל.</B> שֶׁל דְּבֵלָה: <B>אֶנְפּוֹרְיָא.</B> כֵּלִים חֲדָשִׁים שֶׁלֹּא שְׂבַעְתָּן הָעַיִן {ז} וְאֵין לַבְּעָלִים בָּהֶם טְבִיעַת עַיִן. שֶׁפְּעָמִים שֶׁמַּחֲזִירִים אֲבֵדָה בִּטְבִיעוּת עֵינָא, כְּגוֹן לְצוּרְבָּא מֵרַבָּנָן דְּלֹא מְשַׁנֵּי בְּדִבּוּרֵיהּ. וְאִלּוּ הַכֵּלִים שֶׁיָּדוּעַ שֶׁאֵין לְבַעֲלֵיהֶן בָּהֶן טְבִיעוּת עַיִן אֵינוֹ חַיָּב לְהַכְרִיז. וַהֲלָכָה כְּרַבִּי שִׁמְעוֹן בֶּן אֶלְעָזָר. וְאֵימָתַי, בִּזְמַן שֶׁמְּצָאָן אֶחָד אֶחָד. אֲבָל מְצָאָן שְׁנַיִם שְׁנַיִם חַיָּב לְהַכְרִיז {ח}, דְּמִנְיָנָא הָוֵי סִימָן. וְהַמּוֹצֵא מְצִיאָה בִּסְרַטְיָא {ט} וּפְלַטְיָא {י} גְּדוֹלָה בְּעִיר שֶׁרֻבָּהּ נָכְרִים, אֲפִלּוּ דָּבָר שֶׁיֵּשׁ בּוֹ סִימָן אֵינוֹ חַיָּב לְהַכְרִיז. וּבְעִיר שֶׁרֻבָּהּ יִשְׂרָאֵל, חַיָּב לְהַכְרִיז: 

~ פרק ב - משנה ב
<B>בִּכְלִי.</B> וּכְלִי יֵשׁ בּוֹ סִימָן: <B>כְּמוֹת שֶׁהוּא.</B> רֵיקָן: <B>צִבּוּרֵי פֵרוֹת.</B> סִימָנָן, מִנְיָן אוֹ מָקוֹם: <B>שְׁלֹשָׁה מַטְבְּעוֹת זֶה עַל גַּב זֶה.</B> אוֹ יוֹתֵר. וְהַמַּכְרִיז מַכְרִיז מַטְבְּעוֹת מָצָאתִי {יא}, וְזֶה בָּא וְאוֹמֵר כָּךְ וְכָךְ הָיוּ וְהָיוּ מֻנָּחִים זֶה עַל זֶה {יב}: 

~ פרק ב - משנה ג
<B>אַחַר הַגַּפָּה.</B> סְתִימַת כֹּתֶל שֶׁל עֵץ אוֹ שֶׁל קָנִים: <B>גָּדֵר.</B> שֶׁל אֲבָנִים: <B>גּוֹזָלוֹת מְקֻשָּׁרִין.</B> בְּכַנְפֵיהֶן. דְּכֻלֵּי עָלְמָא הָכִי מְקַטְּרֵי לְהוּ, וְקֶשֶׁר כָּזֶה לֹא הָוֵי סִימָן: <B>לֹא יִגַּע בָּהֶן.</B> דְּאָמְרִינַן הָנֵי אֱינַשׁ אַצְנְעִינְהוּ וְאִי שָׁקֵיל לְהוּ לֵית לְהוּ לְמָרַיְהוּ סִימָנָא בְּגַוַּיְהוּ {טז}. הִלְכָּךְ לְשָׁבְקִינְהוּ עַד דְּאָתֵי מָרַיְהוּ וְשָׁקֵיל לְהוּ: <B>מְכֻסֶּה לֹא יִגַּע בּוֹ.</B> דְּאֵין זֶה אֲבֵדָה שֶׁיְּהֵא מֻזְהָר עָלֶיהָ בְּלֹא תוּכַל לְהִתְעַלֵּם, דְּמִשְׁתַּמֵּר הוּא: <B>מָצָא בְגַל וּבְכֹתֶל יָשָׁן הֲרֵי אֵלּוּ שֶׁלּוֹ.</B> מִפְּנֵי שֶׁיָּכוֹל לוֹמַר לְבַעַל הַגַּל וּלְבַעַל הַכֹּתֶל שֶׁל אֱמוֹרִיִּים שֶׁהוֹרִישׁוּ אֲבוֹתֵינוּ הָיָה {יז}. וּבִלְבַד שֶׁיִּהְיֶה בוֹ חֲלֻדָּה רַבָּה, שֶׁנִּכָּר שֶׁמִּזְּמַן הַרְבֵּה הָיָה טָמוּן שָׁם: <B>מֵחֶצְיוֹ וְלַחוּץ.</B> בְּאֶחָד מֵחֹרֵי כֹּתֶל הַסְּמוּכִים לִרְשׁוּת הָרַבִּים. אִם מְצָאָהּ מֵחֲצִי עָבְיוֹ שֶׁל כֹּתֶל וְלַחוּץ, שֶׁלּוֹ, דְּאָמְרִינַן אֶחָד מִבְּנֵי רְשׁוּת הָרַבִּים נְתָנּוֹ שָׁם וְשָׁכַח, וַחֲלֻדָּה שֶׁעָלָיו מוֹכַחַת שֶׁמִּזְּמַן הַרְבֵּה הָיָה שָׁם וּבְוַדַּאי נִתְיָאֲשׁוּ הַבְּעָלִים. וְדִין זֶה דַּוְקָא בִּלְשׁוֹן זָהָב וַחֲתִיכַת כֶּסֶף וְכַיּוֹצֵא בָּזֶה. אֲבָל אִם הָיָה כְּלִי וּבְתוֹכוֹ מָעוֹת, אִם פִּי הַכְּלִי לַחוּץ הֲרֵי הוּא שֶׁלּוֹ, וְאִם פִּי הַכְּלִי לִפְנִים הֲרֵי הוּא שֶׁל בַּעַל הַבַּיִת: <B>אֲפִלּוּ בְתוֹךְ הַבַּיִת הֲרֵי אֵלּוּ שֶׁלּוֹ.</B> דְּלֹא יָדַע דְּמַאן נִינְהוּ, וּבְעָלָיו נוֹאֲשׁוּ: 

~ פרק ב - משנה ד
<B>מָצָא בַחֲנוּת הֲרֵי אֵלּוּ שֶׁלּוֹ.</B> בְּדָבָר שֶׁאֵין בּוֹ סִימָן מַיְרֵי. דְּהַהוּא דְּנָפַל מִנֵּיהּ מִיָּאֵשׁ, שֶׁהַכֹּל נִכְנָסִים לְשָׁם: <B>בֵּין תֵּבָה.</B> שֶׁהַחֶנְוָנִי יוֹשֵׁב לְפָנֶיהָ, וְתָמִיד נוֹטֵל מִמֶּנָּה, וְנוֹתֵן לְפָנָיו וּמוֹכֵר, וּמָעוֹת שֶׁנּוֹתְנִין לוֹ נוֹתֵן בְּתוֹכָהּ, וְלֹא נָפַל שׁוּם דָּבָר אֶלָּא מִיַּד חֶנְוָנִי: <B>לִפְנֵי שֻׁלְחָנִי הֲרֵי אֵלּוּ שֶׁלּוֹ.</B> דְּאָמְרִינַן מִן הַבָּאִים לְהַחֲלִיף מָעוֹת נָפְלוּ, שֶׁהֲרֵי הַשֻּׁלְחָן מַפְסִיק בֵּין שֻׁלְחָנִי לַמָּעוֹת שֶׁנִּמְצְאוּ, וְאִם מִן הַשֻּׁלְחָנִי הֵם הָיָה לָהֶם לְהִמָּצֵא בֵּינוֹ וְלַכִּסֵּא שֶׁהַשֻּׁלְחָן מֻנָּח עָלָיו: <B>הַלּוֹקֵחַ פֵּרוֹת מֵחֲבֵרוֹ וְכוּ'.</B> וּכְגוֹן שֶׁחֲבֵרוֹ זֶה תַּגָּר שֶׁלָּקַח תְּבוּאָה זוֹ {כג} אוֹ פֵרוֹת הַלָּלוּ מֵאֲנָשִׁים הַרְבֵּה וְלֹא יְדִיעַ דְּמַאן נִינְהוּ, וְכֵיוָן דְּלֵית בְּהוּ סִימָן נִתְיָאֲשׁוּ הַבְּעָלִים. אֲבָל אִם זֶה שֶׁמָּכַר אֶת הַפֵּרוֹת לִקְּטָן הוּא עַצְמוֹ {כד} מִן הַקַּרְקַע שֶׁלּוֹ, שֶׁוַּדַּאי הַמָּעוֹת הַלָּלוּ שֶׁלּוֹ הֵן, חַיָּב לְהַחֲזִיר: <B>וְאִם הָיוּ צְרוּרִים.</B> הַקֶּשֶׁר אוֹ מִנְיָן שֶׁלָּהֶם הָוֵי סִימָן: 

~ פרק ב - משנה ה
<B>בִּכְלָל כָּל אֵלֶּה.</B> בִּכְלַל כָּל אֲבֵדַת אָחִיךָ: <B>וְלָמָּה יָצָאת.</B> וְכֵן תַּעֲשֶׂה לְשִׂמְלָתוֹ: <B>מַה שִּׂמְלָה מְיֻחֶדֶת.</B> סְתָם שִׂמְלָה יֵשׁ בָּהּ סִימָן, וְכָל שִׂמְלָה יֵשׁ לָהּ בְּעָלִים תּוֹבְעִים אוֹתָהּ, שֶׁנַּעֲשֵׂית בִּידֵי אָדָם וְלֹא בָּאת מִן הַהֶפְקֵר: <B>אַף כָּל שֶׁיֶּשׁ לוֹ תוֹבְעִים.</B> לְמִעוּטֵי מִידֵי דִמְיָאֵשׁ. וְיֵאוּשׁ הוּא, דְּשָׁמְעִינֵיהּ דְּאָמַר וַי לֵיהּ לְחֶסְרוֹן כִּיס {כה}: 

~ פרק ב - משנה ו
<B>שְׁכֵנָיו.</B> שְׁכֵנֵי מָקוֹם שֶׁנִּמְצֵאת בּוֹ הָאֲבֵדָה, שֶׁמָּא שֶׁלָּהֶן הִיא: <B>כְּדֵי שֶׁיֵּלֵךְ כָּל אֶחָד לְבֵיתוֹ בִּשְׁלֹשָׁה יָמִים.</B> מִשֶּׁיִּשְׁמַע הַהַכְרָזָה, וְיֵדַע אִם אָבַד לוֹ כְלוּם, וְאִם יִרְאֶה שֶׁאָבַד יַחֲזֹר שְׁלֹשָׁה וְיַכְרִיז יוֹם אֶחָד אֲנִי אִבַּדְתִּי וְאֵלּוּ סִימָנֶיהָ. וַהֲלָכָה כְּרַבִּי יְהוּדָה. וּמִשֶּׁחָרַב בֵּית הַמִּקְדָּשׁ הִתְקִינוּ שֶׁיִּהְיוּ מַכְרִיזִין בְּבָתֵּי כְנֵסִיּוֹת וּבְבָתֵּי מִדְרָשׁוֹת. וּמִשֶּׁרַבּוּ הָאַנָּסִין דְּאָמְרֵי אֲבֵדְתָא לְמַלְכָּא, הִתְקִינוּ שֶׁיְּהֵא מוֹדִיעַ לִשְׁכֵנָיו וְלִמְיֻדָּעָיו וְדַיּוֹ: 

~ פרק ב - משנה ז
<B>כָּל דָּבָר שֶׁעוֹשֶׂה וְאוֹכֵל.</B> אִם הָאֲבֵדָה דָּבָר שֶׁיְּכוֹלִים לְהַאֲכִילוֹ אֶת שְׂכַר מַעֲשָׂיו, כְּגוֹן שׁוֹר וַחֲמוֹר: <B>יַעֲשֶׂה וְיֹאכַל.</B> וְלֹא יִמְכֹּר אוֹתוֹ הַמּוֹצֵא, שֶׁכָּל אָדָם נוֹחַ לוֹ בִּבְהֶמְתּוֹ שֶׁהִכִּירָה בּוֹ כְּבָר וְלִמְּדָהּ לִרְצוֹנוֹ. וְאֵינוֹ חַיָּב לְהִטָּפֵל בָּהּ לְעוֹלָם, אֶלָּא תַּרְנְגֹלֶת וּבְהֵמָה גַסָּה מְטַפֵּל בָּהּ שְׁנֵים עָשָׂר חֹדֶשׁ. עֲגָלִים וּסְיָחִים {כז} שֶׁל רְעִיָּה, כְּלוֹמַר שֶׁאֵין מְגַדְּלִים אוֹתָם לְפַטֵּם, וְכֵן גְּדָיִים וּטְלָאִים, מְטַפֵּל בָּהֶם שְׁלֹשָׁה חֳדָשִׁים. וַעֲגָלִים שֶׁל פִּטּוּם מְטַפֵּל בָּהֶם שְׁלֹשִׁים יוֹם. אֲוָזִין וְתַרְנְגֹלִים זְכָרִים, הַקְּטַנִּים מְטַפֵּל בָּהֶן שְׁלֹשִׁים יוֹם, וְהַגְּדוֹלִים שֶׁאוֹכְלִים הַרְבֵּה מְטַפֵּל בָּהֶן שְׁלֹשָׁה יָמִים. מִכָּאן וָאֵילָךְ לוֹקֵחַ אוֹתָם הוּא לְעַצְמוֹ בְּשׁוּמָא כְּפִי שָׁוְיָן {כח}, אוֹ מוֹכְרָן לַאֲחֵרִים וּמֵנִיחַ הַדָּמִים אֶצְלוֹ: <B>לְפִיכָךְ אִם אָבְדוּ חַיָּב בְּאַחֲרָיוּתָן.</B> כֵּיוָן דְּשָׁרוּ לֵיהּ רַבָּנָן לְאִשְׁתַּמּוּשֵׁי בְּהוּ, אַף עַל גַּב דְּלֹא אִשְׁתַּמֵּשׁ בְּהוּ כְּמַאן דְּאִשְׁתַּמֵּשׁ דָּמֵי, וְחַיָּב בְּאַחֲרָיוּתָן {כט}. וַהֲלָכָה כְּרַבִּי טַרְפוֹן בִּדְמֵי אֲבֵדָה שֶׁמָּכַר {ל}. אֲבָל מָעוֹת עַצְמָן שֶׁל אֲבֵדָה, כְּגוֹן שֶׁמָּצָא מָעוֹת בַּכִּיס אוֹ שְׁלֹשָׁה מַטְבְּעוֹת זוֹ עַל גַּבֵּי זוֹ, לֹא יִשְׁתַּמֵּשׁ בָּהֶם כְּלָל: 

~ פרק ב - משנה ח
<B>אַחַת לִשְׁלֹשִׁים יוֹם.</B> שֶׁמִּתְעַפְּשִׁין כְּשֶׁשּׁוֹהִין מִלְּפָתְחָן. וְכָל סִפְרֵיהֶן הָיוּ עֲשׂוּיִין כְּעֵין גִּלָּיוֹן: <B>גּוֹלְלָן.</B> מִתְּחִלָּתָן לְסוֹפָן, שֶׁיִּכָּנֵס בָּהֶם הָאֲוִיר: <B>בַּתְּחִלָּה.</B> מַה שֶּׁלֹּא לָמַד מֵעוֹלָם. לְפִי שֶׁצָּרִיךְ לְהַשְׁהוֹתָן לְפָנָיו {לא}: <B>וְלֹא יִקְרָא אַחֵר עִמּוֹ.</B> לְפִי שֶׁזֶּה מוֹשֵׁךְ אֶצְלוֹ וְזֶה מוֹשֵׁךְ אֶצְלוֹ וְנִקְרָע: <B>שׁוֹטְחָהּ לְצָרְכָּהּ.</B> לִשְׁלֹט בָּהּ אֲוִיר, שֶׁלֹּא תֹאכַלֶּנָּה עָשׁ: <B>לְצָרְכָּן.</B> שֶׁמִּתְעַפְּשִׁים בַּקַּרְקַע. שֶׁצָּרִיךְ לְתִתָּן בַּקַּרְקַע, דְּזוֹ הִיא שְׁמִירָתָן. וּלְפִיכָךְ מִשְׁתַּמֵּשׁ בָּהֶם לִפְרָקִים: <B>אֲבָל לֹא לְשָׁחֳקָן.</B> וְלֹא יִשְׁתַּמֵּשׁ בָּהֶן זְמַן אָרֹךְ עַד שֶׁיִּשְׁחָקֵם: <B>לֹא יִגַּע בָּהֶן.</B> זָהָב אֵינוֹ מִתְעַפֵּשׁ בָּאָרֶץ. וְכֵן זְכוּכִית. וְעוֹד שֶׁהוּא נוֹחַ לְהִשָּׁבֵר: <B>שֶׁאֵין דַּרְכּוֹ לִטֹּל.</B> דָּבָר שֶׁגְּנַאי הוּא לוֹ {לג}. וְהַתּוֹרָה אָמְרָה וְהִתְעַלַּמְתָּ מֵהֶם, פְּעָמִים שֶׁאַתָּה מִתְעַלֵּם, כְּגוֹן זָקֵן וְאֵינוֹ לְפִי כְּבוֹדוֹ: 

~ פרק ב - משנה ט
<B>אֵיזוֹ הִיא אֲבֵדָה.</B> שֶׁנִּכָּר בָּהּ שֶׁאֵין הַבְּעָלִים יוֹדְעִים שֶׁהִיא שָׁם: <B>אֵין זוֹ אֲבֵדָה.</B> וְאֵינוֹ חַיָּב לְהַחֲזִיר, שֶׁמִּדַּעַת הִנִּיחוּהָ שָׁם: <B>רָצָה בֵּין הַכְּרָמִים.</B> שֶׁמִּתְקַלְקְלִים רַגְלֶיהָ {לה}: <B>הָשֵׁב תְּשִׁיבֵם.</B> הַתּוֹרָה רִבְּתָה הֲשָׁבוֹת הַרְבֵּה {לז}: <B>לֹא יֹאמַר לוֹ תֶּן לִי סֶלַע.</B> שֶׁזֶּה אוֹמֵר לוֹ, אִם עָשִׂיתָ מְלַאכְתְּךָ, הָיִיתָ מַרְבֶּה טֹרַח, עַכְשָׁיו לְפִי מַה שֶּׁטָּרַחְתָּ טֹל: <B>כְּפוֹעֵל בָּטֵל.</B> כַּמָּה אָדָם רוֹצֶה לִטֹּל וְלִפְחֹת מִשְּׂכָרוֹ לִבָּטֵל מִמְּלָאכָה זוֹ כְּבֵדָה שֶׁהוּא עוֹסֵק בָּהּ וְלַעֲשׂוֹת בִּמְלָאכָה קַלָּה כָּזוֹ {לח}: <B>אִם יֵשׁ שָׁם בֵּית דִּין.</B> אִם אֵינוֹ רוֹצֶה לִבָּטֵל מִמְּלַאכְתּוֹ, שֶׁשְּׂכָרָהּ מְרֻבֶּה, מַה יַּעֲשֶׂה. אִם יֵשׁ שָׁם שְׁלֹשָׁה בְּנֵי אָדָם מַתְנֶה בִּפְנֵיהֶם וְאוֹמֵר, רְאוּ שֶׁאֲנִי מִשְׂתַּכֵּר כָּךְ וְכָךְ, וְאִי אֶפְשִׁי לִבָּטֵל לִטֹּל שָׂכָר מֻעָט, אִם תֹּאמְרוּ שֶׁאֶטֹּל שְׂכָרִי מִשָּׁלֵם, אֲטַפֵּל בַּהֲשָׁבַת אֲבֵדָה זוֹ: <B>שֶׁלּוֹ קוֹדֵם.</B> וּמַנִּיחַ אֶת הָאֲבֵדָה: 

~ פרק ב - משנה י
<B>מְצָאָהּ בָּרֶפֶת.</B> אַף עַל פִּי שֶׁאֵינָהּ מִשְׁתַּמֶּרֶת בָּהּ, כְּגוֹן שֶׁאֵינָהּ נְעוּלָה {לט}: <B>וְאִם הָיְתָה בְּבֵית הַקְּבָרוֹת.</B> וְהוּא כֹּהֵן {מא}, לֹא יִטַּמָּא לָהּ. שֶׁהֲשָׁבַת אֲבֵדָה עֲשֵׂה, הָשֵׁב תְּשִׁיבֵם לְאָחִיךָ {מב}, וּבְטֻמְאַת כֹּהֵן, עֲשֵׂה דִקְדֹשִׁים יִהְיוּ (וַיִּקְרָא כא) וְלֹא תַעֲשֶׂה דִּלְנֶפֶשׁ לֹא יִטַּמָּא בְּעַמָּיו (שָׁם). וְאֵין עֲשֵׂה דוֹחֶה אֶת לֹא תַעֲשֶׂה וַעֲשֵׂה: <B>אוֹ שֶׁאָמַר לוֹ אַל תַּחֲזִיר.</B> וְהָאֲבֵדָה בְּמָקוֹם שֶׁמִּצְוָה לְהַחֲזִיר, הֲרֵי זֶה לֹא יִשְׁמַע לוֹ. דִּכְתִיב (וַיִּקְרָא יט) אִישׁ אִמּוֹ וְאָבִיו תִּירָאוּ וְאֶת שַׁבְּתֹתַי תִּשְׁמֹרוּ, שֶׁאִם אָבִיךָ אוֹמֵר לְךָ חַלֵּל אֶת הַשַּׁבָּת אַל תִּשְׁמַע לוֹ {מד}. וְכֵן בִּשְׁאָר כָּל הַמִּצְוֹת: <B>הָלַךְ וְיָשַׁב לוֹ.</B> בַּעַל הַחֲמוֹר: <B>מִצְוָה מִן הַתּוֹרָה לִפְרֹק.</B> בְּחִנָּם {מו}: <B>אֲבָל לֹא לִטְעֹן.</B> בְּחִנָּם. אֶלָּא בְּשָׂכָר: <B>רַבִּי שִׁמְעוֹן אוֹמֵר אַף לִטְעֹן.</B> בְּחִנָּם. וְאֵין הֲלָכָה כְּרַבִּי שִׁמְעוֹן: <B>רַבִּי יוֹסֵי הַגְּלִילִי אוֹמֵר וְכוּ'.</B> וְאֵין הֲלָכָה כְּרַבִּי יוֹסֵי: 

~ פרק ב - משנה יא
<B>אֲבֵדָתוֹ קוֹדֶמֶת.</B> דְּאָמַר קְרָא (דְּבָרִים טו) אֶפֶס כִּי לֹא יִהְיֶה בְּךָ אֶבְיוֹן, הִזָּהֵר שֶׁלֹּא תִהְיֶה אַתָּה אֶבְיוֹן: <B>שֶׁל רַבּוֹ קוֹדֶמֶת.</B> וְהוּא שֶׁיִּהְיֶה רַבּוֹ מֻבְהָק, שֶׁלָּמַד רֹב חָכְמָתוֹ מִמֶּנּוּ {מח}. וְכֵן כָּל הָנָךְ רַבּוֹ דְּאָמְרִינַן בְּמַתְנִיתִין שֶׁקוֹדְמִין לְאָבִיו, אֵינָן אֶלָּא בְּרַבּוֹ מֻבְהָק: 

^ פרק ג

~ פרק ג - משנה א
<B>הַמַּפְקִיד.</B> וְלֹא רָצָה לִשָּׁבַע. שְׁבוּעַת הַשּׁוֹמְרִין. שֶׁהָיָה יָכוֹל לִפָּטֵר אִם נִשְׁבַּע שֶׁלֹּא פָשַׁע בָּהּ וְשֶׁלֹּא שָׁלַח בָּהּ יָד: <B>לְמִי שֶׁהַפִּקָּדוֹן אֶצְלוֹ.</B> דְּכֵיוָן דְּשִׁלֵּם קָנָה כָל תַּשְׁלוּמֶיהָ. וַאֲפִלּוּ לֹא שִׁלֵּם, אֶלָּא כֵיוָן שֶׁאָמַר בְּבֵית דִּין הֲרֵינִי מְשַׁלֵּם, קָנָה כָּל תַּשְׁלוּמֶיהָ, לֹא שְׁנָא תַּשְׁלוּמֵי כֶפֶל וְלֹא שְׁנָא תַּשְׁלוּמֵי אַרְבָּעָה וַחֲמִשָּׁה: 

~ פרק ג - משנה ב
<B>הַשּׂוֹכֵר פָּרָה מֵחֲבֵרוֹ.</B> וְעָמַד שׂוֹכֵר וְהִשְׁאִילָהּ לְאַחֵר בִּרְשׁוּת הַמַּשְׂכִּיר. שֶׁאִם לֹא נָתַן לוֹ הַמַּשְׂכִּיר רְשׁוּת, הָא קָיְמָא לָן שׁוֹמֵר שֶׁמָּסַר לְשׁוֹמֵר חַיָּב: <B>יִשָּׁבַע הַשּׂוֹכֵר.</B> לַמַּשְׂכִּיר שֶׁמֵּתָה כְדַרְכָּהּ, וּפָטוּר. שֶׁהַשּׂוֹכֵר פָּטוּר מִן הָאֳנָסִין: <B>וְהַשּׁוֹאֵל.</B> שֶׁהוּא חַיָּב בָּאֳנָסִין, מְשַׁלֵּם לַשּׂוֹכֵר, בִּשְׁבוּעָה שֶׁהוּא נִשְׁבַּע לַמַּשְׂכִּיר: <B>אָמַר רַבִּי יוֹסֵי כֵּיצַד הַלָּה עוֹשֶׂה סְחוֹרָה וְכוּ'.</B> וַהֲלָכָה כְּרַבִּי יוֹסֵי: 

~ פרק ג - משנה ג
<B>אָמַר לִשְׁנַיִם גָּזַלְתִּי לְאֶחָד מִכֶּם.</B> וְהֵם אֵינָם תּוֹבְעִים לוֹ כְּלוּם, אֶלָּא הוּא בָּא לָצֵאת יְדֵי שָׁמַיִם: <B>נוֹתֵן לָזֶה מָנֶה וְלָזֶה מָנֶה.</B> אֲבָל שְׁנַיִם שֶׁתְּבָעוּהוּ וְהוֹדָה שֶׁגָּזַל לְאֶחָד מֵהֶם, יִשָּׁבַע {ט} כָּל אֶחָד מֵהֶם שֶׁלּוֹ גָּזַל, וְנוֹתֵן מָנֶה לָזֶה וּמָנֶה לָזֶה. קְנָס קְנָסוּהוּ חֲכָמִים מִפְּנֵי שֶׁעָבַר עַל לֹא תִגְזֹל. וְכֵן שְׁנַיִם שֶׁתָּבְעוּ לְאֶחָד, כָּל אֶחָד אוֹמֵר אָבִי הִפְקִיד {י} אֶצְלְךָ מָנֶה, וְהוּא אוֹמֵר אָבִיו שֶׁל אֶחָד מִכֶּם הִנִּיחַ לִי מָנֶה וְאֵינִי יוֹדֵעַ אֵיזֶהוּ, הֲרֵי כָּל אֶחָד מֵהֶם נִשְׁבַּע שֶׁאָבִיו הִנִּיחַ אֶצְלוֹ מָנֶה, וְנוֹתֵן מָנֶה לָזֶה וּמָנֶה לָזֶה, דְּאִיהוּ פָּשַׁע בְּנַפְשֵׁיהּ, דַּהֲוָה לֵיהּ לְמֵידַק וְלִזְכֹּר מִי הִנִּיחַ אֶצְלוֹ הַמָּנֶה: 

~ פרק ג - משנה ד
<B>שְׁנַיִם שֶׁהִפְקִידוּ אֵצֶל אֶחָד זֶה מָנֶה וְזֶה מָאתַיִם.</B> כְּגוֹן דְּאַפְקִידוּ תַּרְוַיְהוּ כִּי הֲדָדֵי זֶה בִּפְנֵי זֶה {יא}: <B>נוֹתֵן לָזֶה מָנֶה וְלָזֶה מָנֶה וְכוּ'.</B> דְּאָמַר לְהוּ אַתּוּן לֹא קָפְדִיתוּ אַהֲדָדֵי, וְלֹא חֲשַׁדְתֶּם זֶה אֶת זֶה שֶׁמָּא חֲבֵרוֹ יִתְבַּע הַמָּאתַיִם. אֲנָא נַמִּי לֹא רְמַאי אַנַּפְשַׁאי לְמֵידַק הַמָּאתַיִם שֶׁל מִי הֵן. וְנַעֲשׂוּ כְּאִלּוּ הִנִּיחוּ כָּל הַשְּׁלֹשׁ מֵאוֹת בִּצְרוֹר אֶחָד, דְּלֹא הָוֵי לֵיהּ לְמֵידַק מַה יֵּשׁ לָזֶה בְתוֹכוֹ וּמַה יֵּשׁ לַחֲבֵרוֹ: <B>מַה הִפְסִיד הָרַמַּאי.</B> וּלְעוֹלָם לֹא יוֹדֶה עַל הָאֱמֶת: 

~ פרק ג - משנה ה
<B>וְכֵן שְׁנֵי כֵלִים.</B> לְרַבָּנָן אִצְטְרִיכָא לֵיהּ. וְלֹא זוֹ אַף זוֹ קָתָנֵי, לֹא מִבַּעְיָא בְּמָנֶה וּמָאתַיִם דְּלֵיכָּא פְּסֵדָא דִּשְׁבִירַת כְּלִי, אָמְרוּ רַבָּנָן נוֹתֵן לָזֶה מָנֶה וְלָזֶה מָנֶה, אֶלָּא אֲפִלּוּ בִּשְׁנֵי כֵלִים דְּאִיכָּא פְּסֵדָא שֶׁצָּרִיךְ לְשַׁבֵּר הַכְּלִי הַגָּדוֹל כְּדֵי לָתֵת מִמֶּנּוּ דְּמֵי הַקָּטָן, וְלִכְשֶׁיָּבֹא אֵלִיָּהוּ נִמְצָא שֶׁבַּעַל הַכְּלִי הַגָּדוֹל הִפְסִיד שֶׁנִּשְׁבַּר הַכְּלִי שֶׁלּוֹ, וְסַלְקָא דַּעְתָּךְ אֲמֵינָא דִּבְהָא מוֹדוּ רַבָּנָן לְרַבִּי יוֹסֵי שֶׁהַכֹּל יְהֵא מֻנָּח עַד שֶׁיָּבֹא אֵלִיָּהוּ. קָמַשְׁמַע לָן. וַהֲלָכָה כַּחֲכָמִים: 

~ פרק ג - משנה ו
<B>אֲבוּדִים.</B> עַל יְדֵי עַכְבָּרִים אוֹ רִקָּבוֹן: <B>לֹא יִגַּע בָּהֶן.</B> לְמָכְרָן, לְפִי שֶׁרוֹצֶה אָדָם בְּקַב שֶׁלּוֹ מִתִּשְׁעָה קַבִּין שֶׁל חֲבֵרוֹ {יג}, קַב שֶׁלּוֹ חָבִיב עָלָיו עַל יְדֵי שֶׁעָמֵל בּוֹ, מִתִּשְׁעָה קַבִּין שֶׁל אֲחֵרִים שֶׁיִּקַּח בִּדְמֵיהֶן אִם יִמְכְּרֵם. וְלֹא אָמְרוּ רַבָּנָן הֲרֵי זֶה לֹא יִגַּע בָּהֶן, אֶלָּא שֶׁלֹּא אָבְדוּ אֶלָּא עַד כְּדֵי חֶסְרוֹנָן הַמְּפֹרָשׁ בְּמִשְׁנָתֵנוּ, לְחִטִּים וּלְאֹרֶז תִּשְׁעָה חֲצָאֵי קַבִּין לַכּוֹר וְכוּ' {יד}. אֲבָל אִם אָבְדוּ יוֹתֵר מִכְּדֵי חֶסְרוֹנָן, מוֹדִים חֲכָמִים לְרַבָּן שִׁמְעוֹן בֶּן גַּמְלִיאֵל דְּמוֹכְרָן בְּבֵית דִּין. וַהֲלָכָה כַּחֲכָמִים: 

~ פרק ג - משנה ז
<B>הַמַּפְקִיד פֵּרוֹת אֵצֶל חֲבֵרוֹ.</B> וְעֵרְבָן הַנִּפְקָד עִם פֵּרוֹתָיו וְהָיָה מִסְתַּפֵּק מֵהֶן וְאֵינוֹ יוֹדֵעַ שִׁעוּר מַה שֶּׁאָכַל. כְּשֶׁבָּא לְהַחְזִירָן יוֹצִיא לוֹ חֶסְרוֹנוֹת, יִפְחֹת כַּמָּה הֵם רְגִילִים לַחְסֹר: <B>תִּשְׁעָה חֲצָאֵי קַבִּין לְכוֹר.</B> הַכּוֹר שְׁלֹשִׁים סְאִין, וְהַסְּאָה שִׁשָּׁה קַבִּין: <B>הַכֹּל לְפִי הַמִּדָּה.</B> כֵּן לְכָל כּוֹר וָכוֹר: <B>הַכֹּל לְפִי הַזְּמָן.</B> שֶׁהִנִּיחָם בְּיָדוֹ. לְכָל שָׁנָה וְשָׁנָה יְנַכֶּה לוֹ כָּךְ: <B>מָה אִכְפַּת לְהוּ לָעַכְבָּרִים.</B> כָּךְ אוֹכְלִים מִמִּדָּה מֻעֶטֶת כְּמוֹ מִמִּדָּה מְרֻבָּה. הִלְכָּךְ תִּשְׁעָה חֲצָאֵי קַבִּין לְשָׁנָה בֵין לְכוֹר בֵּין לָעֲשָׂרָה כוֹרִין: <B>אִם הָיְתָה מִדָּה מְרֻבָּה.</B> שֶׁהִפְקִיד אֶצְלוֹ הַרְבֵּה, מֵעֲשָׂרָה כוֹרִין וּלְמַעְלָה {טז}, לֹא יוֹצִיא לוֹ חֶסְרוֹנוֹת: <B>מִפְּנֵי שֶׁהֵן מוֹתִירוֹת.</B> שֶׁבִּימוֹת הַגֹּרֶן כְּשֶׁמַּפְקִידִים הַחִטִּים, יְבֵשִׁים, וּבִימוֹת הַגְּשָׁמִים כְּשֶׁמַּחְזִירָן, נוֹפְחוֹת. וּבַאֲכִילַת עַכְבָּרִים אֵינָן נֶחְסָרִין כָּל כָּךְ לְכָל כּוֹר וָכוֹר, דְּכֻלֵּי הַאי לֹא אָכְלֵי עַכְבָּרִים מֵעֲשָׂרָה כוֹרִין, הִלְכָּךְ נְפִיחָתוֹ מַשְׁלֶמֶת לְמַה שֶּׁעַכְבָּרִים אוֹכְלִים. וְאֵין הֲלָכָה לֹא כְרַבִּי יְהוּדָה וְלֹא כְרַבִּי יוֹחָנָן בֶּן נוּרִי. וְכָל הַשִּׁעוּרִים הַלָּלוּ בְּאֶרֶץ יִשְׂרָאֵל וּבִימֵי הַתַּנָּאִים. אֲבָל בִּשְׁאָר אֲרָצוֹת וּבַזְּמַנִּים הַלָּלוּ, הַכֹּל כְּפִי מַה שֶּׁרְגִילִים הַזְּרָעִים לְחַסֵּר בְּאוֹתָהּ מְדִינָה וּבְאוֹתוֹ זְמַן: 

~ פרק ג - משנה ח
<B>יוֹצִיא לוֹ שְׁתוּת לְיַיִן.</B> אִם הִפְקִיד אֶצְלוֹ יַיִן וְעֵרְבוֹ עִם יֵינוֹ {יז}, הַקַּנְקַנִּים בּוֹלְעִים שְׁתוּת: <B>רַבִּי יְהוּדָה אוֹמֵר חֹמֶשׁ.</B> שֶׁהַקַּרְקַע שֶׁהָיוּ עוֹשִׂים מִמֶּנּוּ הַקַּנְקַנִּים בְּאַתְרֵיהּ דְּרַבִּי יְהוּדָה בָּלַע חֹמֶשׁ. וְהַכֹּל לְפִי הַמָּקוֹם: <B>אַף הַמּוֹכֵר וְכוּ'.</B> כְּשֵׁם שֶׁאָמְרוּ שְׁמָרִים בַּמַּפְקִיד, כָּךְ אָמְרוּ בַּמּוֹכֵר. שֶׁהַמּוֹכֵר שֶׁמֶן לַחֲבֵרוֹ וְנוֹתֵן לוֹ מִתּוֹךְ חָבִיּוֹתָיו שֶׁמֶן מְזֻקָּק תָּמִיד שֶׁהוּא מִסְתַּפֵּק מִמֶּנּוּ, הֲרֵי הַלּוֹקֵחַ מְקַבֵּל עָלָיו לִפְחֹת לוֹ לֹג וּמֶחֱצָה מֵחֲמַת שְׁמָרִים לְכָל מֵאָה לֹג. וְאֵין הֲלָכָה כְּרַבִּי יְהוּדָה: 

~ פרק ג - משנה ט
<B>לֹא יִחֲדוּ לָהּ הַבְּעָלִים מָקוֹם.</B> בְּבֵית שׁוֹמֵר, לוֹמַר לוֹ זָוִית זוֹ הַשְׁאִילֵנִי: <B>לְצָרְכּוֹ.</B> לְהִשְׁתַּמֵּשׁ בָּהּ {יט}: <B>לְצָרְכָּהּ.</B> שֶׁהָיְתָה בְּמָקוֹם שֶׁקְּרוֹבָה לְהִשְׁתַּבֵּר: <B>אִם מִשֶּׁהִנִּיחָהּ.</B> שֶׁכִּלָּה תַשְׁמִישׁוֹ הִנִּיחָהּ בְּמָקוֹם מִשְׁתַּמֵּר. בֵּין שֶׁטִּלְטְלָהּ מִתְּחִלָּה לְצָרְכּוֹ, בֵּין שֶׁטִּלְטְלָהּ לְצָרְכָּהּ, פָּטוּר. דְּאָמְרִינַן מִשֶּׁהֶחְזִירָהּ הֲרֵי הִיא בִּרְשׁוּת הַבְּעָלִים כְּבַתְּחִלָּה, וְאֵינוֹ עָלֶיהָ אֶלָּא כְּשׁוֹמֵר חִנָּם וּפָטוּר עַל אָנְסֶיהָ, וְאַף עַל פִּי שֶׁלֹּא הוֹדִיעַ לַבְּעָלִים לוֹמַר נְטַלְתִּיהָ וְהֶחְזַרְתִּיהָ. וְרֵישָׁא דְּמַתְנִיתִין רַבִּי יִשְׁמָעֵאל הִיא, דְּאָמַר בְּגוֹנֵב טָלֶה מִן הָעֵדֶר וְהֶחְזִירוֹ לִמְקוֹמוֹ שֶׁהוּא פָטוּר דְּלֹא בָּעִינַן דַּעַת בַּעֲלִים {כ}. וְהַאי דְקָתָנֵי לֹא יִחֲדוּ לָהּ הַבְּעָלִים מָקוֹם, לֹא מִבַּעְיָא קָאָמַר, לֹא מִבַּעְיָא יִחֲדוּ לָהּ הַבְּעָלִים מָקוֹם וְהֶחְזִירָהּ לִמְקוֹמָהּ לְאַחַר שֶׁנִּשְׁתַּמֵּשׁ בָּהּ לְצָרְכּוֹ שֶׁהוּא פָטוּר, וְאַף עַל פִּי שֶׁלֹּא הוֹדִיעַ לַבְּעָלִים, שֶׁהֲרֵי הֶחְזִירָהּ לַמָּקוֹם הַמְּיֻחָד לָהּ, אֶלָּא אֲפִלּוּ לֹא יִחֲדוּ לָהּ הַבְּעָלִים מָקוֹם, דְּלָאו לְמָקוֹם מְיֻחָד לָהּ הֶחְזִירָהּ, פָּטוּר, הוֹאִיל וְהֶחְזִירָהּ לְמָקוֹם מִשְׁתַּמֵּר, דְּלֹא בָּעִינַן דַּעַת בְּעָלִים: <B>וּבֵין מִשֶּׁהִנִּיחָהּ לְצָרְכּוֹ חַיָּב.</B> סֵיפָא זוֹ אֲתָאן לְרַבִּי עֲקִיבָא דְּאָמַר בְּגוֹנֵב טָלֶה מִן הָעֵדֶר וְהֶחְזִירוֹ לִמְקוֹמוֹ וְנֶאֱנַס, לְעוֹלָם הוּא חַיָּב, עַד שֶׁיּוֹדִיעַ לַבְּעָלִים שֶׁגָּנַב וְהֶחְזִיר {כא}. וְהָכָא נַמִּי לְאַחַר שֶׁנִּשְׁתַּמֵּשׁ בָּהּ לְצָרְכּוֹ וְנַעֲשָׂה גַזְלָן עָלֶיהָ, אַף עַל פִּי שֶׁהִנִּיחָהּ בְּמָקוֹם הַמִּשְׁתַּמֵּר, חַיָּב. וְהַאי דְקָתָנֵי בַּסֵּיפָא יִחֲדוּ לָהּ הַבְּעָלִים מָקוֹם, לֹא מִבַּעְיָא קָאָמַר, לֹא מִבַּעְיָא לֹא יִחֲדוּ שֶׁהוּא חַיָּב מִשֶּׁהִנִּיחָהּ לְאַחַר שֶׁנִּשְׁתַּמֵּשׁ לְצָרְכּוֹ, דְּהָא לֹא הִנִּיחָהּ בְּמָקוֹם הַמְּיֻחָד לָהּ, אֶלָּא אֲפִלּוּ יִחֲדוּ לָהּ מָקוֹם, שֶׁחָזַר וְהִנִּיחָהּ בִּמְקוֹמָהּ, חַיָּב, דְּבָעִינַן דַּעַת בְּעָלִים. וְרֵישָׁא רַבִּי יִשְׁמָעֵאל וְסֵיפָא רַבִּי עֲקִיבָא. וְהָכִי מוֹקְמִינַן לָהּ בַּגְּמָרָא: 

~ פרק ג - משנה י
<B>צְרָרָן.</B> בְּסוּדָרוֹ: <B>וְהִפְשִׁילָן לַאֲחוֹרָיו.</B> אַף עַל פִּי שֶׁשְּׁמִירָה מְעֻלָּה הִיא, חַיָּב, שֶׁהַמּוֹלִיךְ מָעוֹת שֶׁל פִּקָּדוֹן מִמָּקוֹם לְמָקוֹם אֵין לָהֶם שְׁמִירָה אֶלָּא בְּיָדוֹ, דִּכְתִיב (דְּבָרִים יד) וְצַרְתָּ הַכֶּסֶף בְּיָדְךָ, אַף עַל פִּי שֶׁצְּרוּרִים הֵם, יִהְיוּ בְּיָדְךָ. וְאִם בַּבַּיִת הוּא, אֵין לָהֶם שְׁמִירָה אֶלָּא בַּקַּרְקַע {כב}, וּבַכֹּתֶל, בְּטֶפַח הַסָּמוּךְ לַתִּקְרָה אוֹ בְּטֶפַח הַסָּמוּךְ לָאָרֶץ. שֶׁאֵין דֶּרֶךְ הַגַּנָּבִים לְחַפֵּשׂ שָׁם. וְאִם שָׁמַר בְּעִנְיָן אַחֵר, פּוֹשֵׁעַ הָוֵי וְחַיָּב. אֶלָּא אִם כֵּן הִתְנָה מִתְּחִלָּה עִם הַמַּפְקִיד שֶׁעַל מְנָת כֵּן הוּא מְקַבֵּל הַפִּקָּדוֹן, שֶׁלֹּא יִתְחַיֵּב בְּכָל הַשְּׁמִירוֹת הַלָּלוּ: <B>לִבְנוֹ וּלְבִתּוֹ הַקְּטַנִּים.</B> אֲבָל לַגְּדוֹלִים, נִשְׁבָּעִים הֵם {כג} שֶׁשָּׁמְרוּ כְּדֶרֶךְ הַשּׁוֹמְרִים, וּפָטוּר. וְלֹא אָמְרִינַן בְּהָא שׁוֹמֵר שֶׁמָּסַר לְשׁוֹמֵר חַיָּב, שֶׁדֶּרֶךְ הָאָדָם לְהַפְקִיד מַה שֶּׁהֻפְקַד בְּיָדוֹ, בְּיַד אִשְׁתּוֹ וּבָנָיו. וְכָל הַמַּפְקִיד, עַל דַּעַת שֶׁיִּתְּנֵם הַנִּפְקָד בְּיַד אִשְׁתּוֹ וּבָנָיו הוּא מַפְקִיד: 

~ פרק ג - משנה יא
<B>אִם צְרוּרִין.</B> וַחֲתוּמִין, אוֹ קְשׁוּרִים קֶשֶׁר מְשֻׁנֶּה: <B>לֹא יִשְׁתַּמֵּשׁ בָּהֶן.</B> אֲבָל אִם אֵינָם חֲתוּמִים אוֹ קְשׁוּרִים קֶשֶׁר מְשֻׁנֶּה, אַף עַל פִּי שֶׁצְּרוּרִין {כה}, הֲרֵי הֵן כְּמֻתָּרִין וּכְאִלּוּ אֵינָם קְשׁוּרִים כְּלָל, וּמֻתָּר לְהִשְׁתַּמֵּשׁ בָּהֶן: <B>חַיָּב בְּאַחֲרָיוּתָן.</B> וַאֲפִלּוּ לֹא נִשְׁתַּמֵּשׁ בָּהֶן הָוֵי עֲלֵיהֶם שׁוֹמֵר שָׂכָר, מִפְּנֵי שֶׁיָּכוֹל לְהִשְׁתַּמֵּשׁ בָּהֶם, וְחַיָּב בִּגְנֵבָה וַאֲבֵדָה {כו}. וְאִם נִשְׁתַּמֵּשׁ, הָווּ מִלְוָה גַּבֵּיהּ וְחַיָּב אַף בָּאֳנָסִים: <B>רַבִּי יְהוּדָה אוֹמֵר כַּשֻּׁלְחָנִי.</B> וַהֲלָכָה כְּרַבִּי יְהוּדָה: 

~ פרק ג - משנה יב
<B>יִלְקֶה בְחָסֵר וּבְיָתֵר.</B> בְּמַה שֶּׁחָסַר הַפִּקָּדוֹן, וּבְמַה שֶּׁהוֹתִיר. כְּגוֹן שֶׁהִפְקִיד אֶצְלוֹ רָחֵל טְעוּנָה צֶמֶר, אוֹ מְעֻבֶּרֶת, וְנִגְזְזָה אוֹ יָלְדָה לְאַחַר שֶׁשָּׁלַח בָּהּ יָד, מְשַׁלֵּם אוֹתָהּ וְאֶת גִּזּוֹתֶיהָ וְאֶת וַלְדוֹתֶיהָ, וְנִמְצָא שֶׁהוּא לוֹקֶה בְּמַה שֶּׁחָסְרָה אֶצְלוֹ. וּבְיָתֵר, שֶׁאִם נִתְעַבְּרָה אוֹ טָעֲנָה צֶמֶר כְּשֶׁהִיא אֶצְלוֹ, מְשַׁלֵּם אוֹתָהּ טְעוּנָה וּמְעֻבֶּרֶת כְּמוֹת שֶׁהִיא עַכְשָׁיו, וַהֲרֵי לוֹקֶה בְיָתֵר: <B>וּבֵית הִלֵּל אוֹמְרִים כִּשְׁעַת הוֹצָאָה.</B> מִבֵּית הַבְּעָלִים {כט}, אִם טְעוּנָה טְעוּנָה, וְאִם רֵיקָנִית רֵיקָנִית: <B>רַבִּי עֲקִיבָא אוֹמֵר כִּשְׁעַת הַתְּבִיעָה.</B> כְּמוֹ שֶׁהוּא הַפִּקָּדוֹן בִּשְׁעַת הַעֲמָדָה בַדִּין. דִּכְתִיב (וַיִּקְרָא ה) לַאֲשֶׁר הוּא לוֹ יִתְּנֶנּוּ בְּיוֹם אַשְׁמָתוֹ, יִתֵּן כְּמוֹ שֶׁהוּא בְּיוֹם אַשְׁמָתוֹ, בַּיּוֹם שֶׁמִּתְחַיֵּב בּוֹ בַּדִּין. וַהֲלָכָה כְּבֵית הִלֵּל: <B>הַחוֹשֵׁב לִשְׁלֹחַ יָד בְּפִקָּדוֹן.</B> אָמַר בִּפְנֵי עֵדִים אֶטֹּל פִּקְדוֹנוֹ שֶׁל פְּלוֹנִי לְעַצְמִי: <B>בֵּית שַׁמַּאי מְחַיְּבִים.</B> דִּכְתִיב (שְׁמוֹת כב) עַל כָּל דְּבַר פֶּשַׁע, מִשָּׁעָה שֶׁדִּבֵּר לִשְׁלֹחַ יָד הָוֵי פוֹשֵׁעַ: <B>עַד שֶׁיִּשְׁלַח בּוֹ יָד.</B> דִּכְתִיב אִם לֹא שָׁלַח יָדוֹ בִּמְלֶאכֶת רֵעֵהוּ. וְהַאי עַל כָּל דְּבַר פֶּשַׁע, דָּרְשֵׁי בֵּיהּ בֵּית הִלֵּל, אָמַר לְעַבְדּוֹ וְלִשְׁלוּחוֹ לִשְׁלֹחַ יָד בַּפִּקָּדוֹן מִנַּיִן שֶׁהוּא חַיָּב, תַּלְמוּד לוֹמַר עַל כָּל דְּבַר פֶּשַׁע {לא}: <B>כֵּיצַד, הִטָּה אֶת הֶחָבִית.</B> הַשְׁתָּא מְפָרֵשׁ לְמִלְּתַיְהוּ דְבֵית הִלֵּל. וְאִית סְפָרִים דְּלֹא גָרְסֵי כֵיצַד. וּמִלְּתָא בְּאַנְפֵּיהּ נַפְשַׁהּ הִיא: <B>וְנִשְׁבְּרָה.</B> לְאַחַר זְמַן: <B>אֵינוֹ מְשַׁלֵּם אֶלָּא רְבִיעִית.</B> דִּשְׁלִיחוּת יָד אֵינוֹ מִתְחַיֵּב בָּאֳנָסִים עַד שֶׁיִּמְשֹׁךְ אוֹ יַגְבִּיהַּ דַּהֲוֵי קְנִיָּה: <B>הִגְבִּיהָהּ וְנָטַל.</B> לָאו דַּוְקָא נָטַל, דִּמְכִי אַגְבְּהָהּ עַל מְנָת לִטֹּל חַיָּב בְּאָנְסֶיהָ אֲפִלּוּ לֹא נָטַל מִמֶּנָּה כְלוּם {לב}. וְאִם נָטַל רְבִיעִית מִן הֶחָבִית וְהֶחְמִיץ הַיַּיִן הַנִּשְׁאָר בְּחָבִית אַחַר כֵּן, אַף עַל פִּי שֶׁלֹּא הִגְבִּיהַּ הֶחָבִית, מְשַׁלֵּם כָּל הַיַּיִן, שֶׁהוּא גָּרַם לַיַּיִן שֶׁהֶחְמִיץ, וְגִּירֵי דִּידֵיהּ הוּא דְּאַהֲנֵי לֵיהּ {לג}: 

^ פרק ד

~ פרק ד - משנה א
<B>הַזָּהָב קוֹנֶה אֶת הַכֶּסֶף.</B> כָּל דָּבָר שֶׁהוּא חָשׁוּב לִהְיוֹת מַטְבֵּעַ וְחָרִיף לִנָּתֵן בְּהוֹצָאָה, דִּין מָעוֹת יֵשׁ לוֹ, וְאֵינוֹ קוֹנֶה אֶת שֶׁכְּנֶגְדּוֹ שֶׁאֵינוֹ חָשׁוּב מַטְבֵּעַ וְאֵינוֹ חָרִיף בְּהוֹצָאָה כְמוֹתוֹ. וּמִי שֶׁאֵין טִבְעוֹ חָשׁוּב וְחָרִיף, דִּין פֵּרוֹת יֵשׁ לוֹ, וּמְשִׁיכָתוֹ הוּא קִיּוּם דָּבָר. לְפִיכָךְ מִכִּי מָשַׁךְ הָאֶחָד דִּינְרֵי זָהָב, קָנָה הַשֵּׁנִי דִּינְרֵי כֶסֶף {א} בְּכָל מָקוֹם שֶׁהֵם {ב}, וְאֵין אֶחָד מֵהֶם יָכוֹל לַחֲזֹר בּוֹ. דְּדִינְרֵי זָהָב הֲווּ פֵּרוֹת לְגַבֵּי דִּינְרֵי כֶסֶף: <B>וְהַכֶּסֶף אֵינוֹ קוֹנֶה אֶת הַזָּהָב.</B> דְּדִינְרֵי כֶּסֶף שֶׁהֵם חֲרִיפִים בְּהוֹצָאָה, דִּין מָעוֹת יֵשׁ לָהֶם לְגַבֵּי דִּינְרֵי זָהָב. וְאִם מָשַׁךְ הָאֶחָד דִּינַר כֶּסֶף, לֹא קָנָה הָאַחֵר דִּינַר זָהָב עַד שֶׁיִּמְשֹׁךְ, דְּמָעוֹת אֵינָן קוֹנוֹת. וְהַיְנוּ טַעֲמָא נַמִּי שֶׁנְּחֹשֶׁת קוֹנֶה אֶת הַכֶּסֶף, דִּפְרוּטוֹת שֶׁל נְחֹשֶׁת שֶׁאֵין טִבְעָן חָשׁוּב כָּל כָּךְ, הֲווּ פֵּירֵי לְגַבֵּי דִינְרֵי כֶסֶף, וְהַכֶּסֶף אֵינוֹ קוֹנֶה אֶת הַנְּחֹשֶׁת: <B>מָעוֹת הָרָעוֹת.</B> שֶׁנִּפְסְלוּ {ד}: <B>אֲסִימוֹן.</B> שֶׁנַּעֲשָׂה בְּמִדַּת הַמַּטְבֵּעַ הַיּוֹצֵא אֶלָּא שֶׁעֲדַיִן לֹא טִבְּעוּ עָלָיו צוּרָה {ה}: <B>כָּל הַמִּטַּלְטְלִין קוֹנִין זֶה אֶת זֶה.</B> אִם הֶחְלִיף אֵלּוּ בְּאֵלּוּ, כֵּיוָן שֶׁמָּשַׁךְ הָאֶחָד קָנָה חֲבֵרוֹ. וְהַאי כָּל {ז}, לַאֲתוֹיֵי אֲפִלּוּ כִּיס מָלֵא מָעוֹת בְּכִיס מָלֵא מָעוֹת: 

~ פרק ד - משנה ב
<B>נָתַן לוֹ מָעוֹת וְלֹא מָשַׁךְ הֵימֶנּוּ פֵּרוֹת יָכוֹל לַחֲזֹר בּוֹ.</B> זֶה וָזֶה. וְתַקָּנַת חֲכָמִים הִיא. דִּדְבַר תּוֹרָה מָעוֹת קוֹנוֹת, כִּדְאַשְׁכְּחַן גַּבֵּי הֶקְדֵּשׁ דִּכְתִיב וְנָתַן הַכֶּסֶף וְקָם לוֹ {ט}, וּמַה טַּעַם אָמְרוּ מְשִׁיכָה קוֹנָה וְלֹא מָעוֹת, גְּזֵרָה שֶׁמָּא יַנִּיחַ לוֹקֵחַ מִקְּחוֹ בְּבֵית מוֹכֵר זְמַן מְרֻבֶּה, וְתִפֹּל דְּלֵקָה {י} בִּשְׁכוּנַת הַמּוֹכֵר וְלֹא יָחוּשׁ לִטְרֹחַ וּלְהַצִּיל {יא}, לְפִיכָךְ הֶעֱמִידוּם בִּרְשׁוּתוֹ לַחֲזֹר בּוֹ {יב} אִם יִרְצֶה, דְּכֵיוָן דְּאִם יִתְיַקְּרוּ בִּרְשׁוּתוֹ יִתְיַקֵּר וְיַחְזֹר בּוֹ מִן הַמֶּכֶר וִיהֵא הַשָּׂכָר שֶׁלּוֹ, כְּדִידֵיהּ חָשֵׁיב לְהוּ וְטָרַח וּמַצִּיל {יג}: <B>אֲבָל אָמְרוּ מִי שֶׁפָּרַע וְכוּ'.</B> אַף עַל פִּי שֶׁיָּכוֹל לַחֲזֹר בּוֹ, אוֹרְרִין אוֹתוֹ בְּבֵית דִּין וְאוֹמְרִים עָלָיו מִי שֶׁפָּרַע מִדּוֹר הַמַּבּוּל וּמִדּוֹר הַפַּלָּגָה וּמֵאַנְשֵׁי סְדוֹם וַעֲמוֹרָה וּמִן הַמִּצְרִיִּים שֶׁשָּׁטְפוּ בַּיָּם, הוּא עָתִיד לִפָּרַע מִמִּי שֶׁאֵינוֹ עוֹמֵד בְּדִבּוּרוֹ. וְאַחַר כָּךְ מַחֲזִיר לוֹ אֶת מְעוֹתָיו: <B>רַבִּי שִׁמְעוֹן אוֹמֵר כָּל שֶׁהַכֶּסֶף בְּיָדוֹ יָדוֹ עַל הָעֶלְיוֹנָה.</B> רַבִּי שִׁמְעוֹן אַמִּלְּתֵיהּ דְּתַנָּא קַמָּא קָאֵי דְּאָמַר נָתַן לוֹ מָעוֹת וְלֹא מָשַׁךְ מִמֶּנּוּ פֵּרוֹת יָכוֹל לַחֲזֹר בּוֹ בֵּין מוֹכֵר בֵּין לוֹקֵחַ, וַאֲתָא רַבִּי שִׁמְעוֹן לְמֵימַר דְּזִמְנִין דְּמִי שֶׁהַכֶּסֶף בְּיָדוֹ דְּהַיְנוּ הַמּוֹכֵר {טו} שֶׁקִּבֵּל אֶת הַכֶּסֶף יָדוֹ עַל הָעֶלְיוֹנָה, וּבְיָדוֹ לְקַיֵּם אֶת הַמֶּכֶר אִם יִרְצֶה וְאֵין הַלּוֹקֵחַ יָכוֹל לַחֲזֹר בּוֹ, כְּגוֹן שֶׁהָיְתָה עֲלִיָּתוֹ שֶׁל לוֹקֵחַ שְׂכוּרָה אֵצֶל הַמּוֹכֵר, דְּהַשְׁתָּא אִם הַמּוֹכֵר רוֹצֶה שֶׁיִּהְיֶה הַמֶּכֶר קַיָּם אֵין הַלּוֹקֵחַ יָכוֹל לַחֲזֹר בּוֹ אַף עַל פִּי שֶׁלֹּא מָשַׁךְ, דְּטַעְמָא מַאי אָמוּר רַבָּנָן מְשִׁיכָה קוֹנָה וְלֹא מָעוֹת, גְּזֵרָה שֶׁמָּא יֹאמַר לוֹ מוֹכֵר לַלּוֹקֵחַ נִשְׂרְפוּ חִטֶּיךָ בַּעֲלִיָּה, הָכָא דַּעֲלִיָּה דְלוֹקֵחַ הִיא, אִי נָפְלָה דְלֵקָה אִיהוּ טָרַח וְמַיְתֵי לָהּ. וְאֵין הֲלָכָה כְּרַבִּי שִׁמְעוֹן. אֶלָּא אַף עַל פִּי שֶׁעֲלִיָּתוֹ שֶׁל לוֹקֵחַ שְׂכוּרָה אֵצֶל הַמּוֹכֵר, כָּל זְמַן שֶׁלֹּא מָשַׁךְ יָכוֹל לַחֲזֹר בּוֹ בֵּין לוֹקֵחַ בֵּין מוֹכֵר {טז}: 

~ פרק ד - משנה ג
<B>הָאוֹנָאָה אַרְבָּעָה כֶסֶף.</B> אַרְבָּעָה מָעוֹת כֶּסֶף שֶׁהֵם שֵׁשׁ מָעוֹת בְּדִינָר, וְהַסֶּלַע אַרְבַּע דִּינָרִין: <B>מֵעֶשְׂרִים וְאַרְבַּע כֶּסֶף לַסֶּלַע.</B> אִם הָיָה הַמִּקָּח בִּדְמֵי הַסֶּלַע {יח} שֶׁהוּא עֶשְׂרִים וְאַרְבַּע מָעוֹת, דְּהַשְׁתָּא הַוְיָא אוֹנָאָה שְׁתוּת לַמִּקָּח, חַיָּב לְהָשִׁיב לוֹ כָּל אוֹנָאָתוֹ אַרְבָּעָה כֶסֶף: <B>עַד מָתַי מֻתָּר לְהַחֲזִיר.</B> מִי שֶׁנִּתְאַנָּה. וְהָא דְּנָקַט לְשׁוֹן מֻתָּר, לְאַשְׁמוֹעִינַן דְּלֵיכָּא אֲפִלּוּ מִי שֶׁפָּרַע לְהַחֲזִיר הַמִּקָּח אוֹ שֶׁיִּתֵּן לוֹ אוֹנָאָתוֹ: <B>עַד כְּדֵי שֶׁיַּרְאֶה.</B> הַמִּקָּח לְתַגָּר אוֹ לְאֶחָד מִקְּרוֹבָיו. וְאִם שָׁהָה יוֹתֵר, מָחַל עַל אוֹנָאָתוֹ. וְהַמּוֹכֵר לְעוֹלָם חוֹזֵר, שֶׁהֲרֵי אֵין הַמִּקָּח בְּיָדוֹ שֶׁיּוּכַל לְהַרְאוֹת לְתַגָּר אוֹ לִקְרוֹבוֹ אִם נִתְאַנָּה. וְאִם נוֹדָע שֶׁבָּא לְיָדוֹ דָּבָר כַּיּוֹצֵא בְּמִמְכָּרוֹ וְיָדַע שֶׁטָּעָה וְשָׁתַק וְלֹא תָבַע, אֵינוֹ יָכוֹל לַחֲזֹר וְלִתְבֹּעַ, שֶׁהֲרֵי מָחַל: <B>וְשָׂמְחוּ תַגָּרֵי לוֹד.</B> שֶׁהָיוּ בְּקִיאִין בִּסְחוֹרָה וּמוֹכְרִין בְּיֹקֶר. וְאֵין הֲלָכָה כְּרַבִּי טַרְפוֹן: 

~ פרק ד - משנה ד
<B>אֵין אוֹנָאָה לְתַגָּר.</B> מִפְּנֵי שֶׁהוּא בָּקִי {כ} וּמִסְּתָמָא אַחוֹלֵי אַחִיל גַּבֵּיהּ, וְהַאי דְּזַבְּנָא הָכִי, מִשּׁוּם דְּאִתְרַמֵּי לֵיהּ זְבִינָא אַחֲרִיתִי, וְהַשְׁתָּא הוּא דְּקָבָעֵי לְמִהֲדַר בֵּיהּ. וְאֵין הֲלָכָה כְּרַבִּי יְהוּדָה: <B>מִי שֶׁהֻטַּל עָלָיו יָדוֹ עַל הָעֶלְיוֹנָה.</B> מִי שֶׁנִּתְאַנָּה: <B>תֶּן לִי מְעוֹתַי.</B> אִם נִתְאַנָּה לוֹקֵחַ {כא}. וּמַתְנִיתִין רַבִּי יְהוּדָה הַנָּשִׂיא הִיא. וְלֵית הִלְכָתָא כְּוָתֵיהּ, אֶלָּא אִם הָאוֹנָאָה שְׁתוּת, קָנָה וּמַחֲזִיר אוֹנָאָה. יוֹתֵר מִשְּׁתוּת, בָּטֵל מִקָּח: 

~ פרק ד - משנה ה
<B>כַּמָּה תְהֵא סֶלַע חֲסֵרָה.</B> מַטְבֵּעַ הַיּוֹצֵא וְתָמִיד הוּא שׁוֹחֵק וְחָסֵר, כַּמָּה תֶחְסַר וְאִם הוֹצִיאָהּ לֹא תְהֵא אוֹנָאָה: <B>אַרְבַּע אִסָּרִין.</B> לְסֶלַע: <B>אִסָּר לְדִינָר.</B> וְהוּא אֶחָד מִן עֶשְׂרִים וְאַרְבָּעָה בּוֹ. דְּשֵׁשׁ מָעָה כֶסֶף הוּא דִּינָר, מָעָה שְׁנֵי פֻנְדְּיוֹנִים, פֻּנְדְּיוֹן שְׁנֵי אִסָּרִין: <B>אַרְבָּעָה פֻנְדְּיוֹנִים.</B> אֶחָד מִשְׁנֵים עָשָׂר: <B>שְׁמֹנָה פֻנְדְּיוֹנוֹת.</B> שְׁתוּת. כִּשְׁאָר אוֹנָאָה. וְכֵן הֲלָכָה: 

~ פרק ד - משנה ו
<B>בַּכְּרַכִּים.</B> שֶׁיֵּשׁ שָׁם שֻׁלְחָנִי, עַד כְּדֵי שֶׁיַּרְאֶה לַשֻּׁלְחָנִי: <B>בַּכְּפָרִים.</B> שֶׁאֵין שָׁם שֻׁלְחָנִי: <B>עַד עַרְבֵי שַׁבָּתוֹת.</B> שֶׁבָּא לְהוֹצִיא בְּעֶרֶב שַׁבָּת לִסְעוּדַת שַׁבָּת, אָז יֵדַע אִם יוּכַל לְהוֹצִיאָהּ וִיקַבְּלוּהָ מִמֶּנּוּ: <B>וְאִם הָיָה מַכִּירָהּ.</B> הָכִי קָאָמַר, וְאִם חָסִיד הוּא וְרוֹצֶה לַעֲשׂוֹת לִפְנִים מִשּׁוּרַת הַדִּין, אִם מַכִּיר שֶׁהִיא הַסֶּלַע שֶׁנָּתַן לוֹ, יְקַבְּלֶנָּה מִמֶּנּוּ אֲפִלּוּ לְאַחַר שְׁנֵים עָשָׂר חֹדֶשׁ: <B>וְאֵין לוֹ עָלָיו אֶלָּא תַרְעֹמֶת.</B> הָכִי קָאָמַר, וְאַחֵר שֶׁאֵינוֹ חָסִיד וְלֹא רָצָה לְקַבְּלָהּ מִמֶּנּוּ, אֵין לָזֶה עָלָיו אֶלָּא תַרְעֹמֶת. דְּאִיהוּ הוּא דְּאַפְסֵיד אַנַּפְשֵׁיהּ שֶׁלֹּא הֶחְזִירוֹ בִּזְמַנּוֹ: <B>וְנוֹתְנָהּ לְמַעֲשֵׂר שֵׁנִי.</B> אַחֲסֵרָה כְּדֵי אוֹנָאָה קָאֵי. וְנוֹתְנָהּ לְמַעֲשֵׂר שֵׁנִי בְּשָׁוְיָהּ, וְאֵינוֹ חוֹשֵׁשׁ מִשּׁוּם אֲסִימוֹן שֶׁאֵין מַעֲשֵׂר שֵׁנִי מִתְחַלֵּל אֶלָּא בְּמַטְבֵּעַ שֶׁיֵּשׁ בּוֹ צוּרָה, דְּשֵׁם מַטְבֵּעַ יֵשׁ עָלָיו, דְּמִי שֶׁאֵינוֹ לוֹקְחָהּ בְּשָׁוְיָהּ בְּתוֹרַת מַטְבֵּעַ אֶלָּא כְּמוֹ נִסְכָּא שֶׁל כֶּסֶף, אֵינוֹ אֶלָּא נֶפֶשׁ רָעָה: 

~ פרק ד - משנה ז
<B>הָאוֹנָאָה אַרְבָּעָה כֶסֶף.</B> לְמִקָּח סֶלַע שֶׁהוּא עֶשְׂרִים וְאַרְבַּע מָעוֹת כֶּסֶף. נִמְצָא הָאוֹנָאָה שְׁתוּת כִּדְאָמְרָן. וְחָזַר וּשְׁנָאָה מִשּׁוּם דְּבָעֵי לְמִתְנֵי הַטַּעֲנָה שְׁתֵּי כֶסֶף {כה}: <B>וְהַטַּעֲנָה שְׁתֵּי כֶסֶף.</B> שֶׁאֵין שְׁבוּעַת הַדַּיָּנִים עַל טַעֲנָה שֶׁהִיא פְּחוּתָה מִשְּׁתֵּי כֶסֶף, שֶׁטָּעֲנוֹ שָׁוֶה שְׁתֵּי מָעוֹת כֶּסֶף יֵשׁ לִי בְּיָדְךָ, וְזֶה יוֹדֶה לוֹ מֵהֶם שָׁוֶה פְרוּטָה וְיִכְפֹּר הַשְּׁאָר, אוֹ יוֹדֶה לוֹ הַכֹּל {כו} וְיִכְפֹּר פְּרוּטָה: <B>וְהַהוֹדָאָה שָׁוֶה פְרוּטָה.</B> לִהְיוֹת הוֹדָאָה בְּמִקְצָת וְיִתְחַיֵּב שְׁבוּעָה: <B>הַמּוֹצֵא שָׁוֶה פְרוּטָה.</B> אֲבָל בָּצִיר מֵהָכִי אֵינוֹ חַיָּב לְהַכְרִיז, דִּכְתִיב (דְּבָרִים כב) אֲשֶׁר תֹּאבַד מִמֶּנּוּ, פְּרָט לַאֲבֵדָה שֶׁאֵין בָּהּ שָׁוֶה פְרוּטָה: <B>יוֹלִיכֶנּוּ אַחֲרָיו.</B> אִם הוֹדָה שֶׁנִּשְׁבַּע לַשֶּׁקֶר, דְּאָז אֵין לוֹ כַּפָּרָה עַד שֶׁיַּחְזִירֶנּוּ לְיָדוֹ מַמָּשׁ וְלֹא לְיַד שְׁלוּחוֹ, דִּכְתִיב (בְּמִדְבָּר ה) וְנָתַן לַאֲשֶׁר אָשַׁם לוֹ: 

~ פרק ד - משנה ח
<B>הָאוֹכֵל תְּרוּמָה.</B> גְּדוֹלָה. זָר שֶׁאָכַל תְּרוּמָה גְּדוֹלָה בְשׁוֹגֵג: <B>וּתְרוּמַת מַעֲשֵׂר.</B> מַעֲשֵׂר מִן הַמַּעֲשֵׂר: <B>וּתְרוּמַת מַעֲשֵׂר שֶׁל דְּמַאי.</B> הַלּוֹקֵחַ תְּבוּאָה מֵעַם הָאָרֶץ, צָרִיךְ לְהַפְרִישׁ תְּרוּמַת מַעֲשֵׂר, אֲבָל לֹא תְרוּמָה גְדוֹלָה, שֶׁהָיוּ הַכֹּל זְהִירִים בָּהּ: <B>וְהַחַלָּה וְהַבִּכּוּרִים.</B> כָּל הָנֵי חֲמִשָּׁה חַד נִינְהוּ, דְּכֻלְּהוּ אִקְּרוּ תְּרוּמָה, וּמִשֵּׁם אֶחָד הֵם בָּאִין: <B>נֶטַע רְבָעִי.</B> גָּמַר קֹדֶשׁ קֹדֶשׁ מִמַּעֲשֵׂר שֵׁנִי דְּמוֹסִיף חֹמֶשׁ. וְתַרְוַיְהוּ נַמִּי חַד חָשֵׁיב לְהוּ, דְּמֵחַד קְרָא נַפְקֵי כֵּיוָן דְּמִמַּעֲשֵׂר יָלֵיף: <B>וּמַעֲשַׂר שֵׁנִי שֶׁלּוֹ.</B> דַּוְקָא. מוֹסִיף חֹמֶשׁ, דְּאִישׁ מִמַּעַשְׂרוֹ כְּתִיב: <B>הֶקְדֵּשׁוֹ.</B> וְלֹא שֶׁל אֲחֵרִים, הַמַּקְדִּישׁ כְּתִיב: <B>הַנֶּהֱנֶה.</B> בְּשׁוֹגֵג, חַיָּב קָרְבַּן מְעִילָה {כט} וְחֹמֶשׁ: 

~ פרק ד - משנה ט
<B>אֵלּוּ דְבָרִים שֶׁאֵין לָהֶם אוֹנָאָה וְכוּ'.</B> דְּאָמַר קְרָא (וַיִּקְרָא כה) וְכִי תִמְכְּרוּ מִמְכָּר לַעֲמִיתֶךָ אוֹ קָנֹה מִיַּד עֲמִיתֶךָ, דָּבָר הַנִּקְנֶה מִיָּד לְיָד, יָצְאוּ קַרְקָעוֹת שֶׁאֵינָן מִטַּלְטְלִין, יָצְאוּ עֲבָדִים שֶׁהֻקְשׁוּ לַקַּרְקָעוֹת. יָצְאוּ שְׁטָרוֹת, דִּכְתִיב וְכִי תִמְכְּרוּ מִמְכָּר, דָּבָר שֶׁגּוּפוֹ מָכוּר וְגוּפוֹ קָנוּי, יָצְאוּ שְׁטָרוֹת שֶׁאֵינָם עוֹמְדִים אֶלָּא לָרְאָיָה שֶׁבָּהֶן. הֶקְדֵּשׁוֹת, אָמַר קְרָא אָחִיו, אָחִיו וְלֹא הֶקְדֵּשׁ: <B>לֹא תַשְׁלוּמֵי כֶפֶל.</B> דִּכְתִיב בְּטוֹעֵן טַעֲנַת גַּנָּב (שְׁמוֹת כב) עַל כָּל דְּבַר פֶּשַׁע, כְּלָל. עַל שׁוֹר עַל חֲמוֹר וְכוּ', פְּרָט. עַל כָּל אֲבֵדָה, חָזַר וְכָלַל. כְּלָל וּפְרָט וּכְלָל, אִי אַתָּה דָּן אֶלָּא כְּעֵין הַפְּרָט. מָה הַפְּרָט מְפֹרָשׁ דָּבָר הַמִּטַּלְטֵל וְגוּפוֹ מָמוֹן, אַף כָּל דָּבָר הַמִּטַּלְטֵל וְגוּפוֹ מָמוֹן. יָצְאוּ קַרְקָעוֹת שֶׁאֵינָן מִטַּלְטְלִין. יָצְאוּ עֲבָדִים שֶׁהֻקְשׁוּ לַקַּרְקָעוֹת. יָצְאוּ שְׁטָרוֹת שֶׁאַף עַל פִּי שֶׁהֵם מִטַּלְטְלִין אֵין גּוּפָן מָמוֹן. הֶקְדֵּשׁוֹת, אָמַר קְרָא רֵעֵהוּ, רֵעֵהוּ וְלֹא הֶקְדֵּשׁ {לג}: <B>וְלֹא תַשְׁלוּמֵי אַרְבָּעָה וַחֲמִשָּׁה.</B> אִם גָּנַב וְטָבַח וּמָכַר שׁוֹר אוֹ שֶׂה שֶׁל הֶקְדֵּשׁ. דְּתַשְׁלוּמֵי אַרְבָּעָה וַחֲמִשָּׁה אָמַר רַחֲמָנָא וְלֹא תַשְׁלוּמֵי שְׁלֹשָׁה לְשֶׂה וְאַרְבָּעָה לְשׁוֹר, דְּכֵיוָן דְּאַמְעִיט מִכֶּפֶל, בָּצִיר לְהוּ חֲדָא, שֶׁהַכֶּפֶל בְּטוֹבֵחַ וּמוֹכֵר בִּכְלַל תַּשְׁלוּמֵי אַרְבָּעָה וַחֲמִשָּׁה הֵן: <B>נוֹשֵׂא שָׂכָר אֵינוֹ מְשַׁלֵּם.</B> דִּכְתִיב (שָׁם) כִּי יִתֵּן אִישׁ אֶל רֵעֵהוּ, כְּלָל. חֲמוֹר אוֹ שׁוֹר אוֹ שֶׂה, פְּרָט. וְכָל בְּהֵמָה לִשְׁמֹר, חָזַר וְכָלַל. כְּלָל וּפְרָט וּכְלָל, אִי אַתָּה דָּן אֶלָּא כְּעֵין הַפְּרָט. מָה הַפְּרָט מְפֹרָשׁ דָּבָר הַמִּטַּלְטֵל וְכוּ'. הֶקְדֵּשׁוֹת, אָמַר קְרָא רֵעֵהוּ, וְלֹא הֶקְדֵּשׁ: <B>קָדָשִׁים שֶׁחַיָּב בְּאַחֲרָיוּתָן.</B> אָמַר הֲרֵי עָלַי עוֹלָה וְהִפְרִישָׁהּ, וְהוּמְמָהּ וּמְכָרָהּ: <B>יֵשׁ לָהֶם אוֹנָאָה.</B> דְּכֵיוָן דְּאִם מֵתָה אוֹ נִגְנְבָה חַיָּב בְּאַחֲרָיוּתָהּ, דִּילֵיהּ הִיא, וְאַל תּוֹנוּ אִישׁ אֶת אָחִיו קָרִינָא בֵּיהּ: <B>וְשֶׁאֵינוֹ חַיָּב בְּאַחֲרָיוּתָן.</B> כְּגוֹן דְּאָמַר הֲרֵי זוֹ: <B>אַף הַמּוֹכֵר סֵפֶר תּוֹרָה.</B> לְפִי שֶׁאֵין קֵץ לְדָמֶיהָ: <B>מַרְגָּלִית וּבְהֵמָה.</B> מִפְּנֵי שֶׁאָדָם רוֹצֶה לְזַוְּגָן. מִי שֶׁיֵּשׁ לוֹ שׁוֹר יָפֶה לַחֲרִישָׁה מְחַזֵּר עַל אַחֵר שֶׁכְּמוֹתוֹ [לְצָמְדוֹ עִמּוֹ בָּעוֹל], שֶׁאִם בָּא לְהַצְמִיד תַּחַת הָעֹל שׁוֹר חַלָּשׁ עִם הַבָּרִיא מְקַלְקֵל אֶת הַבָּרִיא, וְכֵן מַרְגָּלִית נָאָה לְמַלְּאוֹת עִם חֲבֶרְתָּהּ בְּזָהָב מִן הַיְחִידִית. וְאֵין הֲלָכָה לֹא כְּרַבִּי יְהוּדָה וְלֹא כְרַבִּי שִׁמְעוֹן: 

~ פרק ד - משנה י
<B>כָּךְ אוֹנָאָה בִדְבָרִים.</B> שֶׁנֶּאֱמַר (וַיִּקְרָא כה) וְלֹא תוֹנוּ אִישׁ אֶת עֲמִיתוֹ וְיָרֵאתָ מֵאֱלֹהֶיךָ, זֶה נֶאֱמַר בְּאוֹנָאַת דְּבָרִים שֶׁאֵין טוֹבָתָן וְרָעָתָן מְסוּרָה לְהַכִּיר אֶלָּא לְלִבּוֹ שֶׁל מְדַבֵּר שֶׁיּוֹדֵעַ אִם לָרָעָה מִתְכַּוֵּן אִם לְטוֹבָה {לו}: 

~ פרק ד - משנה יא
<B>אֵין מְעָרְבִין פֵּרוֹת בְּפֵרוֹת.</B> בַּעַל הַבַּיִת הָאוֹמֵר לַחֲבֵרוֹ פֵּרוֹת שְׂדֵה פְלוֹנִי אֲנִי מוֹכֵר לְךָ, לֹא יְעָרְבֵם בְּפֵרוֹת שָׂדֶה אַחֵר: <B>וְאֵין צָרִיךְ לוֹמַר חֲדָשִׁים בִּישָׁנִים.</B> פָּסַק לִמְכֹּר לוֹ יְשָׁנִים, לֹא יְעָרֵב עִמָּהֶם חֲדָשִׁים. שֶׁהַיְשָׁנִים יְבֵשִׁים וְעוֹשִׂים קֶמַח יוֹתֵר מִן הַחֲדָשִׁים: <B>מִפְּנֵי שֶׁמַּשְׁבִּיחוֹ.</B> קָשֶׁה מַשְׁבִּיחַ אֶת הָרַךְ {לח}, לְפִיכָךְ פָּסַק עִמּוֹ רַךְ מְעָרֵב בּוֹ קָשֶׁה, אֲבָל פָּסַק עִמּוֹ קָשֶׁה לֹא יְעָרֵב בּוֹ אֶת הָרַךְ: <B>אֵין מְעָרְבִין שִׁמְרֵי יַיִן.</B> שֶׁל חָבִית זוֹ בְּיַיִן שֶׁל חָבִית אַחֶרֶת {לט}: <B>אֲבָל נוֹתֵן לוֹ אֶת שְׁמָרָיו.</B> שֶׁל יַיִן עַצְמוֹ: <B>לֹא יִמְכְּרֶנּוּ בַחֲנוּת.</B> פְּרוּטָה פְּרוּטָה: <B>אֶלָּא אִם כֵּן הוֹדִיעוֹ.</B> לְכָל אֶחָד וְאֶחָד מֵהֶן, מַיִם מְעֹרָבִין בּוֹ: <B>וְלֹא לְתַגָּר.</B> לֹא יִמְכְּרֶנּוּ בְּיַחַד וְאַף עַל פִּי שֶׁהוֹדִיעוֹ, לְפִי שֶׁאֵינוֹ לוֹקְחוֹ אֶלָּא לְרַמּוֹת וּלְמָכְרוֹ בַּחֲנוּת: <B>מְקוֹם שֶׁנָּהֲגוּ לְהַטִּיל מַיִם בַּיַּיִן.</B> דַּוְקָא בֵּין הַגִּתּוֹת {מ} יַטִּיל. דְּכֵיוָן שֶׁנָּהֲגוּ אֵין כָּאן טָעוּת, שֶׁכָּל הַיֵּינוֹת בְּחֶזְקַת כֵּן: 

~ פרק ד - משנה יב
<B>הַתַּגָּר נוֹטֵל מֵחָמֵשׁ גְּרָנוֹת.</B> שֶׁהַכֹּל יוֹדְעִים בּוֹ שֶׁלֹּא גָּדְלוּ בִּשְׂדוֹתָיו וּמִבְּנֵי אָדָם הַרְבֵּה לוֹקֵחַ, וּבְחֶזְקַת כֵּן לוֹקְחִים מִמֶּנּוּ: <B>מְגוּרָה.</B> אוֹצָר שֶׁאוֹגְרִין בּוֹ תְּבוּאָה. גֹּרֶן, הוּא שֶׁדָּשִׁים בּוֹ אֶת הַתְּבוּאָה. וְדֶרֶךְ הַתַּגָּר לִקְנוֹת מִבַּעֲלֵי בָתִּים בִּשְׁעַת הַגֹּרֶן וּלְהַכְנִיס לַמְּגוּרָה שֶׁלּוֹ: <B>פִּטָּם.</B> גִּיגִית גְּדוֹלָה: <B>וּבִלְבַד שֶׁלֹּא יִתְכַּוֵּן לְעָרְבָן.</B> לְהוֹצִיא קוֹל לִקְנוֹת הָרֹב מִמָּקוֹם מְשֻׁבָּח וּלְעָרֵב בּוֹ מִמָּקוֹם אַחֵר, וּשְׁכֵנָיו סְבוּרִים שֶׁכָּל הַפֵּרוֹת מֵאוֹתוֹ מָקוֹם: <B>וְלֹא יִפְחֹת אֶת הַשָּׁעַר.</B> לִמְכֹּר בְּזוֹל. מִפְּנֵי שֶׁהוּא מַרְגִּיל לָבֹא אֶצְלוֹ וּמְקַפֵּחַ מְזוֹנוֹת חֲבֵרָיו: <B>זָכוּר לָטוֹב.</B> שֶׁמִּתּוֹךְ כָּךְ אוֹצְרֵי פֵרוֹת מוֹכְרִין בְּזוֹל. וְכֵן הֲלָכָה: <B>גְּרִיסִין.</B> פּוֹלִין גְּרוּסוֹת בָּרֵחַיִם, אַחַת לִשְׁתַּיִם: <B>לֹא יָבֹר.</B> אֶת הַפְּסֹלֶת. לְפִי שֶׁמִּתּוֹךְ שֶׁנִּרְאוֹת יָפוֹת הוּא מַעֲלֶה אֶת דְּמֵיהֶן הַרְבֵּה מִדְּמֵי הַפְּסֹלֶת שֶׁנָּטַל מֵהֶן: <B>וַחֲכָמִים מַתִּירִין.</B> שֶׁיָּכוֹל הַלּוֹקֵחַ לִרְאוֹת וּלְהַבְחִין כַּמָּה דְמֵי הַפְּסֹלֶת שֶׁנִּבְרַר, מֵאֵלּוּ שֶׁיֶּשְׁנָן בָּאֲחֵרִים. וְטוֹב לוֹ לְהַעֲלוֹת בִּדְמֵיהֶן שֶׁל אֵלּוּ שֶׁהֵן מְבֹרָרִים, מִפְּנֵי הַטֹּרַח. וַהֲלָכָה כַּחֲכָמִים: <B>שֶׁלֹּא יָבֹר מֵעַל פִּי הַמְּגוּרָה.</B> לְמַעְלָה לְהַרְאוֹת יָפוֹת, וְאֶת הַפְּסֹלֶת שֶׁבְּתוֹכוֹ לֹא בָּרַר: <B>לְפִי שֶׁאֵינוֹ אֶלָּא כְגוֹנֵב אֶת הָעָיִן.</B> בִּבְרֵרָתוֹ: <B>מְפַרְכְּסִין.</B> מְתַקְּנִין וּמְיַפִּין: <B>לֹא אֶת הָאָדָם.</B> עֶבֶד כְּנַעֲנִי הָעוֹמֵד לִמָּכֵר: 

^ פרק ה

~ פרק ה - משנה א
<B>אֵיזֶהוּ נֶשֶׁךְ.</B> שֶׁהוּא נוֹשֵׁךְ. דְּשָׁקַל מִנֵּיהּ מַאי דְלָא יָהֵיב לֵיהּ: <B>הַמַּרְבֶּה בְּפֵרוֹת.</B> הַמַּרְבֶּה שָׂכָר לְעַצְמוֹ בַּפֵּרוֹת. וּבֵין בְּהַלְוָאַת כֶּסֶף וּבֵין בְּהַלְוָאַת פֵּרוֹת הָוֵי רִבִּית {א}. שֶׁהֲרֵי מִתְרַבֶּה מָמוֹנוֹ {ב}. אֶלָּא דִּבְסֵיפָא, רִבִּית דְּרַבָּנָן קָמְפָרֵשׁ {ג}, שֶׁהוּא דֶּרֶךְ מִקָּח וּמִמְכָּר: <B>דִּינַר זָהָב.</B> עֶשְׂרִים וַחֲמִשָּׁה דִינְרֵי כֶסֶף: <B>וְכֵן הַשַּׁעַר.</B> כָּךְ הָיוּ נִמְכָּרִין בָּעִיר. וְהֻתַּר לוֹ לָתֵת מָעוֹת עַכְשָׁיו עַל מְנָת לִתֵּן לוֹ זֶה חִטִּין כָּל יְמוֹת הַשָּׁנָה בַּדָּמִים הַלָּלוּ כְּשִׁעוּר מְעוֹתָיו {ד} וְאַף עַל פִּי שֶׁעַכְשָׁיו אֵין לוֹ חִטִּין, דִּתְנַן בְּפִרְקִין יָצָא הַשָּׁעַר פּוֹסְקִין, אַף עַל פִּי שֶׁאֵין לָזֶה יֵשׁ לָזֶה, וְיָכוֹל הַמּוֹכֵר הַזֶּה לִקְנוֹתָם עַתָּה בַּמָּעוֹת הַלָּלוּ: <B>עָמְדוּ חִטִּין בִּשְׁלֹשִׁים דִּינָרִין אָמַר לוֹ תֶּן לִי חִטַּי.</B> וְזֶה מֻתָּר אִם נָתַן לוֹ חִטִּין. אֲבָל אִם פָּסַק לָתֵת לוֹ בָּהֶן יַיִן, אָסוּר, שֶׁמָּא יוֹקִיר הַיַּיִן, הוֹאִיל וְאֵין לוֹ יַיִן. וְאַף עַל פִּי שֶׁפּוֹסֵק עִמּוֹ כְּשַׁעַר הַיַּיִן שֶׁל עַכְשָׁיו וּכְבָר יָצָא הַשָּׁעַר, הוֹאִיל וְאֵינוֹ נוֹתֵן לוֹ דָּמִים שֶׁנּוּכַל לוֹמַר יָכוֹל הוּא לִקְנוֹת יַיִן בַּדָּמִים שֶׁקִּבֵּל אֶלָּא בָּא לַעֲשׂוֹת עָלָיו דְּמֵי הַחִטִּין חוֹב וְלִפְסֹק עַל הַחוֹב יַיִן, אָסוּר אִם יַיִן אֵין לוֹ. דְּאִי הֲוָה לֵיהּ יַיִן, הֲוֵי קָנוּי לוֹ מֵעַכְשָׁיו לְזֶה שֶׁבָּא לִפְסֹק עַל הַחוֹב יַיִן, וְכִי אַיְקַר בִּרְשׁוּתֵיהּ אַיְקַר {ה}: 

~ פרק ה - משנה ב
<B>מַרְבִּין עַל הַשָּׂכָר.</B> בִּשְׂכַר הַמְתָּנַת מְעוֹת הַשְּׂכִירוּת: <B>וְאֵין מַרְבִּין עַל הַמֶּכֶר.</B> בִּשְׂכַר הַמְתָּנַת הַמִּקָּח. וְטַעְמָא, מִשּׁוּם דִּשְׂכִירוּת אֵינָהּ מִשְׁתַּלֶּמֶת אֶלָּא לְבַסּוֹף {ו}, הִלְכָּךְ כִּי שָׁקֵיל מִנֵּיהּ סֶלַע בְּחֹדֶשׁ דַּהֲווּ לְהוּ שְׁתֵּים עֶשְׂרֵה סְלָעִים אֵין זֶה שְׂכַר הַמְתָּנַת מָעוֹת, שֶׁהֲרֵי לֹא נִתְחַיֵּב לְשַׁלֵּם לוֹ שְׂכִירוּת עַד סוֹף הַחֹדֶשׁ, וְהַאי דְאָמַר לֵיהּ אִם עַכְשָׁיו תִּתֵּן לִי הֲרֵי הִיא שֶׁלְּךָ בְּעֶשֶׂר סְלָעִים, אִי הֲוָה מַקְדִּים לֵיהּ הֲוָה מָחֵיל לֵיהּ מִדְּמֵי הַשְּׂכִירוּת וּמוֹגַר לֵיהּ בְּפָחוֹת מִשָּׁוְיָהּ. אֲבָל גַּבֵּי מֶכֶר, מִשֶּׁמָּשַׁךְ הַמִּקָּח דִּינוֹ לִתֵּן הַמָּעוֹת, וְכִי אָמַר לֵיהּ אִם מֵעַכְשָׁיו תִּתֵּן הֲרֵי הִיא לְךָ בְּאֶלֶף זוּז, הֵן הֵן דָּמֵיהָ, וְכִי מַטְּפֵי עֲלַיְהוּ לַגֹּרֶן, שְׂכַר הַמְתָּנַת מָעוֹת הוּא: <B>מָכַר לוֹ אֶת הַשָּׂדֶה וְכוּ'.</B> וְהוּא הַדִּין מִטַּלְטְלִין וְכָל סְחוֹרָה, אִם מָכַר לוֹ יוֹתֵר מִשָּׁוְיָהּ בִּשְׂכַר הַמְתָּנַת מָעוֹת, אָסוּר, וְהָוֵי אֲבַק רִבִּית מִדִּבְרֵיהֶם. וְכָל אֲבַק רִבִּית אִם נָתַן אֵינָהּ יוֹצְאָה בְּדַיָּנִים. דְּאִלּוּ רִבִּית קְצוּצָה דְאוֹרַיְתָא יוֹצְאָה בְּדַיָּנִים: 

~ פרק ה - משנה ג
<B>הָבֵא מָעוֹת וְטֹל אֶת שֶׁלְּךָ אָסוּר.</B> הָבֵא מוֹתַר מָעוֹת שֶׁעָלֶיךָ וְטֹל שָׂדֶה שֶׁלְּךָ, אָסוּר לַעֲשׂוֹת כֵּן. וּכְגוֹן שֶׁאָמַר לוֹ מוֹכֵר לַלּוֹקֵחַ לְכִי מַיְתֵית מוֹתַר הַמָּעוֹת קְנֵה מֵעַכְשָׁיו, לְפִיכָךְ אָסוּר לַעֲשׂוֹת כֵּן, שֶׁאִם יֹאכַל מוֹכֵר הַפֵּרוֹת בְּתוֹךְ כָּךְ, לִכְשֶׁיָּבִיא זֶה הַמָּעוֹת נִמְצָא שָׂדֶה זוֹ קְנוּיָה לוֹ מִיּוֹם הַמֶּכֶר, וְזֶה אוֹכֵל הַפֵּרוֹת בִּשְׂכַר הַמְתָּנַת מְעוֹתָיו. וְאִם יֹאכַל לוֹקֵחַ פֵּרוֹת מֵעַכְשָׁיו, שֶׁמָּא לֹא יָבִיא מוֹתַר הַמָּעוֹת וְיַחְזִיר לוֹ זֶה מַה שֶּׁקִּבֵּל וְנִמְצָא שֶׁלֹּא הָיְתָה שָׂדֶה קְנוּיָה לוֹ, דְּהָא לְכִי מַיְתֵית קְנֵי מֵעַכְשָׁיו אָמַר לֵיהּ, וְהָא לֹא אַיְתֵי, וּמָעוֹת הָרִאשׁוֹנוֹת כְּמִלְוָה בְעָלְמָא הָיוּ אֵצֶל מוֹכֵר, וְזֶה אוֹכֵל פֵּרוֹת בִּשְׂכָרוֹ: <B>הֲרֵי הִיא שֶׁלּוֹ.</B> וּכְגוֹן דְּאָמַר לֵיהּ קְנֵי מֵעַכְשָׁיו אִם לֹא אָבִיא לְךָ מִכָּאן עַד שָׁלֹשׁ שָׁנִים, דְּלָאו אַסְמַכְתָּא הִיא אֶלָּא קִנְיָן גָּמוּר, שֶׁעַל מְנָת מֶכֶר גָּמוּר הֶחְזִיק בָּהּ מֵעַכְשָׁיו בַּדָּמִים הַלָּלוּ וְאוֹזִילוּ אוֹזִיל גַּבֵּיהּ, וְזֶה קִבֵּל עָלָיו שֶׁאִם יַחֲזִיר לוֹ מְעוֹתָיו עַד שָׁלֹשׁ שָׁנִים יְקַבְּלֵם. וְהַפֵּרוֹת יִהְיוּ מֻנָּחִים בְּיַד שָׁלִישׁ {ח}, אִם יַחֲזִיר הַלֹּוֶה מְעוֹתָיו לַמַּלְוֶה עַד שָׁלֹשׁ שָׁנִים יִתֵּן הַפֵּרוֹת לַלֹּוֶה, וְאִם לָאו יִתֵּן הַפֵּרוֹת לַמַּלְוֶה, שֶׁהָיְתָה הַשָּׂדֶה קְנוּיָה לוֹ מִשְּׁעַת הַלְוָאָה, וְאוֹתָהּ הַלְוָאָה דְּמֵי הַשָּׂדֶה הָיְתָה: 

~ פרק ה - משנה ד
<B>אֵין מוֹשִׁיבִין חֶנְוָנִי לְמַחֲצִית שָׂכָר.</B> לֹא יֹאמַר בַּעַל הַבַּיִת לַחֶנְוָנִי הֲרֵי פֵּרוֹת נִמְכָּרִים בַּשּׁוּק אַרְבַּע סְאִין בְּסֶלַע וְאַתָּה מוֹכְרָן בַּחֲנוּת פְּרוּטָה פְּרוּטָה וּמִשְׂתַּכֵּר סְאָה, הֵילָךְ פֵּרוֹת וְשֵׁב וּמְכֹר בַּחֲנוּת וְהָרֶוַח נַחְלֹק. וְטַעְמָא דְמִלְּתָא, מִשּׁוּם דְּקַיְמָא לָן הַךְ עִסְקָא פַּלְגָּא מִלְוָה וּפַלְגָּא פִקָּדוֹן, סְתָם הַמְּקַבֵּל פְּרַקְמַטְיָא לְמַחֲצִית שָׂכָר מְקַבֵּל עָלָיו אַחֲרָיוּת חֲצִי הַקֶּרֶן בָּאֳנָסִים וְזוֹלָא, הִלְכָּךְ הַהִיא פַלְגָּא כֵּיוָן דְּמִחַיַּב בָּאֳנָסִים מִלְוָה הִיא אֶצְלוֹ שֶׁהֲרֵי הִיא שׁוּמָא אֶצְלוֹ בְּמָעוֹת בְּשַׁעַר הַשּׁוּק וְדִינוֹ לִטֹּל חֲצִי שָׂכָר, נִמְצָא מִתְעַסֵּק בְּחֶצְיוֹ שֶׁל בַּעַל הַבַּיִת שֶׁהוּא פִקָּדוֹן אֶצְלוֹ בִּשְׂכַר הַמְתָּנַת מָעוֹת הַמַּלְוֶה, לְפִיכָךְ אָסוּר. אֶלָּא אִם כֵּן נוֹתֵן לוֹ שְׂכַר עֲמָלוֹ שֶׁהוּא עָמֵל בְּאוֹתוֹ הַחֵצִי כְּפוֹעֵל בָּטֵל שֶׁל אוֹתָהּ מְלָאכָה דְבָטֵל מִנַּהּ, אִם הָיָה נַגָּר אוֹ נַפָּח, כַּמָּה אָדָם רוֹצֶה לִטֹּל לִבָּטֵל מִמְּלָאכָה כְבֵדָה כָּזוֹ וְלַעֲשׂוֹת מְלָאכָה קַלָּה {ט}: <B>אֵין מוֹשִׁיבִין תַּרְנְגוֹלִים לְמֶחֱצָה.</B> לָשׁוּם בֵּיצִים בְּדָמִים לְבַעַל הַתַּרְנְגֹלֶת לְהוֹשִׁיבָהּ עֲלֵיהֶם לְגַדֵּל אֶפְרוֹחִים לְמַחֲצִית שָׂכָר מַה שֶּׁיִּהְיוּ הָאֶפְרוֹחִים שָׁוִים יוֹתֵר עַל דְּמֵי הַבֵּיצִים, דְּהוֹאִיל וְזֶה מְקַבֵּל עָלָיו אַחֲרָיוּת חֲצִי דְּמֵי הַבֵּיצִים אִם יִתְקַלְקְלוּ אוֹ אִם יָמוּתוּ, הֲוָה לֵיהּ פַּלְגָּא מִלְוָה, נִמְצָא זֶה מְגַדֵּל אֶת חֶצְיָן הַשֵּׁנִי בִּשְׂכַר הַמְתָּנַת מְעוֹתָיו: <B>וּמְזוֹנוֹ.</B> מָזוֹן שֶׁהוּא מוֹצִיא בָּאֶפְרוֹחִים: <B>וְאֵין שָׁמִין עֲגָלִים וּסְיָחִין לְמֶחֱצָה.</B> עַכְשָׁיו הֵם שָׁוִים כָּךְ וְכָךְ, קַבְּלֵם עָלֶיךָ לְגַדְּלָם שְׁנָתַיִם לְמַחֲצִית שָׂכָר, וּלְמַחֲצִית הֶפְסֵד אִם יָמוּתוּ: <B>אֲבָל מְקַבְּלִים עֲגָלִים וּסְיָחִים.</B> קְטַנִּים, בְּלֹא שׁוּמָא {יד}, שֶׁאִם יָמוּתוּ לֹא יְשַׁלֵּם כְּלוּם, וְאִם יִחְיוּ יְחַלְּקוּ בֵּינֵיהֶם: <B>שֶׁיִּהְיוּ מְשֻׁלָּשִׁים.</B> פֵּרוּשׁ כְּשֶׁיַּעַמְדוּ עַל שְׁלִישׁ גִּדּוּלָן {טו} וְאָז יַחְלֹקוּ: <B>וַחֲמוֹר עַד שֶׁתְּהֵא טוֹעָנֶת.</B> מַשְּׂאוֹי. כָּךְ הָיָה מִנְהָגָם לְגַדְּלָם קֹדֶם חֲלוּקָה: 

~ פרק ה - משנה ה
<B>שָׁמִין פָּרָה.</B> גְּדוֹלָה, וַחֲמוֹר גָּדוֹל, שֶׁרְאוּיִין לִמְלָאכָה, וּמְלַאכְתָּן כֻּלָּהּ לַמְּקַבֵּל: <B>לְמֶחֱצָה.</B> לַחְלֹק שֶׁבַח שֶׁיַּשְׁבִּיחוּ, בַּדָּמִים וּבַוְּלָדוֹת: <B>לַחֲלֹק אֶת הַוְּלָדוֹת מִיָּד.</B> כְּשֶׁתָּבֹא שְׁעַת חֲלֻקָּתָן, בִּבְהֵמָה דַקָּה שְׁלֹשִׁים יוֹם וּבְגַסָּה חֲמִשִּׁים יוֹם: <B>שָׁמִין עֵגֶל עִם אִמּוֹ.</B> וְאֵין צָרִיךְ לִתֵּן עָמָל וּמָזוֹן לָעֵגֶל {יז} אֶלָּא לָאֵם. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל: <B>וּמַפְרִין עַל שָׂדֵהוּ.</B> לְשׁוֹן פָּרֵה וְרָבֵה. וְאִית דְּגָרְסֵי וּמַפְרִיז, בְּזַיִ"ן. לְשׁוֹן פְּרָזוֹת תֵּשֵׁב יְרוּשָׁלַיִם (זְכַרְיָה ב). כְּלוֹמַר מַרְחִיב עַל שָׂדֵהוּ. וְהוּא שֶׁיֹּאמַר לוֹ [חוֹכֵר לַמַּחְכִּיר], אַתָּה רָגִיל לִקַּח בַּחֲכִירוּת שָׂדְךָ עֲשָׂרָה כּוֹרִין לְשָׁנָה, הַלְוֵינִי מָאתַיִם זוּז שֶׁאוּכַל לְהוֹצִיא לְזַבֵּל שָׂדֶה זוֹ וּלְזָרְעָהּ וּלְחָרְשָׁהּ, וַאֲנִי מַעֲלֶה לְךָ בַּחֲכִירוּתָהּ שְׁנֵים עָשָׂר כּוֹרִים לְשָׁנָה וְאַחְזִיר לְךָ מְעוֹתֶיךָ, זֶה מֻתָּר, דַּהֲוֵי כְאִלּוּ מַעֲדִיף לוֹ שְׁנֵי כוֹרִים הַלָּלוּ מִפְּנֵי שֶׁחוֹכֵר מִמֶּנּוּ שָׂדֶה טוֹבָה וּמְשֻׁבַּחַת שֶׁחֲכִירוּתָהּ יָפָה מֵחֲכִירוּת שָׂדֶה רָעָה: 

~ פרק ה - משנה ו
<B>אֵין מְקַבְּלִין צֹאן בַּרְזֶל.</B> כָּל אַחֲרָיוּת הַנְּכָסִים עַל הַמְּקַבֵּל, וְשָׁם אוֹתָם עָלָיו בְּמָעוֹת, וְכָל זְמַן שֶׁאֵין נוֹתֵן לוֹ מְעוֹתָיו חוֹלְקִים הַשָּׂכָר. וְאַף עַל גַּב דְּמִשְׁנָה יְתֵרָה הִיא, דְּהָא תָּנָא לֵיהּ לְעֵיל אֵין מוֹשִׁיבִים חֶנְוָנִי לְמַחֲצִית שָׂכָר מִשּׁוּם דִּמְקַבֵּל עֲלֵיהּ פַּלְגָּא בְּהֶפְסֵד, וְכָל שֶׁכֵּן הָכָא דְּקִבֵּל כָּל הָאַחֲרָיוּת עָלָיו. נָקַט לֵיהּ מִשּׁוּם סֵיפָא {יח}, אֲבָל מְקַבְּלִים צֹאן בַּרְזֶל מִן הַנָּכְרִים: <B>מִדַּעַת הַנָּכְרִי.</B> כְּגוֹן יִשְׂרָאֵל שֶׁלָּוָה מָעוֹת מִנָּכְרִי בְּרִבִּית וּבִקֵּשׁ לְהַחְזִירָם לוֹ, מְצָאוֹ יִשְׂרָאֵל אַחֵר וְאָמַר תְּנֵם לִי וַאֲנִי אֶעֱלֶה לְךָ כְּדֶרֶךְ שֶׁאַתָּה מַעֲלֶה לוֹ. אִם הֶעֱמִידוֹ אֵצֶל נָכְרִי, אַף עַל פִּי שֶׁיִּשְׂרָאֵל נוֹתְנָם לוֹ בְּמִצְוַת הַנָּכְרִי {יט}, מֻתָּר. וְאִם לֹא הֶעֱמִידוֹ אֵצֶל נָכְרִי, אָסוּר. דְּהוּא נִיהוּ דְּקָא מוֹזִיף לֵיהּ בְּרִבִּית: 

~ פרק ה - משנה ז
<B>הָיָה הוּא תְּחִלָּה לַקּוֹצְרִים.</B> וְיֵשׁ לוֹ גָּדִישׁ וַעֲדַיִן לֹא יָצָא הַשָּׁעַר: <B>פּוֹסֵק עִמּוֹ.</B> בְּאֵיזֶה שַׁעַר שֶׁיִּרְצֶה, דְּכֵיוָן דְּיֵשׁ לוֹ אֵין כָּאן רִבִּית, דְּמֵעַכְשָׁיו אוֹתוֹ גָּדִישׁ קָנוּי לוֹ. וְאַף עַל גַּב דְּלֹא מָשַׁךְ, כֵּיוָן דְּכִי אֵין לוֹ נַמִּי לֹא הֲוָה אֶלָּא אֲבַק רִבִּית דְּרַבָּנָן, כִּי יֵשׁ לוֹ לֹא גָּזוּר {כג}: <B>עַל הֶעָבִיט.</B> כְּלִי גָּדוֹל שֶׁצּוֹבְרִים בּוֹ אֶת הָעֲנָבִים לִפְנֵי דְרִיכָה וְהֵם מִתְחַמְּמִים לְהוֹצִיא יֵינָם יָפֶה. וְשֶׁל זֵיתִים קָרוּי מַעֲטָן: <B>עַל הַבֵּיצִים שֶׁל יוֹצֵר.</B> אִם הִכְנִיס עָפָר וַעֲשָׂאוֹ בֵּיצִים לַעֲשׂוֹת מֵהֶן קְדֵרוֹת, פּוֹסֵק עִמּוֹ עַל הַקְּדֵרוֹת בְּאֵיזֶה שַׁעַר שֶׁיִּרְצֶה, וְאַף עַל פִּי שֶׁלֹּא יָצָא הַשָּׁעַר: <B>וְעַל הַסִּיד.</B> פּוֹסֵק עִמּוֹ בְּאֵיזֶה שַׁעַר שֶׁיִּרְצֶה מִשֶּׁיְּשַׁקְּעֶנּוּ בְּכִבְשָׁן הָעֵצִים וְהָאֲבָנִים לִשְׂרֹף וְלַעֲשׂוֹת מֵהֶן סִיד: <B>וַחֲכָמִים מַתִּירִין.</B> אִיכָּא בֵּין חֲכָמִים לְתַנָּא קַמָּא, דְּתַנָּא קַמָּא כָּל יְמוֹת הַשָּׁנָה קָאָמַר. וּפָלֵיג עֲלֵיהּ רַבִּי יוֹסֵי וְאָמַר לֹא שְׁנָא יְמוֹת הַחַמָּה וְלֹא שְׁנָא יְמוֹת הַגְּשָׁמִים, עַד שֶׁיִּהְיֶה לוֹ לְמוֹכֵר זֶבֶל בָּאַשְׁפּוֹת. וַחֲכָמִים מַתִּירִין דַּוְקָא בִּימוֹת הַחַמָּה, שֶׁאַף עַל פִּי שֶׁאֵין לוֹ, יֵשׁ לַאֲחֵרִים, שֶׁהַכֹּל יֵשׁ לָהֶן זֶבֶל, שֶׁכְּבָר נִרְקַב וְנִשּׁוֹף בִּימוֹת הַגְּשָׁמִים. אֲבָל בִּימוֹת הַגְּשָׁמִים לֹא. וַהֲלָכָה כַּחֲכָמִים: <B>כְּשַׁעַר הַגָּבוֹהַּ.</B> אִם יִפְחֹת הַשַּׁעַר מִמַּה שֶּׁהוּא עַכְשָׁיו, תִּתֵּן לִי כְּשַׁעַר הַזּוֹל. גָּבוֹהַּ, הַיְנוּ בְּזוֹל, שֶׁנּוֹתְנִין פֵּרוֹת גְּבוֹהִים וְרַבִּים בְּדָמִים מֻעָטִים: <B>תֶּן לִי כָזֶה אוֹ תֶּן לִי מְעוֹתָי.</B> שֶׁהֲרֵי לֹא מָשַׁךְ, וְיָכוֹל לַחֲזֹר בּוֹ, וַאֲפִלּוּ מִי שֶׁפָּרַע לֵיכָּא, הוֹאִיל וְלֹא נָתַן מְעוֹתָיו עַל מְנָת לְקַבֵּל עַכְשָׁיו אֶלָּא לְאַחַר זְמַן, וּבְתוֹךְ כָּךְ נִשְׁתַּנָּה הַשָּׁעַר, סְתָם דַּעְתֵּיהּ דֶּאֱינַשׁ אַתַּרְעָא זִילָא פָּסִיק {כה}. וְאֵין הֲלָכָה כְּרַבִּי יְהוּדָה: 

~ פרק ה - משנה ח
<B>חִטִּין בְּחִטִּין לְזֶרַע.</B> סְאָה בִּסְאָה מֻתָּר לְהַלְווֹת לְאָרִיס דַּוְקָא כְּשֶׁרוֹצֶה לְזָרְעוֹ. וְטַעֲמוֹ, דִּבְאַתְרָא דְּאָרִיס הוּא שֶׁנּוֹתֵן הַזֶּרַע, אִם אֵין לוֹ זֶרַע לִזְרֹעַ הַשָּׂדֶה יְסַלְּקֶנּוּ בַּעַל הַבַּיִת, וּכְשֶׁלָּוָה הָאָרִיס מִבַּעַל הַבַּיִת וְזוֹרֵעַ וּכְשֶׁיּוֹקִירוּ חִטִּין יִתֵּן חִטִּין, אֵין זוֹ הַלְוָאָה, אֶלָּא הֲרֵי הוּא כְּיוֹרֵד לְתוֹכָהּ מֵעַכְשָׁיו עַל מְנָת שֶׁיִּטֹּל בַּעַל הַבַּיִת הַזֶּרַע תְּחִלָּה מֵחֵלֶק שֶׁיַּגִּיעַ לָאָרִיס וְהָאָרִיס יִטֹּל הַשְּׁאָר שְׂכַר טִרְחוֹ, וְעַל מְנָת כֵּן יָרַד, שֶׁיִּטֹּל פָּחוֹת מִשְׁאָר אֲרִיסִין כְּשִׁעוּר הַזֶּרַע, וְאֵין כָּאן רִבִּית: <B>שֶׁהָיָה רַבָּן גַּמְלִיאֵל.</B> כְּלוֹמַר, לְכָךְ הֻצְרַךְ לִשְׁנוֹת מִשְׁנָה זוֹ, לְפִי שֶׁהָיָה רַבָּן גַּמְלִיאֵל מַחְמִיר שֶׁאִם הוּזְלוּ נוֹטֵל כְּשַׁעַר הַזּוֹל {כז}, וְאַשְׁמְעִינַן מַתְנִיתִין לֹא שֶׁהֲלָכָה כֵן אֶלָּא שֶׁרָצָה לְהַחְמִיר עַל עַצְמוֹ: 

~ פרק ה - משנה ט
<B>הַלְוֵינִי עַד שֶׁיָּבֹא בְנִי.</B> דְּכֵיוָן שֶׁיֵּשׁ לוֹ, שַׁפִּיר דָּמֵי. דְּלֹא גָזוּר רַבָּנָן אֶלָּא כְּשֶׁאֵין לוֹ {כט}. וַאֲפִלּוּ אֵין לוֹ אֶלָּא סְאָה אַחַת, לֹוֶה עָלֶיהָ כַּמָּה כוֹרִין, דְּכָל חֲדָא וַחֲדָא אָמְרִינַן זוֹ תְּהֵא תַּחְתֶּיהָ, שֶׁהֲרֵי אֵינָהּ קְנוּיָה לַמַּלְוֶה וּבְיַד הַלֹּוֶה לְמָכְרָהּ וּלְאָכְלָהּ {ל}, וּכְשֶׁלֹוֶה כָּל אַחַת וְאַחַת לֹוֶה בְּהֶתֵּר: <B>וְכֵן הָיָה הִלֵּל אוֹמֵר לֹא תַלְוֶה אִשָּׁה.</B> וְאֵין הֲלָכָה כְהִלֵּל. אֶלָּא הֲלָכָה כַּחֲכָמִים שֶׁאוֹמְרִים לֹוִין סְתָם וּפוֹרְעִין סְתָם: 

~ פרק ה - משנה י
<B>נַכֵּשׁ עִמִּי.</B> הַיּוֹם וַאֲנַכֵּשׁ עִמְּךָ לְמָחָר. נִכּוּשׁ הוּא עֲקִירַת הָעֲשָׂבִים הָרָעִים הַגְּדֵלִים בַּתְּבוּאָה: <B>עֲדֹר.</B> חֲפֹר: <B>לֹא יֹאמַר לוֹ נַכֵּשׁ עִמִּי וְאֶעְדֹּר עִמָּךְ.</B> פְּעָמִים שֶׁזּוֹ קָשָׁה מִזּוֹ, וְיֵשׁ כָּאן אֲגַר נָטַר {לב}: <B>כָּל יְמֵי גָרִיד אֶחָד.</B> וְלֹא חָיְשִׁינַן אִם יוֹם אֶחָד גָּדוֹל מֵחֲבֵרוֹ. וְכֵן כָּל יְמֵי רְבִיעָה אֶחָד. וּמֻתָּר לוֹמַר עֲדֹר עִמִּי יוֹם זֶה שֶׁל גָּרִיד, וַאֲנִי אֶעֱדֹר עִמְּךָ יוֹם אַחֵר שֶׁל גָּרִיד. וְכֵן בָּרְבִיעָה: <B>גָּרִיד.</B> יְמוֹת הַחַמָּה {לג}: <B>רְבִיעָה.</B> יְמוֹת הַגְּשָׁמִים: <B>וַאֲנִי אֶחֱרֹשׁ עִמְּךָ בָּרְבִיעָה.</B> שֶׁיְּמֵי רְבִיעָה קָשִׁים לַמְּלָאכָה שֶׁבַּשָּׂדוֹת {לד}: 

~ פרק ה - משנה יא
<B>עוֹבְרִים מִשּׁוּם לֹא תִתֵּן וְכוּ'.</B> מַלְוֶה עוֹבֵר בְּכֻלָּן {לט}. לֹוֶה עוֹבֵר מִשּׁוּם בַּל תַּשִׁיךְ {מ}, שֶׁהוּא לְשׁוֹן מַפְעִיל לַאֲחֵרִים, לֹא תִגְרֹם שֶׁאָחִיךָ יִשּׁוֹךְ, וְעוֹבֵר עַל (דְּבָרִים כג) וּלְאָחִיךָ לֹא תַשִׁיךְ, וְלִפְנֵי עִוֵּר לֹא תִתֵּן מִכְשׁוֹל. עָרֵב וְעֵדִים עוֹבְרִים עַל לֹא תְשִׂימוּן עָלָיו נֶשֶׁךְ בִּלְבַד {מא}: 

^ פרק ו

~ פרק ו - משנה א
<B>הַשּׂוֹכֵר.</B> וְהִטְעוּ זֶה אֶת זֶה. אֶחָד מִן הָאֻמָּנִין שֶׁשְּׁלָחוֹ בַּעַל הַבַּיִת לִשְׂכֹּר אֶת חֲבֵרָיו וְהִטְעָה אוֹתָם {ב}, כְּגוֹן שֶׁאָמַר לוֹ בַּעַל הַבַּיִת לִשְׂכֹּר כָּל אֶחָד בְּאַרְבָּעָה דִינָרִים לְיוֹם, וְהָלַךְ הוּא וּשְׂכָרָם בִּשְׁלשָׁה, אֵין לָהֶם עָלָיו אֶלָּא תַּרְעֹמֶת, דְּהָא סָבוּר וְקָבִיל בִּשְׁלֹשָׁה, אֶלָּא שֶׁיְּכוֹלִים לוֹמַר לוֹ לֵית לְךָ אַל תִּמְנַע טוֹב מִבְּעָלָיו. פֵּרוּשׁ אַחֵר, הִטְעוּ זֶה אֶת זֶה, שֶׁחָזְרוּ בָּהֶם {ג} וְלֹא רָצוּ לָלֶכֶת לַעֲשׂוֹת מְלַאכְתּוֹ שֶׁל בַּעַל הַבַּיִת כְּמוֹ שֶׁשָּׂכְרוּ עִמּוֹ, אוֹ בַּעַל הַבַּיִת חָזַר בּוֹ כְּגוֹן שֶׁאָמַר לָהֶם אִי אֶפְשִׁי בָּכֶם, בַּבֹּקֶר קֹדֶם שֶׁיֵּלְכוּ אֵצֶל הַמְּלָאכָה: <B>וְאֶת הַקַּרָר.</B> בְּרֵי"שׁ גָּרְסִינַן {ד}, כְּלוֹמַר בַּעַל הַקָּרוֹן: <B>פִּרְיָפְרִין.</B> עֵצִים מְשֻׁפִּין לַעֲשׂוֹת אַפִּרְיוֹן: <B>חֲלִילִים.</B> לְמֵת אוֹ לְחָתָן {ו}: <B>הַמִּשְׁרָה.</B> מַיִם שֶׁשּׁוֹרִין בָּהֶן פִּשְׁתָּן: <B>מְקוֹם שֶׁאֵין שָׁם אָדָם.</B> שֶׁהוּא אֵינוֹ מוֹצֵא פּוֹעֲלִים לִשְׂכֹּר {ז}, וְהַפִּשְׁתָּן אָבֵד: <B>שׂוֹכֵר עֲלֵיהֶם.</B> בְּנֵי אָדָם כְּשִׁעוּר שְׂכָרָן {ט}. אֲבָל לֹא בְּיוֹתֵר מִשִּׁעוּר שְׂכָרָן: <B>אוֹ מַטְעָן.</B> אוֹמֵר שֶׁיִּתֵּן לָהֶם זוּז יָתֵר, וְאֵינוֹ נוֹתֵן אֶלָּא מַה שֶּׁהִתְנָה מִתְּחִלָּה: 

~ פרק ו - משנה ב
<B>הַשּׂוֹכֵר אֶת הָאֻמָּנִין.</B> בְּקַבְּלָנוּת, כָּךְ מְלָאכָה בְּכָךְ וְכָךְ מָעוֹת {י}: <B>וְחָזְרוּ בָהֶם.</B> לְאַחַר שֶׁעָשׂוּ מִקְצָתָהּ: <B>יָדָן עַל הַתַּחְתּוֹנָה.</B> אִם הוּקְרוּ פּוֹעֲלִים וְאֵינוֹ מוֹצֵא מִי שֶׁיִּגְמְרֶנָּה בְּשָׂכָר שֶׁהָיָה מַגִּיעַ לְאֵלּוּ עַל הֶעָתִיד לַעֲשׂוֹת, מְעַכֵּב מִשְּׂכָרָם מִמַּה שֶּׁעָשׂוּ, כָּל מַה שֶּׁיִּצְטָרֵךְ לְהוֹצִיא עַד שֶׁתִּגָּמֵר מְלַאכְתּוֹ בְּשָׂכָר שֶׁפָּסַק עִם אֵלּוּ. וְאִם הוּזְלוּ פּוֹעֲלִים וְיִמְצָא מִי שֶׁיִּגְמְרֶנָּה בְּפָחוֹת, יָשׁוּמוּ לָהֶם מַה שֶּׁעָשׂוּ וְיִתֵּן לָהֶם מַה שֶּׁפָּסַק, עָשׂוּ חֶצְיָהּ יִתֵּן לָהֶם חֲצִי שְׂכָרָן, וְאֵין יְכוֹלִים לוֹמַר לוֹ הֲרֵי פּוֹעֲלִים אֲחֵרִים תַּחְתֵּנוּ לִגְמֹר מְלַאכְתְּךָ וְתֵן לָנוּ כָּל שְׂכָרֵנוּ חוּץ מִמַּה שֶּׁיִּטְּלוּ אֵלּוּ: <B>וְאִם בַּעַל הַבַּיִת חוֹזֵר בּוֹ יָדוֹ עַל הַתַּחְתּוֹנָה.</B> יִתֵּן לָהֶם לְפִי מַה שֶּׁעָשׂוּ, וְאִם הוּזְלָה מְלֶאכֶת הַפּוֹעֲלִים {יא} עַל כָּרְחוֹ יִתֵּן לָהֶם כְּמוֹ שֶׁפָּסַק, חוּץ מִמַּה שֶּׁצָּרִיךְ לְהוֹצִיא בְּהַשְׁלָמָתָהּ: <B>כָּל הַמְשַׁנֶּה יָדוֹ עַל הַתַּחְתּוֹנָה.</B> כְּגוֹן נָתַן צֶמֶר לַצַּבָּע לְצָבְעוֹ אָדֹם וּצְבָעוֹ שָׁחוֹר, אִם הַשֶּׁבַח יוֹתֵר עַל הַיְצִיאָה אֵין נוֹתֵן לוֹ שְׂכָרוֹ שָׁלֵם אֶלָּא דְּמֵי יְצִיאַת עֵצִים וְסַמְמָנִים, וְאִם הַיְּצִיאָה יְתֵרָה עַל הַשֶּׁבַח נוֹתֵן לוֹ אֶת הַשֶּׁבַח {יב}: <B>וְכָל הַחוֹזֵר בּוֹ יָדוֹ עַל הַתַּחְתּוֹנָה.</B> לַאֲתוֹיֵי הַמּוֹכֵר שָׂדֶה לַחֲבֵרוֹ בְּאֶלֶף זוּז וְנָתַן לוֹ מֵהֶם מָאתַיִם זוּז וְחָזַר בּוֹ הַמּוֹכֵר, יָד לוֹקֵחַ עַל הָעֶלְיוֹנָה, רָצָה אוֹמֵר לוֹ תֵּן לִי מְעוֹתַי, רָצָה אוֹמֵר לוֹ תֵּן לִי קַרְקַע כְּנֶגֶד מְעוֹתַי. וְאִם לוֹקֵחַ חוֹזֵר בּוֹ, יַד מוֹכֵר עַל הָעֶלְיוֹנָה, רָצָה אוֹמֵר לוֹ הֵילָךְ מְעוֹתֶיךָ, רָצָה אוֹמֵר לוֹ הֵילָךְ קַרְקַע כְּנֶגֶד מְעוֹתֶיךָ: 

~ פרק ו - משנה ג
<B>בָּהָר וְהוֹלִיכָהּ בַּבִּקְעָה בַּבִּקְעָה וְהוֹלִיכָהּ בָּהָר.</B> בְּרֹאשׁ הָהָר. וְאַף עַל פִּי שֶׁהַדֶּרֶךְ חָלָק וְיָשָׁר, חַיָּב כְּשֶׁמֵּתָה מֵחֲמַת אֲוִירָא שֶׁלֹּא הֻחְלְקָה וְלֹא הוּחַמָּה, דְּהוֹאִיל וְשִׁנָּה בָּהּ יָכוֹל לוֹמַר לוֹ לֹא מֵתָה זוֹ אֶלָּא מֵחֲמַת שֶׁלֹּא הָיְתָה לְמוּדָה בַּאֲוִיר הַר וְקָשֶׁה לָהּ {יד}, אוֹ לֹא הָיְתָה לְמוּדָה בַּאֲוִיר בִּקְעָה וְקָשֶׁה לָהּ. וּמִשּׁוּם הָכִי לֹא מְפַלֵּיג הָכָא בֵּין הֻחְלְקָה לְהוּחַמָּה כְּמוֹ דִמְפַלֵּיג בַּסֵּיפָא: <B>וְהִבְדִּיקָה.</B> נִסְמֵית בַּדֹּק שֶׁבָּעַיִן {טו}. פֵּרוּשׁ אַחֵר, הִתְלִיעוּ רַגְלֶיהָ: <B>אוֹ שֶׁנַּעֲשֵׂית אַנְגַּרְיָא.</B> שֶׁנִּלְקְחָה לַעֲבוֹדַת הַמֶּלֶךְ: <B>אוֹמֵר לוֹ הֲרֵי שֶׁלְּךָ לְפָנֶיךָ.</B> וְדַוְקָא כְּשֶׁאָמַר לוֹ חֲמוֹר זֶה, וּשְׂכָרוֹ לְמַשְּׂאוֹי. אֲבָל אִם שְׂכָרוֹ לִרְכֹּב עָלָיו, אֲפִלּוּ אָמַר לוֹ חֲמוֹר זֶה, אֵינוֹ יָכוֹל לוֹמַר לוֹ הֲרֵי שֶׁלְּךָ לְפָנֶיךָ {יז}, שֶׁמָּא תִּפֹּל תַּחְתָּיו בַּגֶּשֶׁר אוֹ תַּשְׁלִיכֶנּוּ בְּאַחַת הַפְּחָתִים. וְכֵן אִם הִשְׂכִּיר לוֹ חֲמוֹר סְתָם אֲפִלּוּ לְמַשְּׂאוֹי, אֵינוֹ יָכוֹל לוֹמַר לוֹ הֲרֵי שֶׁלְּךָ לְפָנֶיךָ, אֶלָּא חַיָּב לְהַעֲמִיד לוֹ בְּהֵמָה אַחֶרֶת. וְאִם אֵינוֹ מַעֲמִיד לוֹ בְּהֵמָה אַחֶרֶת, אֵינוֹ חַיָּב לִתֵּן לוֹ כְּלוּם מִכָּל שְׂכַר הַדֶּרֶךְ שֶׁהָלַךְ עִמּוֹ: <B>מֵתָה אוֹ נִשְׁבְּרָה חַיָּב.</B> הַמַּשְׂכִּיר לִמְכֹּר הָעוֹר וְהַנְּבֵלָה לַכְּלָבִים וּלְהוֹסִיף מָעוֹת וּלְהַעֲמִיד לוֹ חֲמוֹר. אוֹ יִשְׂכֹּר לוֹ אַחֵר בִּדְמֵי הַנְּבֵלָה, שֶׁהֲרֵי חֲמוֹר זֶה שִׁעְבֵּד לוֹ {יח}. אוֹ יַחֲזִיר לוֹ שְׂכָרוֹ: <B>אִם הֶחֱלִיקָה פָּטוּר.</B> שֶׁבָּהָר הִיא רְאוּיָה לְהַחְלִיק יוֹתֵר, שֶׁרֹאשׁ הָהָר חַד וּמְשֻׁפָּע לִצְדָדִין: <B>וְאִם הוּחַמָּה חַיָּב.</B> שֶׁהַבִּקְעָה מַעֲלָה הֶבֶל לְפִי שֶׁהֶהָרִים סְבִיבָהּ וְאֵין אֲוִיר שׁוֹלֵט בָּהּ, וְאִם הוּחַמָּה מֵחֲמַת הַעֲלוֹתָהּ בָּהָר, חַיָּב, שֶׁהַמַּעֲלָה גָּרְמָה לָהּ, וְהוּא שִׁנָּה לְהוֹלִיכָהּ בָּהָר: 

~ פרק ו - משנה ד
<B>הַשּׂוֹכֵר אֶת הַפָּרָה לַחֲרֹשׁ וְכוּ'.</B> וְכָל כְּלֵי הַמַּחְרֵשָׁה לְבַעַל הַפָּרָה, וּנְעָרָיו הוֹלְכִים עִם בְּהֶמְתּוֹ וְחוֹרְשִׁים בָּהּ {כא}: <B>נִשְׁבַּר הַקַּנְקַן.</B> יָתֵד הַמַּחְרֵשָׁה שֶׁבּוֹ הַבַּרְזֶל: <B>חַיָּב.</B> שֶׁהָרִים קָשִׁים לַחֲרֹשׁ מִן הַבִּקְעָה מִפְּנֵי הַסְּלָעִים שֶׁיֵּשׁ שָׁם: <B>וְדָשׁ בַּתְּבוּאָה.</B> פָּטוּר אִם הֶחֱלִיקָה: 

~ פרק ו - משנה ה
<B>וְהֵבִיא עָלֶיהָ שְׂעֹרִים.</B> שֶׁהֵן קַלִּים מֵחִטִּין: <B>חַיָּב.</B> בְּקִלְקוּלָהּ אִם הוֹסִיף שְׁלֹשָׁה קַבִּין. וְלֹא אָמְרִינַן הוֹאִיל וְהַשְּׂעֹרִים קַלִּין יֵשׁ לוֹ לְהוֹסִיף עַד כְּדֵי כֹּבֶד לֶתֶךְ חִטִּין שֶׁהוּא מַשָּׂא הַחֲמוֹר: <B>מִפְּנֵי שֶׁהַנֶּפַח קָשֶׁה.</B> לַבְּהֵמָה כְּמַשְּׂאוֹי. אַף עַל פִּי שֶׁאֵין מַשָּׂאוֹ כָּבֵד כְּמַשָּׂא הַחִטִּין, הֲרֵי נִפְחָן כְּנֶפַח הַחִטִּין, וְהַנֶּפַח כְּמַשְּׂאוֹי: <B>לֶתֶךְ.</B> חֲצִי כּוֹר. וְהַכּוֹר שְׁלֹשִׁים סְאִין: <B>סוּמְכוֹס אוֹמֵר וְכוּ'.</B> וַהֲלָכָה כְּסוּמְכוֹס. וְאִם הוֹסִיף פָּחוֹת מִשִּׁעוּר זֶה, פָּטוּר אִם הוּזַק הַחֲמוֹר, וְנוֹתֵן שְׂכַר הַתּוֹסֶפֶת בִּלְבַד: 

~ פרק ו - משנה ו
<B>כָּל הָאֻמָּנִין.</B> קַבְּלָנִים שֶׁמְּקַבְּלִים עֲלֵיהֶם לַעֲשׂוֹת מְלָאכָה בְּבָתֵּיהֶם: <B>שׁוֹמְרֵי שָׂכָר.</B> לְהִתְחַיֵּב בִּגְנֵבָה וַאֲבֵדָה. דִּבְהַהִיא הֲנָאָה דְּתָפַס לֵיהּ אַאַגְרָא הָוֵי עֲלֵיהּ שׁוֹמֵר שָׂכָר: <B>וְכֻלָּן שֶׁאָמְרוּ טֹל אֶת שֶׁלְּךָ.</B> שֶׁכְּבָר גְּמַרְתִּיו וְאֵינִי מְעַכְּבוֹ לְתָפְסוֹ עַל שְׂכָרִי, וּמֵאַחַר שֶׁתּוֹלִיכֶנּוּ תָּבִיא מָעוֹת {כג}, הֲרֵי הוּא מִשָּׁם וָאֵילָךְ שׁוֹמֵר חִנָּם: <B>שְׁמֹר לִי וְאֶשְׁמֹר לָךְ.</B> שְׁמֹר לִי הַיּוֹם וְאֶשְׁמֹר לְךָ לְמָחָר. אֲבָל שְׁמֹר לִי אַתָּה זֶה, וַאֲנִי שׁוֹמֵר לְךָ זֶה הָאַחֵר בִּמְקוֹמוֹ, וְהַכֹּל בִּזְמַן אֶחָד, זוֹ שְׁמִירָה בִּבְעָלִים הִיא {כד} וּפָטוּר: <B>הַנַּח לְפָנָי שׁוֹמֵר חִנָּם.</B> אֲבָל הַנַּח לְפָנֶיךָ, אוֹ הַנַּח סְתָם, אֲפִלּוּ שׁוֹמֵר חִנָּם לֹא הָוֵי. דְּלֹא קָבִיל עֲלֵיהּ נְטִירוּתָא כְּלָל: 

~ פרק ו - משנה ז
<B>הִלְוָהוּ.</B> מָעוֹת: <B>עַל הַמַּשְׁכּוֹן שׁוֹמֵר שָׂכָר.</B> בֵּין הִלְוָהוּ וְאַחַר כָּךְ מִשְׁכְּנוֹ, בֵּין מִשְׁכְּנוֹ וְאַחַר כָּךְ הִלְוָהוּ. וּמַאי שָׂכָר, שְׂכַר מִצְוָה {כו}: <B>הִלְוָהוּ מָעוֹת שׁוֹמֵר חִנָּם.</B> דְּלֵית לֵיהּ לְרַבִּי יְהוּדָה שְׂכַר מִצְוָה לְעִנְיָן דִּינָא: <B>הִלְוָהוּ פֵּרוֹת שׁוֹמֵר שָׂכָר.</B> דְּדֶרֶךְ פֵּרוֹת לְהַרְקִיב. וְאֵין הֲלָכָה כְּרַבִּי יְהוּדָה: <B>מֻתָּר אָדָם לְהַשְׂכִּיר.</B> לַאֲחֵרִים {כז}: <B>מַשְׁכּוֹנוֹ שֶׁל עָנִי.</B> שֶׁבְּיָדוֹ: <B>לִהְיוֹת פּוֹסֵק עָלָיו.</B> שָׂכָר: <B>וְהוֹלֵךְ.</B> תָּמִיד וּפוֹחֵת מִן הַחוֹב. וְדַוְקָא בְּמַשְׁכּוֹן דְּנָפִישׁ אַגְרֵיהּ וְזוּטָר פַּחְתֵּיהּ, כְּגוֹן מָרָא וְקַרְדֹּם וְכַיּוֹצֵא בָּהֶן. וְכֵן הֲלָכָה: 

~ פרק ו - משנה ח
<B>בֵּין שׁוֹמֵר חִנָּם וּבֵין שׁוֹמֵר שָׂכָר יִשָּׁבַע.</B> קָא סַלְקָא [דַּעְתֵּיהּ] {כח} יִשָּׁבַע שֶׁלֹּא פָּשַׁע וְיִפָּטֵר: <B>רַבִּי אֱלִיעֶזֶר אוֹמֵר זֶה וְזֶה יִשָּׁבַע וְכוּ'.</B> כְּלוֹמַר, אַף אֲנִי שָׁמַעְתִּי מֵרַבּוֹתַי כְּרַבִּי מֵאִיר {כט} דְּזֶה וְזֶה יִשָּׁבַע, אֲבָל תָּמֵהַּ אֲנִי עַל זֶה וְעַל זֶה הֵיאַךְ נִפְטָרִין בִּשְׁבוּעָה, דְּשׁוֹמֵר שָׂכָר הֵיאַךְ פָּטוּר בִּשְׁבוּעָה דְּלֹא פָּשַׁע, הָא בְּלֹא פְשִׁיעָה נַמִּי חַיָּב, שֶׁאֵין זֶה אֹנֶס אֶלָּא דּוּמְיָא דִּגְנֵבָה וַאֲבֵדָה שֶׁהֵן קְרוֹבִים לִפְשִׁיעָה וּלְאֹנֶס. וְעוֹד, אִי שֶׁלֹּא בִּמְקוֹם מִדְרוֹן נִשְׁבְּרָה, אֲפִלּוּ שׁוֹמֵר חִנָּם הֵיכִי מָצֵי מִשְׁתָּבַע שֶׁלֹּא פָּשַׁע, הָא וַדַּאי פְּשִׁיעָה הִיא. וְרַבִּי מֵאִיר סָבַר, שְׁבוּעָה זוֹ לֹא מִן הַדִּין הִיא אֶלָּא תַּקָּנַת חֲכָמִים הִיא {ל}, שֶׁאִם אִי אַתָּה פּוֹטֵר הַמַּעֲבִיר חָבִית מִמָּקוֹם לְמָקוֹם מִן הַתַּשְׁלוּמִין עַל יְדֵי שְׁבוּעָה זוֹ, אֵין לְךָ אָדָם שֶׁיַּעֲבִיר חָבִית לַחֲבֵרוֹ מִמָּקוֹם לְמָקוֹם לְפִיכָךְ תִּקְנוּ שֶׁיִּשָּׁבַע שֶׁלֹּא בְכַוָּנָה שְׁבַרְתִּיהָ וְיִפָּטֵר: 

^ פרק ז

~ פרק ז - משנה א
<B>הַשּׂוֹכֵר אֶת הַפּוֹעֲלִים.</B> אֵינוֹ רַשַּׁאי לְכוֹפָן. וְאַף עַל גַּב דִּטְפָא לְהוּ אַאַגְרַיְהוּ מִשְּׁאָר פּוֹעֲלִים, לֹא מָצֵי אָמַר לְהוּ הַאי דִּטְפַאי לְכוּ אַאַגְרַיְכוּ אַדַּעְתָּא דִּמְקַדְּמִיתוּ וּמְחַשְּׁכִיתוּ בַּהֲדַאי, דְּאָמְרֵי לֵיהּ הַאי דִּטְפַאת לָן אַדַּעְתָּא דְּעָבְדִינַן לָךְ עוּבַדְתָּא שַׁפִּירְתָּא {ב}: <B>בִּמְתִיקָה.</B> לִפְתָּן: <B>הַכֹּל כְּמִנְהַג הַמְּדִינָה.</B> הַכֹּל לַאֲתוֹיֵי דוּכְתֵּי דִּנְהִיגֵי פוֹעֲלִים לְמֵיכַל וּלְמִשְׁתֵּי בְּצַפְרָא בְּבֵיתוֹ שֶׁל בַּעַל הַבַּיִת קֹדֶם שֶׁיֵּצְאוּ לִמְלַאכְתָּם, דְּאִי אָמַר לְהוּ בַּעַל הַבַּיִת קַדִּימוּ לַעֲבִידְתַּיְכוּ בַּשָּׂדֶה וְאָבִיא לָכֶם מַאֲכַלְכֶם שָׁם, אָמְרֵי לֵיהּ, לֹא, אֶלָּא עַתָּה נֹאכַל בַּבַּיִת קֹדֶם שֶׁנֵּצֵא הַשָּׂדֶה {ג}, כְּמִנְהַג הַמְּדִינָה: <B>מַעֲשֶׂה בְּרַבִּי יוֹחָנָן בֶּן מַתְיָא.</B> בַּגְּמָרָא מְפֹרָשׁ דַּחֲסוּרֵי מִחַסְּרָא וְהָכִי קָתָנֵי, וְאִם פָּסַק לָהֶם מְזוֹנוֹת, מְזוֹנוֹת רִבָּה לָהֶם, כְּלוֹמַר, כֵּיוָן דְּלֹא הֲוָה צָרִיךְ לְאַתְנוּיֵי שֶׁהֲרֵי מִמִּנְהַג הַמְּדִינָה הָיוּ אוֹכְלִים, וְאַתְנֵי בַּהֲדַיְהוּ לִתֵּן לָהֶם מְזוֹנוֹת, מְזוֹנֵי יְתֵרֵי קָאָמַר, וּמַעֲשֶׂה נַמִּי בְּרַבִּי יוֹחָנָן וְכוּ': <B>בִּשְׁעָתוֹ.</B> בְּעֵת מַלְכוּתוֹ. דְּמֶלֶךְ וְהֶדְיוֹט הֲוָה: <B>שֶׁהֵם בְּנֵי אַבְרָהָם יִצְחָק וְיַעֲקֹב.</B> וּסְעוּדָתוֹ שֶׁל אַבְרָהָם גְּדוֹלָה מִשֶּׁל שְׁלֹמֹה, דְּאִלּוּ אַבְרָהָם שְׁלֹשָׁה פָרִים לִשְׁלֹשָׁה אֲנָשִׁים {ד}, וּבִסְעוּדַת שְׁלֹמֹה יְהוּדָה וְיִשְׂרָאֵל רַבִּים כְּחוֹל אֲשֶׁר עַל שְׂפַת הַיָּם: <B>עַד שֶׁלֹּא יַתְחִילוּ בַמְּלָאכָה.</B> דְּאֵין כָּאן אֶלָּא דְּבָרִים. דְּאִלּוּ מִשֶׁיַּתְחִילוּ לֹא תוּכַל לַחֲזֹר: <B>רַבָּן שִׁמְעוֹן בֶּן גַּמְלִיאֵל אוֹמֵר וְכוּ'.</B> וַהֲלָכָה כְּרַבָּן שִׁמְעוֹן בֶּן גַּמְלִיאֵל: 

~ פרק ז - משנה ב
<B>וְאֵלּוּ.</B> פּוֹעֲלִים: <B>אוֹכְלִים מִן הַתּוֹרָה.</B> בְּמַה שֶּׁעוֹסְקִין בּוֹ: <B>גְּמַר מְלָאכָה.</B> כְּשֶׁתּוֹלְשִׁין אוֹתוֹ {ז}. דִּכְתִיב (דְּבָרִים כד) וְאֶל כֶּלְיְךָ לֹא תִתֵּן {ח}, בְּשָׁעָה שֶׁאַתָּה נוֹתֵן לְכֵלָיו שֶׁל בַּעַל הַבַּיִת אַתָּה אוֹכֵל, דְּהַיְנוּ כְּשֶׁתּוֹלְשִׁין אוֹתוֹ: <B>וּבְתָלוּשׁ מִן הַקַּרְקַע.</B> וְאִם מִתְעַסֵּק בְּדָבָר הַתָּלוּשׁ אוֹכֵל בְּאוֹתוֹ דָּבָר עַד שֶׁלֹּא נִגְמְרָה מְלַאכְתּוֹ לְמַעֲשֵׂר, אִם הוּא בַּר מַעֲשֵׂר. אוֹ עַד שֶׁלֹּא נִגְמְרָה מְלַאכְתּוֹ לְחַלָּה {ט}, אִם הוּא בַּר חַלָּה. דְּאָמַר קְרָא (שָׁם כה) לֹא תַחְסֹם שׁוֹר בְּדִישׁוֹ, וְמִדְּלֹא קָאָמַר לֹא תָדוּשׁ בַּחֲסִימָה {י}, שְׁמַע מִנַּהּ לְאַקּוּשֵׁי חוֹסֵם לְנֶחְסָם וְנֶחְסָם לְחוֹסֵם, מַה נֶּחְסָם שֶׁהוּא שׁוֹר אוֹכֵל בַּתָּלוּשׁ כְּשֶׁעוֹשֶׂה בּוֹ מְלָאכָה, כָּךְ חוֹסֵם שֶׁהוּא אָדָם אוֹכֵל בַּתָּלוּשׁ כְּשֶׁעוֹשֶׂה בּוֹ מְלָאכָה, וּמַה חוֹסֵם וְכוּ' {יא}. וּמַה דַּיִשׁ מְיֻחָד, דָּבָר שֶׁהוּא גִדּוּלֵי קַרְקַע וְלֹא נִגְמְרָה מְלַאכְתּוֹ לְמַעֲשֵׂר וּבִשְׁעַת גְּמַר מְלָאכָה פּוֹעֵל אוֹכֵל בּוֹ, אַף כָּל דָּבָר שֶׁהוּא גִדּוּלֵי קַרְקַע וְלֹא נִגְמְרָה מְלַאכְתּוֹ לְמַעֲשֵׂר כְּשֶׁהוּא בִּשְׁעַת גְּמַר מְלָאכָה פּוֹעֵל אוֹכֵל בּוֹ. יָצָא הַחוֹלֵב וְהַמְחַבֵּץ וְהַמְגַבֵּן, שֶׁאֵינָן גִּדּוּלֵי קַרְקַע. וְיָצָא הַמַּבְדִּיל הַתְּמָרִים וְהַגְּרוֹגָרוֹת הַמְּחֻבָּרִים יַחַד, שֶׁנִּגְמְרָה מְלַאכְתָּם לְמַעֲשֵׂר. וְיָצָא הַמְּנַכֵּשׁ בְּשׁוּמִים וּבִבְצָלִים, שֶׁמֵּסִיר הַקְּטַנִּים שֶׁאֵינָן גְּדֵלִים לְעוֹלָם מִבֵּין הָאֲחֵרִים לְהַרְחִיב מָקוֹם לַגְּדוֹלִים, שֶׁאֵין זוֹ שְׁעַת גְּמַר מְלָאכָה {יב}. שֶׁכָּל אֵלּוּ וְכַיּוֹצֵא בָּהֶן אֵין פּוֹעֵל אוֹכֵל בָּהֶן: 

~ פרק ז - משנה ג
<B>עַד שֶׁיַּעֲשֶׂה בְיָדָיו וְרַגְלָיו.</B> מַה שּׁוֹר בְּיָדָיו וּבְרַגְלָיו, אַף פּוֹעֵל בְּיָדָיו וּבְרַגְלָיו, דְּהָא אִתַּקַּשׁ חוֹסֵם לְנֶחְסָם. וְאֵין הֲלָכָה כְּרַבִּי יוֹסֵי בְּרַבִּי יְהוּדָה: 

~ פרק ז - משנה ד
<B>מִפְּנֵי הָשֵׁב אֲבֵדָה לַבְּעָלִים.</B> שֶׁלֹּא יִבָּטֵל מִמְּלַאכְתּוֹ וְיֹאכַל: <B>אָמְרוּ, פּוֹעֲלִים אוֹכְלִים בַּהֲלִיכָתָן מֵאֻמָּן לְאֻמָּן.</B> כְּשֶׁגָּמְרוּ שׁוּרָה זוֹ וְהוֹלְכִים לְהַתְחִיל בַּחֲבֶרְתָּהּ. וְאַף עַל גַּב דְּהַהִיא שַׁעְתָּא לָאו שְׁעַת מְלָאכָה הִיא, נִיחָא לֵיהּ לְבַעַל הַבַּיִת בְּהָא: <B>וַחֲמוֹר כְּשֶׁהִיא פוֹרָקֶת.</B> בַּהֲלִיכָתָהּ אוֹכֶלֶת מִמַּשְּׂאוֹי שֶׁעַל גַּבָּהּ עַד שֶׁתְּהֵא פוֹרֶקֶת {יט}: 

~ פרק ז - משנה ה
<B>אֲפִלּוּ בְדִינָר.</B> אֲפִלּוּ הִיא שָׁוָה דִינָר: <B>לֹא יֹאכַל פּוֹעֵל יָתֵר עַל שְׂכָרוֹ.</B> דְּאָמַר קְרָא כְּנַפְשְׁךָ, כִּשְׂכִירוּתוֹ, שֶׁעָלָיו הוּא מוֹסֵר אֶת נַפְשׁוֹ לַעֲלוֹת בַּכֶּבֶשׁ וְלִתָּלוֹת בָּאִילָן: <B>מְלַמְּדִין.</B> אוֹמְרִים לוֹ דֶּרֶךְ עֵצָה הוֹגֶנֶת. וְתַנָּא קַמָּא פָּלֵיג אַחֲכָמִים וְאָמַר אֵין מְלַמְּדִין. וַהֲלָכָה כַּחֲכָמִים: <B>וִיהֵא סוֹתֵם אֶת הַפֶּתַח.</B> שֶׁיִּמָּנְעוּ מִלְּשָׂכְרוֹ: 

~ פרק ז - משנה ו
<B>קוֹצֵץ.</B> לִטֹּל מָעוֹת וְלֹא יֹאכַל: <B>עַל יְדֵי עַצְמוֹ.</B> בִּשְׁבִיל עַצְמוֹ: <B>מִפְּנֵי שֶׁיֵּשׁ בָּהֶן דָּעַת.</B> וְיַדְּעֵי וְקָא מַחֲלֵי: 

~ פרק ז - משנה ז
<B>נֶטַע רְבָעִי.</B> פֵּרוֹת שֶׁל אִילָן בַּשָּׁנָה הָרְבִיעִית, שֶׁאֵינָן נֶאֱכָלִין אֶלָּא בִּירוּשָׁלַיִם, אוֹ פּוֹדֶה אוֹתָן וּמַעֲלֶה הַדָּמִים לִירוּשָׁלַיִם: <B>נִתְפָּרְסוּ עִגּוּלָיו.</B> עִגּוּלֵי דְּבֵלָה שֶׁנִּתְפָּרְדוּ וְשָׂכַר פּוֹעֲלִים לְחַבְּרָן, אוֹ חָבִיּוֹת שֶׁנִּפְתְּחוּ וְשָׂכַר פּוֹעֲלִים לְסָתְמָן: <B>הֲרֵי אֵלּוּ לֹא יֹאכְלוּ.</B> שֶׁכְּבָר נִגְמְרוּ מְלַאכְתָּם וְהֻקְבְּעוּ לְמַעֲשֵׂר וַהֲרֵי הֵן טֶבֶל: 

~ פרק ז - משנה ח
<B>שׁוֹמְרֵי פֵרוֹת.</B> שׁוֹמְרֵי גִּתּוֹת וַעֲרֵמוֹת וּפֵרוֹת תְּלוּשִׁים. אֲבָל שׁוֹמְרֵי גִּנּוֹת וּפַרְדֵּסִים, אֵין אוֹכְלִים לֹא מֵהִלְכוֹת מְדִינָה וְלֹא מִן הַתּוֹרָה, דְּשׁוֹמֵר לָאו כְּעוֹשֶׂה מַעֲשֶׂה דָּמֵי: <B>מֵהִלְכוֹת מְדִינָה.</B> שֶׁכְּבָר נָהֲגוּ כֵן: <B>נִשְׁבַּע עַל הַכֹּל.</B> עַל כָּל הַמְּאֹרָעוֹת הַכְּתוּבוֹת בִּשְׁאָר שׁוֹמְרִים לְחִיּוּב, נִשְׁבַּע שֶׁכָּךְ עָלְתָה לוֹ וּפָטוּר: <B>מְשַׁלֵּם אֶת הַכֹּל.</B> גְּנֵבָה וַאֲבֵדָה וְאֳנָסִים: <B>נוֹשֵׂא שָׂכָר וְכוּ'.</B> וְכֻלְּהוּ נָפְקָא לָן מִקְּרָאֵי פָּרָשַׁת וְאֵלֶּה הַמִּשְׁפָּטִים. פָּרָשָׁה רִאשׁוֹנָה כִּי יִתֵּן אִישׁ אֶל רֵעֵהוּ וְגוֹ' נֶאֶמְרָה בְּשׁוֹמֵר חִנָּם, שֶׁכֵּן פָּטַר בּוֹ גְּנֵבָה וַאֲבֵדָה {לא}. שְׁנִיָּה, כִּי יִתֵּן אִישׁ אֶל רֵעֵהוּ חֲמוֹר אוֹ שׁוֹר אוֹ שֶׂה, נֶאֶמְרָה בְּשׁוֹמֵר שָׂכָר, שֶׁכֵּן חִיֵּב בּוֹ גְּנֵבָה וַאֲבֵדָה, דִּכְתִיב בָּהּ אִם גָּנֹב יִגָּנֵב מֵעִמּוֹ יְשַׁלֵּם לִבְעָלָיו, אֵין לִי אֶלָּא גְּנֵבָה, אֲבֵדָה מִנַּיִן, תַּלְמוּד לוֹמַר אִם גָּנֹב יִגָּנֵב, מִכָּל מָקוֹם. וְעוֹד, קַל וָחֹמֶר, וּמַה גְּנֵבָה שֶׁקְּרוֹבָה לְאֹנֶס חַיָּב, אֲבֵדָה שֶׁקְּרוֹבָה לִפְשִׁיעָה לֹא כָּל שֶׁכֵּן. וְשׂוֹכֵר, כֵּיוָן שֶׁאֵין כָּל הֲנָאָה שֶׁלּוֹ {לב} דִּינוֹ כְּשׁוֹמֵר שָׂכָר. וְהַשּׁוֹאֵל, מְפֹרָשׁ בְּפָרָשָׁה שְׁלִישִׁית וְכִי יִשְׁאַל אִישׁ מֵעִם רֵעֵהוּ וְנִשְׁבַּר אוֹ מֵת בְּעָלָיו אֵין עִמּוֹ שַׁלֵּם יְשַׁלֵּם: 

~ פרק ז - משנה ט
<B>זְאֵב אֶחָד אֵינוֹ אֹנֶס.</B> וְנוֹשֵׂא שָׂכָר וְשׂוֹכֵר חַיָּבִין עָלָיו. דִּכְתִיב הַטְּרֵפָה לֹא יְשַׁלֵּם, יֵשׁ טְרֵפָה שֶׁהוּא מְשַׁלֵּם וְיֵשׁ טְרֵפָה שֶׁאֵינוֹ מְשַׁלֵּם: <B>בִּשְׁעַת מִשְׁלַחַת זְאֵבִים.</B> כְּשֶׁחַיָּה רָעָה מְשֻׁלַּחַת קוֹפֶצֶת הִיא עַל אָדָם אֶחָד. וְאֵין הֲלָכָה כְּרַבִּי יְהוּדָה וְלֹא כְּיַדּוּעַ הַבַּבְלִי: <B>הַלִּסְטִים.</B> חַד לִסְטִים הֲרֵי זֶה אֹנֶס {לג}: 

~ פרק ז - משנה י
<B>סִגְּפָהּ.</B> עִנָּה אוֹתָהּ בָּרָעָב אוֹ שֶׁהוֹשִׁיבָהּ בַּקַּיִץ בַּחַמָּה וּבַחֹרֶף בַּצִּנָּה: <B>עָלְתָה לְרָאשֵׁי צוּקִין.</B> שֶׁתְּקָפַתּוּ וְעָלְתָה {לה} לְרָאשֵׁי הָרִים גְּבוֹהִים: <B>מַתְנֶה שׁוֹמֵר חִנָּם לִהְיוֹת פָּטוּר מִשְּׁבוּעָה.</B> וְהַאי לָאו מַתְנֶה עַל מַה שֶּׁכָּתוּב בַּתּוֹרָה הוּא {לח}, אֶלָּא שֶׁאוֹמֵר לוֹ אִי אֶפְשִׁי לִהְיוֹת שׁוֹמֵר לְךָ אֶלָּא בְּכָךְ. וְשׁוֹמֵר לֹא נָחִית לַשְּׁמִירָה עַד דְּמָשִׁיךְ לַבְּהֵמָה {לט}, וְהַאי כִּי מָשַׁךְ כְּבָר פֵּרֵשׁ עַל מְנָת שֶׁאֵין לוֹ עָלָיו שְׁבוּעָה, וְלֹא שִׁעְבֵּד נַפְשֵׁיהּ לֵירֵד בְּתוֹרַת שׁוֹמְרִין אֶלָּא לְמִקְצָת, וּלְמַה שֶּׁיָּרַד יָרַד: 

~ פרק ז - משנה יא
<B>כָּל הַמַּתְנֶה עַל מַה שֶּׁכָּתוּב בַּתּוֹרָה תְּנָאוֹ בָטֵל.</B> כֻּלָּהּ מַתְנִיתִין רַבִּי מֵאִיר הִיא דְּסָבַר הַמַּתְנֶה עַל מַה שֶּׁכָּתוּב בַּתּוֹרָה אֲפִלּוּ בְּדָבָר שֶׁבְּמָמוֹן תְּנָאוֹ בָּטֵל. וְאֵינָהּ הֲלָכָה {מ}. אֶלָּא בְּדָבָר שֶׁבְּמָמוֹן אֲפִלּוּ שֶׁהִתְנָה עַל מַה שֶּׁכָּתוּב בַּתּוֹרָה, תְּנָאוֹ קַיָּם: <B>כָּל תְּנַאי שֶׁיֵּשׁ בּוֹ מַעֲשֶׂה מִתְּחִלָּה.</B> שֶׁהִקְדִּים מַעֲשֶׂה שֶׁיֵּשׁ עָלָיו לַעֲשׂוֹת לִתְנַאי שֶׁהוּא מְבַקֵּשׁ מִמֶּנּוּ, כְּגוֹן הֲרֵי מַעֲשֶׂה זֶה שֶׁלְּךָ אִם תַּעֲשֶׂה דָבָר פְּלוֹנִי {מא}, דְּלֹא דָּמֵי לִתְנַאי בְּנֵי גָּד וּבְנֵי רְאוּבֵן אִם יַעַבְרוּ וּנְתַתֶּם הַיְנוּ תְּנַאי קוֹדֵם לַמַּעֲשֶׂה: <B>תְּנָאוֹ בָטֵל.</B> וְהָוֵי מַעֲשֶׂה קַיָּם וְאַף עַל פִּי שֶׁלֹּא קִיֵּם בַּעַל הַתְּנַאי אֶת הַתְּנַאי: <B>וְכָל שֶׁאֶפְשָׁר לוֹ לְקַיְּמוֹ בְסוֹפוֹ.</B> וְהָיָה תְנַאי קוֹדֵם לַמַּעֲשֶׂה: <B>תְּנָאוֹ קַיָּם.</B> אֲבָל אִי אֶפְשָׁר לוֹ לְקַיְּמוֹ, הַתְּנַאי בָּטֵל וְהַמַּעֲשֶׂה קַיָּם, שֶׁאֵינוֹ אֶלָּא כְּמַפְלִיג בִּדְבָרִים, שֶׁאֵין בְּלִבּוֹ לְשׁוּם תְּנַאי אֶלָּא לְהַקְנִיט בְּעָלְמָא מַרְחִיק וְדוֹחֶה אֶת חֲבֵרוֹ בִּדְבָרִים: 

^ פרק ח

~ פרק ח - משנה א
<B>הַשּׁוֹאֵל אֶת הַפָּרָה וְשָׁאַל בְּעָלֶיהָ עִמָּהּ.</B> אִם הָיוּ בְּעָלִים שֶׁל פָּרָה אֵצֶל הַשּׁוֹאֵל לַעֲשׂוֹת מְלַאכְתּוֹ, בֵּין שֶׁהָיוּ שְׁאוּלִים אֶצְלוֹ אוֹ שְׂכוּרִים, בֵּין בְּאוֹתָהּ מְלָאכָה שֶׁל פָּרָה בֵּין לַעֲשׂוֹת מְלָאכָה אַחֶרֶת, אִם מֵתָה פָטוּר: <B>שֶׁנֶּאֱמַר אִם בְּעָלָיו עִמּוֹ לֹא יְשַׁלֵּם.</B> וְהָכִי מַשְׁמַע, אִם בַּעַל הַשּׁוֹר עִמּוֹ, עִם הַשּׁוֹאֵל, שֶׁהוּא שָׁאוּל אוֹ שָׂכוּר לוֹ לַעֲשׂוֹת מְלַאכְתּוֹ בְּשָׁעָה שֶׁהִשְׁאִיל לוֹ פָּרָתוֹ, לֹא יְשַׁלֵּם: <B>אֲבָל שָׁאַל אֶת הַפָּרָה כוּ'.</B> אִם הָיָה עִמּוֹ בִּשְׁעַת אֳנָסִים וְלֹא הָיָה עִמּוֹ בִּשְׁעַת שְׁאִילָה, חַיָּב, דְּלֹא הָוֵי שְׁאִילָה בַּבְּעָלִים לְאַפְטוֹרֵי אֶלָּא אִם כֵּן הָיָה עִמּוֹ בִּשְׁעַת שְׁאִילָה: <B>שֶׁנֶּאֱמַר בְּעָלָיו אֵין עִמּוֹ שַׁלֵּם יְשַׁלֵּם.</B> וְהָכִי אַשְׁמוּעִינַן קְרָא, בְּעָלָיו אֵין עִמּוֹ בִּשְׁעַת שְׁאִילָה, אַף עַל פִּי שֶׁהָיָה עִמּוֹ בִּשְׁעַת שְׁבִירָה וּמִיתָה {ב}, שַׁלֵּם יְשַׁלֵּם: 

~ פרק ח - משנה ב
<B>הַמַּשְׁאִיל אוֹמֵר שְׁאוּלָה מֵתָה.</B> וְאַתָּה חַיָּב בְּאָנְסֶיהָ: <B>אֵינִי יוֹדֵעַ.</B> שֶׁמָּא שְׂכוּרָה מֵתָה, וּפָטוּר אֲנִי מִן הָאֳנָסִים: <B>חַיָּב.</B> הָא מַתְנִיתִין לֹא אֶפְשָׁר לְאוֹקְמַהּ כְּמַשְׁמָעָהּ, דְּהָא קַיָמָא לָן מָנֶה לִי בְּיָדְךָ וְהַלָּה אוֹמֵר אֵינִי יוֹדֵעַ {ד} יִשָּׁבַע שְׁבוּעַת הֶסֵּת {ה} שֶׁאֵינוֹ יוֹדֵעַ וּפָטוּר. לְהָכִי מוֹקְמִינַן לָהּ בַּגְּמָרָא כְּגוֹן {ו} שֶׁיֵּשׁ עֵסֶק שְׁבוּעָה דְאוֹרַיְתָא בֵּינֵיהֶם, כְּגוֹן דְּאָמַר לֵיהּ שְׁתֵּי פָרוֹת מָסַרְתִּי לְךָ, חַד יוֹמָא {ז} בִּשְׁאִילָה וְחַד יוֹמָא בִּשְׂכִירוּת, וּמֵתוּ תַּרְוַיְהוּ {ח} בְּעִדַּן שְׁאִילָה. וְאָמַר לֵיהּ שׁוֹאֵל, חֲדָא אִין, בְּעִדַּן שְׁאִילָה מֵתָה, וַחֲדָא לֹא יָדַעְנָא. וְהָוֵי לֵיהּ מוֹדֶה בְּמִקְצָת וְחַיָּב שְׁבוּעָה, וּמִתּוֹךְ שֶׁאֵינוֹ יָכוֹל לִשָּׁבַע מְשַׁלֵּם. וְדָמְיָא לְהַךְ מָנֶה לִי בְּיָדְךָ וְאָמַר לֵיהּ הִיאַךְ חַמְשִׁין יָדַעְנָא וְחַמְשִׁין לֹא יָדַעְנָא, הָוֵי לֵיהּ מְחֻיָּב שְׁבוּעָה וְאֵינוֹ יָכוֹל לִשָּׁבַע וּמִתּוֹךְ שֶׁאֵינוֹ יָכוֹל לִשָּׁבַע מְשַׁלֵּם {י}: <B>יִשָּׁבַע הַשּׂוֹכֵר שֶׁשְּׂכוּרָה מֵתָה.</B> הָא נַמִּי לֹא אֶפְשָׁר לְאוֹקְמַהּ כְּמַשְׁמָעָהּ {יב}, דְּהָא קַיְמָא לָן טָעֲנוֹ חִטִּים וְהוֹדָה לוֹ בִּשְׂעֹרִים פָּטוּר אַף מִדְּמֵי שְׂעֹרִים, וְהָכָא נַמִּי מַה שֶּׁהוֹדָה לוֹ לֹא טָעֲנוֹ וּמַה שֶּׁטָּעֲנוֹ לֹא הוֹדָה לוֹ, וּמַה מָּקוֹם יֵשׁ לִשְׁבוּעָה זוֹ. לְהָכִי מוֹקְמִינַן בַּגְּמָרָא, דִּשְׁבוּעָה זוֹ עַל יְדֵי גִלְגּוּל, דְּאָמַר לֵיהּ אִשְׁתַּבַּע לִי שְׁבוּעַת הַשּׁוֹמְרִים שֶׁאַתָּה חַיָּב לִשָּׁבַע לִי דִּכְדַרְכָּהּ מֵתָה, וּמִגּוֹ דְּמִשְׁתָּבַע דִּכְדַרְכָּהּ מֵתָה מִשְׁתָּבַע נַמִּי עַל יְדֵי גִּלְגּוּל דִּשְׂכוּרָה מֵתָה: <B>יַחֲלֹקוּ.</B> מַתְנִיתִין סוּמְכוֹס הִיא דְּאָמַר מָמוֹן הַמֻּטָּל בְּסָפֵק חוֹלְקִים. וְאֵינָהּ הֲלָכָה {יג}. אֶלָּא הֲלָכָה הַמּוֹצִיא מֵחֲבֵרוֹ עָלָיו הָרְאָיָה, וְיִשָּׁבַע {יד} הַנִּתְבָּע שֶׁאֵינוֹ יוֹדֵעַ וּפָטוּר: 

~ פרק ח - משנה ג
<B>בְּיַד בְּנוֹ.</B> הַמַּשְׁאִיל שִׁלְּחָהּ לַשּׁוֹאֵל בְּיַד בְּנוֹ וְעַבְדּוֹ וּשְׁלוּחוֹ שֶׁל מַשְׁאִיל: <B>אוֹ בְיַד בְּנוֹ וְעַבְדּוֹ וּשְׁלוּחוֹ שֶׁל שׁוֹאֵל.</B> פָּטוּר אִם מֵתָה בַדֶּרֶךְ. וְהַאי שְׁלוּחוֹ שֶׁל שׁוֹאֵל אִיכָּא דְּמוֹקֵי לָהּ (בָּבָא קַמָּא דַּף קד) בִּשְׂכִירוֹ וּלְקִיטוֹ שֶׁדָּר בְּבֵיתוֹ. אֲבָל לֹא עֲשָׂאוֹ שָׁלִיחַ בְּעֵדִים, דְּאִי אִיכָּא עֵדִים דְּשָׁלִיחַ שַׁוְיֵהּ, חַיָּב הַשּׁוֹאֵל בְּאָנְסֶיהָ מִשֶּׁמְּסָרָהּ לוֹ {טו}. וְאִיכָּא דְּאָמְרֵי אֲפִלּוּ עֲשָׂאוֹ שָׁלִיחַ בְּעֵדִים אֵינוֹ מִתְחַיֵּב עַל יָדוֹ בָּאֳנָסִים, דְּהָכִי קָאָמַר לֵיהּ, אֱינַשׁ מְהֵימָנָא הוּא, אִי בָּעִית לִשְׁדּוּרֵי בְיָדֵיהּ שְׁדַר: <B>אָמַר לוֹ הַשּׁוֹאֵל שַׁלְּחָהּ לִי וְכוּ'.</B> בְּיַד עַבְדְּךָ, חַיָּב. הַאי עַבְדְּךָ בְּעֶבֶד עִבְרִי קָאָמַר, דְּאִלּוּ עֶבֶד כְּנַעֲנִי יַד עֶבֶד כְּיַד רַבּוֹ וְהָוֵי כְּאִלּוּ לֹא יָצָאת מֵרְשׁוּת מַשְׁאִיל וּכְאִלּוּ הַמַּשְׁאִיל עַצְמוֹ הוֹלִיכָהּ לוֹ, וּפָטוּר הַשּׁוֹאֵל אִם נֶאֶנְסָה בַדֶּרֶךְ: <B>וְכֵן בְּשָׁעָה שֶׁמַּחֲזִירָהּ.</B> אִם שִׁלַּח הַשּׁוֹאֵל בְּיַד בְּנוֹ וְעַבְדּוֹ אוֹ שְׁלוּחוֹ אוֹ בְּיַד בְּנוֹ וְעַבְדּוֹ וּשְׁלוּחוֹ שֶׁל מַשְׁאִיל, לֹא יָצָאת מֵרְשׁוּתוֹ שֶׁל שׁוֹאֵל עַד שֶׁתָּבֹא לְיַד הַמַּשְׁאִיל, וְאִם נֶאֶנְסָה בַדֶּרֶךְ, חַיָּב. אָמַר לוֹ הַמַּשְׁאִיל שַׁלְּחָהּ לִי, אוֹ שֶׁאָמַר הַשּׁוֹאֵל הֲרֵינִי מְשַׁלְּחָהּ וְכוּ', וְאָמַר לוֹ הַמַּשְׁאִיל שְׁלַח, וּשְׁלָחָהּ וְנֶאֶנְסָה בַדֶּרֶךְ, פָּטוּר. וּמַתְנִיתִין דַּוְקָא כְּשֶׁמַּחֲזִירָהּ בְּתוֹךְ יְמֵי שְׁאִילָתָהּ שֶׁהוּא חַיָּב בְּאָנְסֶיהָ. אֲבָל אִם הֶחְזִירָהּ לְאַחַר יְמֵי שְׁאִילָתָהּ, דִּין שׁוֹמֵר שָׂכָר יֵשׁ לוֹ [הוֹאִיל וְנֶהֱנָה מִמֶּנָּה] וְלֹא דִּין שׁוֹאֵל, וְאִם שִׁלְּחָהּ בְּיַד בְּנוֹ וְעַבְדּוֹ אוֹ שְׁלוּחוֹ, בֵּין שֶׁלּוֹ בֵּין שֶׁל מַשְׁאִיל, וְנֶאֶנְסָה בַדֶּרֶךְ, פָּטוּר: 

~ פרק ח - משנה ד
<B>הַמּוֹכֵר שִׁפְחָתוֹ וְיָלְדָה.</B> דְעֶבֶד כְּנַעֲנִי נִקְנָה בְּכֶסֶף, וּכְשֶׁנָּתַן הַמָּעוֹת נִקְנֵית לוֹ הַשִּׁפְחָה בְּכָל מָקוֹם שֶׁהִיא. וְאֵין יָדוּעַ אִם עַד שֶׁלֹּא יָלְדָה נָתַן הַכֶּסֶף וְהָעֻבָּר שֶׁלּוֹ, אוֹ לְאַחַר שֶׁיָּלְדָה וְהַוָּלָד שֶׁל בְּעָלִים. אֲבָל פָּרָה אֵינָהּ נִקְנֵית בְּכָסֶף אֶלָּא בִּמְשִׁיכָה, וְכֵיוָן דְּמָשַׁךְ מֵידַע יָדַע אִי יָלְדָה כְּבָר אִי לֹא יָלְדָה, לְהָכִי אִצְטְרִיךְ לְמִתְנֵי הַמַּחֲלִיף, דְּעַל יְדֵי חֲלִיפִין כֵּיוָן שֶׁמָּשַׁךְ הָאֶחָד נִקְנָה הָאַחֵר בְּכָל מָקוֹם שֶׁהוּא, לְפִיכָךְ אֵין יָדוּעַ אִם יָלְדָה אִם לֹא יָלְדָה: <B>יַחֲלֹקוּ.</B> וּמַתְנִיתִין סוּמְכוֹס הִיא, וְלֵית הִלְכָתָא כְּוָתֵיהּ: <B>זֶה אוֹמֵר גָּדוֹל וְזֶה אוֹמֵר קָטָן.</B> זֶה אוֹמֵר דְּמֵי עֶבֶד גָּדוֹל {יז} וְזֶה אוֹמֵר דְּמֵי עֶבֶד קָטָן. דְּאִלּוּ עֶבֶד מַמָּשׁ, הָא קַיְמָא לָן דְּאֵין נִשְׁבָּעִין עַל הָעֲבָדִים. וְעוֹד, מַה שֶּׁטְּעָנוֹ לֹא הוֹדָה לוֹ וּמַה שֶּׁהוֹדָה לוֹ לֹא טְעָנוֹ, וְלֹא הָיָה כָּאן מָקוֹם לִשְׁבוּעָה {יח}: 

~ פרק ח - משנה ה
<B>הַמּוֹכֵר זֵיתָיו לְעֵצִים.</B> שֶׁיָּקוֹץ אוֹתָן לְשָׂרְפָם, וְהִשְׁהָה אוֹתָן בַּקַּרְקַע: <B>וְעָשׂוּ.</B> זֵיתִים רָעִים שֶׁאֵין בַּסְּאָה שֶׁלָּהֶם רְבִיעִית שֶׁמֶן: <B>הֲרֵי אֵלּוּ שֶׁל בַּעַל הַזֵּיתִים.</B> דִּבְפָחוֹת מֵרְבִיעִית לֹא קַפְּדֵי אֱינָשֵׁי. וּרְבִיעִית שֶׁאָמְרוּ, חוּץ מִן הַהוֹצָאָה שֶׁהוּא מוֹצִיא בִּמְסִיקָתָן וּבַעֲצִירָתָן. וּמַתְנִיתִין בְּשֶׁמָּכַר זֵיתָיו עַל מְנָת לָקוּץ סְתָם. אֲבָל אִם אָמַר לוֹ לָקוּץ מִיָּד, אֲפִלּוּ פָּחוֹת מֵרְבִיעִית לְבַעַל הַקַּרְקַע. וְאִם אָמַר לָקוּץ לִכְשֶׁתִּרְצֶה, אֲפִלּוּ יוֹתֵר מֵרְבִיעִית לְבַעַל הַזֵּיתִים: <B>וְזֶה אוֹמֵר אַרְצִי גִּדְּלָה יַחֲלֹקוּ.</B> בַּגְּמָרָא מוֹקֵי לַהּ כְּגוֹן שֶׁשָּׁטַף נָהָר הַזֵּיתִים עִם גּוּשֵׁיהֶן, דְּהַיְנוּ עִם הַקַּרְקַע שֶׁסְּבִיבוֹתֵיהֶן שֶׁהֵן יְכוֹלִים לִחְיוֹת עַל יָדוֹ, וּמִפְּנֵי כֵן הֵם פְּטוּרִים מֵעָרְלָה. וְכָל שָׁלֹשׁ שָׁנִים הָרִאשׁוֹנוֹת הוּא דְּיַחֲלֹקוּ, דְּאַף עַל גַּב דְּקַרְקַע שֶׁל זֶה מְגַדְּלָן {כא}, מִכָּל מָקוֹם אִי לָאו גּוּשֵׁיהֶן לֹא הָוֵי מָצֵי אָכֵיל מִנַּיְהוּ {כב} מִשּׁוּם עָרְלָה. אֲבָל לְאַחַר שָׁלֹשׁ שָׁנִים הַכֹּל לְבַעַל הַקַּרְקַע {כג}, דְּאָמַר לֵיהּ, אִי אָנָּא נַטְעֵי, לְאַחַר שָׁלֹשׁ מִי לֹא הֲוָה אָכִילְנָא: 

~ פרק ח - משנה ו
<B>הַמַּשְׂכִּיר בַּיִת לַחֲבֵרוֹ.</B> סְתָם {כה}: <B>בִּימוֹת הַגְּשָׁמִים, אֵינוֹ יָכוֹל לְהוֹצִיאוֹ מִן הֶחָג וְעַד הַפֶּסַח.</B> וּבִימוֹת הַחַמָּה שְׁלֹשִׁים יוֹם. כְּלוֹמַר, אִם בָּא לְהוֹצִיאוֹ קֹדֶם הַפֶּסַח, צָרִיךְ שֶׁיּוֹדִיעֶנּוּ שְׁלֹשִׁים יוֹם מִיְּמוֹת הַחַמָּה, דְּהַיְנוּ מִט"ו בֶּאֱלוּל שֶׁמִּשָּׁם שְׁלֹשִׁים יוֹם עַד הֶחָג שֶׁהוּא הַתְחָלַת יְמוֹת הַגְּשָׁמִים. וְאִם לֹא הוֹדִיעוֹ מִט"ו בֶּאֱלוּל, אֵינוֹ יָכוֹל לְהוֹצִיאוֹ עַד הַפֶּסַח. וּמִמֵּילָא שָׁמְעִינַן שֶׁהַמַּשְׂכִּיר בַּיִת סְתָם בִּימוֹת הַחַמָּה, צָרִיךְ לְהוֹדִיעוֹ שְׁלֹשִׁים יוֹם קֹדֶם שֶׁיּוֹצִיאֶנּוּ: <B>וּבַכְּרַכִּים.</B> שֶׁהַכֹּל נִמְשָׁכִים שָׁם לָגוּר וְהַבָּתִּים אֵין מְצוּיִין לִשְׂכֹּר, צָרִיךְ לְהוֹדִיעוֹ שְׁנֵים עָשָׂר חֹדֶשׁ קֹדֶם יְצִיאָתוֹ, בֵּין בִּימוֹת הַחַמָּה בֵּין בִּימוֹת הַגְּשָׁמִים. וּכְשֵׁם שֶׁמַּשְׂכִּיר צָרִיךְ לְהוֹדִיעַ, כָּךְ שׂוֹכֵר צָרִיךְ לְהוֹדִיעַ, בָּעֲיָרוֹת שְׁלֹשִׁים יוֹם וּבַכְּרַכִּים שְׁנֵים עָשָׂר חֹדֶשׁ. וְאִם לֹא הוֹדִיעוֹ אֵינוֹ יָכוֹל לָצֵאת אֶלָּא נוֹתֵן לוֹ שְׂכָרוֹ: <B>שֶׁל נַחְתּוֹמִים וְשֶׁל צַבָּעִים שָׁלֹשׁ שָׁנִים.</B> מִפְּנֵי שֶׁהֶקֵּפָן מְרֻבֶּה לִזְמַן אָרֹךְ. וַהֲלָכָה כְּרַבָּן שִׁמְעוֹן בֶּן גַּמְלִיאֵל: 

~ פרק ח - משנה ז
<B>וּבַנֶּגֶר.</B> שֶׁנּוֹעֲלִין בּוֹ אֶת הַדֶּלֶת וְתוֹחֲבִים אוֹתוֹ בְּקוֹרַת הָאַסְקֻפָּה: <B>הַזֶּבֶל שֶׁל בַּעַל הַבַּיִת.</B> וּכְגוֹן שֶׁנַּעֲשָׂה זֶבֶל מִתּוֹרֵי דְּאָתוּ מֵעָלְמָא {כח}. דְּאִי מִתּוֹרֵי דְּשׂוֹכֵר, הַזֶּבֶל שֶׁל הַשּׂוֹכֵר: <B>הַיּוֹצֵא מִן הַתַּנּוּר.</B> אֵפֶר וְנַעֲשָׂה זֶבֶל: 

~ פרק ח - משנה ח
<B>נִתְעַבְּרָה לַשּׂוֹכֵר.</B> לֹא יַרְבֶּה לוֹ שְׂכַר חֹדֶשׁ, שֶׁהָעִבּוּר בִּכְלַל שָׁנָה: <B>מַעֲשֶׂה בְצִפּוֹרִי.</B> בַּגְּמָרָא פָּרֵיךְ, מַעֲשֶׂה לִסְתֹּר, דְּהָא רֵישָׁא תָּנָא אוֹ כֻּלָּהּ דְּשׂוֹכֵר אוֹ כֻּלָּהּ דְּמַשְׂכִּיר, וְמַיְתֵי מַעֲשֶׂה דְּיַחֲלֹקוּ. וּמְשָׁנֵי, חֲסוּרֵי מִחַסְּרָא וְהָכִי קָתָנֵי, וְאִם אָמַר לוֹ בְּי"ב זְהוּבִים לְשָׁנָה מִדִּינָר זָהָב לְחֹדֶשׁ, יַחֲלֹקוּ, דְּלֹא יָדְעִינַן אִי תְּפוֹס לָשׁוֹן רִאשׁוֹן אוֹ לָשׁוֹן אַחֲרוֹן {לא}, וּמַעֲשֶׂה נַמִּי וְכוּ'. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל וְרַבִּי יוֹסֵי. אֶלָּא הֲלֵךְ אַחַר פָּחוּת שֶׁבַּלְּשׁוֹנוֹת. דְּקַרְקַע בְּחֶזְקַת מָרָהּ קַיְמָא. לְפִיכָךְ כֻּלּוֹ לַמַּשְׂכִּיר, בֵּין שֶׁהָיָה לָשׁוֹן רִאשׁוֹן פָּחוּת בֵּין שֶׁהָיָה לָשׁוֹן אַחֲרוֹן פָּחוּת {לב}: 

~ פרק ח - משנה ט
<B>חַיָּב לְהַעֲמִיד לוֹ בָּיִת.</B> [לִימֵי שְׂכִירוּתוֹ]: <B>הָיָה גָּדוֹל לֹא יַעֲשֶׂנּוּ קָטָן וְכוּ'.</B> וְהוּא דְּהֶרְאָה לוֹ בַּיִת וְאָמַר לוֹ בַּיִת כָּזֶה אֲנִי מַשְׂכִּיר לְךָ {לד}. אֲבָל הֶעֱמִידוֹ עַל הַבַּיִת וְאָמַר לוֹ בַּיִת זֶה אֲנִי מַשְׂכִּיר לְךָ, וְנָפַל, אֵינוֹ חַיָּב {לה} לִבְנוֹתוֹ {לו}. וְאִם אָמַר לוֹ בַּיִת סְתָם, יַעֲמִיד לוֹ מָקוֹם שֶׁיִּקָּרֵא בַּיִת, בֵּין גָּדוֹל בֵּין קָטָן: 

^ פרק ט

~ פרק ט - משנה א
<B>הַמְקַבֵּל שָׂדֶה.</B> בַּאֲרִיסוּת, לְמֶחֱצָה לִשְׁלִישׁ וְלִרְבִיעַ. אוֹ בַּחֲכִירוּת, כָּךְ וְכָךְ כּוֹרִין לְשָׁנָה: <B>לַחֲרֹשׁ אַחֲרָיו.</B> אַחַר הַקְּצִירָה אוֹ הָעֲקִירָה, כְּדֵי לַהֲפֹךְ שָׁרָשִׁים שֶׁל עֲשָׂבִים רָעִים שֶׁבָּהּ וְיָמוּתוּ: <B>וּבַקָּנִים.</B> הַמַּעֲמִידִים אֶת הַגְּפָנִים: <B>וּשְׁנֵיהֶם מְסַפְּקִים אֶת הַקָּנִים.</B> מַה טַּעַם אָמַר, מַה טַּעַם חוֹלְקִים בַּקָּנִים, לְפִי שֶׁשְּׁנֵיהֶם מְסַפְּקִים אֶת הַקָּנִים הַחֲדָשִׁים בְּכָל שָׁנָה: 

~ פרק ט - משנה ב
<B>בֵּית הַשְּׁלָחִין.</B> קַרְקַע יְבֵשָׁה שֶׁאֵין דַּי לָהּ מֵי גְּשָׁמִים: <B>אוֹ בֵית הָאִילָן.</B> וּבִשְׁבִיל הָאִילָן הִיא חֲבִיבָה עַל הָאָרִיס, שֶׁנּוֹטֵל חֵלֶק בַּפֵּרוֹת בְּלֹא טֹרַח: <B>יָבַשׁ הַמַּעְיָן.</B> שֶׁבָּהּ {ו}. שֶׁמִּמֶּנּוּ מַשְׁקִין אוֹתָהּ: <B>מִן חֲכוֹרוֹ.</B> אִם קִבְּלָהּ בַּחֲכִירוּת כָּךְ וְכָךְ כּוֹרִין לְשָׁנָה {ז}. דְּמֵעִקָּרָא לֹא גָלֵי דַּעְתֵּיהּ דְּמִשּׁוּם מַעְיָן אוֹ אִילָן טְפֵי לָהּ בַּחֲכִירוֹתֶיהָ: <B>חֲכֹר לִי בֵית הַשְּׁלָחִין זוֹ.</B> גָּלֵי דַּעְתֵּיהּ דְּבִשְׁבִיל שֶׁהִיא בֵּית הַשְּׁלָחִין טְפֵי לָהּ וְחָכְרָה מִמֶּנּוּ {ח}: 

~ פרק ט - משנה ג
<B>הַמְקַבֵּל שָׂדֶה.</B> לְמֶחֱצָה לִשְׁלִישׁ וְלִרְבִיעַ {ט}: <B>וְהוֹבִירָהּ.</B> שֶׁלֹּא חָרַשׁ בָּהּ וְלֹא זְרָעָהּ: <B>אִם אוֹבִיר.</B> אֶעֱשֶׂנָהּ בּוּרָה: <B>וְלֹא אַעֲבֵיד.</B> וְלֹא אֶעֱשֶׂה בָּהּ פְּעֻלָּה הָרְאוּיָה לָהּ: <B>אֲשַׁלֵּם בְּמֵיטְבָא.</B> כְּפִי מַה שֶּׁהָיְתָה רְאוּיָה לַעֲשׂוֹת אִם הָיְתָה חֲרוּשָׁה וּזְרוּעָה כָּרָאוּי: 

~ פרק ט - משנה ד
<B>וְלֹא רָצָה לְנַכֵּשׁ.</B> לְנַקּוֹת הַתְּבוּאָה מֵעֲשָׂבִים רָעִים, שֶׁמַּתִּישִׁים כֹּחַ הַקַּרְקַע וּמְעַכְּבִין הַתְּבוּאָה מִלַּעֲלוֹת: <B>מָה אִכְפַּת לְךָ.</B> אִם יֶחֱסַר חֶלְקִי שֶׁהָעֲשָׂבִים מַכְחִישִׁין הַשִּׁבֳּלִים, אֶתֵּן לְךָ חֲכִירוּת כָּךְ וְכָךְ כּוֹרִין שֶׁפָּסַקְתִּי עִמְּךָ: 

~ פרק ט - משנה ה
<B>הַמְקַבֵּל שָׂדֶה מֵחֲבֵרוֹ.</B> לְמֶחֱצָה לִשְׁלִישׁ וְלִרְבִיעַ כְּאָרִיס {יד}: <B>וְלֹא עָשְׂתָה.</B> תְּבוּאָה אֶלָּא מְעָט. וּבָא לוֹ הָאָרִיס לִמְנוֹעַ מִלְּהִתְעַסֵּק בָּהּ עוֹד, שֶׁאֵין בָּהּ כְּדֵי טִרְחוֹ: <B>אִם יֶשׁ בָּהּ כְּדֵי.</B> לַעֲשׂוֹת מִתְּבוּאָתָהּ כְּרִי, שֶׁיֵּשׁ בּוֹ כְּדֵי לְכַסּוֹת הָרַחַת שֶׁזּוֹרִים בָּהּ הַתְּבוּאָה, וְהוּא קָרוֹב לִסְאָתַיִם, חַיָּב לְטַפֵּל בָּהּ בְּעַל כָּרְחוֹ: <B>מַה קִּצְבָּה בַכְּרִי.</B> אֵין קִצְבָה זוֹ רְאוּיָה שֶׁתִּהְיֶה שָׂדֶה גְדוֹלָה בְּשִׁעוּר כְּרִי וְשָׂדֶה קְטַנָּה בְּשִׁעוּר כְּרִי. וְאֵינָהּ דּוֹמָה טִפּוּלָהּ שֶׁל שָׂדֶה גְדוֹלָה לְטִפּוּלָהּ שֶׁל שָׂדֶה קְטַנָּה: <B>אֶלָּא אִם יֶשׁ בּוֹ כְּדֵי נְפִילָה.</B> כְּלוֹמַר כְּשִׁעוּר מַה שֶּׁזָּרַע בָּהּ {טז}, חַיָּב לְטַפֵּל בָּהּ. וְאֵין הֲלָכָה כְּרַבִּי יְהוּדָה: 

~ פרק ט - משנה ו
<B>הַמְקַבֵּל שָׂדֶה.</B> בַּחֲכִירוּת כָּךְ וְכָךְ כּוֹרִין {יז}: <B>מַכַּת מְדִינָה.</B> שֶׁאָכַל חָגָב, אוֹ נִשְׁתַּדְּפוּ רֹב שָׂדוֹת שֶׁל אוֹתָהּ מְדִינָה אוֹ אוֹתָהּ בִּקְעָה: <B>אֵינוֹ מְנַכֶּה.</B> דְּאָמַר לוֹ מַזָּלְךָ גָּרַם: <B>בֵּין כָּךְ וּבֵין כָּךְ.</B> אֲפִלּוּ הִיא מַכַּת מְדִינָה אֵינוֹ מְנַכֶּה. שֶׁעַל הַמָּעוֹת לֹא נִגְזְרָה גְּזֵרָה: 

~ פרק ט - משנה ז
<B>וְלָקְתָה.</B> שֶׁהָיוּ הַחִטִּים שְׁדוּפוֹת: <B>נוֹתֵן לוֹ.</B> עֲשָׂרָה כּוֹרִים שֶׁפָּסַק עִמּוֹ מֵחִטִּים שְׁדוּפוֹת הַלָּלוּ. וְלֹא מָצֵי הִיאַךְ לְמֵימַר לֵיהּ חִטִּים יָפוֹת קָא בָּעִינָא מִנָּךָ: 

~ פרק ט - משנה ח
<B>הַמְקַבֵּל שָׂדֶה מֵחֲבֵרוֹ לְזָרְעָהּ שְׂעֹרִים.</B> בַּחֲכִירוּת כָּךְ וְכָךְ שְׂעֹרִים אוֹ חִטִּים אוֹ מָעוֹת {כא}: <B>לֹא יִזְרָעֶנָּה חִטִּים.</B> שֶׁהַחִטִּים מַכְחִישׁוֹת הַקַּרְקַע [יוֹתֵר] מִן הַשְּׂעֹרִים: <B>רַבָּן שִׁמְעוֹן בֶּן גַּמְלִיאֵל אוֹסֵר.</B> שֶׁקָּשֶׁה לַקַּרְקַע כְּשֶׁזּוֹרְעִים אוֹתָהּ שָׁנָה מִמִּין זֶה וְשָׁנָה מִמִּין אַחֵר {כב}. וּלְעִנְיָן פְּסַק הֲלָכָה הַכֹּל לְפִי הַקַּרְקַע וּלְפִי הַמָּקוֹם. אִם הִתְנָה עִמּוֹ בַּדָּבָר שֶׁמַּכְחִישׁ הַקַּרְקַע מְעַט אֵינוֹ יָכוֹל לְשַׁנּוֹת וְלִזְרֹעַ דָּבָר שֶׁמַּכְחִישׁ הַרְבֵּה. וְאִפְּכָא שָׁרֵי: 

~ פרק ט - משנה ט
<B>לְשָׁנִים מֻעָטוֹת.</B> פָּחוֹת מִשֶּׁבַע שָׁנִים: <B>לֹא יִזְרָעֶנָּה פִשְׁתָּן.</B> שֶׁזֶּרַע פִּשְׁתָּן מַכְחִישׁ בָּאָרֶץ הַרְבֵּה {כד} וְשָׁרָשָׁיו נִשְׁאָרִים בַּקַּרְקַע עַד שֶׁבַע שָׁנִים: <B>וְאֵין לוֹ בְקוֹרַת שִׁקְמָה.</B> עֵץ תְּאֵנָה שֶׁל יַעַר הוּא, וְקוֹצְצִים עֲנָפָיו לְקוֹרוֹת הַבִּנְיָן, וְהֵם חוֹזְרִים וּגְדֵלִים, וּפָחוֹת מִשֶּׁבַע שָׁנִים אֵינָן נַעֲשׂוֹת קוֹרוֹת. הִלְכָּךְ קִבְּלָהּ לְפָחוֹת מִשֶּׁבַע שָׁנִים לֹא יָקוּץ קוֹרוֹת שֶׁבָּהּ, דְּלָאו אַדַּעְתָּא דְּקוֹרוֹת נָחִית, דִּבְשָׁנִים מֻעָטוֹת אֵינָם חוֹזְרִים לְקוֹרוֹת. אֲבָל קִבְּלָהּ לְשֶׁבַע שָׁנִים, שָׁנָה רִאשׁוֹנָה זוֹרְעָהּ פִּשְׁתָּן וְקוֹצֵץ שִׁקְמָה שֶׁבָּהּ {כה}: 

~ פרק ט - משנה יא
<B>שְׂכִיר יוֹם גּוֹבֶה כָל הַלַּיְלָה.</B> שֶׁלְּאַחֲרָיו, שֶׁנֶּאֱמַר (וַיִּקְרָא יט) לֹא תָלִין פְּעֻלַּת שָׂכִיר אִתְּךָ עַד בֹּקֶר. וְאִי אֶפְשָׁר לוֹמַר שֶׁבִּשְׂכִיר לַיְלָה מְדַבֵּר, שֶׁהֲרֵי אֵין שְׂכִירוּת מִשְׁתַּלֶּמֶת אֶלָּא בְּסוֹפָהּ, דִּכְתִיב (שָׁם כה) כִּשְׂכִיר שָׁנָה בְּשָׁנָה, וְדָרְשִׁינַן מִנַּהּ [בָּבָא מְצִיעָא סה.] שְׂכִירוּת שֶׁל שָׁנָה זוֹ מִשְׁתַּלֶּמֶת בִּתְחִלַּת שָׁנָה אַחֶרֶת. אַלְמָא לֹא מִשְׁתַּעְבֵּד לֵיהּ לִשְׂכִיר יוֹם עַד שְׁקִיעַת הַחַמָּה. וְכִי כְּתִיב לֹא תָבֹא, עַל כָּרְחֲךָ {כז} בִּשְׂכִיר לַיְלָה תּוֹקְמֵיהּ, שֶׁנִּשְׁתַּעְבֵּד לוֹ לַבֹּקֶר מִשֶּׁכָּלְתָה שְׂכִירוּתוֹ. וְכֵן לֹא תָלִין נַמִּי לֹא תוֹקְמֵיהּ בִּשְׂכִיר לַיְלָה, דְּהָא לֹא מִשְׁתַּעְבֵּד לֵיהּ עַד הַבֹּקֶר: <B>שְׂכִיר שָׁעוֹת גּוֹבֶה כָל הַיּוֹם וְכָל הַלַּיְלָה.</B> הָכִי קָאָמַר, שְׂכִיר שָׁעוֹת דְּיוֹם גּוֹבֶה כָּל הַיּוֹם, שְׂכִיר שָׁעוֹת דְּלַיְלָה גּוֹבֶה כָּל הַלַּיְלָה: <B>שְׂכִיר שָׁבוּעַ.</B> שְׁמִיטָה: <B>יָצָא בַיּוֹם.</B> שֶׁכָּלְתָה שְׂכִירוּתוֹ לַבֹּקֶר אוֹ בַּיּוֹם, גּוֹבֶה כָּל הַיּוֹם. וְכֵיוָן שֶׁשָּׁקְעָה חַמָּה עוֹבֵר עָלָיו: <B>יָצָא בַלַּיְלָה.</B> שֶׁכָּלְתָה שְׂכִירוּתוֹ בַּלַּיְלָה: <B>גּוֹבֶה כָל הַלַּיְלָה וְכָל הַיּוֹם.</B> דְּכֵיוָן דְּמָשְׁכָה פְּעֻלָּתוֹ מִשֶּׁתֶּחְשַׁךְ הָוֵי לֵיהּ שְׂכִיר לַיְלָה, וְאֵינוֹ עוֹבֵר עָלָיו בַּבֹּקֶר {כח} עַד לְמָחֳרָת בִּשְׁקִיעַת הַחַמָּה: 

~ פרק ט - משנה יב
<B>אֶחָד שְׂכַר בְּהֵמָה וְאֶחָד שְׂכַר כֵּלִים.</B> דִּכְתִיב לֹא תָלִין פְּעֻלַּת שָׂכִיר אִתְּךָ, כָּל שֶׁפְּעֻלָּתוֹ אִתְּךָ, וַאֲפִלּוּ בְּהֵמָה וְכֵלִים: <B>לֹא תְבָעוֹ אֵינוֹ עוֹבֵר עָלָיו.</B> דִּכְתִיב אִתְּךָ, לְדַעְתְּךָ וְלֹא לְדַעְתּוֹ: <B>הִמְחָהוּ.</B> נִתְּקוֹ {ל} מֵאֶצְלוֹ וְהֶעֱמִידוֹ אֵצֶל חֶנְוָנִי וְאָמַר לוֹ תֵּן לְפוֹעֵל זֶה בְּדִינָר פֵּרוֹת וַאֲנִי אֲשַׁלֵּם, אוֹ אָמַר לְשֻׁלְחָנִי תֵּן לוֹ בְּדִינָר מָעוֹת: <B>אֵינוֹ עוֹבֵר עָלָיו.</B> דִּכְתִיב אִתְּךָ, וְלֹא שֶׁהִמְחָהוּ אֵצֶל חֶנְוָנִי: <B>שָׂכִיר בִּזְמַנּוֹ נִשְׁבָּע וְנוֹטֵל.</B> מִשּׁוּם דְּבַעַל הַבַּיִת טָרוּד בְּפוֹעֲלָיו {לא} וְלִפְעָמִים סָבוּר שֶׁנָּתַן וְהוּא לֹא נָתַן, שָׁקְלוּהָ לִשְׁבוּעָה מִבַּעַל הַבַּיִת {לב} וְשַׁדְיוּהָ אַשָּׂכִיר: <B>שֶׁלֹּא בִזְמַנּוֹ.</B> אַף עַל גַּב דְּבַעַל הַבַּיִת טָרוּד בְּפוֹעֲלָיו, כִּי מְטָא זְמַן חִיּוּבֵיהּ רָמֵי אַנַּפְשֵׁיהּ וּמִדְכַּר, וְלֹא חֲשִׁיד בַּעַל הַבַּיִת שֶׁהוּא עוֹבֵר עַל בַּל תָּלִין: <B>גֵּר תּוֹשָׁב.</B> שֶׁקִּבֵּל עָלָיו שֶׁלֹּא לַעֲבֹד עֲבוֹדָה זָרָה, וְאוֹכֵל נְבֵלוֹת. אֵין בּוֹ מִשּׁוּם לֹא תָלִין, דִּכְתִיב בְּרֵישָׁא דִּקְרָא רֵעֲךָ, רֵעֲךָ וְלֹא גֵּר תּוֹשָׁב: 

~ פרק ט - משנה יג
<B>הַמַּלְוֶה אֶת חֲבֵרוֹ.</B> וְהִגִּיעַ זְמַן וְלֹא פְרָעוֹ: <B>לֹא יְמַשְׁכְּנֶנּוּ.</B> לִקַּח מִמֶּנּוּ מַשְׁכּוֹן בְּעַל כָּרְחוֹ, וַאֲפִלּוּ בַּשּׁוּק {לד}, אֶלָּא עַל יְדֵי שְׁלִיחַ בֵּית דִּין, שֶׁיִּקַּח מִמֶּנּוּ בִּרְשׁוּת בֵּית דִּין: <B>וְלֹא יִכָּנֵס לְבֵיתוֹ.</B> אֲפִלּוּ שְׁלִיחַ בֵּית דִּין {לה} לֹא יִכָּנֵס לְבֵיתוֹ. וְכָל שֶׁכֵּן בַּעַל חוֹב עַצְמוֹ {לו}: <B>הָיָה לוֹ שְׁנֵי כֵלִים.</B> וְחוֹבוֹ כְּנֶגֶד שְׁנֵיהֶם וּמִשְׁכְּנוֹ בִּשְׁנֵיהֶם: <B>נוֹטֵל אֶחָד וּמַחֲזִיר אֶחָד.</B> בְּשָׁעָה שֶׁהוּא צָרִיךְ לָזֶה, יַחֲזִירֶנּוּ וִיעַכֵּב הַשֵּׁנִי אֶצְלוֹ, כְּדִמְפָרֵשׁ וְאָזִיל, מַחֲזִיר אֶת הַכַּר בַּלַּיְלָה וְאֶת הַמַּחֲרֵשָׁה בַיּוֹם: <B>מֵת.</B> הַלֹּוֶה. אֵין מֵשִׁיב הָעֲבוֹט לַיּוֹרְשִׁים, שֶׁאֵין כָּאן מִצְוַת הֲשָׁבַת הָעֲבוֹט, דְּהָשֵׁב תָּשִׁיב לוֹ אֶת הָעֲבוֹט כְּתִיב (דְּבָרִים כד), לוֹ וְלֹא לַיּוֹרֵשׁ: <B>עַד שְׁלֹשִׁים יוֹם.</B> זְמַן בֵּית דִּין. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל: <B>בֵּין שֶׁהִיא עֲנִיָּה בֵּין שֶׁהִיא עֲשִׁירָה וְכוּ'.</B> מִשּׁוּם דְּאִיכָּא לְמַאן דְּאָמַר, עֲנִיָּה הוּא דְּאֵין מְמַשְׁכְּנִין, שֶׁמִּתּוֹךְ שֶׁאַתָּה צָרִיךְ לְהַחֲזִיר לָהּ וְהִיא נִכְנֶסֶת וְיוֹצֵאת אֶצְלְךָ, אַתָּה מַשִּׂיאָהּ שֵׁם רָע בִּשְׁכֵנוֹתֶיהָ, אֲבָל עֲשִׁירָה דְּלֵיכָּא לְמֵימַר הָכִי {מ}, אֵימָא מְמַשְׁכְּנִין, קָמַשְׁמַע לָן הַאי תַּנָּא דְּלֹא, דִּכְתִיב וְלֹא תַחֲבֹל בֶּגֶד אַלְמָנָה, אֶחָד עֲנִיָּה וְאֶחָד עֲשִׁירָה בְּמַשְׁמָע: <B>מִשּׁוּם שְׁנֵי כֵלִים.</B> הָעֶלְיוֹנָה רֶכֶב. וְהַתַּחְתּוֹנָה רֵחַיִם: 

^ פרק י

~ פרק י - משנה א
<B>הַבַּיִת וְהָעֲלִיָּה שֶׁל שְׁנַיִם.</B> הַבַּיִת שֶׁל אֶחָד, וַעֲלִיָּה שֶׁל אַחֵר: <B>שְׁנֵיהֶם חוֹלְקִים.</B> לְפִי שֶׁאֵין נִכָּר אֵילוּ אֲבָנִים שֶׁל עֶלְיוֹן וְאֵילוּ אֲבָנִים שֶׁל תַּחְתּוֹן: <B>וְרוֹאִים אֵילוּ אֲבָנִים הָרְאוּיוֹת לְהִשְׁתַּבֵּר.</B> שֶׁאִם נֶחְבַּט הַבַּיִת מִיְּסוֹדוֹ וְנָפַל תַּחְתָּיו, יֵשׁ לָדַעַת שֶׁהַתַּחְתּוֹנוֹת נִשְׁבְּרוּ. וְאִם עֶלְיוֹנוֹ שֶׁל כֹּתֶל נָפַל לְהַלָּן מִמֶּנּוּ הַרְבֵּה, הָעֶלְיוֹנוֹת נִשְׁבְּרוּ, שֶׁנָּפְלוּ מִמָּקוֹם גָּבוֹהַּ, וְהַתַּחְתּוֹנוֹת שְׁלֵמוֹת, שֶׁנָּפְלוּ מִמָּקוֹם נָמוּךְ. וְרֵישָׁא דְּתָנָא שְׁנֵיהֶם חוֹלְקִים, מַיְרֵי שֶׁנָּפַל הַכֹּתֶל בַּלַּיְלָה וּפִנּוּ אֶת הָאֲבָנִים מִיָּד {ג}, וְלֵיכָּא לְמֵיקָם אִי בַּחֲבָסָה נָפַל וְתַתָּאָה אִתְּבוּר, אִי בַּחֲבָטָה נָפַל וְעִלִּיתָא אִתְּבוּר: <B>מִקְצָת אֲבָנָיו.</B> וְהֵן שְׁלֵמוֹת: <B>נוֹטְלָן.</B> וּכְגוֹן שֶׁהַלָּה טוֹעֵן בִּקְצָת מֵהֶן שֶׁהוּא אֱמֶת, וּבִקְצָת אוֹמֵר שֶׁאֵינוֹ יוֹדֵעַ, שֶׁכֵּיוָן שֶׁהוּא מוֹדֶה בְמִקְצָת הֲוָה לֵיהּ מְחֻיָּב שְׁבוּעָה דְאוֹרַיְתָא וְאֵינוֹ יָכוֹל לִשָּׁבַע, וְכָל הַמְּחֻיָּב שְׁבוּעָה וְאֵינוֹ יָכוֹל לִשָּׁבַע מְשַׁלֵּם {ד}. אֲבָל אִם אָמַר עַל כֻּלָּן אֵינִי יוֹדֵעַ, יִשָּׁבַע שֶׁאֵינוֹ יוֹדֵעַ וְחוֹלֵק עִם חֲבֵרוֹ בְּשָׁוֶה: 

~ פרק י - משנה ב
<B>הַבַּיִת וְהָעֲלִיָּה.</B> הַמַּשְׂכִּיר לַחֲבֵרוֹ עֲלִיָּה שֶׁעַל גַּבֵּי בֵּיתוֹ {ו} וְאָמַר לוֹ עֲלִיָּה זוֹ שֶׁעַל גַּבֵּי בַּיִת זֶה אֲנִי מַשְׂכִּיר לְךָ, וְנִפְחֲתָה הָעֲלִיָּה אַרְבָּעָה טְפָחִים עַל אַרְבָּעָה טְפָחִים, דְּהַשְׁתָּא אִם בָּא זֶה לְהִשְׁתַּמֵּשׁ בָּעֲלִיָּה צָרִיךְ שֶׁיִּשְׁתַּמֵּשׁ חֶצְיוֹ לְמַעְלָה וְחֶצְיוֹ לְמַטָּה: <B>וְאֵין בַּעַל הַבַּיִת רוֹצֶה לְתַקֵּן.</B> הָעֲלִיָּה: <B>הֲרֵי בַעַל הָעֲלִיָּה יוֹרֵד וְדָר לְמַטָּה.</B> לְגַמְרֵי. דְּהָא שִׁעְבֵּד בֵּיתָא לָעֲלִיָּה {ח}. וְלֹא כָּפִינַן לֵיהּ לָדוּר חֶצְיוֹ לְמַעְלָה וְחֶצְיוֹ לְמַטָּה: <B>מַעֲזִיבָה.</B> טִיחַ שֶׁל טִיט שֶׁנּוֹתְנִים עַל הַתִּקְרָה. רַבִּי יוֹסֵי סָבַר מַעֲזִיבָה אַשְׁווֹיֵי גֻּמּוֹת הִיא, וְאַשְׁווֹיֵי גֻּמּוֹת עַל הָעֶלְיוֹן לְאַשְׁווֹיֵי. וְרַבָּנָן סָבְרֵי מַעֲזִיבָה אַחְזוֹקֵי תִּקְרָה הִיא, וְאַחְזוֹקֵי תִּקְרָה תַּחְתּוֹן בָּעֵי לְאַחְזוֹקֵי. וַהֲלָכָה כַּחֲכָמִים: 

~ פרק י - משנה ג
<B>הַבַּיִת וְהָעֲלִיָּה שֶׁל שְׁנַיִם.</B> בַּיִת שֶׁל זֶה וַעֲלִיָּה שֶׁל זֶה: <B>אָמַר בַּעַל עֲלִיָּה לְבַעַל הַבַּיִת לִבְנוֹת.</B> הַחוֹמָה וְהַתִּקְרָה הַתַּחְתּוֹנָה הַמּוּטָלִין עָלָיו לִבְנוֹת {י}: <B>בּוֹנֶה אֶת הַבַּיִת.</B> וְתִקְרָה הַתַּחְתּוֹנָה שֶׁעָלָיו, וְיוֹשֵׁב בַּבַּיִת עַד שֶׁיִּתֵּן לוֹ יְצִיאוֹתָיו, וְאַחַר כָּךְ יוֹצֵא מִמֶּנּוּ וּבוֹנֵה עֲלִיָּתוֹ: <B>אָמַר רַבִּי יְהוּדָה אַף זֶה דָּר בְּתוֹךְ שָׁל חֲבֵרוֹ.</B> אִם כֵּן הוּא, בַּעַל הָעֲלִיָּה זוֹ כְּשֶׁזֶּה מַחֲזִיר לוֹ יְצִיאוֹתָיו נִמְצָא שֶׁדָּר כָּל הַיָּמִים הַלָּלוּ בְּתוֹךְ שֶׁל חֲבֵרוֹ. וְאַף עַל פִּי שֶׁזֶּה אֵינוֹ חָסֵר דְּהָא בְּלָאו הָכִי לֹא הָוֵי בָּנֵי לָהּ, מִכָּל מָקוֹם זֶה נֶהֱנֶה, שֶׁאִלּוּלֵי בַּיִת זֶה לֹא הָיָה לוֹ מָקוֹם לָדוּר שָׁם. וְקָסָבַר זֶה נֶהֱנֶה וְזֶה אֵינוֹ חָסֵר, חַיָּב: <B>אֶלָּא בּוֹנֶה אֶת הַכֹּל, וּמְקָרֶה אֶת הָעֲלִיָּה.</B> לְמַעְלָה וְכָל הַצָּרִיךְ לָהּ: <B>וְיוֹשֵׁב בַּבַּיִת.</B> הַתַּחְתּוֹן, דַּהֲוֵי לֵיהּ זֶה לֹא נֶהֱנֶה, שֶׁהֲרֵי עֲלִיָּתוֹ מוּכֶנֶת לוֹ לָדוּר בָּהּ {יא}, וְזֶה לֹא חָסֵר, דְּהָא לָא הֲוָה בָּנֵי לַהּ וְלָא חַזְיָא לֵיהּ {יב}: 

~ פרק י - משנה ד
<B>בֵּית הַבַּד.</B> בַּיִת לַעֲצֹר זֵיתִים: <B>וְגִנָּה אַחַת עַל גַּבָּיו.</B> וּבֵית הַבַּד שֶׁל אֶחָד וְגִנָּה שֶׁל אַחֵר {יג}: <B>וְנִפְחַת.</B> בְּאַרְבָּעָה טְפָחִים עַל אַרְבָּעָה טְפָחִים וְאֵינוֹ רָאוּי לִזְרֹעַ כְּבַתְּחִלָּה: <B>כִּפִּין.</B> תִּקְרָה עֲשׂוּיָה בְּעִגּוּל כְּמִין קֶשֶׁת {טו}, וְעָלֶיהָ יִתֵּן בַּעַל הַגִּנָּה עָפָר וְיִזְרַע: <B>פָּטוּר מִלְּשַׁלֵּם.</B> דְּמַאי הֲוָה לֵיהּ לְמֶעְבַּד, אָנוּס הוּא {טז}: <B>נָתְנוּ לוֹ זְמַן.</B> בֵּית דִּין, שְׁלֹשִׁים יוֹם לִסְתֹּר וְלָקֹץ: 

~ פרק י - משנה ה
<B>וְנָפַל.</B> לְתוֹךְ גִּנַּת חֲבֵרוֹ: <B>הִגִּיעוּךָ.</B> זְכֵה בָהֶן וּפַנֵּה אוֹתָן לְעַצְמְךָ: <B>אֵין שׁוֹמְעִין לוֹ.</B> אִם אֵין זֶה רוֹצֶה אֵין קוֹנֶה אוֹתָן, וְחַיָּב הַלָּה לְפַנּוֹתָן: <B>בְּתֶבֶן וּבְקַשׁ.</B> לִלְקֹט לוֹ מִשֶּׁלּוֹ אוֹ מִשֶּׁל הֶפְקֵר: <B>אֵין שׁוֹמְעִין לוֹ.</B> אַף עַל גַּב דִּבְכָל דּוּכְתָּא אִית לָן שָׁוֶה כֶסֶף כְּכֶסֶף, גַּבֵּי שָׂכִיר אֵינוֹ כֵן, דְּלֹא תָלִין פְּעֻלַּת שָׂכִיר כְּתִיב, אַמַּאי דְּאַתְנֵי בַּהֲדֵיהּ מַשְׁמַע: <B>הַמּוֹצִיא מוֹצִיא וְהַמְזַבֵּל מְזַבֵּל.</B> כְּשֶׁזֶּה מוֹצִיאוֹ מִן הָרֶפֶת לִרְשׁוּת הָרַבִּים יְהֵא מוּכָן הַנּוֹשְׂאוֹ לְזַבֵּל, וְאֵינוֹ רַשַּׁאי לְהַשְׁהוֹתוֹ שָׁם: <B>גוֹבְלִין טִיט.</B> לָתֵת מִיָּד בַּבִּנְיָן: <B>וְהַבּוֹנֶה בוֹנֶה.</B> מְקַבְּלָן מִיַּד הַמֵּבִיא וּבוֹנֶה: <B>מְתַקֵּן.</B> מְזַמֵּן בִּרְשׁוּת הָרַבִּים כָּל שְׁלֹשִׁים יוֹם, וְאֵינוֹ חַיָּב בִּנְזָקִין. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל: 

~ פרק י - משנה ו
<B>שְׁתֵּי גִנּוֹת.</B> שֶׁל שְׁנֵי בְּנֵי אָדָם סְמוּכוֹת זוֹ לָזוֹ. הָאַחַת קַרְקָעִיתָהּ גָּבוֹהַּ, וְשֶׁאֶצְלָהּ קַרְקָעִיתָהּ נָמוּךְ: <B>וְהַיָּרָק בֵּינְתַּיִם.</B> בִּזְקִיפַת הַגֹּבַהּ, שֶׁזּוֹ גָּבוֹהַּ מִזּוֹ: <B>שֶׁל עֶלְיוֹן.</B> שֶׁהֲרֵי עֲפָרוֹ הוּא וּמִשֶּׁלּוֹ הוּא יוֹנֵק: <B>שֶׁל תַּחְתּוֹן.</B> שֶׁעַל אֲוִירוֹ הִיא מֻנַּחַת {כג}: <B>מֵאַחַר שֶׁשְּׁנֵיהֶם יְכוֹלִים לִמְחוֹת.</B> שֶׁלֹּא יְהֵא יֶרֶק זֶה כָאן. עֶלְיוֹן לִטֹּל עֲפָרוֹ, וְתַחְתּוֹן לַמַּלְאוֹת גִּנָּתוֹ: <B>רוֹאִין מֵהֵיכָן יָרָק זֶה חָי.</B> מִמְּקוֹם שֶׁהוּא יוֹנֵק וְגָדֵל. וְלוֹ יִנָּתֵן: <B>כָּל שֶׁעֶלְיוֹן יָכוֹל לִפְשֹׁט יָדוֹ וְלִטֹּל הֲרֵי אֵלּוּ שֶׁלּוֹ.</B> כִּדְקָאָמַר רַבִּי מֵאִיר. הוֹאִיל וּמֵעֲפָרוֹ הוּא חַי: <B>וְהַשְּׁאָר שֶׁל תַּחְתּוֹן.</B> דְּעֶלְיוֹן גּוּפֵיהּ אַפְקוֹרֵי מַפְקִיר לֵיהּ לְגַבֵּי דְּתַחְתּוֹן. שֶׁגְּנַאי הוּא לוֹ לִטֹּל רְשׁוּת לִכָּנֵס לְתוֹךְ שֶׁל חֲבֵרוֹ וּלְלָקְחוֹ. וַהֲלָכָה כְּרַבִּי שִׁמְעוֹן: 

