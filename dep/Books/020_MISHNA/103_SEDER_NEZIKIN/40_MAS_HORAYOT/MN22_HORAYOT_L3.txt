&UniqueId=1247&TextSource=ר' פנחס ראובן שליט''א&LastLevelIndex=2&ForcedBookName=עיקר תוי''ט&CosmeticsType==911&GroupId=mishna_horayot&PutNewLinesAsIs=1&SearchInTitles=0
// C:\Dev\BhOCR\Runtime files 2\Projects\MN22_HORAYOT Layer 3 - 8 pages

// מז. מז: מח. מח: מט. מט: נ. נ:

$ משנה - הוריות - עיקר תוי''ט

^ פרק א

~ פרק א - משנה א

{א} בַּגְּמָרָא יָלְפִינַן מִקְרָא דְּהָנָךְ דִּבְחוּצָה לָאָרֶץ לֹא אִקְרוּ קָהָל: {ב} דִּכְתִיב וְאִם כָּל עֲדַת יִשְׂרָאֵל יִשְׁגּוּ וְנֶעְלַם דָּבָר, דְּהַיְנוּ שֶׁהוֹרוּ בֵּית דִּין לַעֲבֹר. הַקָּהָל וְעָשׂוּ, מַעֲשֶׂה תָּלוּי בַּקָּהָל. וְרֻבּוֹ כְּכֻלּוֹ בְּכָל מָקוֹם: {ג} לָאו מִשּׁוּם דִּסְבִירָא לָן כְּרַבִּי מֵאִיר דְּסוֹף פִּרְקִין, אֶלָּא צִבּוּר מְבִיאִין כְּרַבִּי יְהוּדָה דְּהָתָם. וּמִשּׁוּם דְּבִשְׁבִיל הוֹרָאַת הַבֵּית דִּין מְבִיאִין, שַׁפִּיר קָאָמַר בֵּית דִּין מְבִיאִין. וְכֵן פֵּרֵשׁ הַכֶּסֶף מִשְׁנֶה: {ד} <B> רָאוּי כוּ'.</B> וְיָדַע שֶׁטָּעוּ. וּמַסְּקִינַן בַּגְּמָרָא, דְּאִי רָאוּי לְהוֹרָאָה, לֹא צְרִיכָא, דְּמַה לִּי הוּא מַה לִּי אֶחָד מֵהֶן. אֶלָּא מִשְׁנָה יְתֵרָה קָא מַשְׁמַע לָן, דַּאֲפִלּוּ גְמִיר וְלֹא סְבִיר, סְבִיר וְלֹא גְמִיר, שֶׁאֵינוֹ רָאוּי לְהוֹרָאָה, אֲפִלּוּ הָכִי חַיָּב. וּמְסַיֵּם הָרַמְבַּ"ם, אֲבָל אִם הָיָה עַם הָאָרֶץ הֲרֵי זֶה פָּטוּר, שֶׁאֵין יְדִיעָתוֹ בְּאִסּוּרִין יְדִיעָה וַדָּאִית: {ה} <B> בֵּין כוּ' בֵּין כוּ'.</B> זוֹ וְאֵין צָרִיךְ לוֹמַר זוֹ קָתָנֵי. גְּמָרָא: 

~ פרק א - משנה ב

{ו} <B> הוֹרוּ כוּ'.</B> וְעָשׂוּ רֹב צִבּוּר עַל פִּיהֶם. רַשִׁ"י: {ז} <B> שֶׁהַיּוֹשֵׁב כוּ'.</B> אָמַר לוֹ רַבִּי עֲקִיבָא, לְפִי שֶׁהַיּוֹשֵׁב בְּבֵיתוֹ. רַשִׁ"י: 

~ פרק א - משנה ג

{ח} מֵ"ם דִּוְנֶעְלַם שַׁדְיָא אַדָּבָר, וּמֵ"ם נִדְרֶשֶׁת לְפָנָיו וּלְאַחֲרָיו, וְקָרֵי בָּהּ וְנֶעְלַם מִדָּבָר. רַשִׁ"י: {ט} וְדָרְשִׁינַן לֹא תַּפִּיקוּ. וְעַיֵּן תּוֹסְפוֹת יוֹם טוֹב: 

~ פרק א - משנה ד

{י} הָכִי אִיתָא בַּגְּמָרָא. וּבְמַסְּקָנָא לֹא קָאֵי. אֶלָּא אִי אִיכָּא כֻּלָּם [סַנְהֶדְרִין שֶׁל שִׁבְעִים וְאֶחָד] הַוְיָא הוֹרָאָה [אַף עַל פִּי שֶׁלֹּא הוֹרוּ כָּל אוֹתָן שֶׁיָּשְׁבוּ לְהוֹרוֹת. רַשִׁ"י], אִי לֹא לֹא. וְהַיְנוּ דִתְנַן וְאָמַר לָהֶם טוֹעִין אַתֶּם, דְּאִי לֹא אֲמַר הָכִי, כֵּיוָן דְּכֻלָּם הָיוּ, הֲוֵי שִׁגְגַת בֵּית דִּין: {יא} <B> שֶׁלֹּא כוּ'.</B> וַאֲפִלּוּ הָיָה מִנְיָנָם שָׁלֵם, רוֹצֶה לוֹמַר שִׁבְעִים וְאֶחָד. הָרַמְבַּ"ם. וְטַעֲמָא, מִפְּנֵי שֶׁהָיָה לָהֶם לִלְמֹד וְלֹא לָמְדוּ. וְהַיְנוּ טַעֲמָא נַמִּי בְּטָעוּ בְּדָבָר שֶׁהַצְּדוֹקִים מוֹדִין בּוֹ. גְּמָרָא: {יב} <B> זָקֵן.</B> הַיְנוּ שֶׁשָּׁכַח כְּבָר צַעַר גִּדּוּל בָּנִים וְאֵינוֹ רַחֲמָנִי. רַשִׁ"י: {יג} <B> מְבִיאִין כוּ'.</B> רַבִּי מֵאִיר כִּדְאִית לֵיהּ, וְרַבִּי יְהוּדָה כִדְאִית לֵיהּ, וְרַבִּי שִׁמְעוֹן כִּדְאִית לֵיהּ בְּמַתְנִיתִין כְּדִלְקַמָּן. רַשִׁ"י: {יד} וּלְשׁוֹן רַשִׁ"י, וְאִם כָּל עֲדַת יִשְׂרָאֵל יִשְׁגּוּ כְּתִיב, דְּבָעִינַן שׁוֹגְגִין בְּבֵית דִּין: 

~ פרק א - משנה ה

{טו} וּבַגְּמָרָא מַתְקִיף, דִּלְמָא שָׁאנֵי הָתָם דַּהֲוָה [נַמִּי] בִּנְיָמִין. אֶלָּא, מִדִּכְתִיב וּנְתַתִּיךָ לִקְהַל עַמִּים, וּמַאן אִיתְיְלִיד לֵיהּ, בִּנְיָמִין. וְלֵיכָּא לְמֵימַר דְּהָכִי קָאָמַר דִּלְכִי מִתְיַלִּיד בִּנְיָמִין הֲוֵי שְׁנֵים עָשָׂר שְׁבָטִים קָהָל, דְּאִם כֵּן בִּיהוֹשָׁפָט אַף עַל גַּב דַּהֲוָה תְּרֵי אַמַּאי אִקְרוּ קָהָל. וְאִם תֹּאמַר, שְׁלֹשָׁה עָשָׂר שְׁבָטִים הֲוָה לֵיהּ לְמֵימַר, דְּהָא אִיכָּא מְנַשֶּׁה וְאֶפְרַיִם. מַסְּקִינַן בַּגְּמָרָא, דְּלֹא נֶאֱמַר עַל שֵׁם אֲחֵיהֶם יִקָּרְאוּ אֶלָּא לְנַחֲלָה וְלִדְגָלִים וּנְשִׂיאִים וּלַחֲלוֹק כָּבוֹד לִדְגָלִים וּנְשִׂיאִים: {טז} <B> רַבִּי שִׁמְעוֹן כוּ' דִּבְרֵי רַבִּי מֵאִיר.</B> בְּכֻלָּהּ מַתְנִיתִין פְּלִיגֵי בַּגְּמָרָא בִּדְרָשֵׁי דִּקְרָאֵי. וְעַיֵּן תּוֹסְפוֹת יוֹם טוֹב: {יז} <B> וּבַעֲבוֹדָה זָרָה.</B> אַף עַל גַּב דְּרַבִּי יְהוּדָה לֹא תָּנֵי עֲבוֹדָה זָרָה מִשּׁוּם דְּמִמֵּילָא אַתְיָא, אִצְטְרִיךְ לֵיהּ לְרַבִּי שִׁמְעוֹן לְמִתְנֵי בְהֶדְיָא, דְּלֹא תֵימָא כֵּיוָן דְּמֵקֵל מִדְּרַבִּי יְהוּדָה הָנֵי מִלֵּי בִּשְׁאָר מִצְוֹת, אֲבָל בַּעֲבוֹדָה זָרָה דַּחֲמִירָא לְהָבִיא פָּר וְשָׂעִיר אֵימָא דְּמוֹדֶה, הִלְכָּךְ צְרִיכָא: {יח} דִּבְרֵי תֵּימַהּ הֵן. דְּמַשְׁמַע דְּאִי הֲווּ רֹב מִנְיָן אֲפִלּוּ שְׁאָר שְׁבָטִים מִחַיְּבֵי, וְהָא לֵיתָא, דְלָא מִחַיְּבֵי שְׁאָר שְׁבָטִים אֶלָּא בְּהוֹרָאַת בֵּית דִּין הַגָּדוֹל. וְזֶה לְשׁוֹן הָרַמְבַּ"ם, לְדַעַת רַבִּי יְהוּדָה שֵׁבֶט אֶחָד שֶׁעָשָׂה בְּהוֹרָאַת בֵּית דִּין הַגָּדוֹל, שְׁאָר שְׁבָטִים מְבִיאִין עַל יָדוֹ כְּשֶׁהָיָה רֹב הַקָּהָל, וּלְפִיכָךְ אוֹמֵר בְּכָאן וּשְׁאָר שְׁבָטִים פְּטוּרִין, לְפִי שֶׁהָיָה אוֹתוֹ הַשֵּׁבֶט עוֹשֶׂה בְּהוֹרָאַת עַצְמוֹ: 

^ פרק ב

~ פרק ב - משנה א

{א} <B> כֹּהֵן מָשִׁיחַ.</B> וְהוּא מֻפְלָא רָאוּי לְהוֹרָאָה. גְּמָרָא: {ב} <B> פָּר.</B> וּבַגְּמָרָא, פְּשִׁיטָא. וּמְשָׁנֵי הָכָא בְּמַאי עָסְקִינַן, כְּגוֹן שֶׁהוֹרָה וְשָׁכַח מֵאֵיזֶה טַעַם הוֹרָה, וּבְשָׁעָה שֶׁעָשָׂה אָמַר הֲרֵינִי עוֹשֶׂה עַל דַּעַת הוֹרָאָתִי, מַהוּ דְתֵימָא כֵּיוָן דְּאִלּוּ מִתְיָדַע לֵיהּ הֲדַר בֵּיהּ, כְּמֵזִיד דָּמֵי וְלֹא לִחַיַּב קָרְבָּן, קָמַשְׁמַע לָן: 

~ פרק ב - משנה ב

{ג} <B> בִּפְנֵי עַצְמוֹ.</B> כְּגוֹן דְּמוֹרוּ בִּתְרֵי אִסּוּרִים, בֵּית דִּין בְּחֵלֶב, וְהוּא בַּעֲבוֹדָה זָרָה, אִי נַמִּי אִפְּכָא, כִּדְאִיתָא בַּגְּמָרָא דַּף ז'. דְּאִי הוֹרָה בִּפְנֵי עַצְמוֹ וְלֹא הוֹרוּ בֵּית דִּין כְּלָל, לֹא אִצְטְרִיךְ לְמִתְנֵי דְּחַיָּב לְהָבִיא פָּר, דְּמִקְרָא מָלֵא הוּא, אֶלָּא כִּי אִצְטְרִיךְ לְמִתְנֵי כְּגוֹן דְּהוֹרוּ בִּשְׁנֵי אִסּוּרִים. רַשִׁ"י: {ד} <B> בֵּית דִּין.</B> רַשִׁ"י פֵּרֵשׁ, רַבִּי מֵאִיר הִיא דְאָמַר לְעֵיל סוֹף פֶּרֶק קַמָּא בֵּית דִּין מְבִיאִין כוּ'. וּלְפִי מַה שֶּׁכָּתַבְתִּי (אוֹת ג'), אֵין לְדַקְדֵּק בְּמַאי דְתָנֵי בֵּית דִּין. וּכְכֻלֵּי עָלְמָא אָתְיָא: {ה} וְלֹא נִרְאֶה לִי כֵּן מֵהַגְּמָרָא כוּ'. אֶלָּא נִרְאֶה לִי דְּלָאו לִרְאָיָה מַיְתֵי לַהּ [בְּמַתְנִיתִין] אֶלָּא מִלְּתָא בְּאַנְפֵּי נַפְשַׁהּ הִיא, וְהָכִי קָאָמַר, וְאֵין. וּכְמוֹ [בֵּיצָה פ"א מ"ב] שֶׁאֵפֶר כִּירָה. וְעַיֵּן תּוֹסְפוֹת יוֹם טוֹב: 

~ פרק ב - משנה ג

{ו} וְלֹא כָּתַב אֵינוֹ חַיָּב פָּר כְּמוֹ שֶׁכָּתַב בַּצִּבּוּר, מִטַּעֲמָא שֶׁכָּתַב רַשִׁ"י, דְּמָשִׁיחַ פָּטוּר מִכְּלוּם. וְעַיֵּן תּוֹסְפוֹת יוֹם טוֹב: {ז} כִּדְיָלֵיף לְהוּ בַּגְּמָרָא מִקְּרָא. וְעַיֵּן תּוֹסְפוֹת יוֹם טוֹב: {ח} תַּרְתֵּי נִינְהוּ. הַבָּא לַמִּקְדָּשׁ, וְהָאוֹכֵל קֹדֶשׁ: 

~ פרק ב - משנה ד

{ט} אֲבָל כֹּהֵן מָשִׁיחַ, פְּלֻגְתָּא בַּגְּמָרָא דַּף ח': {י} יָלֵּיף לַהּ בַּגְּמָרָא. וְעַיֵּן בְּפֵרוּשׁ הָרַ"ב פֶּרֶק ה' דִּכְרֵתוֹת מִשְׁנָה ב': {יא} רוֹצֶה לוֹמַר קְבוּעָה. אֲבָל עוֹלֶה וְיוֹרֵד, לֹא קָרִינַן חַטָּאת סְתָמָא: {יב} <B> לֹא תָבֹא כוּ'.</B> כְּשֶׁנִּטְמְאָה בִּשְׁעַת תַּשְׁמִישׁ. וְיָלֵיף לַהּ בַּגְּמָרָא מִקְּרָא. וְעַיֵּן תּוֹסְפוֹת יוֹם טוֹב: 

~ פרק ב - משנה ה

{יג} <B> עַל שְׁמִיעַת הַקּוֹל כוּ'.</B> וּבְדִין הוּא דְלָא אִבָּעֵי לְמִתְנֵי, דְּהָא תָּנֵי לְעֵיל, אֵין חַיָּבִין עַל עֲשֵׂה וְלֹא תַּעֲשֶׂה שֶׁבַּמִּקְדָּשׁ, וְטַעֲמָא מִשּׁוּם דַּהֲוֵי בְּעוֹלֶה וְיוֹרֵד, וְהוּא הַדִּין עַל שְׁמִיעַת קוֹל וְעַל בִּטּוּי שְׂפָתַיִם, דְּבֵית דִּין פָּטוּר. וְהָא דְּקָתָנֵי הָכָא, מִשּׁוּם דְּבָעֵי אִפְלוּגֵי רַבִּי יוֹסֵי וְרַבִּי עֲקִיבָא. רַשִׁ"י: {יד} לְפִי מַה שֶּׁכָּתַבְתִּי לְעֵיל (אוֹת ט), הָכָא נַמִּי לֹא הָיָה לוֹ לְפָרֵשׁ אֶלָּא בְּבֵית דִּין. דִּבְכֻלָּן פְּלִיגֵי: {טו} וְלֹא בָּעִינַן שֶׁהוֹרָה, שֶׁאֵין שִׁגְגָתוֹ תְּלוּיָה בְּהוֹרָאָתוֹ, וְחַיָּב עַל שִׁגְגַת מַעֲשֶׂה בִּלְבַד, דְּלֹא כְּכֹהֵן גָּדוֹל. וְכִדְאִיתָא בַּגְּמָרָא בְּרֵישׁ פִּרְקִין: {טז} גְּמָרָא. וְהָרַמְבַּ"ם הִקְדִּים וְכָתַב וְכֵן כֹּהֵן גָּדוֹל לְדַעַת רַבִּי יוֹסֵי פָּטוּר כוּ' לְפִי שֶׁנֶּאֱמַר כוּ': {יז} נָשִׂיא, דְּמֶלֶךְ לְעוֹלָם עָשִׁיר הוּא. רַשִׁ"י. מָשִׁיחַ, דִּכְתִיב וְהַכֹּהֵן הַגָּדוֹל מֵאֶחָיו, בְּנוֹי בְּכֹחַ בְּחָכְמָה בְּעֹשֶׁר כוּ' [כְּיוֹמָא פ"א מ"ג]: {יח} לֹא דִּיֵּק בְּלִשָׁנֵיהּ, דְּאַכַּתִּי לֹא שָׁמַעְנוּ דִּסְבִירָא לֵיהּ דְּפָטוּר כוּ'. וּלְשׁוֹן הָרַמְבַּ"ם, וְרַבִּי עֲקִיבָא אוֹמֵר נָשִׂיא חַיָּב כוּ', אָמְנָם כֹּהֵן גָּדוֹל אֵינוֹ חַיָּב כוּ' לְדַעַת רַבִּי עֲקִיבָא כוּ': {יט} <B> לֹא דָן כוּ'.</B> הָכִי תְּנַן בְּמִשְׁנָה ב' פֶּרֶק ב' דְּסַנְהֶדְרִין. וְאַסֵּיפָא סָמִיךְ דְּתָנֵי סֵיפָא לֹא מֵעִיד כוּ'. וְעַיֵּן תּוֹסְפוֹת יוֹם טוֹב: 

~ פרק ב - משנה ו

{כ} <B> וּשְׂעִירָה.</B> אוֹ אוֹ קָתָנֵי. כַּמְבֹאָר בַּקְּרָא בְּפָרָשַׁת וַיִּקְרָא. וְכָל הָנָךְ דְּמַתְנִיתִין מְבֹאָרִים בַּקְּרָאֵי שָׁם וּבְפָרָשַׁת שְׁלַח. וְעַיֵּן מִשְׁנָה ג' בְּפֵרוּשׁ הָרַ"ב: 

~ פרק ב - משנה ז

{כא} שֶׁאֵין חֶטְאוֹ וְשִׁגְגָתוֹ שָׁוֶה כְּמוֹ הַבֵּית דִּין. אֲבָל נָשִׂיא אֵין שִׁגְגָתוֹ תְּלוּיָה בְּהוֹרָאָתוֹ: {כב} <B> חַיָּבִין.</B> דִּכְתִיב בַּאֲשָׁמוֹת וְאִם נֶפֶשׁ אַחַת, וְנָשִׂיא וּמָשִׁיחַ בִּכְלַל נֶפֶשׁ אַחַת הֵם. וְהָא דִתְנַן לְעֵיל מִשְׁנָה ג' אֵין חַיָּבִין אֶלָּא עַל דָּבָר שֶׁזְּדוֹנוֹ כָּרֵת וְשִׁגְגָתוֹ חַטָּאת, וְכֵן הַמָּשִׁיחַ, וְאָשָׁם וַדַּאי אֵין שִׁגְגָתוֹ חַטָּאת, הָכִי מַשְׁמַע, וְכֵן הַמָּשִׁיחַ דְּגַבֵּי אָשָׁם וַדַּאי פָּר הוּא דְּלֹא יָבִיא, אֲבָל אָשָׁם וַדַּאי יָבִיא כַּהֶדְיוֹט. רַשִׁ"י: {כג} כְּמוֹ שֶׁכָּתוּב בְּמִשְׁנָה ג' דְּאֵין חַיָּבִין אֶלָּא עַל דָּבָר שֶׁזְּדוֹנוֹ כָּרֵת כוּ': {כד} <B>חַיָּבִין.</B> דְּכֻלָּן בִּכְלַל נֶפֶשׁ אַחַת הֵן. רַשִׁ"י: {כה} <B> וּמַה כוּ'.</B> נִרְאֶה לִי דְּדִבְרֵי תַּנָּא קַמָּא הֵם דְּמַהֲדַר עַל שְׁמִיעַת הַקּוֹל וּדְעִמֵּיהּ. וְקָאֵי אַיָחִיד, נָשִׂיא, וּמָשִׁיחַ: 

^ פרק ג

~ פרק ג - משנה א

{א} הָרַמְבַּ"ם. וַאֲנִי תָּמֵהַּ, שֶׁזֶּה הַכָּתוּב בְּפָרָשַׁת כֹּהֵן מָשִׁיחַ כְּתִיב, וְהָכִי דָּרֵישׁ לֵיהּ בַּגְּמָרָא לְעִנְיַן כֹּהֵן מָשִׁיחַ שֶׁעָבַר וְאַחַר כָּךְ חָטָא כוּ'. וּלְהָכִי מִסְתַּבְּרָא דְּאֵין צָרִיךְ קְרָא לִכְשֶׁחָטָא וְאַחַר כָּךְ עָבַר שֶׁיָּבִיא כְּשֶׁחָטָא: 

~ פרק ג - משנה ב

{ב} הָרַמְבַּ"ם בְּפֵרוּשׁוֹ. וְתֵימַהּ, דִּבְמִשְׁנָה ד' תְּנַן זֶה וָזֶה שָׁוִין בַּעֲבוֹדַת יוֹם הַכִּפּוּרִים, וְכָל שֶׁכֵּן עֲבוֹדַת שְׁאָר יָמִים, וְכֵן הוּא בְהֶדְיָא בַּגְּמָרָא. וְכֵן כָּתְבוּ הָרַמְבַּ"ם וְהָרַ"ב בְּעַצְמָם בְּפֶרֶק קַמָּא דִמְגִלָּה מִשְׁנָה ט'. וְכֵן כָּתַב הָרַמְבַּ"ם בְּחִבּוּרוֹ בְּסוֹף הִלְכוֹת שְׁגָגוֹת. וּבְיוֹמָא דַּף י"ב פָּסַק רַבִּי יוֹחָנָן הֲלָכָה כְּרַבִּי יוֹסֵי, דְּשֵׁנִי [שֶׁמִּנּוּהוּ בִּמְקוֹם הָרִאשׁוֹן וְאַחַר כָּךְ עָבַר פְּסוּלוֹ שֶׁל רִאשׁוֹן וּמַעֲבִירִים הַשֵּׁנִי] אֵינוֹ רָאוּי לֹא לְכֹהֵן גָּדוֹל וְלֹא לְכֹהֵן הֶדְיוֹט, וּמִיהוּ מַסִּיק הָתָם דְּמוֹדֶה רַבִּי יוֹסֵי שֶׁאִם עָבַר וְעָבַד עֲבוֹדָתוֹ כְּשֵׁרָה: 

~ פרק ג - משנה ג

{ג} <B> חַיָּבִין.</B> כְּהֶדְיוֹט. וּמִשֶׁנִּתְמַנּוּ פְּטוּרִין, וּמַשְׁמַע דִּלְגַמְרֵי פַטְרִינְהוּ. וְזֶה לְשׁוֹן רַשִׁ"י, דְּרַבִּי שִׁמְעוֹן חַטָּאת וִידִיעָה בָעֵי. וְהוּא הַדִּין דְּפָלֵיג רַבִּי שִׁמְעוֹן בְּרֵישָׁא כוּ' דְּאִם נוֹדַע לוֹ מִשֶּׁעָבַר דְּאֵין מֵבִיא שָׂעִיר, דְּחַטָּאת וִידִיעָה בָעֵי כְּשֶׁהוּא נָשִׂיא: 

~ פרק ג - משנה ו

{ד} לִקְרוֹת בַּתּוֹרָה. וּלְבָרֵךְ רִאשׁוֹן, פֵּרֵשׁ רַשִׁ"י, בְּזִמּוּן: 

~ פרק ג - משנה ז

{ה} <B> לְהַחֲיוֹת.</B> לְהַצִּילָם אִם הֵם טוֹבְעִים בַּנָּהָר וְכַיּוֹצֵא בָּזֶה. [בֵּית יוֹסֵף]: {ו} <B> לִכְסוּת.</B> נָקַט כְּסוּת. וְהוּא הַדִּין לַאֲכִילָה. דְּחַד טַעֲמָא הוּא. בֵּית יוֹסֵף: 

~ פרק ג - משנה ח

{ז} <B> כֹּהֵן קוֹדֵם כוּ'.</B> שֶׁנֶּאֱמַר [דִּבְרֵי הַיָּמִים א כג] בְּנֵי עַמְרָם אַהֲרֹן וּמֹשֶׁה וַיִּבָּדֵל אַהֲרֹן לְהַקְדִּישׁוֹ קֹדֶשׁ קָדָשִׁים: {ח} <B> לְמַמְזֵר.</B> הָרַמְבַּ"ם כָּתַב, יִשְׂרָאֵל לְחָלָל, דְּבַת חָלָל פְּסוּלָה לַכְּהֻנָּה, וְחָלָל לִשְׁתוּקִי, וּשְׁתוּקִי לַאֲסוּפִי, וַאֲסוּפִי לְמַמְזֵר. שֶׁהַמַּמְזֵר וַדַּאי, וְהָאֲחֵרִים סָפֵק: {ט} גְּמָרָא, וַאֲפִלּוּ מַמְזֶרֶת שֶׁיָּלְדָה מִנָּכְרִי וְעֶבֶד שֶׁהַוָּלָד מַמְזֵר כוּ', מִכָּל מָקוֹם יֵשׁ בּוֹ מִקְצָת כַּשְׁרוּת מֵהָאֵם, דְּהָא אָמְרִינַן שְׁלֹשָׁה שֻׁתָּפִים בָּאָדָם, הַקָּדוֹשׁ בָּרוּךְ הוּא, אָבִיו, וְאִמּוֹ כוּ': {י} רוֹצֶה לוֹמַר, מִמַּה שֶּׁכָּתוּב בַּתּוֹרָה אָרוּר כְּנָעַן. הָרַמְבַּ"ם: {יא} <B> וְכֹהֵן גָּדוֹל עַם הָאָרֶץ.</B> בִּזְמַן בַּיִת שֵׁנִי שֶׁלֹּא דִּקְדְּקוּ לְקַיֵּם וְהַכֹּהֵן הַגָּדוֹל מֵאֶחָיו שֶׁיְּהֵא גָּדוֹל בַּחָכְמָה: 

