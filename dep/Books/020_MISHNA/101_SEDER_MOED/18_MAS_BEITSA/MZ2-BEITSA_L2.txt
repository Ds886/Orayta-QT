&CosmeticsType==911&PutNewLinesAsIs=1&TextSource=ר' פנחס ראובן שליט''א&SearchInTitles=0
<B>&UniqueId=1071&TextSource=ר' פנחס ראובן שליט''א&ForcedBookName=רע''ב&LastLevelIndex=2&CosmeticsType=1 #bp=<BR><HR>&GroupId=mishna_beitsa
</B>// C:\Dev\BhOCR\Runtime files 2\Projects\MZ2-BEITSA Layer 2 - 15 pages

// צג. צג: צד. צד: צה. צה: צו. צו: צז. צז: צח. צח: צט. צט: ק.

$ משנה - ביצה - רע''ב

^ פרק א

~ פרק א - משנה א
<b>בֵּיצָה שֶׁנּוֹלְדָה בְיוֹם טוֹב.</b> [בְּיוֹם טוֹב] שֶׁלְאַחַר שַׁבָּת עָסְקִינַן {א}. וְטַעֲמַיְהוּ דְּבֵית הִלֵּל דְּאָמְרֵי לֹא תֵאָכֵל, מִשּׁוּם דְּכָל בֵּיצָה דְּמִתְיַלְדָא הָאִידְנָא, מֵאֶתְמוֹל {ב} גָּמְרָה לַהּ, וְנִמְצֵאת שַׁבָּת מְכִינָה לְיוֹם טוֹב, וְהַתּוֹרָה אָמְרָה (שְׁמוֹת טז) וְהָיָה בַּיּוֹם הַשִּׁשִּׁי וְהֵכִינוּ {ג}, וּסְתָם שִׁשִּׁי חֹל הוּא, חֹל מֵכִין לְשַׁבָּת, וְחֹל מֵכִין לְיוֹם טוֹב, דְּיוֹם טוֹב נַמִּי אִקְרֵי שַׁבָּת {ד}, וְאֵין יוֹם טוֹב מֵכִין לְשַׁבָּת וְלֹא שַׁבָּת מְכִינָה לְיוֹם טוֹב {ה}. וַהֲכָנָה כִּי הַךְ דְּבֵיצָה אַף עַל גַּב דְּבִידֵי שָׁמָיִם הִיא, מִקַּרְיָא הֲכָנָה. וּמִיהוּ שַׁבָּת וְיוֹם טוֹב דַּחֲשִׁיבֵי, בָּעֲיָא סְעוּדָתָן הַזְמָנָה בְּחֹל, וְאֵין אֶחָד מֵהֶן מֵכִין לַחֲבֵרוֹ אֲפִלּוּ בַּהֲכָנָה דְּבִידֵי שָׁמָיִם, אֲבָל סְעוּדַת חֹל לֹא חֲשִׁיבָא וְלֹא בָּעֲיָא הַזְמָנָה, הִלְכָּךְ בְּאֶחָד בְּשַׁבָּת בְּעָלְמָא שֶׁאֵינוֹ יוֹם טוֹב לֵית לָן לְמֵיסַר בֵּיצָה שֶׁנּוֹלְדָה בּוֹ לְפִי שֶׁנִּגְמְרָה בְּשַׁבָּת, דִּסְעוּדַת חֹל לֹא אַצְרְכָהּ רַחֲמָנָא זִמּוּן מִבְּעוֹד יוֹם. וְאָסְרוּ בֵּיצָה שֶׁנּוֹלְדָה בְּכָל יוֹם טוֹב, וְאַף עַל פִּי שֶׁאֵינוֹ אַחַר שַׁבָּת, גְּזֵרָה מִשּׁוּם יוֹם טוֹב שֶׁאַחַר שַׁבָּת. וְכֵן אָסְרוּ בֵּיצָה שֶׁנּוֹלְדָה בְּכָל שַׁבָּת לְגָמְעָהּ חַיָּה, גְּזֵרָה מִשּׁוּם שַׁבָּת שֶׁאַחַר יוֹם טוֹב. וְשַׁבָּת וְיוֹם טוֹב הַסְּמוּכִים זֶה לָזֶה, בֵּיצָה שֶׁנּוֹלְדָה בָּזֶה אֲסוּרָה בָּזֶה {ו}. וְכֵן שְׁנֵי יָמִים טוֹבִים שֶׁל רֹאשׁ הַשָּׁנָה {ז}. אֲבָל שְׁנֵי יָמִים טוֹבִים שֶׁל גָּלֻיּוֹת, דְּמִמַּה נַּפְשָׁךְ אֶחָד מֵהֶם חֹל, בֵּיצָה שֶׁנּוֹלְדָה בָּזֶה מֻתֶּרֶת בָּזֶה {ח}: <B>שְׂאֹר בְּכַזַּיִת.</B> לְעִנְיַן אֲכִילָה כֻּלֵּי עָלְמָא לֹא פְלִיגֵי דְּזֶה וָזֶה בְּכַזַּיִת, מִדְּפָתַח הַכָּתוּב בִּשְׂאֹר וְסִיֵּם בְּחָמֵץ, שְׂאֹר לֹא יִמָּצֵא בְּבָתֵּיכֶם כִּי כָּל אוֹכֵל מַחֲמֶצֶת (שְׁמוֹת יב), לוֹמַר לְךָ זֶהוּ שְׂאֹר וְזֶהוּ חָמֵץ, כְּזֶה כֵּן זֶה. כִּי פְלִיגֵי לְעִנְיַן בִּעוּר, בֵּית שַׁמַּאי סָבְרֵי מִדְּכָתַב רַחֲמָנָא לְתַרְוַיְהוּ, שְׂאֹר וְחָמֵץ {י}, וְלִכְתּוּב חָמֵץ שֶׁאֵין חִמּוּצוֹ קָשֶׁה וַאֲפִלּוּ הָכִי חַיָּב לְבַעֵר וְקַל וָחֹמֶר לַשְּׂאֹר שֶׁחִמּוּצוֹ קָשֶׁה, אֶלָּא שְׁמַע מִנָּהּ שִׁעוּרוֹ שֶׁל זֶה לֹא כְשִׁעוּרוֹ שֶׁל זֶה, וְלֹא יָלְפִינַן בִּעוּר מֵאֲכִילָה. וּבֵית הִלֵּל סָבְרֵי זֶה וָזֶה בְּכַזַּיִת, דְּיָלְפִינַן בִּעוּר מֵאֲכִילָה. וּמִשּׁוּם דְּהָנָךְ תְּלַת מִלֵּי מִקֻלֵּי בֵּית שַׁמַּאי וּמֵחֻמְרֵי בֵּית הִלֵּל גַּבֵּי יוֹם טוֹב, תָּנָא לְהוּ הָכָא גַּבֵּי הֲדָדֵי: <B>בְּכַכּוֹתֶבֶת.</B> תְּמָרָה: 

~ פרק א - משנה ב
<B>הַשּׁוֹחֵט חַיָּה וָעוֹף.</B> הַבָּא לִשְׁחֹט חַיָּה וָעוֹף וְנִמְלַךְ בְּבֵית דִּין כֵּיצַד יַעֲשֶׂה: <B>בֵּית שַׁמַּאי אוֹמְרִים.</B> בֵּית דִּין מוֹרִין לוֹ שֶׁיִּשְׁחַט לְכַתְּחִלָּה וְיַחְפֹּר בְּדֶקֶר נָעוּץ שֶׁהֱכִינוֹ מִבְּעוֹד יוֹם, כְּלוֹמַר שֶׁיַּעֲקֹר אוֹתוֹ מִמְּקוֹם נְעִיצָתוֹ וְיַעֲלֶה עָפָר וִיכַסֶּה בּוֹ. וּמַיְרֵי כְּשֶׁהוּא נָעוּץ בְּעָפָר תִּחוֹחַ הָרָאוּי לְכִסּוּי, שֶׁאֵינוֹ מְחֻסָּר כְּתִישָׁה {יג}: <B>דֶּקֶר.</B> יָתֵד שֶׁנּוֹעֲצִים בָּאָרֶץ. לְשׁוֹן וַיִּדְקֹר אֶת שְׁנֵיהֶם (בְּמִדְבָּר כח): <B>שֶׁאֵפֶר כִּירָה מוּכָן הוּא.</B> לָאו אַמִלְּתַיְהוּ דְּבֵית שַׁמַּאי וּבֵית הִלֵּל קָאֵי, אֶלָּא מִלְּתָא בְּאַנְפֵּי נַפְשָׁהּ הִיא, וְהָכִי קָאָמַר וְאֵפֶר כִּירָה מוּכָן הוּא וְאֵינוֹ צָרִיךְ הַזְמָנָה, דְּדַעְתֵּיהּ עִלּוּיֵהּ. וְלֹא שָׁנוּ אֶלָּא שֶׁהֻסַּק מֵעֶרֶב יוֹם טוֹב, אֲבָל הֻסַּק בְּיוֹם טוֹב אָסוּר {יד}, דְּלֵיכָּא לְמֵימַר דַּעְתֵּיהּ עִלּוּיֵהּ מֵאֶתְמוֹל. וְאִם רָאוּי לִצְלוֹת בּוֹ בֵּיצָה, שֶׁעֲדַיִן הוּא רֶמֶץ חַם, אַף עַל פִּי שֶׁהֻסַּק בְּיוֹם טוֹב מֻתָּר לְכַסּוֹת בּוֹ, דְּאַיְדֵי דַּחֲזִי לְהִפּוּכֵי בֵּיהּ לִצְלוֹת בּוֹ בֵּיצָה, שָׁקֵיל לֵיהּ נַמִּי וּמְכַסֶּה בּוֹ: 

~ פרק א - משנה ג
<B>אֵין מוֹלִיכִין אֶת הַסֻּלָּם מִשּׁוֹבָךְ לְשׁוֹבָךְ.</B> בְּסֻלָּם שֶׁל עֲלִיָּה כֻּלֵּי עָלְמָא לֹא פְלִיגֵי דְּאָסוּר, וּבְסֻלָּם שֶׁל שׁוֹבָךְ נַמִּי כְּשֶׁהוּא מוֹלִיכוֹ בִּרְשׁוּת הָרַבִּים מוֹדוּ בֵּית הִלֵּל דְּאָסוּר, שֶׁהָרוֹאֶה אוֹמֵר לְתַקֵּן גַּגּוֹ הוּא מוֹלִיכוֹ וְעוֹשֶׂה מְלָאכָה בְּיוֹם טוֹב. כִּי פְלִיגֵי שֶׁמּוֹלִיכוֹ בִּרְשׁוּת הַיָּחִיד וְאֵין בְּנֵי אָדָם רוֹאִים אוֹתוֹ. בֵּית שַׁמַּאי סָבְרֵי אֵין מוֹלִיכִין, שֶׁכָּל דָּבָר שֶׁאָסְרוּ חֲכָמִים מִפְּנֵי מַרְאִית הָעַיִן אֲפִלּוּ בְּחַדְרֵי חֲדָרִים אָסוּר. וּבֵית הִלֵּל מַתִּירִין, אַף עַל גַּב דִּבְעָלְמָא דִּינָא הָכִי הוּא, הָכָא שָׁרֵי מִשּׁוּם שִׂמְחַת יוֹם טוֹב {טו}: <B>מֵחַלּוֹן לְחַלּוֹן.</B> בְּאוֹתוֹ שׁוֹבָךְ עַצְמוֹ, שֶׁכָּךְ דֶּרֶךְ שׁוֹבָךְ לִהְיוֹת בּוֹ [מְחִצּוֹת הַרְבֵּה] קֵן לְכָל זוּג וְזוּג, וְחַלּוֹן לְכָל קֵן וָקֵן: <B>זֶה וָזֶה אֲנִי נוֹטֵל.</B> פְּלוּגְתַּיְהוּ דְּבֵית שַׁמַּאי וּבֵית הִלֵּל דַּוְקָא בִּבְרֵכָה רִאשׁוֹנָה. שֶׁדֶּרֶךְ מְגַדְּלֵי יוֹנִים תָּמִיד לְהַנִּיחַ בְּרֵכָה רִאשׁוֹנָה, דְּהַיְנוּ שְׁתֵּי גּוֹזָלוֹת רִאשׁוֹנוֹת, שֶׁהָאִמָּהוֹת מִשְׁתַּעְשְׁעוֹת בָּהֶן וְלֹא יִבְרְחוּ. וּבֵית שַׁמַּאי סָבְרֵי דִּבְדִבּוּר בְּעָלְמָא לֹא סַגִּי, דִּלְמָא כִּי שָׁקֵיל לְהוּ לְמָחָר אָתֵי לְאַמְלוּכֵי וְחָיִס עֲלַיְהוּ וְהָוֵי טִלְטוּל שֶׁלֹּא לְצֹרֶךְ, אֲבָל מִשֶּׁנִּעְנֵעַ וּמִשְׁמֵשׁ בָּהֶן מִבְּעוֹד יוֹם לִשְׁחִיטָה וְלֹא חָס עֲלַיְהוּ תּוּ לֹא חָיְשִׁינַן דְּחָיִס. וּבֵית הִלֵּל סָבְרֵי לֹא גָּזְרִינַן דִּלְמָא חָיִס עֲלַיְהוּ, וַאֲפִלּוּ בִּבְרֵכָה רִאשׁוֹנָה: 

~ פרק א - משנה ד
<B>זִמֵּן שְׁחוֹרִים וּמָצָא לְבָנִים.</B> הָא מִלְּתָא דִּפְשִׁיטָא הוּא וְלֹא אִצְטְרִיךְ לְמַתְנֵיהּ. אֶלָּא הָכִי קָאָמַר, זִמֵּן שְׁחוֹרִים וּלְבָנִים וּמָצָא שְׁחוֹרִים בִּמְקוֹם לְבָנִים וּלְבָנִים בִּמְקוֹם שְׁחוֹרִים. וְהָכִי פֵּרוּשָׁא דְּמַתְנִיתִין, זִמֵּן שְׁחוֹרִים בְּקֵן זֶה וּמָצָא בּוֹ לְבָנִים, זִמֵּן בַּשֵּׁנִי לְבָנִים וּמָצָא בּוֹ שְׁחוֹרִים, מַהוּ דְּתֵימָא הָנֵי אִינְהוּ וְאִתְהֲפִיךְ אִתְהֲפוֹכֵי, קָא מַשְׁמַע לָן {יז}: <B>שְׁנַיִם וּמָצָא שְׁלֹשָׁה.</B> וְאֵינוֹ מַכִּיר הַמּוּכָנִין, כֻּלָּן אֲסוּרִים: <B>שְׁלֹשָׁה וּמָצָא שְׁנַיִם מֻתָּרִים.</B> הָאֶחָד הָלַךְ וְהַשְּׁנַיִם נִשְׁאֲרוּ. וְלֹא אָמְרִינַן כְּשֵׁם שֶׁהָאֶחָד הָלַךְ כֵּן הָלְכוּ כֻּלָּם וְהָנֵי אַחֲרִינֵי נִינְהוּ: <B>זִמֵּן בְּתוֹךְ הַקֵּן וּמָצָא לִפְנֵי הַקֵּן.</B> וּבְתוֹךְ הַקֵּן לֹא מָצָא כְּלוּם, אֲסוּרִים: <B>וְאִם אֵין בְּאוֹתוֹ שׁוֹבָךְ אֶלָּא הֵן הֲרֵי אֵלּוּ מֻתָּרִין.</B> וְאַף עַל פִּי שֶׁיֵּשׁ שׁוֹבָךְ אַחֵר קָרוֹב לוֹ בְּתוֹךְ חֲמִשִּׁים אַמָּה {יט}, אִם אֵין אוֹתוֹ שׁוֹבָךְ בְּשׁוּרָה שֶׁל שׁוֹבָךְ זֶה בְּשָׁוֶה אֶלָּא בְּקֶרֶן זָוִית {כ}, לֹא אָמְרִינַן מֵהַהוּא שׁוֹבָךְ הַקָּרוֹב אָתוּ. שֶׁהַגּוֹזָלוֹת כָּל זְמַן שֶׁאֵינָם פּוֹרְחִים אֶלָּא מְדַדִּין בְּרַגְלֵיהֶן אֵינָן מְדַדִּין אֶלָּא כְּנֶגֶד הַקֵּן שֶׁלָּהֶן בְּשָׁוֶה, שֶׁאִם רוֹאִין קִנֵּיהֶן כְּשֶׁהוֹפְכִים לַאֲחוֹרֵיהֶם מְדַדִּין, וְאִם לָאו אֵין מְדַדִּין:  

~ פרק א - משנה ה
<B>תְּרִיסִין.</B> מוֹכְרֵי בְשָׂמִים יֵשׁ לָהֵן חֲנֻיּוֹת הָעֲשׂוּיוֹת כְּמִין תֵּבוֹת, וְעוֹמְדוֹת בַּשּׁוּק, וְאֵינָן מְחֻבָּרוֹת לַקַּרְקַע. וּתְרִיסִין הֵן דְּלָתוֹת שֶׁסּוֹגְרִין בָּהֶן פִּתְחֵי אוֹתָן תֵּבוֹת, וּפְעָמִים שֶׁמְּסַלְּקִים אוֹתָן תְּרִיסִין מִפֶּתַח הַתֵּבָה וְשׁוֹטְחִין עֲלֵיהֶן הַסַּמְּמָנִין שֶׁבַּחֲנוּת: <B>מַתִּירִין אַף לְהַחֲזִיר.</B> בִּתְרִיסִין שֶׁאֵין לָהֶם צִיר כְּלָל כֻּלֵּי עָלְמָא לֹא פְלִיגֵי דִשְׁרִי אֲפִלּוּ לִנְעֹל בָּהֶן פֶּתַח [בַּיִת שֶׁבְּתוֹךְ] הֶחָצֵר. וּבִתְרִיסִין שֶׁיֵּשׁ לָהֵן צִיר מִן הַצָּד כֻּלֵּי עָלְמָא לֹא פְלִיגֵי דְּאָסוּר לִנְעֹל בָּהֶן אֲפִלּוּ פִּתְחֵי חֲנֻיּוֹת, דְּדָמֵי לְבִנְיָן {כא}. כִּי פְלִיגֵי בִּתְרִיסִין שֶׁיֵּשׁ לָהֵן צִיר בָּאֶמְצַע כְּעֵין בְּלִיטָה וְתוֹחֲבִין אוֹתָהּ בְּחֹר שֶׁבְּאֶמְצַע דֹּפֶן פֶּתַח הַחֲנוּת, בֵּית שַׁמַּאי סָבְרֵי גָּזְרִינַן צִיר בָּאֶמְצַע אַטּוּ צִיר מִן הַצָּד, וּבֵית הִלֵּל סָבְרֵי לֹא גָּזְרִינַן בִּתְרִיסֵי חֲנֻיּוֹת, וְשָׁרֵי לְהַחֲזִיר, מִשּׁוּם דְּבָעֵי לַאֲפוֹקֵי תַּבְלִין, וְאִי לֹא שָׁרֵית לֵיהּ לְאַהֲדוֹרֵי לֹא פָּתַח, וְאָתֵי לְאִמְּנוּעֵי מִשִּׂמְחַת יוֹם טוֹב: <B>הָעֱלִי.</B> יָד שֶׁל עֵץ גָּדוֹל הַרְבֵּה וְעָגֹל שֶׁכּוֹתְשִׁים בּוֹ אֶת הָרִיפוֹת וְדוֹמֵיהֶן. וּמִפְּנֵי כָּבְדּוֹ וְגָדְלוֹ אֵין תּוֹרַת כְּלִי עָלָיו: <B>לְקַצֵּב.</B> לַחֲתֹךְ:
<B>וּבֵית הִלֵּל מַתִּירִין.</B> מִשּׁוּם שִׂמְחַת יוֹם טוֹב, וְאַף עַל פִּי שֶׁאֵין עָלָיו תּוֹרַת כְּלִי {כב}: <B>לִפְנֵי בֵית הַדְּרִיסָה.</B> שֶׁיִּדְרְסוּ עָלָיו בְּנֵי אָדָם, כְּדֵי שֶׁלֹּא יַפְסִיד: <B>וְלֹא יַגְבִּיהֶנּוּ.</B> לְטַלְטְלוֹ לְאַחַר הַפְשָׁטָתוֹ: <B>וּבֵית הִלֵּל מַתִּירִין.</B> דְּאִי לֹא שָׁרֵית לֵיהּ לֹא שָׁחֵיט כְּדֵי שֶׁלֹּא לְהַפְסִיד הָעוֹר, וּמִמְנַע מִשִּׂמְחַת יוֹם טוֹב:
<B>לֹא אֶת הַקָּטָן.</B> וְלֹא כָּל מִידֵי דְּלָאו צֹרֶךְ אֲכִילָה: <B>וּבֵית הִלֵּל מַתִּירִין.</B> דְּאָמְרֵי מִתּוֹךְ {כג} שֶׁהֻתְּרָה הוֹצָאָה לְצֹרֶךְ אֲכִילָה, הֻתְּרָה נַמִּי שֶׁלֹּא לְצֹרֶךְ אֲכִילָה. וְהוּא שֶׁיִּהְיֶה בָּהּ צֹרֶךְ מִצְוָה {כד} כְּגוֹן הָנֵי דַחֲשִׁיבֵי בְּמַתְנִיתִין, אוֹ צֹרֶךְ הֲנָאָה, כְּגוֹן מִפֶּתַח בֵּיתוֹ {כה} וְכַיּוֹצֵא בָּהֶן. לַאֲפוֹקֵי הוֹצָאַת אֲבָנִים וְכַיּוֹצֵא בָּזֶה, דִּבְהָא מוֹדוּ בֵּית הִלֵּל דְּאָסוּר: 

~ פרק א - משנה ו
<B>אֵין מוֹלִיכִין חַלָּה.</B> בְּיוֹם טוֹב. אַף עַל פִּי שֶׁמֻּתָּר בְּהַפְרָשָׁתָהּ לֹא שָׁרוּ לֵיהּ בְּהוֹלָכָתָהּ, אֶלָּא תִּקּוּן עִסָּתוֹ הִתִּירוּ לוֹ {כו} וְלֹא יוֹתֵר: <B>מַתָּנוֹת.</B> הַזְּרוֹעַ וְהַלְּחָיַיִם וְהַקֵּבָה: <B>גְּזֵרָה שָׁוָה.</B> לָאו דַּוְקָא, דְּכֻלָּהּ מִדְּרַבָּנָן גָּזְרוּ מִשּׁוּם גְּזֵרָה דְּאֵין מַגְבִּיהִין תְּרוּמוֹת וּמַעַשְׂרוֹת בְּיוֹם טוֹב. אֶלָּא דּוּמְיָא דִּגְזֵרָה שָׁוָה: <B>מַתָּנָה לַכֹּהֵן.</B> מֵעֶשְׂרִים וְאַרְבַּע מַתְּנוֹת כְּהוּנָה: <B>כְּשֵׁם שֶׁאֵין מוֹלִיכִין אֶת הַתְּרוּמָה וְכוּ'.</B> הַךְ מַתְנִיתִין אִדַּחְיָא לַהּ בַּגְּמָרָא, דְּלֹא נֶחְלְקוּ בֵּית שַׁמַּאי וּבֵית הִלֵּל שֶׁמּוֹלִיכִין חַלָּה וּמַתָּנוֹת. לֹא נֶחְלְקוּ אֶלָּא בְּהוֹלָכַת תְּרוּמָה, שֶׁבֵּית שַׁמַּאי אוֹמְרִים אֵין מוֹלִיכִין, וּבֵית הִלֵּל אוֹמְרִים מוֹלִיכִין. אָמְרוּ לָהֶן בֵּית הִלֵּל לְבֵית שַׁמַּאי, חַלָּה וּמַתָּנוֹת מַתָּנָה לַכֹּהֵן, וּתְרוּמָה מַתָּנָה לַכֹּהֵן, כְּשֵׁם שֶׁמּוֹלִיכִין אֶת הַמַּתָּנוֹת כָּךְ מוֹלִיכִין אֶת הַתְּרוּמָה. אָמְרוּ לָהֶם בֵּית שַׁמַּאי, לֹא, אִם אֲמַרְתֶּם בְּחַלָּה וּמַתָּנוֹת שֶׁזַּכַּאי בַּהֲרָמָתָן, שֶׁנָּתְנוּ חֲכָמִים כֹּחַ וּרְשׁוּת בְּהַפְרָשָׁתָן, לְפִי שֶׁהַחִיּוּב שֶׁלָּהֶן בָּא בְּיוֹם טוֹב דְּלָשִׁין וְשׁוֹחֲטִין בְּיוֹם טוֹב, וְכֵיוָן שֶׁהֻתְּרוּ אוֹתָן שֶׁל יוֹם טוֹב שָׁרִינַן לְהוּ לְהוֹלִיךְ אֲפִלּוּ אוֹתָן שֶׁנַּעֲשׂוּ מֵעֶרֶב יוֹם טוֹב, תֹּאמְרוּ בִּתְרוּמָה שֶׁאֵינוֹ זַכַּאי בַּהֲרָמָתָהּ, שֶׁהֲרֵי אִי אֶפְשָׁר שֶׁיָּבֹא חִיּוּב תְּרוּמָה לַכְּרִי בְּיוֹם טוֹב, לְפִי שֶׁאֵין חִיּוּב תְּרוּמָה אֶלָּא מִשְּׁעַת מְרִיחָה בִּכְרִי, וְאֵין מְמָרְחִין בְּיוֹם טוֹב {כז}, הִלְכָּךְ אֵין מוֹלִיכִין תְּרוּמָה בְּיוֹם טוֹב: 

~ פרק א - משנה ז
<B>בְּמָדוֹךְ שֶׁל עֵץ.</B> אֲבָל לֹא שֶׁל אֶבֶן. וּמִיהוּ בְּמָדוֹךְ שֶׁל עֵץ נִדּוֹכִין כְּדַרְכָּן וְאֵין צָרִיךְ שִׁנּוּי, מִפְּנֵי שֶׁהֵן מְפִיגִין טַעֲמָן אִם נִדּוֹכִין מֵאֶתְמוֹל: <B>וְהַמֶּלַח בְּפַךְ.</B> שֶׁל חֶרֶס יְדוּכֶנּוּ: <B>אוֹ בְּעֵץ פָּרוּר.</B> הוּא הַכַּף שֶׁמַּגִּיסִים בּוֹ הַקְּדֵרָה. דְּמֶלַח בָּעֵי שִׁנּוּי, שֶׁהָיָה לוֹ לָדוּךְ מֵאֶתְמוֹל, שֶׁאֵינוֹ מֵפִיג טַעֲמוֹ. וַהֲלָכָה שֶׁהַבָּא לָדוּךְ מֶלַח בְּיוֹם טוֹב מַטֶּה הַמְּדוֹכָה עַל צִדָּהּ וְדַךְ עַל יְדֵי שִׁנּוּי. וְהַתַּבְלִין נִדּוֹכִין כְּדַרְכָּן וְאֵין צְרִיכִין שִׁנּוּי: 

~ פרק א - משנה ח
<B>בּוֹרֵר אֹכֶל וְאוֹכֵל.</B> מְלַקֵּט הָאֹכֶל אֶחָד אֶחָד מִן הַפְּסֹלֶת: <B>בּוֹרֵר כְּדַרְכּוֹ בְּחֵיקוֹ.</B> וּבִלְבַד שֶׁלֹּא יִהְיֶה טֹרַח בְּרֵרַת הַפְּסֹלֶת מְרֻבֶּה. אֲבָל אִם טֹרַח בְּרֵרַת הַפְּסֹלֶת מְרֻבֶּה עַל טֹרַח בְּרֵרַת הָאֹכֶל, כְּגוֹן שֶׁהַפְּסֹלֶת דַּק בְּיוֹתֵר, אַף עַל פִּי שֶׁהָאֹכֶל מְרֻבֶּה בְּשִׁעוּרוֹ עַל הַפְּסֹלֶת, מוֹדִים בֵּית הִלֵּל שֶׁבּוֹרֵר אֶת הָאֹכֶל וּמַנִּיחַ אֶת הַפְּסֹלֶת, דִּלְמִעוּטֵי בְּטִרְחָא עָדִיף: <B>אַף מֵדִיחַ וְשׁוֹלֶה.</B> שֶׁמֵּבִיא כְּלִי מָלֵא קִטְנִית וְנוֹתֵן עָלָיו מַיִם, וְהַפְּסֹלֶת צָף עַל פְּנֵי הַמַּיִם וּמֵסִיר אוֹתוֹ בְּיָדוֹ. שׁוֹלֶה, כְּמוֹ שַׁל נְעָלֶיךָ (שְׁמוֹת ג). וְאֵין הֲלָכָה כְּרַבָּן גַּמְלִיאֵל: 

~ פרק א - משנה ט
<B>אֵין מְשַׁלְּחִין בְּיוֹם טוֹב.</B> דּוֹרוֹן אִישׁ לְרֵעֵהוּ: <B>אֶלָּא מָנוֹת.</B> דָּבָר מוּכָן שֶׁאֵינוֹ עָשׂוּי לְהַנִּיחוֹ לְמָחָר, כְּגוֹן חֲתִיכוֹת בָּשָׂר וְדָגִים: <B>וּבֵית הִלֵּל אוֹמְרִים כוּ'.</B> וְלֹא שָׁרוּ בֵּית שַׁמַּאי אֶלָּא לִשְׁלֹחַ עַל יְדֵי אָדָם אֶחָד אוֹ שְׁנַיִם, אֲבָל שְׁלֹשָׁה בְּנֵי אָדָם אוֹ יוֹתֵר נוֹשְׂאֵי מִנְחָה אָסוּר, דְּאַוְשָׁא מִלְּתָא טוּבָא וְנִרְאִין כְּמוֹלִיכִין לִמְכֹּר בַּשּׁוּק: <B>אֲבָל לֹא תְבוּאָה.</B> שֶׁאֵינָהּ רְאוּיָה לַאֲכִילָה, שֶׁהֲרֵי צְרִיכָה טְחִינָה, וְאֵין טוֹחֲנִין בְּיוֹם טוֹב {ל}: <B>וְרַבִּי שִׁמְעוֹן מַתִּיר בִּתְבוּאָה.</B> שֶׁיָּכוֹל לְכָתְשָׁהּ בְּמַכְתֶּשֶׁת קְטַנָּה {לא} וִיבַשְּׁלָהּ מַעֲשֵׂה קְדֵרָה. וְאֵין הֲלָכָה כְּרַבִּי שִׁמְעוֹן: 

~ פרק א - משנה י
<B>מְשַׁלְּחִין כֵּלִים תְּפוּרִין.</B> דַּחֲזוּ לְמַלְבּוּשׁ. וְשֶׁאֵינָן תְּפוּרִין חֲזוּ לְאַכְסוּיֵי: <B>כִּלְאַיִם.</B> כְּשֶׁהֵן קַשִּׁין שֶׁאֵין מְחַמְּמִין מֻתָּר לִשְׁכַּב עֲלֵיהֶם: <B>סַנְדָּל מְסֻמָּר.</B> שֶׁל עֵץ מְחֻפֶּה מַסְמְרִים. שֶׁגָּזְרוּ חֲכָמִים עָלָיו שֶׁלֹּא לְנַעֲלוֹ בְּשַׁבָּת וְיוֹם טוֹב מִשּׁוּם מַעֲשֶׂה שֶׁהָיָה שֶׁנֶּהֶרְגוּ הֲרוּגֵי מַלְכוּת עַל יָדוֹ, כַּמְּבֹאָר בְּמַסֶּכֶת שַׁבָּת פֶּרֶק בַּמֶּה אִשָּׁה יוֹצְאָה [דַּף ס]: <B>וְלֹא מִנְעָל שֶׁאֵינוֹ תָפוּר.</B> וַאֲפִלּוּ הוּא מְחֻבָּר בִּיתֵדוֹת שֶׁל עֵץ וְכַיּוֹצֵא בָּהֶן: <B>אַף לֹא מִנְעָל לָבָן.</B> בְּאַתְרֵיהּ דְּרַבִּי יְהוּדָה לֹא הָיוּ נוֹעֲלִים מִנְעָל לָבָן עַד שֶׁמַּשְׁחִירִים אוֹתוֹ: <B>שֶׁצָּרִיךְ אֻמָּן.</B> לְהַשְׁחִירוֹ: <B>כָּל שֶׁנֵּאוֹתִין בּוֹ.</B> הָכִי קָאָמַר, כָּל שֶׁנְּאוֹתִין בּוֹ בַּחֹל כְּמוֹת שֶׁהוּא וְאֵינוֹ צָרִיךְ לִמְלָאכָה אַחֶרֶת, אַף עַל פִּי שֶׁאֵין נֵאוֹתִין בּוֹ בְּיוֹם טוֹב, כְּגוֹן תְּפִלִּין {לב}, שֶׁבְּחֹל לוֹבְשִׁין אוֹתָן כְּמוֹת שֶׁהֵן וּבְיוֹם טוֹב אֵין לוֹבְשִׁין אוֹתָן, מְשַׁלְּחִין אוֹתָן בְּיוֹם טוֹב: 

^ פרק ב

~ פרק ב - משנה א
<B>יוֹם טוֹב שֶׁחָל לִהְיוֹת עֶרֶב שַׁבָּת לֹא יְבַשֵּׁל בַּתְּחִלָּה.</B> כְּלוֹמַר לֹא יְהֵא תְּחִלַּת בִּשּׁוּלוֹ וְעִקָּרוֹ לְשׁוּם שַׁבָּת, אֶלָּא לְשׁוּם יוֹם טוֹב יְהֵא תְּחִלַּת בִּשּׁוּלוֹ, וּמַה שֶּׁמּוֹתִיר יְהֵא לְשַׁבָּת. וְעוֹשֶׂה תַבְשִׁיל מֵעֶרֶב יוֹם טוֹב. לְשֵׁם עֵרוּבֵי תַּבְשִׁילִין {א}. אִית דְּאָמְרֵי טַעֲמָא דְּהַאי תַּבְשִׁיל מֵעֶרֶב יוֹם טוֹב, מִשּׁוּם כְּבוֹד שַׁבָּת הוּא, שֶׁמִּתּוֹךְ שֶׁמֵּעֶרֶב יוֹם טוֹב זוֹכֵר הַשַּׁבָּת, יִבְרֹר מָנָה יָפָה לְשַׁבָּת {ב} וְלֹא יִשְׁכַּח שַׁבָּת מִשּׁוּם טִרְדַּת יוֹם טוֹב. וְאִית דְּאָמְרֵי מִשּׁוּם כְּבוֹד יוֹם טוֹב הוּא, כְּדֵי שֶׁיִּרְאוּ שֶׁאֵין אוֹפִין מִיּוֹם טוֹב לְשַׁבָּת אֶלָּא אִם כֵּן הִתְחִיל מִבְּעוֹד יוֹם, דִּבְיוֹם טוֹב אֵינוֹ אֶלָּא גּוֹמֵר, קַל וָחֹמֶר מִיּוֹם טוֹב לְחֹל דִּלְגַמְרֵי אֵין אוֹפִין וְלֹא מְבַשְּׁלִין. וּמְבָרְכִים עַל עֵרוּבֵי תַּבְשִׁילִין כְּדֶרֶךְ שֶׁמְּבָרְכִים עַל עֵרוּבֵי חֲצֵרוֹת. וְצָרִיךְ לְזַכּוֹת עַל יְדֵי אַחֵר לְכָל מִי שֶׁרוֹצֶה אַחַר כָּךְ לִסְמֹךְ עַל עֵרוּבוֹ, וַאֲפִלּוּ שֶׁלֹּא מִדַּעְתּוֹ, דְּזָכִין לָאָדָם שֶׁלֹּא בְּפָנָיו: <B>אֲכָלוֹ אוֹ שֶׁאָבַד.</B> אוֹתוֹ תַּבְשִׁיל שֶׁבִּשֵּׁל, מֵעֶרֶב שַׁבָּת {ד}: <B>סוֹמֵךְ עָלָיו.</B> לְבַשֵּׁל בִּשּׁוּלוֹ בְּיוֹם טוֹב לְצֹרֶךְ שַׁבָּת. אֲבָל מִתְּחִלָּתוֹ אֵין עֵרוּבֵי תַּבְשִׁילִין פָּחוֹת מִכַּזַּיִת {ו}, בֵּין לְאֶחָד בֵּין לְמֵאָה. וְאִם הִתְחִיל בְּעִסָּתוֹ וְנֶאֱבַד עֵרוּבוֹ, מַה שֶּׁהִתְחִיל גּוֹמֵר: 

~ פרק ב - משנה ב
<B>מַטְבִּילִין אֶת הַכֹּל.</B> שֶׁחַיָּב אָדָם לְטַהֵר עַצְמוֹ בָּרֶגֶל {ז}. וְכָל מַה שֶּׁצָּרִיךְ טְבִילָה, בֵּין אָדָם בֵּין כֵּלִים, מַטְבִּילִין מִלִּפְנֵי הַשַּׁבָּת: <B>כֵּלִים מִלִּפְנֵי הַשַּׁבָּת.</B> שֶׁכֵּיוָן שֶׁהֵם רְאוּיִן לְאַחַר טְבִילָה לְדָבָר שֶׁלֹּא הָיוּ רְאוּיִן לוֹ קֹדֶם טְבִילָה, אִי מַטְבִּיל לְהוּ בְּשַׁבָּת וּבְיוֹם טוֹב הֲוָה לֵיהּ מְתַקֵּן מָנָא וְאָסוּר. וְשַׁבָּת דְּנָקַט הָכָא לְהוֹדִיעֲךָ כֹּחָן דְּבֵית הִלֵּל, דַּאֲפִלּוּ בְּשַׁבָּת שָׁרוּ לְהַטְבִּיל אָדָם, מִשּׁוּם דְּנִרְאֶה כְּמֵיקֵר וּכְמִצְטַנֵּן {ח} וְרוֹחֵץ לְתַעֲנוּג וְלֹא לְשֵׁם טְבִילָה: 

~ פרק ב - משנה ג
<B>וְשָׁוִין שֶׁמַּשִּׁיקִין אֶת הַמַּיִם בִּכְלִי אֶבֶן.</B> מִי שֶׁיֵּשׁ לוֹ מַיִם יָפִים לִשְׁתּוֹת וְנִטְמְאוּ, מְמַלֵּא מֵהֶן כְּלִי אֶבֶן שֶׁאֵינוֹ מְקַבֵּל טֻמְאָה, וְנוֹתְנָן בְּמִקְוֵה מַיִם מְלוּחִים {ט} אוֹ עֲכוּרִים עַד שֶׁנּוֹשְׁקִים מַיִם לְמַיִם, נִמְצְאוּ אֵלּוּ זְרוּעִים וּמְחֻבָּרִים לְמֵי מִקְוֶה וּבָטְלוּ אַגַּבַּיְהוּ וְטָהֲרוּ. וְאֵין טָהֳרָה בַּמִּקְוֶה לְשׁוּם אֹכֶל וּמַשְׁקֶה אֶלָּא לְמַיִם בִּלְבַד, וְלֹא בְּתוֹרַת טְבִילָה אֶלָּא בְּתוֹרַת זְרִיעָה: <B>אֲבָל לֹא מַטְבִּילִין.</B> שֶׁאֵין נוֹתְנִין אוֹתָן בִּכְלִי עֵץ טָמֵא, שֶׁצָּרִיךְ טְבִילָה לַכְּלִי, לְהַשִּׁיק בּוֹ כְּדֵי לַעֲלוֹת טְבִילָה לִכְלִי {י} אַגַּב הַשָּׁקַת מַיִם: <B>וּמַטְבִּילִין מִגַּב לְגַב.</B> מִי שֶׁהִטְבִּיל כֵּלִים לְדַעַת שֶׁיִּדְרֹךְ בָּהֶן זֵיתִים בְּבֵית הַבַּד לְשֶׁמֶן שֶׁל חֻלִּין, וְנִמְלַךְ לִדְרֹךְ בָּהֶן עֲנָבִים בַּגַּת לְיַיִן שֶׁל תְּרוּמָה, צָרִיךְ לְהַטְבִּילָן פַּעַם שְׁנִיָּה לְשֵׁם תְּרוּמָה. וְכֵן אִם הִטְבִּיל כֵּלִים לְשֵׁם תְּרוּמָה וְנִמְלַךְ לַעֲשׂוֹת בָּהֶם קֹדֶשׁ, צְרִיכִים טְבִילָה שְׁנִיָּה לְשֵׁם קֹדֶשׁ. וְאוֹתָהּ טְבִילָה יָכֹל לְהַטְבִּיל בְּיוֹם טוֹב, שֶׁאֵין כָּאן תִּקּוּן כְּלִי, לְפִי שֶׁאֵין טְבִילָה זוֹ לְהַעֲלוֹת אוֹתָן מִיּדֵי טֻמְאָה אֶלָּא לְתוֹסֶפֶת טָהֳרָה: <B>וּמֵחֲבוּרָה לַחֲבוּרָה.</B> אִם הִטְבִּיל כֵּלִים עַל מְנַת לֶאֱכֹל פִּסְחוֹ עִם חֲבוּרָה זוֹ וְנִמְלַךְ לְהִמָּנוֹת עִם חֲבוּרָה אַחֶרֶת וּבָא לְהַטְבִּיל כֵּלָיו פַּעַם שְׁנִיָּה, אוֹתָהּ טְבִילָה מֻתָּר לַעֲשׂוֹתָהּ בְּיוֹם טוֹב {יא}: 

~ פרק ב - משנה ד
<B>מְבִיאִין שְׁלָמִים בְּיוֹם טוֹב.</B> שַׁלְמֵי חֲגִיגָה, לְפִי שֶׁיֵּשׁ בָּהֶם צֹרֶךְ אֲכִילָה לָאָדָם: <B>וְאֵין סוֹמְכִין עֲלֵיהֶם.</B> שֶׁהַסְּמִיכָה אֲסוּרָה מִשּׁוּם שְׁבוּת, שֶׁבְּכָל כֹּחוֹ הָיָה סוֹמֵךְ וַהֲוָה לֵיהּ מִשְׁתַּמֵּשׁ בְּבַעֲלֵי חַיִּים {יב}. אֶלָּא סוֹמְכִין עֲלֵיהֶם מֵעֶרֶב יוֹם טוֹב, דְּלֵית לְהוּ לְבֵית שַׁמַּאי תֵּכֶף לַסְּמִיכָה שְׁחִיטָה: <B>אֲבָל לֹא עוֹלוֹת.</B> חוּץ מִתְּמִידִין וּמוּסָפִין שֶׁהֵן קָרְבַּן צִבּוּר וּזְמַנָּן קָבוּעַ. אֲבָל לֹא יָבִיא עוֹלַת יָחִיד, שֶׁאֵין בָּהּ אֲכִילַת הֶדְיוֹט. וַאֲפִלּוּ עוֹלוֹת רְאִיָּה קְרֵבוֹת בִּשְׁאָר יְמוֹת הָרֶגֶל וְלֹא בְּיוֹם טוֹב, דְּרַחֲמָנָא אָמַר (בְּמִדְבָּר כט) עֲצֶרֶת תִּהְיֶה לָכֶם, לָכֶם וְלֹא לְגָבֹהַּ: <B>וּבֵית הִלֵּל אוֹמְרִים.</B> מְבִיאִים שַׁלְמֵי חֲגִיגָה וְעוֹלוֹת רְאִיָּה, דִּכְתִיב (דְּבָרִים טז) עֲצֶרֶת לַה', כָּל דְּלַה'. אֲבָל נְדָרִים וּנְדָבוֹת דִּבְרֵי הַכֹּל אֵין קְרֵבִין {יג} בְּיוֹם טוֹב, לֹא עוֹלוֹת וְלֹא שְׁלָמִים: 

~ פרק ב - משנה ה
<B>לֹא יָחֵם אָדָם חַמִּין לְרַגְלָיו.</B> אֹכֶל נֶפֶשׁ הִתִּירָה הַתּוֹרָה, וְלֹא לְהַבְעִיר אוּר בִּשְׁבִיל רְחִיצָה: <B>וּבֵית הִלֵּל מַתִּירִין.</B> דְּמִתּוֹךְ שֶׁהֻתְּרָה הַבְעָרָה לְצֹרֶךְ אֲכִילָה, הֻתְּרָה נַמִּי שֶׁלֹּא לְצֹרֶךְ אֲכִילָה כְּשֶׁיֵּשׁ בָּהּ צֹרֶךְ אֵיזוֹ הֲנָאָה. וּפְסַק הֲלָכָה, דְּחַמִּין שֶׁהוּחְמוּ בְּיוֹם טוֹב רוֹחֵץ בָּהֶן פָּנָיו יָדָיו וְרַגְלָיו, אֲבָל לֹא כָּל גּוּפוֹ, דְּגָזְרוּ יוֹם טוֹב אַטּוּ שַׁבָּת. וְחַמִּין שֶׁהוּחְמוּ מֵעֶרֶב יוֹם טוֹב רוֹחֵץ בָּהֶן כָּל גּוּפוֹ בְּיוֹם טוֹב: 

~ פרק ב - משנה ו
<B>אֵין טוֹמְנִין אֶת הַחַמִּין מִיּוֹם טוֹב לַשַּׁבָּת.</B> דְּסָבְרֵי בֵּית שַׁמַּאי אֵין אוֹפִין אֶלָּא אִם כֵּן עֵרֵב בְּפַת, וְאֵין מְבַשְּׁלִין אֶלָּא אִם כֵּן עֵרֵב עַל הַתַּבְשִׁיל, וְאֵין טוֹמְנִין אֶלָּא אִם כֵּן הָיוּ לוֹ חַמִּין טְמוּנִין מֵעֶרֶב יוֹם טוֹב. וּבֵית הִלֵּל סָבְרֵי דְּאוֹפִין וּמְבַשְּׁלִין וְטוֹמְנִין עַל עֵרוּב שֶׁל תַּבְשִׁיל בִּלְבַד. וּמִיהוּ בַּגְּמָרָא מוּכָח דְּבֵית הִלֵּל נַמִּי בָּעוּ פַּת וּבָשָׂר. וְכֵן הֲלָכָה: <B>אֵין זוֹקְפִין מְנוֹרָה.</B> שֶׁל חֻלְיוֹת שֶׁנִּתְפָּרְקוּ חֻלְיוֹתֶיהָ, אֵין מַחֲזִירִין אוֹתָן, דַּהֲוֵי כְּבוֹנֶה, וְיֵשׁ בִּנְיָן בְּכֵלִים. וּבֵית הִלֵּל סָבְרֵי אֵין בִּנְיָן בְּכֵלִים {יט}: <B>גְּרִיצִין.</B> כִּכְּרוֹת עָבוֹת {כ}: <B>אֶלָּא רְקִיקִין.</B> כִּכְּרוֹת דַּקּוֹת, דְּסָבְרֵי בֵּית שַׁמַּאי אֵין אוֹפִין פַּת מְרֻבָּה בְּיוֹם טוֹב מִשּׁוּם טִרְחָא. וּבֵית הִלֵּל אוֹמְרִים אוֹפִין פַּת מְרֻבָּה בְּיוֹם טוֹב, שֶׁבִּזְמַן שֶׁהַפַּת מְרֻבָּה הִיא נֶאֱפֵית יָפֶה: <B>וְחֹרִי.</B> עִסָּה גְּדוֹלָה הַנֶאֱפֵית עַל גַּבֵּי גֶּחָלִים, מִשּׁוּם דְּבָעֲיָא הֶסֵּק גָּדוֹל, שֶׁהַגֶּחָלִים הוֹלְכוֹת וְעוֹמְמוֹת, וְטִרְחָא אִיכָּא. וְאֵין הֲלָכָה כְּרַבָּן גַּמְלִיאֵל בְּכָל מַה שֶּׁמַּחְמִיר כְּדִבְרֵי בֵּית שַׁמַּאי: 

~ פרק ב - משנה ז
<B>מְכַבְּדִין בֵּין הַמִּטּוֹת.</B> שֶׁאוֹכְלִין שָׁם. שֶׁרְגִילִים לְהָסֵב וְלֶאֱכֹל עַל גַּבֵּי מִטּוֹת. וּמִפְּנֵי שֶׁהוּא מָקוֹם מֻעָט לֹא חָיְשִׁינַן שֶׁמָּא יַשְׁוֶה גֻּמּוֹת {כא} כִּדְחָיְשִׁינַן גַּבֵּי בַּיִת שֶׁהוּא גָּדוֹל וְאִי אֶפְשָׁר שֶׁלֹּא יִהְיֶה שָׁם גֻּמָּא: <B>מֻגְמָר.</B> לְבוֹנָה עַל גַּבֵּי גֶּחָלִים לְהָרִיחַ בָּהּ. אֲבָל לְגַמֵּר אֶת הַכֵּלִים דִּבְרֵי הַכֹּל אָסוּר: <B>מְקֻלָּס.</B> כְּרָעָיו וּבְנֵי מֵעָיו תְּלוּיִין חוּצָה לוֹ [בְּצִדּוֹ] כְּשֶׁצּוֹלֵהוּ, וְהָיוּ עוֹשִׂים זֵכֶר לַפֶּסַח דִּכְתִיב בֵּיהּ (שְׁמוֹת יב) רֹאשׁוֹ עַל כְּרָעָיו וְעַל קִרְבּוֹ. מְקֻלָּס, כְּגִבּוֹר זֶה שֶׁכְּלֵי זֵינָיו עִמּוֹ. תַּרְגּוּם וְכוֹבַע נְחֹשֶׁת, וְקוּלְסָא דִנְחָשָׁא. וְרַמְבַּ"ם פֵּרֵשׁ מְקֻלָּס, מְכֻבָּד, לְשׁוֹן קִלּוּס: <B>וַחֲכָמִים אוֹסְרִין.</B> בִּשְׁלָשְׁתָּן. כִּבּוּד, מִשּׁוּם אַשְׁווּיֵי גֻּמּוֹת. וּמֻגְמָר, מִשּׁוּם דְּלָאו צֹרֶךְ לְכָל נֶפֶשׁ הוּא, שֶׁאֵינוֹ אֶלָּא לַמְּפֻנָּקִים וְלַמְּעֻנָּגִים וּלְמִי שֶׁרֵיחוֹ רַע. מְקֻלָּס, מִפְּנֵי שֶׁנִּרְאֶה כְּאוֹכֵל קָדָשִׁים בַּחוּץ. וַהֲלָכָה כַּחֲכָמִים: 

~ פרק ב - משנה ח
<B>פָּרָתוֹ יוֹצְאָה בִרְצוּעָה שֶׁבֵּין קַרְנֶיהָ.</B> לְנוֹי {כב}. וְאָמְרוּ חֲכָמִים מַשְּׂאוֹי הוּא וְאֵינוֹ תַּכְשִׁיט לָהּ. וְלֹא פָּרָתוֹ שֶׁל רַבִּי אֶלְעָזָר בֶּן עֲזַרְיָה הָיְתָה אֶלָּא שֶׁל שְׁכֵנָתוֹ, וְעַל שֶׁלֹּא מִחָה בָּהּ נִקְרֵאת עַל שְׁמוֹ: <B>וּמְקָרְדִין בְּיוֹם טוֹב.</B> כְּמִין מְגֵרָה קְטַנָּה שֶׁל בַּרְזֶל שֶׁשִּׁנֶּיהָ דַּקּוֹת וּמְחַכְּכִין וּמְגָרְדִין {כג} בָּהּ הַבְּהֵמָה, וְאַף עַל גַּב דְּעָבֵיד חֲבוּרָה {כד}: <B>בָּרֵחַיִם שֶׁלָּהֶן.</B> קְטַנּוֹת הָעֲשׂוּיוֹת לְכָךְ: <B>מְקַרְצְפִין.</B> בִּמְגֵרָה שֶׁל עֵץ שֶׁשִּׁנֶּיהָ גַּסּוֹת וְאֵין עוֹשִׂין חַבּוּרָה: <B>אַף לֹא מְקַרְצְפִין.</B> דְּגָזְרִינַן קִרְצוּף אַטּוּ קִירוּד. וְאֵין הֲלָכָה כְּרַבִּי אֶלְעָזָר בֶּן עֲזַרְיָה בִּשְׁלֹשָׁה דְּבָרִים הַלָּלוּ, אֶלָּא בִּמְקָרְדִין אֶת הַבְּהֵמָה בִּלְבַד, מִשּׁוּם דִּבְהָא קָם לֵיהּ בְּשִׁטָּתֵיהּ דְּרַבִּי שִׁמְעוֹן דְּאָמַר דָּבָר שֶׁאֵין מִתְכַּוֵּן מֻתָּר, וְקַיְמָא לָן כְּוָתֵיהּ. וַחֲכָמִים דִּפְלִיגֵי עֲלֵיהּ סָבְרֵי כְּרַבִּי יְהוּדָה דְּאָמַר דָּבָר שֶׁאֵין מִתְכַּוֵּן אָסוּר, וְאֵינָהּ הֲלָכָה: 

~ פרק ב - משנה ט
<B>מִשּׁוּם שְׁלֹשָׁה כֵלִים.</B> שֶׁאִם פֵּרַשׁ אֶחָד מֵהֶן אֵינָן שִׁבְרֵי כֵּלִים, אֶלָּא כָּל אֶחָד מֵהֶם חָשׁוּב כְּלִי בִּפְנֵי עַצְמוֹ וְטָמֵא, אַף עַל פִּי שֶׁבְּעוֹדָן בָּרֵחַיִם הֵן מְחֻבָּרִים וְנִרְאִים כִּכְלִי אֶחָד: <B>מִשּׁוּם כְּלִי קִבּוּל.</B> הַתַּחְתּוֹנָה שֶׁמְּקַבֶּלֶת אֲבַק שְׁחִיקַת הַפִּלְפְּלִים דֶּרֶךְ נִקְבֵי הַכְּבָרָה, טְמֵאָה מִשּׁוּם כְּלִי קִבּוּל, שֶׁכְּלִי עֵץ שֶׁיֵּשׁ לוֹ בֵּית קִבּוּל הוּא: <B>וּמִשּׁוּם כְּלִי מַתָּכוֹת.</B> הָעֶלְיוֹנָה שֶׁכּוֹתְשִׁין וְטוֹחֲנִין בָּהּ הַפִּלְפְּלִין, טְמֵאָה מִשּׁוּם כְּלִי מַתֶּכֶת, דְּמִשּׁוּם כְּלִי עֵץ לֵיכָּא לִטְמוּיַהּ, דִּפְשׁוּטֵיהֶן טְהוֹרִין, אֶלָּא מִשּׁוּם צִפּוּיָהּ הַתַּחְתּוֹן שֶׁהוּא שֶׁל מַתֶּכֶת {כז}: <B>וּמִשּׁוּם כְּלִי כְבָרָה.</B> אֶמְצָעִית שֶׁהִיא מַקֶּפֶת אֶת הַכְּבָרָה {כח}. מִשּׁוּם כְּלִי עֵץ לֹא מְטַמְּאָה, דְּאֵין קִבּוּלָהּ קִבּוּל, אֶלָּא חֲכָמִים גָּזְרוּ טֻמְאָה עַל הַכְּבָרָה מִשּׁוּם כְּלִי אָרוּג {כט}. וַאֲפִלּוּ אֵין הַכְּבָרָה שֶׁל מַתֶּכֶת {ל}, מְטַמְּאָה מִשּׁוּם כְּלִי כְּבָרָה: 

~ פרק ב - משנה י
<B>עֲגָלָה.</B> הָעֲשׂוּיָה לְשַׂחֵק לְקָטָן, וּמְיֻחֶדֶת לוֹ לֵישֵׁב עָלֶיהָ {לא}: <B>טְמֵאָה מִדְרָס.</B> אִם הָיָה הַקָּטָן זָב נַעֲשֵׂית הָעֲגָלָה אַב הַטֻּמְאָה: <B>וְנִטֶּלֶת בְּשַׁבָּת.</B> דְּתוֹרַת כְּלִי עָלֶיהָ: <B>וְאֵינָהּ נִגְרֶרֶת.</B> בְּשַׁבָּת: <B>אֶלָּא עַל גַּבֵּי כֵלִים.</B> עַל גַּבֵּי בְּגָדִים, מִפְּנֵי שֶׁעוֹשָׂה חָרִיץ בַּקַּרְקַע, וְחוֹפֵר חַיָּב מִשּׁוּם חוֹרֵשׁ: <B>רַבִּי יְהוּדָה אוֹמֵר כוּ'.</B> תְּרֵי תַּנָּאֵי נִינְהוּ וְאַלִּיבָּא דְּרַבִּי יְהוּדָה, דְּתַנָּא קַמָּא נַמִּי רַבִּי יְהוּדָה הִיא דְּאָמַר דָּבָר שֶׁאֵין מִתְכַּוֵּן אָסוּר. וַאֲתָא הַאי תַּנָּא אַחֲרִיתִי וְאָמַר דְּלֹא אָסַר רַבִּי יְהוּדָה בַּעֲגָלָה שֶׁל קָטָן, מִפְּנֵי שֶׁאֵינָהּ עוֹשָׂה חָרִיץ בְּהִלּוּכָהּ {לב} עַל יְדֵי חֲפִירָה, אֶלָּא כּוֹבֶשֶׁת הַקַּרְקַע וְנָדוֹשׁ תַּחְתֶּיהָ וְנַעֲשֶׂה עֲפָרָהּ נָמוּךְ, אֲבָל אֵינָהּ מְזִיזָה עָפָר מִמְּקוֹמָהּ. וּכְבָר אִפְסִיקָא הִלְכָתָא כְּרַבִּי שִׁמְעוֹן דְּאָמַר גּוֹרֵר אָדָם מִטָּה כִּסֵּא וְסַפְסָל, וּבִלְבַד שֶׁלֹּא יִתְכַּוֵּן לַעֲשׂוֹת חָרִיץ: 

^ פרק ג

~ פרק ג - משנה א
<B>אֵין צָדִין דָּגִים.</B> אַף עַל גַּב דִּשְׁחִיטָה וַאֲפִיָּה וּבִשּׁוּל מֵאֲבוֹת מְלָאכוֹת הֵן וְהֻתְּרוּ לְצֹרֶךְ יוֹם טוֹב, צִידָה דָּמְיָא לִקְצִירָה, וּקְצִירָה לֹא הֻתְּרָה בְּיוֹם טוֹב {א}. בֵּיבָרִין שֶׁל דָּגִים, הֵן בְּרֵכוֹת שֶׁל מַיִם שֶׁדָּגִים מִתְגַּדְּלִים שָׁם. בֵּיבָרִים שֶׁל חַיָּה, קַרְפִּיפוֹת מֻקָּפִין גָּדֵר סָבִיב וּמְבִיאִים שָׁם חַיּוֹת וְיוֹלְדוֹת וּמִתְגַּדְּלוֹת שָׁם: <B>וְאֵין נוֹתְנִין.</B> לִפְנֵי הַדָּגִים מְזוֹנוֹת, דְּאֶפְשָׁר לָהֶם בְּלֹא מְזוֹנוֹת וְאֵין מְזוֹנוֹתָן עָלֶיךָ: <B>אֲבָל צָדִין חַיָּה וָעוֹף.</B> הַמּוּכָנִים מֵאֶתְמוֹל: <B>מִן הַבֵּיבָרִין.</B> הַקְּטַנִּים, שֶׁאֵין מְחֻסָּרִים צִידָה. וְרַבָּן שִׁמְעוֹן בֶּן גַּמְלִיאֵל לָאו לְאַפְלוּגֵי אַתַּנָּא קַמָּא אָתָא, אֶלָּא לִפְרוּשֵׁי {ב}: <B>כָּל הַמְּחֻסָּר צִידָה.</B> שֶׁצָּרִיךְ לְבַקֵּשׁ תַּחְבּוּלוֹת כְּדֵי לְתָפְסוֹ. וְכָל דְּרָהֵיט בַּתְרֵיהּ וּמָטֵי לֵיהּ בְּחַד שְׁחִיָּה לֹא הָוֵי מְחֻסַּר צִידָה, וְאִי לֹא, הָוֵי מְחֻסַּר צִידָה: 

~ פרק ג - משנה ב
<B>וּמַעֲשֶׂה בְנָכְרִי אֶחָד.</B> חִסּוּרֵי מִחַסְּרָא וְהָכִי קָתָנֵי, סָפֵק מוּכָן אָסוּר {ג} וְרַבָּן גַּמְלִיאֵל מַתִּיר, וּמַעֲשֶׂה בְּנָכְרִי אֶחָד וְכוּ'. וְאֵין הֲלָכָה כְּרַבָּן גַּמְלִיאֵל, אֶלָּא פֵּרוֹת וְדָגִים שֶׁהוּבְאוּ בְּיוֹם טוֹב, סָפֵק נִלְקְטוּ {ד} הַיּוֹם סָפֵק מֵאֶתְמוֹל, סָפֵק נִצּוֹדוּ הַיּוֹם סָפֵק מֵאֶתְמוֹל, אֲסוּרִים. וְכָל שֶׁאָסוּר לְאָכְלוֹ אָסוּר לְטַלְטְלוֹ. וְאִם צוּרָתָן מוֹכַחַת עֲלֵיהֶן, כְּגוֹן פֵּרוֹת דִּכְמוּשִׁין שֶׁאִי אֶפְשָׁר שֶׁנִּלְקְטוּ הַיּוֹם, וְכֵן דָּגִים שֶׁהֱבִיאוּם מִמָּקוֹם רָחוֹק שֶׁאִי אֶפְשָׁר שֶׁנִּצּוֹדוּ הַיּוֹם, מֻתָּרִין. וְדָבָר מוּכָן שֶׁבָּא מִחוּץ לַתְּחוּם {ה} בִּשְׁבִיל יִשְׂרָאֵל, אָסוּר לְאוֹתוֹ יִשְׂרָאֵל שֶׁהוּבָא בִּשְׁבִילוֹ וּלְכָל בְּנֵי בֵיתוֹ, וּמֻתָּר לְיִשְׂרָאֵל אַחֵר. וּפֵרוֹת אוֹ דָּגִים שֶׁנִּתְלְשׁוּ אוֹ נִצּוֹדוּ בְּיוֹם טוֹב רִאשׁוֹן מֻתָּרִין לָעֶרֶב בְּלֵיל יוֹם טוֹב שֵׁנִי בִּכְדֵי שֶׁיַּעֲשׂוּ, חוּץ מִשְּׁנֵי יָמִים טוֹבִים שֶׁל רֹאשׁ הַשָּׁנָה שֶׁהֵם אֲסוּרִים עַד מוֹצָאֵי יוֹם טוֹב שֵׁנִי בִּכְדֵי שֶׁיַּעֲשׂוּ. וּפֵרוּשׁ כְּדֵי שֶׁיַּעֲשׂוּ, כְּדֵי שֶׁיִּתְלְשׁוּ הַפֵּרוֹת מִמָּקוֹם שֶׁנִּתְלְשׁוּ וְיָבִיאוּ אוֹתָם מִן הַמָּקוֹם שֶׁהֱבִיאוּם. וְעִיר שֶׁדַּלְתוֹתֶיהָ נְעוּלוֹת בַּלַּיְלָה צָרִיךְ שֶׁיַּמְתִּין לַבֹּקֶר בִּכְדֵי שֶׁיַּעֲשׂוּ: <B>אֶלָּא שֶׁאֵין רְצוֹנִי לְקַבֵּל מִמֶּנּוּ.</B> שֶׁאֲנִי שׂוֹנֵא אוֹתוֹ: 

~ פרק ג - משנה ג
<B>בְּהֵמָה מְסֻכֶּנֶת.</B> שֶׁהוּא יָרֵא שֶׁמָּא תָּמוּת. וְאֵין צָרִיךְ לָהּ, שֶׁכְּבָר סָעַד סְעוּדָתוֹ: <B>לֹא יִשְׁחֹט.</B> אֶלָּא אִם כֵּן יוֹדֵעַ שֶׁיֵּשׁ שָׁהוּת בַּיּוֹם לֶאֱכֹל כַּזַּיִת צָלִי הֵימֶנָּה: <B>מִבֵּית טְבִיחָתָהּ.</B> שֶׁהוּא מְזֻמָּן וּמֻפְשָׁט מֵעוֹרוֹ וְעוֹמֵד. וְאֵין הֲלָכָה כְּרַבִּי עֲקִיבָא: <B>לֹא יְבִיאֶנָּה בְּמוֹט וּבְמוֹטָה.</B> בִּשְׁנֵי בְּנֵי אָדָם. מִשּׁוּם דְּאַוְשָׁא מִלְּתָא {ז} וּמְזַלְזֵל בִּכְבוֹד יוֹם טוֹב: 

~ פרק ג - משנה ד
<B>בְּכוֹר שֶׁנָּפַל לְבוֹר.</B> בְּכוֹר בַּעַל מוּם שֶׁלֹּא הֶרְאָהוּ לְחָכָם מֵעֶרֶב יוֹם טוֹב מִבְּעוֹד יוֹם לְהַתִּירוֹ, וְנָפַל לְבוֹר בְּיוֹם טוֹב וְיָרֵא שֶׁמָּא יָמוּת שָׁם: <B>יֵרֵד מֻמְחֶה.</B> שֶׁבָּקִי לְהַבְחִין בֵּין מוּם קָבוּעַ לְמוּם עוֹבֵר: <B>וְיִרְאֶה.</B> מוּם שֶׁהָיָה בּוֹ אֶתְמוֹל, אִם מוּם קָבוּעַ הוּא: <B>יַעֲלֶה וְיִשְׁחֹט.</B> דְּמִשּׁוּם מֻקְצֶה לֵיכָּא, דְּמֵאֶתְמוֹל דַּעְתֵּיהּ עִילָּוֵיהּ: <B>וְאִם לָאו לֹא יִשְׁחֹט.</B> הָכִי קָאָמַר, וְאִם לָאו, דְּאוֹתוֹ מוּם שֶׁהָיָה בּוֹ מֵעֶרֶב יוֹם טוֹב לֹא הָיָה קָבוּעַ אֶלָּא הַיּוֹם נַעֲשָׂה בּוֹ מוּם קָבוּעַ, אֲפִלּוּ עָבַר וְהֶעֱלָהוּ לֹא יִשְׁחֹט. וְלֹא אָמְרִינַן מֵאֶתְמוֹל הֲוָה דַּעְתֵּיהּ עִילָּוֵיהּ וְכֵיוָן שֶׁיֵּשׁ בּוֹ עַכְשָׁיו מוּם קָבוּעַ נִשְׁחָטֵיהּ, דְּהוֹאִיל וְהַמּוּם שֶׁל אֶתְמוֹל לֹא הָיָה קָבוּעַ, מֻקְצֶה מֵחֲמַת אִסּוּר הֲוָה: <B>אֵין זֶה מִן הַמּוּכָן.</B> לָאו מִשּׁוּם מֻקְצֶה אָסַר לֵיהּ, דְּהָא לֵית לֵיהּ לְרַבִּי שִׁמְעוֹן מֻקְצֶה, אֶלָּא מִפְּנֵי שֶׁמַּתִּירוֹ בְּיוֹם טוֹב הֲוָה לֵיהּ כִּמְתַקְּנוֹ, וְנִרְאֶה כְּדָן דִּין, דְּגָזוּר בֵּיהּ מִשּׁוּם שְׁבוּת. וְהָכִי קָאָמַר, אֵין הַתָּרָתוֹ הֶתֵּר {ח}, וְאֵינוֹ מוּכָן לִהְיוֹת כָּשֵׁר: 

~ פרק ג - משנה ה
<B>בְּהֵמָה שֶׁמֵּתָה.</B> בְּבֶהֱמַת קָדָשִׁים מַיְרֵי, כִּדְקָתָנֵי עֲלֵיהּ וְעַל הַחַלָּה שֶׁנִּטְמֵאת. וּבֶהֱמַת קָדָשִׁים שֶׁמֵּתָה אֲסוּרָה בַּהֲנָאָה וּטְעוּנָה קְבוּרָה, הִלְכָּךְ לֹא יְזִיזֶנָּה מִמְּקוֹמָהּ. אֲבָל בֶּהֱמַת חֻלִּין מְחַתְּכִין אוֹתָהּ לִפְנֵי הַכְּלָבִים. וְהָנֵי מִלֵּי שֶׁהָיְתָה מְסֻכֶּנֶת מֵאֶתְמוֹל, דְּדַעְתֵּיהּ עִילָּוָהּ, אֲבָל לֹא הָיְתָה מְסֻכֶּנֶת מֵאֶתְמוֹל אַף בֶּהֱמַת חֻלִּין לֹא יְזִיזֶנָּה מִמְּקוֹמָהּ {ט}: <B>הַחַלָּה שֶׁנִּטְמֵאת.</B> אֵינָהּ רְאוּיָה לְכֹהֵן בְּיוֹם טוֹב, אַף לַהַסָּקָה אוֹ לְתִתָּהּ לְכַלְבּוֹ, דְּאֵין מְבַעֲרִין קָדָשִׁים מִן הָעוֹלָם בְּיוֹם טוֹב, וַאֲפִלּוּ עַל יְדֵי אֲכִילַת בְּהֵמָה, דִּגְזֵרַת הַכָּתוּב הִיא שֶׁאֵין קָדָשִׁים טְמֵאִים מִתְבַּעֲרִים מִן הָעוֹלָם בְּיוֹם טוֹב: 

~ פרק ג - משנה ו
<B>אֵין נִמְנִין.</B> אֵין פּוֹסְקִים דָּמִים לִהְיוֹת שְׁנַיִם שְׁלֹשָׁה בְּנֵי אָדָם אוֹמְרִים בְּהֵמָה זוֹ בִּשְׁלֹשָׁה זוּזִים, זוּז לְכָל אֶחָד {י}: <B>וְשׁוֹחֲטִים וּמְחַלְּקִים בֵּינֵיהֶן.</B> לְמֶחֱצָה לִשְׁלִישׁ וְלִרְבִיעַ, וְאֵין מַזְכִּירִין פִּסּוּק דָּמִים: <B>שׁוֹקֵל אָדָם בָּשָׂר.</B> אַף עַל פִּי שֶׁאָסוּר לִשְׁקֹל בְּלִיטְרָא, דַּהֲוֵי מַעֲשֵׂה חֹל, מֻתָּר לִשְׁקֹל כְּנֶגֶד הַכְּלִי וּכְנֶגֶד הַקּוֹפִיץ, וּלְמָחָר יִרְאוּ הַקּוֹפִיץ וְהַכְּלִי כַּמָּה מִשְׁקָלוֹ: <B>חֲכָמִים אוֹמְרִים אֵין מַשְׁגִּיחִין.</B> אֵין מְעַיְּנִין: <B>בְּכַף מֹאזְנַיִם כָּל עִקָּר.</B> וַאֲפִלּוּ לִשְׁמֹר הַבָּשָׂר מִן הָעַכְבָּרִין אָסוּר לָשׂוּם אוֹתוֹ בְּכַף מֹאזְנַיִם {יב}. וַהֲלָכָה כַּחֲכָמִים: 

~ פרק ג - משנה ז
<B>אֵין מַשְׁחִיזִין אֶת הַסַּכִּין.</B> בְּרֵחַיִם אוֹ בְּמַשְׁחֶזֶת: <B>אֲבָל מַשִּׂיאָהּ עַל גַּבֵּי חֲבֶרְתָּהּ.</B> דִּמְשַׁנֶּה מִדֶּרֶךְ חֹל: 

~ פרק ג - משנה ח
<B>אֲבָל לֹא בַמִּדָּה.</B> בִּכְלִי הַמְּיֻחָד לְמִדָּה שֶׁמּוֹדֵד וּמוֹכֵר בּוֹ. אֲבָל אִם אֵינוֹ מְיֻחָד לְכָךְ, אַף עַל פִּי שֶׁעוֹמֵד לְמִדָּה, שֶׁכְּשֶׁיִּשָּׁבֵר זֶה שֶׁהוּא מוֹדֵד בּוֹ יַעֲמֹד זֶה תַּחְתָּיו, מֻתָּר לְמַלְאוֹתוֹ {טו}: <B>אִם הָיָה כְלִי שֶׁל מִדָּה.</B> אַף עַל פִּי שֶׁעֲדַיִן לֹא יִחֲדוֹ לְכָךְ, לֹא יְמַלְּאֶנּוּ {טז}. וְאֵין הֲלָכָה כְּרַבִּי יְהוּדָה: <B>מְמַלֵּא מִדּוֹתָיו מֵעֶרֶב יוֹם טוֹב.</B> לְפִי שֶׁאֵין מוֹדְדִין בְּיוֹם טוֹב: <B>אַף בְּחֹל הַמּוֹעֵד עוֹשֶׂה כֵן.</B> מִפְּנֵי בִּטּוּל בֵּית הַמִּדְרָשׁ, שֶׁהָיוּ רַבִּים בָּאִים לִשְׁאֹל הֵימֶנּוּ בַּמּוֹעֵד, שֶׁאֵין טְרוּדִין בִּמְלָאכָה, וְהָיָה מְמַלֵּא מִדּוֹתָיו בַּלַּיְלָה שֶׁאֵינוֹ זְמַן בֵּית הַמִּדְרָשׁ {יז} כְּדֵי שֶׁיְּהֵא פָּנוּי בַּיּוֹם: <B>מִפְּנֵי מִצּוּי הַמִּדּוֹת.</B> כְּשֶׁהָיָה מוֹכֵר שֶׁמֶן הָיוּ לוֹ מִדּוֹת הַרְבֵּה, וּמְבִיאִין הַלָּקוֹחוֹת כְּלֵיהֶן וּמוֹדֵד לְכָל אֶחָד וְאֶחָד בְּמִדָּה לְעַצְמוֹ, וּמִתְמַצּוֹת וְהוֹלְכוֹת לְתוֹךְ כְּלֵיהֶן כָּל הַלַּיְלָה, כְּדֵי שֶׁלֹּא יִשָּׁאֵר לוֹ הַשֶּׁמֶן הַמֻּדְבָּק בְּשׁוּלֵי הַמִּדָּה וּבְדָפְנוֹתֶיהָ וְנִמְצָא גּוֹזֵל אֶת הַלָּקוֹחוֹת: 

^ פרק ד

~ פרק ד - משנה א
<B>הַמֵּבִיא.</B> מִמָּקוֹם לְמָקוֹם. בְּתוֹךְ הַתְּחוּם {א}: <B>לֹא יְבִיאֵם וְכוּ'.</B> לָתֵת שָׁלֹשׁ וְאַרְבַּע כַּדּוֹת בְּתוֹךְ סַל אוֹ קֻפָּה וְיִשָּׂאֵם, מִשּׁוּם דְּנִרְאֶה כְּמַעֲשֵׂה חֹל לָשֵׂאת מַשָּׂאוֹת. וְאִם אִי אֶפְשָׁר לוֹ לְשַׁנּוֹת מֻתָּר: <B>אֲבָל מֵבִיא הוּא עַל כְּתֵפוֹ.</B> אֶחָד אוֹ שְׁנַיִם, דְּמוּכַח דִּלְצֹרֶךְ יוֹם טוֹב {ב}: <B>אוֹ לְפָנָיו.</B> בְּיָדוֹ: <B>וְכֵן הַמּוֹלִיךְ אֶת הַתֶּבֶן.</B> לְהֶסֵּק אוֹ לִבְהֵמָה: <B>לֹא יַפְשִׁיל קֻפָּה לַאֲחוֹרָיו.</B> שֶׁנִּרְאֶה כְּדֶרֶךְ חֹל: <B>וּמַתְחִילִין בַּעֲרֵמַת הַתֶּבֶן.</B> וְאַף עַל פִּי שֶׁלֹּא זִמְּנָהּ מִבְּעוֹד יוֹם וְלֹא הָיָה רָגִיל לְהַסִּיק מִמֶּנָּה, דְּלֵית לֵיהּ לְהַאי תַּנָּא מֻקְצֶה: <B>אֲבָל לֹא בָעֵצִים [שֶׁבַּמֻּקְצֶה].</B> רְחָבָה שֶׁאֲחוֹרֵי הַבָּתִּים קְרוּיָה מֻקְצֶה, עַל שֵׁם שֶׁהִיא מֻקְצָה לְאָחוֹר וְאֵין נִכְנָסִים וְיוֹצְאִים לָהּ תָּדִיר {ג}. וְהָנָךְ עֵצִים דְּאָיְרֵי בְּהוּ הָכָא הֵן קוֹרוֹת גְּדוֹלוֹת שֶׁל אֲרָזִים הָעוֹמְדוֹת לְבִנְיָן, דְּמֻקְצֶה מֵחֲמַת חֶסְרוֹן כִּיס נִינְהוּ, שֶׁדְּמֵיהֶן יְקָרִים, וּבְהָא אֲפִלּוּ רַבִּי שִׁמְעוֹן דְּלֵית לֵיהּ מֻקְצֶה מוֹדֶה: 

~ פרק ד - משנה ב
<B>אֵין נוֹטְלִין עֵצִים מִן הַסֻּכָּה.</B> אֲפִלּוּ סֻכָּה שֶׁאֵינָהּ שֶׁל מִצְוָה {ד} כְּגוֹן בְּפֶסַח אוֹ בַּעֲצֶרֶת, אֵין נוֹטְלִים מִמֶּנָּה עֵצִים בְּיוֹם טוֹב, מִשּׁוּם סְתִירַת אֹהֶל: <B>אֶלָּא מִן הַסָּמוּךְ לָהּ.</B> כְּגוֹן קָנִים הַזְּקוּפִים סָמוּךְ לַדְּפָנוֹת וְלֹא נֶאֶרְגוּ עִם הַדֹּפֶן, דְּלֹא בָּטְלוּ לְגַבֵּי דֹּפֶן {ה}, לְפִיכָךְ נוֹטְלִים מֵהֶן בְּיוֹם טוֹב: <B>מְבִיאִין עֵצִים.</B> תְּלוּשִׁים מִן הַשָּׂדֶה שֶׁבְּתוֹךְ הַתְּחוּם, מִן הַמְּכֻנָּס: <B>וּמִן הַקַּרְפֵּף אֲפִלּוּ מִן הַמְּפֻזָּר.</B> מַתְנִיתִין יְחִידָאָה הִיא וְאֵינָהּ הֲלָכָה, אֶלָּא הִלְכָתָא אֵין מְבִיאִין עֵצִים אֶלָּא מִן הַמְּכֻנָּסִים שֶׁבַּקַרְפֵּף. וּמִן הַשָּׂדֶה לֹא יָבִיא כְּלָל, וַאֲפִלּוּ מִן הַמְּכֻנָּסִים, דְּלָאו דַּעְתֵּיהּ עִלָּוָיְהוּ הוֹאִיל וְאֵינָן מִשְׁתַּמְּרִים שָׁם. אֲבָל מִן הַקַּרְפֵּף שֶׁהוּא מִשְׁתַּמֵּר וּמֻקָּף סָבִיב, כְּשֶׁהֵן מְכֻנָּסִין דַּעְתֵּיהּ עִלָּוָיְהוּ: <B>כֹּל שֶׁסָּמוּךְ לָעִיר.</B> מַמָּשׁ. וְהוּא דְּאִית לֵיהּ פּוֹתַחַת מִפֶּתַח שֶׁמִּשְׁתַּמֵּר {ז}, דְּרַבִּי יְהוּדָה תַּרְתֵּי בָעֵי, סָמוּךְ לָעִיר וּפוֹתַחַת. וּמִשּׁוּם דְּקָסָבַר סְתָם קַרְפִּיפוֹת יֵשׁ לָהֶם פּוֹתַחַת, מִשּׁוּם הָכִי לֹא חָשׁ לְהַזְכִּירָהּ: <B>רַבִּי יוֹסֵי אוֹמֵר כֹּל שֶׁנִּכְנָסִין לוֹ בְּפוֹתַחַת, וַאֲפִלּוּ בְתוֹךְ תְּחוּם שַׁבָּת.</B> כֵּיוָן דְּאִית לֵיהּ פּוֹתַחַת לֹא בָּעִינַן סָמוּךְ, אֶלָּא אֲפִלּוּ רָחוֹק עַד קָרוֹב לְסוֹף תְּחוּם שַׁבָּת. וְאִם הוּא סָמוּךְ לֹא בָּעִינַן פּוֹתַחַת. וּבְסָמוּךְ בְּלֹא פּוֹתַחַת אוֹ פּוֹתַחַת בְּלֹא סָמוּךְ שָׁרֵי. וַהֲלָכָה כְּרַבִּי יוֹסֵי {ח}: 

~ פרק ד - משנה ג
<B>אֵין מְבַקְּעִין עֵצִים מִן הַקּוֹרוֹת.</B> הַסְּדוּרוֹת בָּאָרֶץ, כְּדֵי שֶׁלֹּא יִתְעַקְּמוּ, וְעוֹמְדוֹת לְבִנְיָן {ט}: <B>וְלֹא מִן הַקּוֹרָה שֶׁנִּשְׁבְּרָה בְיוֹם טוֹב.</B> וְאַף עַל גַּב דְּהַשְׁתָּא לַהַסָּקָה קַיְמָא, בֵּין הַשְּׁמָשׁוֹת לָאו לְהָכִי קַיְמָא {י}: <B>וְאֵין מְבַקְּעִין לֹא בְקַרְדֹּם.</B> מַתְנִיתִין חִסּוּרֵי מִחַסְּרָא וְהָכִי קָתָנֵי, אֲבָל מְבַקְּעִין מִן הַקּוֹרָה {יב} שֶׁנִּשְׁבְּרָה מֵעֶרֶב יוֹם טוֹב, וּכְשֶׁהֵן מְבַקְּעִין אֵין מְבַקְּעִין לֹא בַקַּרְדֹּם: <B>וְלֹא בִמְגֵרָה.</B> כְּעֵין סַכִּין אָרֹךְ מָלֵא פְּגִימוֹת וְקוֹצְצִין בּוֹ עֵצִים עָבִים. וּכְלִי אֻמָּן הוּא: <B>מַגָּל.</B> אַף הוּא כְּלִי אֻמָּן, וְנִרְאֶה כְּרוֹצֶה לַעֲשׂוֹת מְלָאכָה: <B>אֶלָּא בְקוֹפִיץ.</B> סְתָם קוֹפִיץ הוּא סַכִּין שֶׁל קַצָּבִים, וְאֵינוֹ כְּלִי אֻמָּן. וְיֵשׁ מֵהֶן שֶׁיֵּשׁ לָהֶן שְׁנֵי רָאשִׁין, רֹאשׁ אֶחָד רָחָב וְנִקְרָא צַד נַקְבוּת, וְרֹאשׁ אֶחָד צָר וְנִקְרָא צַד זַכְרוּת, וְאֵין מְבַקְּעִין בּוֹ אֶלָּא בְּצַד זַכְרוּת שֶׁלּוֹ {יד}: <B>נוֹטֵל מִמְּקוֹם הַפְּחָת.</B> וְלֹא אָמְרִינַן מֻקְצִים מֵחֲמַת אִסּוּר הֵן דְּאֵין יָכֹל לְפָחֲתוֹ בְּיוֹם טוֹב וַאֲסַח דַּעְתֵּיהּ מִנַּיְהוּ, דְּבַיִת דִּתְנַן בְּמַתְנִיתִין מַיְרֵי שֶׁאֵינוֹ בָּנוּי בְּטִיט וּבְסִיד אֶלָּא סָדוּר שֶׁל לְבֵנִים זוֹ עַל זוֹ בְּלֹא טִיט, וְהַשְׁתָּא אֵין בִּפְחִיתָתוֹ אִסּוּרָא דְּאוֹרַיְתָא {טו}, הִלְכָּךְ לָאו מֻקְצִים נִינְהוּ, כִּי הֵיכִי דְאָמְרִינַן גַּבֵּי טֶבֶל דְּלָאו מֻקְצֶה הוּא שֶׁאִם עָבַר וְתִקְּנוֹ מְתֻקָּן: <B>אַף פּוֹחֵת לְכַתְּחִלָּה.</B> דְּהוֹאִיל וְאֵין שָׁם טִיט אֶלָּא לְבֵנִים סְדוּרִין זוֹ עַל זוֹ, לֹא הָוֵי סוֹתֵר, וְשָׁרֵי לִפְחוֹת לְכַתְּחִלָּה. וְאֵין הֲלָכָה כְּרַבִּי מֵאִיר: 

~ פרק ד - משנה ד
<B>אֵין פּוֹתְחִין אֶת הַנֵּר.</B> לִטֹּל אֶחָד מִן הַבֵּיצִים שֶׁל יוֹצֵר חֶרֶשׂ וְלִתְחֹב אֶגְרוֹפוֹ לְתוֹכוֹ לַחְקֹק נֵר, מִפְּנֵי שֶׁעוֹשֶׂה כְּלִי {טז}: <B>וְאֵין עוֹשִׂין פֶּחָמִין.</B> דְּאִינְהוּ נַמִּי כְּלִי נִינְהוּ לְצוֹרְפֵי זָהָב, וּפְתִילָה נַמִּי כְּלִי הִיא לְהַדְלָקָה, שֶׁצְּרִיכָה עֲשִׂיָּה וְתִקּוּן: <B>וְאֵין חוֹתְכִין אוֹתָהּ לִשְׁנָיִם.</B> לְפִי שֶׁהוּא מְתַקֵּן כְּלִי. וּלְמַעֲכָהּ בַּיָּד מֻתָּר: <B>חוֹתְכָהּ בָּאוּר.</B> נוֹתֵן שְׁנֵי רָאשֵׁי הַפְּתִילָה בְּפִי שְׁתֵּי נֵרוֹת שֶׁצָּרִיךְ לְהַדְלִיקָן כְּאַחַת וּמַדְלִיק בָּאֶמְצַע, דְּהַשְׁתָּא לֹא מוּכָח דִּלְתִקּוּנָא מָנָא מְכַוֵּן אֶלָּא לְהַדְלָקָה בְּעָלְמָא. וַהֲלָכָה כְּרַבִּי יְהוּדָה: 

~ פרק ד - משנה ה
<B>וְאֵין חוֹתְכִין אֶת הַנְּיָר.</B> שֶׁנּוֹתְנִין בּוֹ שֶׁמֶן, וְעוֹמֵד בִּפְנֵי הָאֵשׁ כָּל זְמַן שֶׁהַשֶּׁמֶן בְּתוֹכוֹ, וְאֵינוֹ נִשְׂרָף:  מליח. דג
<B>מָלִיחַ.</B> דָּג: <B>אֵין גּוֹרְפִין תַּנּוּר וְכִירַיִם.</B> אִם נָפַל לְתוֹכָן מִטְּפוּלָהּ שֶׁל תַּנּוּר וּמִן הַטִּיחַ, אֵין גּוֹרְפִין אוֹתָן, דִּמְתַקֵּן מָנָא הוּא. וְאָתְיָא כְּרַבָּנָן דְּאָמְרֵי מַכְשִׁירֵי אֹכֶל נֶפֶשׁ אֲסִירֵי: <B>מְכַבְּשִׁין.</B> מַשְׁכִּיבִין אֶת הָאֵפֶר וְאֶת הֶעָפָר כְּדֵי שֶׁיִּהְיֶה חָלָק {יח}. וְאִם אִי אֶפְשָׁר לוֹ לֶאֱפוֹת אֶלָּא אִם כֵּן גָּרַף, מֻתָּר: <B>מַקִּיפִין.</B> מְקָרְבִין זוֹ אֵצֶל זוֹ. כְּמוֹ אֵין מַקִּיפִין בְּרֵיאָה: <B>לִשְׁפֹּת.</B> לַעֲרֹךְ וּלְהוֹשִׁיב עֲלֵיהֶם קְדֵרָה {יט}, וְהָאוּר בֵּין שְׁתֵּי הֶחָבִיּוֹת. וְאָסַר לַהּ מִשּׁוּם דְּדָמֵי לְבִנְיָן {כ}: <B>[וְאֵין סוֹמְכִין] אֶת הַקְּדֵרָה בְבַקַּעַת.</B> דְּלֹא נִתְּנוּ עֵצִים אֶלָּא לַהַסָּקָה {כא}. וּבְקַעַת, עֵצִים שֶׁנִּתְבַּקְעוּ: <B>וְכֵן הַדֶּלֶת.</B> אֵין סוֹמְכִין אוֹתָהּ בִּבְקַעַת, דְּעֵצִים מֻקְצִים הֵם אֵצֶל כָּל תַּשְׁמִישׁ חוּץ מִן הַהַסָּקָה: <B>וְאֵין מַנְהִיגִים אֶת הַבְּהֵמָה בְּמַקֵּל.</B> מִשּׁוּם דְּנִרְאֶה כְּמוֹלִיכָהּ לִמְכֹּר בַּשּׁוּק {כב}:  

~ פרק ד - משנה ו
<B>מִשֶּׁלְּפָנָיו.</B> מִמַּה שֶּׁלְּפָנָיו בַּבַּיִת: <B>לַחֲצֹץ בּוֹ שִׁנָּיו.</B> לִטֹּל בָּשָׂר הַחוֹצֵץ בֵּין שִׁנָּיו. וּמִשֶּׁלְּפָנָיו לָאו דַוְקָא, דִּלְרַבִּי אֱלִיעֶזֶר אַף מִן הֶחָצֵר נַמִּי מֻתָּר לִטֹּל, דְּקָאָמַר כָּל מַה שֶּׁבֶּחָצֵר מוּכָן הוּא {כג}. וְהָא דְּנָקַט מִשֶּׁלְּפָנָיו, מִשּׁוּם רַבָּנָן דִּפְלִיגֵי דַּאֲפִלּוּ מִשֶּׁלְּפָנָיו לְהַדְלִיק אֵין, לַחֲצֹץ לֹא, דְּסָבְרֵי לֹא נִתְּנוּ עֵצִים אֶלָּא לַהַסָּקָה: <B>וַחֲכָמִים אוֹמְרִים מְגַבֵּב מִשֶּׁלְּפָנָיו וּמַדְלִיק.</B> אֲבָל מִן הֶחָצֵר לֹא, דְּהוֹאִיל וְקִסְמִין דַּקִּין הֵן וְטוֹרֵחַ לְקוֹשְׁשָׁן וּלְגַבְּבָן, מֵאֶתְמוֹל לָאו לְהָכִי קַיְמֵי. וּדְקָאָמַרְתְּ נוֹטֵל קֵיסָם לַחֲצֹץ בּוֹ שִׁנָּיו, אֲנַן אִית לָן דְּאַף מִשֶּׁלְּפָנָיו לֹא יִטֹּל אֶלָּא לְהַדְלִיק, דְּלֹא נִתְּנוּ עֵצִים אֶלָּא לַהַסָּקָה. וּבְתַרְתֵּי פְלִיגֵי. וַהֲלָכָה כַּחֲכָמִים. וְאֵין מֻתָּר לִטֹּל קֵיסָם לַחֲצֹץ בּוֹ שִׁנָּיו אֶלָּא מֵאֵבוּס שֶׁל בְּהֵמָה. וְלֹא יְחַתְּכֶנּוּ וִיתַקְּנֶנּוּ לְכָךְ, אֶלָּא אִם כֵּן הָיָה לַח וְרָאוּי לְמַאֲכַל בְּהֵמָה, שֶׁכָּל דָּבָר הָרָאוּי לְמַאֲכַל בְּהֵמָה מֻתָּר לְחָתְכוֹ בֵּין בְּיוֹם טוֹב בֵּין בְּשַׁבָּת, וְאֵין בָּהֶם מִשּׁוּם תִּקּוּן כְּלִי:  

~ פרק ד - משנה ז
<B>אֵין מוֹצִיאִין אֶת הָאוּר.</B> מִשּׁוּם דְּמוֹלִיד וְדָמֵי לִמְלָאכָה, שֶׁבּוֹרֵא הָאֵשׁ הַזֶּה בְּיוֹם טוֹב:  <B>מִן הֶעָפָר.</B> יֵשׁ קַרְקַע כְּשֶׁחוֹפְרִין אוֹתָהּ מוֹצִיאָה אוּר מִמְּקוֹם מַחְפֹּרֶת שֶׁלָּהּ:  <B>וְלֹא מִן הַמַּיִם.</B> נוֹתְנִים מַיִם בִּכְלִי זְכוּכִית לְבָנָה וְנוֹתְנוֹ בַּחַמָּה כְּשֶׁהַשֶּׁמֶשׁ חַם מְאֹד וְהַזְּכוּכִית מוֹצִיאָה שַׁלְהֶבֶת, וּמְבִיאִים נְעֹרֶת וּמַגִּיעִים בַּזְּכוּכִית וְהִיא בּוֹעֶרֶת: <B>אֵין מְלַבְּנִין.</B> בָּאוּר: <B>אֶת הָרְעָפִים.</B> דַּוְקָא בִּרְעָפִים חֲדָשִׁים, מִשּׁוּם דְּמַשְׁוֵי לֵיהּ מָנָא בְּהֶסֵּק זֶה, שֶׁהֵן מִתְחַסְּמִין וּמִתְחַזְּקִים עַל יְדֵי הָאוּר: <B>רְעָפִים.</B> כְּלֵי חֶרֶס חֲלוּלִים בְּאֶמְצָעָן שֶׁמְּכַסִּים בָּהֶן הַגַּגּוֹת: <B>וְעוֹד אָמַר רַבִּי אֱלִיעֶזֶר.</B> מִשּׁוּם דְּתָנָא אַחַת לְקֻלָּא גַּבֵּי מֻקְצֶה וְהָדָר אָמַר אַחֲרִיתִי, קָאָמַר וְעוֹד: <B>עוֹמֵד אָדָם עַל הַמֻּקְצֶה.</B> הַצָּרִיךְ הַזְמָנָה, וְהַזְמָנָה מוֹעֶלֶת לוֹ: <B>עֶרֶב שַׁבָּת בַּשְּׁבִיעִית.</B> שֶׁאֵין מַעֲשֵׂר נוֹהֵג בָּהּ וְאֵין מְחֻסָּר אֶלָּא הַזְמָנָה. וְהוּא הַדִּין בִּמְעֻשָּׂר וּבִשְׁאָר שְׁנֵי הַשָּׁבוּעַ. אֶלָּא אוֹרְחָא דְּמִלְּתָא נָקַט, דִּסְתָם מֻקְצֶה לָאו מְעֻשָּׂר הוּא, דִּגְרוֹגָרוֹת וְצִמּוּקִים הֵן סְתָם מֻקְצֶה וְאֵין רְגִילִין לְעַשֵּׂר קֹדֶם גְּמַר מְלָאכָה {כו}: <B>מִכָּאן אֲנִי נוֹטֵל לְמָחָר.</B> וְסַגִּי בְּהָכִי, דְּיֵשׁ בְּרֵרָה: <B>עַד שֶׁיִּרְשֹׁם.</B> בְּסִימָן, דְּאֵין בְּרֵרָה. וַהֲלָכָה כַּחֲכָמִים: 

^ פרק ה

~ פרק ה - משנה א
<B>מַשִּׁילִין פֵּרוֹת דֶּרֶךְ אֲרֻבָּה.</B> מִי שֶׁיֵּשׁ לוֹ פֵּרוֹת אוֹ תְּבוּאָה שָׁטוּחַ עַל גַּגּוֹ לְהִתְיַבֵּשׁ וְרָאָה גְּשָׁמִים מְמַשְׁמְשִׁים וּבָאִים, הִתִּירוּ לוֹ לִטְרֹחַ וּלְהַשְׁלִיךְ {א} דֶּרֶךְ אֲרֻבָּה שֶׁבַּגַּג וְהֵם נוֹפְלִים לָאָרֶץ, דְּלֵיכָּא טִרְחָא יְתֵירָא. וְדַוְקָא אֲרֻבָּה, דְּכָל אֲרֻבָּה מִלְּמַעְלָה לְמַטָּה [בְּתִקְרַת הַגַּג], אֲבָל חַלּוֹן כְּגוֹן גַּג שֶׁמֻּקָּף מְחִצּוֹת וְחַלּוֹן בַּכֹּתֶל וְצָרִיךְ לְהַגְבִּיהּוֹ עַד הַחַלּוֹן וּלְהַשְׁלִיכוֹ, כֻּלֵּי הַאי לֹא שָׁרוּ רַבָּנָן לְמִטְרָח: <B>וּמְכַסִּין אֶת הַפֵּרוֹת.</B> וְלֹא אָמְרִינַן טֹרַח שֶׁלֹּא לְצֹרֶךְ יוֹם טוֹב הוּא {ב}, דְּמִשּׁוּם הֶפְסֵד מָמוֹן שָׁרוּ לֵיהּ רַבָּנָן: <B>דֶּלֶף.</B> גְּשָׁמִים הַנּוֹטְפִים מִן הַגַּג: <B>וְכֵן כַּדֵּי יַיִן וְכַדֵּי שָׁמֶן.</B> מְכַסִּין אוֹתָן מִפְּנֵי הַדֶּלֶף: <B>תַּחַת הַדֶּלֶף.</B> לְקַבֵּל אֶת הַמַּיִם שֶׁלֹּא יְטַנְּפוּ הַבַּיִת. וְאִם נִתְמַלֵּא הַכְּלִי שׁוֹפֵךְ וְשׁוֹנֶה וְאֵינוֹ נִמְנָע: 

~ פרק ה - משנה ב
<B>כֹּל שֶׁחַיָּבִין עָלָיו.</B> שֶׁאָסְרוּ חֲכָמִים לַעֲשׂוֹתוֹ בְּשַׁבָּת מִשּׁוּם שְׁבוּת: <B>אוֹ מִשּׁוּם רְשׁוּת.</B> שֶׁיֵּשׁ בּוֹ קְצָת מִצְוָה אֲבָל לֹא מִצְוָה גְדוֹלָה, וְקָרוֹב הוּא לִהְיוֹת דְּבַר הָרְשׁוּת, וְיֵשׁ בּוֹ אִסּוּר מִדִּבְרֵי סוֹפְרִים: <B>אוֹ מִשּׁוּם מִצְוָה.</B> אוֹ שֶׁיֵּשׁ בּוֹ מִצְוָה מַמָּשׁ, וְאָסְרוּ חֲכָמִים לַעֲשׂוֹתוֹ בְּשַׁבָּת: <B>חַיָּבִין עָלָיו.</B> שֶׁלֹּא לַעֲשׂוֹתוֹ בְּיוֹם טוֹב: <B>וְאֵלּוּ הֵן מִשּׁוּם שְׁבוּת.</B> שֶׁהֵטִילוּ עָלָיו חֲכָמִים לִשְׁבֹּת מֵהֶן וְאֵין בַּעֲשִׂיָּתָן שׁוּם מִצְוָה: <B>לֹא עוֹלִין בָּאִילָן.</B> גְּזֵרָה שֶׁמָּא יִתְלֹשׁ {ה}: <B>וְלֹא רוֹכְבִין עַל גַּבֵּי בְהֵמָה.</B> גְּזֵרָה שֶׁמָּא יַחְתֹּךְ זְמוֹרָה לְהַנְהִיגָהּ: <B>וְלֹא שָׁטִין עַל פְּנֵי הַמַּיִם.</B> גְּזֵרָה שֶׁמָּא יַעֲשֶׂה חָבִית שֶׁל שַׁיָּטִין {ו}: <B>וְלֹא מְטַפְּחִין.</B> כַּף עַל כַּף {ז}: <B>וְלֹא מְסַפְּקִין.</B> כַּף עַל יָרֵךְ {ח}: <B>וְלֹא מְרַקְּדִין.</B> בָּרֶגֶל. וְכֻלְּהוּ גְּזֵרָה שֶׁמָּא יְתַקֵּן כְּלֵי שִׁיר: <B>וְאֵלּוּ הֵן מִשּׁוּם רְשׁוּת.</B> מִשּׁוּם דְּהָנָךְ דְּסֵיפָא הָווּ מִצְוָה גְמוּרָה, לְגַבֵּיהֶן קָרֵי לְהָנֵי רְשׁוּת {י}: <B>לֹא דָנִין.</B> דִּין. וְזִמְנִין דַּהֲוֵי רְשׁוּת, כְּגוֹן שֶׁיֵּשׁ בָּעִיר גָּדוֹל מִמֶּנּוּ, שֶׁאֵין מֻטָּל עָלָיו לָדוּן: <B>וְלֹא מְקַדְּשִׁין.</B> קִדּוּשֵׁי אִשָּׁה. וְזִמְנִין דְּלֹא הָוֵי מִצְוָה גְמוּרָה אֶלָּא רְשׁוּת, כְּגוֹן דְּאִית לֵיהּ אִשָּׁה וּבָנִים: <B>וְלֹא חוֹלְצִין וְלֹא מְיַבְּמִין.</B> נַמִּי בִּזְמַן שֶׁיֵּשׁ אָחִיו הַגָּדוֹל מִמֶּנּוּ הָוֵי רְשׁוּת, דְּמִצְוָה בַגָּדוֹל לְיַבֵּם. וְטַעְמָא דְּכֻלְּהוּ, גְּזֵרָה שֶׁמָּא יִכְתֹּב {יא}: <B>וְלֹא מַעֲרִיכִין.</B> עֶרֶךְ פְּלוֹנִי עָלַי. וְנוֹתֵן כְּפִי הַשָּׁנִים כְּמוֹ שֶׁכָּתוּב בְּפָרָשַׁת עֲרָכִין (וַיִּקְרָא כז): <B>וְלֹא מַחֲרִימִין.</B> הֲרֵי בְּהֵמָה זוֹ חֵרֶם. וּסְתָם חֲרָמִים לְבֶדֶק הַבַּיִת {יב}. וְכֻלְּהוּ אַסְרִינְהוּ רַבָּנָן מִשּׁוּם דְּדָמוּ לְמִקָּח וּמִמְכָּר {יג}, שֶׁמּוֹצִיא מֵרְשׁוּתוֹ לִרְשׁוּת הֶקְדֵּשׁ: <B>וְלֹא מַגְבִּיהִין תְּרוּמוֹת וּמַעַשְׂרוֹת.</B> וַאֲפִלּוּ כְּדֵי לִתְּנָם לְכֹהֵן בּוֹ בַּיּוֹם, דְּמֵחֲזֵי דְּמִשּׁוּם שִׂמְחַת יוֹם טוֹב דְּכֹהֵן שֶׁהוּא צָרִיךְ לָהֶן הוּא מַפְרִישָׁן, אֲפִלּוּ הָכִי אָסוּר, דַּהֲוָה לֵיהּ מְתַקֵּן. וְהָנֵי מִלֵּי פֵּרוֹת דִּטְבִילֵי מֵאֶתְמוֹל, אֲבָל פֵּרוֹת דִּטְבִילֵי הָאִידְנָא כְּגוֹן עִסָּה לְאַפְרוּשֵׁי מִינָהּ חַלָּה מַפְרִישִׁינַן לַהּ בְּיוֹם טוֹב וְיָהֲבִינַן לַכֹּהֵן: <B>אֵין בֵּין יוֹם טוֹב לְשַׁבָּת אֶלָּא אֹכֶל נֶפֶשׁ בִּלְבַד.</B> הַךְ סְתָּמָא כְּבֵית שַׁמַּאי דְּאָמְרֵי אֵין מוֹצִיאִין לֹא אֶת הַקָּטָן וְלֹא אֶת הַלּוּלָב וְלֹא אֶת סֵפֶר הַתּוֹרָה לִרְשׁוּת הָרַבִּים, דְּלֹא הֻתְּרָה הוֹצָאָה אֶלָּא לְצֹרֶךְ אֹכֶל נֶפֶשׁ. אֲבָל אֲנַן קַיְמָא לָן כְּבֵית הִלֵּל דְּאָמְרֵי מִתּוֹךְ שֶׁהֻתְּרָה הוֹצָאָה לְצֹרֶךְ אֹכֶל נֶפֶשׁ הֻתְּרָה נַמִּי שֶׁלֹּא לְצֹרֶךְ {טז}. וְאִיכָּא נַמִּי מַשִּׁילִין פֵּרוֹת דֶּרֶךְ אֲרֻבָּה דְּרֵישׁ פִּרְקִין, דִּבְשַׁבָּת אָסוּר וּבְיוֹם טוֹב מֻתָּר: 

~ פרק ה - משנה ג
<B>כְּרַגְלֵי הַבְּעָלִים.</B> אֵין אָדָם יָכוֹל לְהוֹלִיכָהּ בְּיוֹם טוֹב אֶלָּא בְּמָקוֹם שֶׁבְּעָלֶיהָ יְכוֹלִים לֵילֵךְ: <B>אוֹ לְרוֹעֶה הֲרֵי אֵלּוּ כְרַגְלֵי הַבְּעָלִים.</B> מַתְנִיתִין כְּשֶׁיֵּשׁ בָּעִיר שְׁנֵי רוֹעִים, דְּלֹא יָדְעִינַן לְהֵי מִנַּיְהוּ הַוְיָא לַהּ דַּעַת בְּעָלִים, הִלְכָּךְ הֲרֵי הֵן כְּרַגְלֵי הַבְּעָלִים אִם אֵינָהּ אֵצֶל הָרוֹעֶה מִבְּעוֹד יוֹם. אֲבָל כְּשֶׁאֵין בָּעִיר אֶלָּא רוֹעֶה אֶחָד, כָּל בְּנֵי הָעִיר מַעֲמִידִין בְּהֶמְתָּן בִּרְשׁוּתוֹ וּבִקְנִיַּת שְׁבִיתָתוֹ, וְהַוְיָא לַהּ כְּרַגְלֵי הָרוֹעֶה: <B>וְשֶׁאֵינָן מְיֻחָדִים.</B> לְאֶחָד מֵהֶן, אֶלָּא לְכֻלָּן: <B>הֲרֵי אֵלּוּ כִמְקוֹם שֶׁהוֹלְכִין.</B> לִמְקוֹם שֶׁכֻּלָּן יְכוֹלִין לֵילֵךְ מֻתָּר לְהוֹלִיךְ אֶת הַכֵּלִים. אֲבָל אִם עֵרֵב אֶחָד מֵהֶן לְסוֹף אַלְפַּיִם לַצָּפוֹן וְהַשְּׁאָר לֹא עֵרְבוּ, הוּא מְעַכֵּב עַל יָדָם מִלְּהוֹלִיכָהּ לַדָּרוֹם אֲפִלּוּ פְּסִיעָה אַחַת מִפְּנֵי חֶלְקוֹ, וְהֵן מְעַכְּבִין עַל יָדוֹ מִלְּהוֹלִיכָהּ לַצָּפוֹן אֶלָּא אַלְפַּיִם אַמָּה שֶׁהֵן מֻתָּרִין בָּהֶן: 

~ פרק ה - משנה ד
<B>כְּרַגְלֵי הַשּׁוֹאֵל.</B> שֶׁהֲרֵי קָנָה שְׁבִיתָתוֹ אֶצְלוֹ בֵּין הַשְּׁמָשׁוֹת, דְּבֵין הַשְּׁמָשׁוֹת שֶׁהוּא כְּנִיסַת הַיּוֹם קוֹנֶה שְׁבִיתָה. וַאֲפִלּוּ לֹא בָּא לְיַד הַשּׁוֹאֵל אֶלָּא בְּיוֹם טוֹב {יח}, דְּלָאו בִּרְשׁוּתֵיהּ קַיָּמִין בְּבֵין הַשְּׁמָשׁוֹת, הֲרֵי אֵלּוּ כְּרַגְלָיו שֶׁל שׁוֹאֵל. וְאִם שְׁאָלוֹ בְּיוֹם טוֹב מִשֶּׁחָשְׁכָה, הֲרֵי הֵן כְּרַגְלֵי הַמַּשְׁאִיל, לְפִי שֶׁקָּנָה שְׁבִיתָה אֵצֶל בְּעָלָיו. וַאֲפִלּוּ הָיָה רָגִיל לְהַשְׁאִיל בְּכָל יוֹם טוֹב {יט}: <B>הָאִשָּׁה שֶׁשָּׁאֲלָה מֵחֲבֶרְתָּהּ תְּבָלִין.</B> לִקְדֵרָתָהּ: <B>וּמַיִם וּמֶלַח.</B> לְעִסָּתָהּ: <B>הֲרֵי אֵלּוּ.</B> הַקְּדֵרָה וְהָעִסָּה: <B>כְּרַגְלֵי שְׁתֵּיהֶן.</B> אֵין מוֹלִיכִין אוֹתָן אֶלָּא בְּמָקוֹם שֶׁשְּׁתֵּיהֶן יְכוֹלוֹת לֵילֵךְ. דְּכֵיוָן דִּבְיוֹם טוֹב שָׁאֲלָה, קָנוּ הַתַּבְלִין אוֹ הַמַּיִם וְהַמֶּלַח שְׁבִיתָה אֵצֶל בַּעֲלֵיהֶן: <B>שֶׁאֵין בָּהֶם מַמָּשׁ.</B> אֵין נִכָּרוֹת לֹא בַּקְּדֵרָה וְלֹא בָּעִסָּה, כְּגוֹן שֶׁהַתַּבְשִׁיל עָבֶה וְאֵין הַמַּיִם נִכָּרִים בָּהּ, הִלְכָּךְ אֵין מְעַכְּבוֹת הוֹלָכָתָן. וּבְמֶלַח לֹא פָלִיג רַבִּי יְהוּדָה, דְּמַיְרֵי בְּעִסָּה שֶׁנִּלּוֹשָׁה בְּמֶלַח שֶׁהִיא גַסָּה וְעָבָה, שֶׁהִיא נִכֶּרֶת וְיֵשׁ בָּהּ מַמָּשׁ. וְאֵין הֲלָכָה כְּרַבִּי יְהוּדָה: 

~ פרק ה - משנה ה
<B>וְשַׁלְהֶבֶת.</B> כְּגוֹן הִדְלִיק נֵרוֹ בְּשַׁלְהֶבֶת חֲבֵרוֹ, אֵינוֹ מְעַכֵּב בְּאִסּוּר תְּחוּמִין: <B>מוֹעֲלִין בָּהּ.</B> הַנֶּהֱנֶה מִמֶּנָּה מֵבִיא אֲשַׁם מְעִילוֹת: <B>וְשַׁלְהֶבֶת לֹא נֶהֱנִין.</B> לְכַתְּחִלָּה מִדְּרַבָּנָן. וְאִם נֶהֱנוּ לֹא מוֹעֲלִין, אֵין חַיָּבִין קָרְבַּן מְעִילָה, דְּלֵית בָּהּ מַמָּשָׁא. וְכֵן הַמּוֹצִיא גַּחֶלֶת בְּשַׁבָּת לִרְשׁוּת הָרַבִּים חַיָּב, וְשַׁלְהֶבֶת שֶׁדְּחָפָהּ בְּיָדוֹ מֵרְשׁוּת הַיָּחִיד לִרְשׁוּת הָרַבִּים פָּטוּר: <B>כְּרַגְלֵי הַיָּחִיד.</B> אֵין מוֹלִיכִין הַמַּיִם אֶלָּא כְּרַגְלֵי בַּעַל הַבּוֹר: <B>כְּרַגְלֵי אוֹתָהּ הָעִיר.</B> אַלְפַּיִם אַמָּה לְכָל רוּחַ חוּץ לְעִבּוּרָהּ {כב}: <B>וְשֶׁל עוֹלֵי בָבֶל.</B> הֶעָשׂוּי לְעוֹבְרֵי דְרָכִים בְּאֶמְצַע הַדֶּרֶךְ, וַעֲשָׂאוּם בְּנֵי הַגּוֹלָה לִשְׁתּוֹתָם בַּעֲלוֹתָם: <B>כְּרַגְלֵי הַמְּמַלֵּא.</B> מִפְּנֵי שֶׁהוּא הֶפְקֵר וְהֶפְקֵר נִקְנֶה בְּהַגְבָּהָה. וְאִם בָּא אֶחָד וְשָׁאַל לוֹ מֵימָיו אֵינוֹ מוֹלִיכָן אֶלָּא כְּרַגְלָיו, דְּקָסָבַר הַאי תַּנָּא יֵשׁ בְּרֵרָה לְהַחְמִיר {כג} וּמֵאֶתְמוֹל הֻבְרַר הַדָּבָר דִּלְהַאי גַבְרָא חֲזוּ וּבִרְשׁוּתֵיהּ קַיְּמֵי. וּדְלֹא כְּרַבִּי יוֹחָנָן בֶּן נוּרִי דְּאָמַר חֶפְצֵי הֶפְקֵר קוֹנִין שְׁבִיתָה לְעַצְמָן בִּמְקוֹמָן: 

~ פרק ה - משנה ו
<B>לֹא יָבִיאוּ לוֹ.</B> מִפֵּרוֹתָיו, הוֹאִיל וְהוּא לֹא עֵרֵב לְשָׁם, דְּפֵרוֹתָיו כָּמוֹהוּ:

~ פרק ה - משנה ז
<B>מִי שֶׁזִּמֵּן אֶצְלוֹ אוֹרְחִים.</B> מֵעִיר אַחֶרֶת, וְיָבֹאוּ אֶצְלוֹ עַל יְדֵי עֵרוּב: <B>לֹא יוֹלִיכוּ.</B> לְאַחַר סְעוּדָה מָנוֹת בְּיָדָם לְבֵיתָם: <B>אֶלָּא אִם כֵּן זִכָּה לָהֶם.</B> עַל יְדֵי אַחֵר: 
