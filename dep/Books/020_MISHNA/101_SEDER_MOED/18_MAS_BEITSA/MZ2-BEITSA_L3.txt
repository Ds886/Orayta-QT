&CosmeticsType==911&PutNewLinesAsIs=1&TextSource=ר' פנחס ראובן שליט''א&SearchInTitles=0
<B>&UniqueId=1072&TextSource=ר'</B> פנחס ראובן שליט''א&ForcedBookName=עיקר תוי''ט&LastLevelIndex=2&CosmeticsType=1 #bp=<BR><HR>&GroupId=mishna_beitsa
// C:\Dev\BhOCR\Runtime files 2\Projects\MZ2-BEITSA Layer 3 - 15 pages

// צג. צג: צד. צד: צה. צה: צו. צו: צז. צז: צח. צח: צט. צט: ק.

$ משנה - ביצה - עיקר תוי''ט

^ פרק א

~ פרק א - משנה א

{א} בַּגְּמָרָא.</b> וְאַף עַל גַּב דְּמַסְקִינַן דְּיוֹם טוֹב דְּעָלְמָא נַמִּי אֲסוּרָה, אֲפִלּוּ הָכִי מוֹקְמִינַן לְמַתְנִיתִין בְּעִקַּר הַדִּין. וְהָא דְנָקַט יוֹם טוֹב וְלֹא שַׁבָּת וְיִהְיֶה פֵּרוּשׁוֹ שַׁבָּת שֶׁאַחַר יוֹם טוֹב, דַּהֲוָה אֲמִינָא דַּוְקָא שַׁבָּת סְעוּדָתוֹ בָּעֲיָא הֲכָנָה וְאֵין יוֹם טוֹב מֵכִין לְשַׁבָּת, אֲבָל יוֹם טוֹב שֶׁאַחַר שַׁבָּת אֵימָא לֹא לִתְּסַר, דִּכְחֹל שַׁוְוִינְהוּ שֶׁאֵין סְעוּדָתוֹ בָּעֵי הֲכָנָה, הִלְכָּךְ אִיצְטְרִיךְ לְמִתְנֵי יוֹם טוֹב, וְשַׁבָּת אָתְיָא בְּמִכָּל שֶׁכֵּן. וְעַיֵּן תּוֹסְפוֹת יוֹם טוֹב: {ב} גְּמָרָא.</B> דְּאִלּוּ הַיּוֹם גָּמְרָה קַיְמָא לָן בְּעֵרוּבִין דְּשַׁבָּת מְכִינָה לְעַצְמָהּ וְהוּא הַדִּין יוֹם טוֹב. וְקָאָמַר גָּמְרָה, דְּאִלּוּ לֹא גָּמְרָה אַף עַל פִּי שֶׁנִתְגַּדֵּל לֹא מִיתַּסְרִי, דְּאִי הָכִי בְּיוֹם טוֹב אַחַר שַׁבָּת הֵיכִי שָׁחֲטִינַן, וַהֲלֹא כְּבָר נִתְגַּדְלוּ בְּשַׁבָּת, אֶלָּא דְּלֹא חָשְׁבוּ לַהּ הֲכָנָה אֶלָּא כִּי גָּמְרָה, שֶׁאָז מִתְחַדֶּשֶׁת בְּרִיָּה חֲדָשָׁה לְגַמְרֵי. הָרַ"ן: {ג} דְּעַל כָּרְחֲךָ בָּא לְאַשְׁמְעִינַן דַּאֲפִלּוּ הֲכָנָה בִּידֵי שָׁמַיִם כְּגוֹן בֵּיצָה אֲסוּרָה, דְּאִי מִשּׁוּם הֲכָנָה בִּידֵי אָדָם כְּלוֹמַר שֶׁיֹּאפוּ וִיבַשְּׁלוּ מִבְּעוֹד יוֹם, הָא בְּהֶדְיָא כְתִיב אֶת אֲשֶׁר תֹּאפוּ אֵפוּ. רַשִׁ"י: {ד} שֶׁכֵּן כְּתִיב בְּהוּ שַׁבָּתוֹן בְּפָרָשַׁת אֱמֹר, גַּם מִמָּחֳרָת הַשַּׁבָּת דְּעֹמֶר פֵּרְשׁוּ רַבּוֹתֵינוּ זִכְרוֹנָם לִבְרָכָה מִמָּחֳרָת יוֹם טוֹב: {ה} גְּמָרָא. דְּכֵיוָן דְּשָׁמְעִינַן דְּאֵין יוֹם טוֹב מֵכִין לְשַׁבָּת, יָלְפִינַן מִקַּל וָחֹמֶר דְּאֵין שַׁבָּת מְכִינָה לְיוֹם טוֹב. הָרַ"ן: {ו} וְאַף עַל גַּב דְּמֵאֶתְמוֹל הִיא נִגְמֶרֶת, מִכָּל מָקוֹם כְּשֶׁנּוֹלְדָה בְּשַׁבָּת הֲרֵי זוֹ הֲכָנָה, דְּגַם בִּשְׁעַת לֵידָה שַׁיָּךְ הֲכָנָה. וְעַיֵּן תּוֹסְפוֹת יוֹם טוֹב: {ז} שֶׁמִּתְּחִלָּה לֹא מֵחֲמַת סָפֵק הִתְחִילוּ לַעֲשׂוֹת.</B> וְעַיֵּן תּוֹסְפוֹת יוֹם טוֹב: {ח} מַה שֶּׁאֵין כֵּן שַׁבָּת וְיוֹם טוֹב הַסְּמוּכִים, וְאַף עַל פִּי שֶׁהַיּוֹם טוֹב הוּא יוֹם טוֹב שֵׁנִי, דְּשַׁבָּת מִיהוּ וַדַּאי קֹדֶשׁ הוּא, וְיוֹם טוֹב הַסָּמוּךְ לָהּ נַמִּי שֶׁמָּא יוֹם טוֹב גָּמוּר הוּא. הָרַ"ן: {ט} <B> לֹא תֵאָכֵל.</B> וַאֲפִלּוּ לְטַלְטֵל נַמִּי לֹא כוּ', אֶלָּא מִשּׁוּם דִּסְתָמָא בֵּיצָה לָאֲכִילָה קַיְמָא, נָקַט כִּי הַאי לִישָׁנָא. תּוֹסָפוֹת. וְעַיֵּן תּוֹסְפוֹת יוֹם טוֹב: {י} גְּמָרָא.</B> וּרְצוֹנוֹ לוֹמַר לֹא יֵרָאֶה לְךָ חָמֵץ וְלֹא יֵרָאֶה לְךָ שְׂאֹר [שְׁמוֹת יג] דְּכָתַב לָאו בְּכָל חֲדָא, מַה שֶּׁאֵין כֵּן בָּאֲכִילָה, דִּנְתִינַת טַעַם, כִּי כָּל אֹכֶל כְּתִיב [שָׁם יב]: {יא} <B> בְּכַכּוֹתֶבֶת.</B> דְּהוֹאִיל וְיָדַעְנוּ דְּשִׁעוּרוֹ שֶׁל זֶה לֹא כְּשִׁעוּרוֹ שֶׁל זֶה, נוֹקִים לֵיהּ שִׁעוּרָא כִּדְאַשְׁכְּחָנָא בְּעָלְמָא: {יב} <B> בְּכַזָּיִת.</B> וּקְרָאֵי צְרִיכֵי דְאִי כָּתַב שְׂאֹר הֲוָה אֲמִינָא מִשּׁוּם דְּחִמּוּצוֹ קָשֶׁה כוּ', וְאִי כָּתַב חָמֵץ מִשּׁוּם דְּרָאוּי לָאֲכִילָה. גְּמָרָא: 

~ פרק א - משנה ב

{יג} דִּכְתִישָׁה תּוֹלָדָה דְּטוֹחֵן הִיא.</B> אֲבָל מַה שֶּׁנּוֹטֵל הֶעָפָר וְעוֹשֶׂה גֻמָּא, אַף עַל גַּב דְּקָיְימָא לָן חוֹרֵשׁ בְּכָל שֶׁהוּא כוּ', אָמְרִינַן בַּגְּמָרָא הָנֵי מִלֵּי הֵיכָא דִּמְתַקֵּן, הָכָא מְקַלְקֵל (וְשָׁרֵי לְכַתְּחִלָּה מִשּׁוּם שִׂמְחַת יוֹם טוֹב), כְּלוֹמַר דְּמַיְרֵי בְּמָקוֹם שֶׁהַגֻּמָּא מְקַלְקֵל כְּמוֹ בַּבַּיִת אוֹ בְּחָצֵר, אֲבָל בַּשָּׂדֶה לֹא: {יד} דִּבְיוֹם טוֹב קַיְמָא לָן כְּמַאן דְּאָמַר מֻקְצֶה אָסוּר.</B> וְהַתּוֹסָפוֹת כָּתְבוּ דְּהָכָא לְכֻלֵּי עָלְמָא אָסוּר, דַּהֲוֵי נוֹלָד גָּמוּר, דְּמֵעִקָּרָא עֵצִים וְהַשְׁתָּא אֵפֶר: 

~ פרק א - משנה ג

{טו} וְאַף עַל גַּב דִּלְעֵיל לֹא הִתִּירוּ אֶלָּא בְּדֶקֶר נָעוּץ (וַעֲפַר תִּחוֹחַ לֹא מַהֲנֵי מִשּׁוּם חֲשָׁדָא דַחֲפִירָה. רַשִׁ"י), וְהָכָא נַמִּי אִיכָּא חֲשָׁדָא דִּלְהָטִיחַ גַּגּוֹ, תֵּרְצוּ בַּגְּמָרָא דְהָכָא שׁוֹבְכוֹ מוֹכִיחַ עָלָיו. וּפֵרֵשׁ הָרַ"ן כְּלוֹמַר שׁוֹבְכוֹ שֶׁל סֻלָּם מוֹכִיח,ַ שֶׁהוּא נִכָּר שֶׁהוּא לְשֵׁם שׁוֹבָךְ: {טז} <B> וְאוֹמֵר.</B> מִבְּעוֹד יוֹם. רַשִׁ"י: 

~ פרק א - משנה ד

{יז} וְלֹא פֵּרֵשׁ הָרַ"ב טַעְמָא מַאי אָמְרִינַן הָכִי.</B> וְלִכְאוֹרָה טַעֲמֵיהּ כְּמַאן דְּאָמַר רֹב וְקָרוֹב הוֹלְכִים אַחַר הָרֹב כוּ'. אֶלָּא שֶׁהָרַמְבַּ"ם תָּלָה הַדָּבָר בְּסָפֵק מוּכָן שֶׁאָסוּר, וְכָתַב הַמַּגִּיד הַטַּעַם מִפְּנֵי שֶׁהוּא דָּבָר שֶׁיֵּשׁ לוֹ מַתִּירִין, אוֹ שֶׁרָצוּ חֲכָמִים לְהַחְמִיר בְּסָפֵק זֶה: {יח} <B> אֲסוּרִים.</B> דְּמִמָּה נַפְשָׁךְ אִיכָּא חַד דִּמְעֹרָב בְּהוּ, וְלֵיכָּא לְמִישְׁרִינְהוּ מִשּׁוּם דְּחַד בִּתְרֵי בָּטִיל (דִּכְתִיב אַחֲרֵי רַבִּים לְהַטּוֹת. רַשִׁ"י), דְּבַעֲלֵי חַיִּים חֲשִׁיבֵי וְלֹא בָּטְלֵי, וְעוֹד כָּל דָּבָר שֶׁיֵּשׁ לוֹ מַתִּירִין אֲפִלּוּ בְּאֶלֶף לֹא בָטִיל. תּוֹסָפוֹת: {יט} דְּמַתְנִיתִין בִּמְדַדִּין שֶׁאֵין יְכוֹלִין לִפְרֹחַ, וְאִי לֵיכָּא קֵן בְּתוֹךְ חֲמִשִּׁים אַמָּה פְּשִׁיטָא דְמֻתָּרִין, דְּכָל הַמְּדַדֶּה אֵין מְדַדֶּה יוֹתֵר מֵחֲמִשִּׁים אַמָּה. גְּמָרָא: {כ} שֶׁזָּוִית הַבַּיִת בּוֹלֵט לְהָלְאָה מִן הַשּׁוֹבָךְ וְקֵן זֶה שֶׁזִּמֵּן בּוֹ עוֹמֵד לִצְדָדִין, דְּאִי הֲוָה אָתֵי לְהָכִי לֹא הֲוָה חֲזִי לְקִנֵּיהּ, שֶׁהַזָּוִית שֶׁל בַּיִת עוֹמֶדֶת לְפָנָיו. רַשִׁ"י: 

~ פרק א - משנה ה

{כא} וּמִיהוּ בִּנְיָן מַמָּשׁ לֹא הָוֵי, דְּאֵין בִּנְיָן בְּכֵלִים, וְקָאָסְרֵי לֵיהּ בֵּית הִלֵּל מִדְּרַבָּנָן. וּמִן הַצַּד הַיְנוּ יָדוֹת לִשְׁנֵי רָאשֵׁי הַדַּף. רַשִׁ"י: {כב} וּבַגְּמָרָא רָמֵי אַמַּתְנִיתִין ב' דְּלֹא שָׁרֵי בֵּית הִלֵּל מִשּׁוּם שִׂמְחַת יוֹם טוֹב אֶלָּא בְּדֶקֶר נָעוּץ, וַאֲפִלּוּ הָכִי לְכַתְּחִלָּה לֹא. וּמְשָׁנֵי טַעֲמַיְיהוּ דְּבֵית הִלֵּל מִשּׁוּם דְּיֵשׁ תּוֹרַת כְּלִי עָלָיו, וּסְבִירָא לֵיהּ דְּאַף עַל פִּי שֶׁמְּלַאכְתּוֹ לְאִסּוּר מֻתָּר לְטַלְטְלוֹ לְצֹרֶךְ גּוּפוֹ כוּ' (אִי נַמִּי מֻחְלֶפֶת הַשִּׁיטָה דְהָכָא. רַשִׁ"י) וְזֶה הֲוָה לֵיהּ לְהָרַ"ב לִכְתֹּב דְּלֹא נִטְעֶה בַּהֲלָכָה כוּ'. וְעַיֵּן תּוֹסְפוֹת יוֹם טוֹב: {כג} דְּאַךְ אֲשֶׁר יֵאָכֵל לְכָל נֶפֶשׁ כְּתִיב [שְׁמוֹת יב], וְהַהוֹצָאָה אַף הִיא בְּאֹכֶל וּבְמַשְׁקֶה, וְאַף עַל פִּי שֶׁהוּא בִּדְבָרִים אֲחֵרִים אָמְרִינַן מִתּוֹךְ. הַמַּגִּיד: {כד} דְּמִדְּאוֹרַיְתָא הֻתְּרָה לְגַמְרֵי, אֶלָּא רַבָּנָן הוּא דְּגָזוּר בְּמִידֵי דְּהִיא טִרְחָא שֶׁלֹּא לְצֹרֶךְ, וּבְכֻלָּהּ לֹא בָּעֵי לְמִגְּזַר, מִשּׁוּם דְּאֵין גּוֹזְרִין גְּזֵרָה עַל הַצִּבּוּר אֶלָּא אִם כֵּן רֹב הַצִּבּוּר יְכוֹלִין לַעֲמֹד בָּהּ. רַשִׁ"י: {כה} יֵשׁ לְהִסְתַּפֵּק אִי מַיְרֵי דַּוְקָא בְּיֵשׁ אֳכָלִין בַּבַּיִת, אִי נַמִּי כֵּלִים שֶׁיֵּשׁ לַיּוֹם צֹרֶךְ בָּהֶן, אוֹ דְּכֵיוָן דְּלִבּוֹ דוֹאֵג מִשּׁוּם גְּנֵבָה חָשֵׁיב צֹרֶךְ קְצָת. וְעַיֵּן תּוֹסְפוֹת יוֹם טוֹב: 

~ פרק א - משנה ו

{כו} וּמַתָּנוֹת אַף הֵן הֲרָמָתָן הֻתְּרוּ לוֹ, וְאַף עַל פִּי שֶׁאֵין טוֹבְלִין כִּשְׁאָר טֶבֶל לֶאֱסֹר הַבָּשָׂר, וּכְמוֹ שֶׁכָּתַב הָרַ"ב בְּמִשְׁנָה ג' פֶּרֶק י' דְּחֻלִּין. מִיהוּ אִם לֹא פֵּרַשׁ שְׁאָר הַבָּשָׂר מֵהֶן הֲרֵי הוּא אוֹכְלָן וְעוֹבֵר עֲשֵׂה. רַשִׁ"י: {כז} בַּתְּבוּאָה שַׁיָּךְ מֵרוּחַ, וּשְׁאֵרָהּ עַיֵּן פֶּרֶק קַמָּא דְּמַעַשְׂרוֹת אֵימָתַי גָּרְנָן, אַף עַל פִּי דִּבְיֶרֶק מִלּוּי כְּלִי סַגִּי כְּדִתְנַן הָתָם בְּמִשְׁנָה ה', יֶרֶק דְּחִיּוּב תְּרוּמָתוֹ מִדְּרַבָּנָן לֹא אָירְיָא. תּוֹסְפוֹת יוֹם טוֹב: 

~ פרק א - משנה ז

{כח} <B> וְהַמֶּלַח.</B> בְּמָקוֹם שֶׁיֵּשׁ מֶלַח גַּסָּה. רַשִׁ"י: 

~ פרק א - משנה ח

{כט} <B> בְּטַבְלָא.</B> דְּמֵחֲזֵי כְּמַאן דְּעָבֵיד לְצֹרֶךְ מָחָר, שֶׁאֵין דֶּרֶךְ לַעֲשׂוֹת בַּכֵּלִים הַלָּלוּ אֶלָּא הַרְבֵּה. רַשִׁ"י: 

~ פרק א - משנה ט

{ל} וּמְסַיְּמֵי רַשִׁ"י וְהָרַ"ן שֶׁהֲוָה לוֹ לִטְחֹן מֵאֶתְמוֹל וְלֹא תָפִיג טַעֲמָהּ.</B> וְקַשְׁיָא לִי אִם כֵּן לִשְׁתְּרֵי בְּהַטָּיָה מִידֵי דַּהֲוָה אַשְּׁחִיקַת מֶלַח, דְּוַדַּאי שֶׁהִיא תּוֹלָדָה דְּטוֹחֵן כְּכָל שְׁחִיקַת תַּבְלִין וְסַמְמָנִים שֶׁהֵם תּוֹלָדָה דְּטוֹחֵן. וְהָרַ"ן בְּפֶרֶק ג' נָתַן טַעַם אַחֵר וְאָמַר אָסְרוּ חֲכָמִים טְחִינָה לְפִי שֶׁהוּא מְלָאכָה הַנַּעֲשֵׂית לְיָמִים הַרְבֵּה. וּשְׁחִיקַת פִּלְפְּלִין אַף עַל פִּי שֶׁהִיא תּוֹלְדָתָהּ, אֵין אוֹתָהּ שְׁחִיקָה נַעֲשֵׂית בְּאוֹתוֹ עִנְיָן שֶׁהִיא נַעֲשֵׂית לְיָמִים הַרְבֵּה, שֶׁזּוֹ בְּמָדוֹךְ וְזוֹ בָּרֵחַיִם, וְאַף פִּלְפְּלִין בָּרֵחַיִם שֶׁלָּהֶם אֵינָהּ כְּדֶרֶךְ טְחִינַת חִטִּים לְיָמִים הַרְבֵּה. וְכָתַב הָרֹא"שׁ דְּדָמֵי לְעֻבְדָּא דְּחֹל: {לא} וְתַנָּא קַמָּא אָזֵיל בָּתַר רֻבָּא.</B> הַמַּגִּיד: 

~ פרק א - משנה י

{לב} כֵּיוָן דְּאִיכָּא שִׂמְחַת יוֹם טוֹב בְּשִׁלּוּחָן שָׁרֵי.</B> בֵּית יוֹסֵף. אֲבָל סַנְדָּל אָסוּר, הוֹאִיל וּבָאת תַּקָּלָה עַל יָדוֹ. תּוֹסָפוֹת. וְעַיֵּן תּוֹסְפוֹת יוֹם טוֹב: 

^ פרק ב

~ פרק ב - משנה א

{א} וְנִקְרָא שְׁמוֹ עֵרוּב, שֶׁהוּא מְעָרֵב צָרְכֵי שַׁבָּת עַל צָרְכֵי יוֹם טוֹב לַעֲשׂוֹתָן יַחַד. הָרַאֲבַ"ד: {ב} וַאֲפִלּוּ בְּיוֹם טוֹב עַצְמוֹ הָיָה יָכוֹל לַעֲשׂוֹת הָעֵרוּב לִפְנֵי סְעוּדַת יוֹם טוֹב, אֶלָּא גְּזֵרָה שֶׁמָּא יִפְשַׁע וְיִשְׁכַּח וְלֹא יְעָרֵב מִשּׁוּם דְּטָרִיד. גְּמָרָא. וְלִשְׁנֵי הַפֵּרוּשִׁים שֶׁכָּתַב הָרַ"ב אֵינוֹ אֶלָּא מִדִּבְרֵי סוֹפְרִים, וְאַף עַל גַּב דַּהֲכָנָה דְּאוֹרַיְתָא, מֻתָּר לְבַשֵּׁל מִיּוֹם טוֹב לְשַׁבָּת, מִשּׁוּם הוֹאִיל וְאִי מִקַּלְעֵי אוֹרְחִים. תּוֹסָפוֹת. וְעַיֵּן תּוֹסְפוֹת יוֹם טוֹב: {ג} <B> בְּדָג וּבֵיצָה.</B> שֶׁהָיוּ טָחִין בֵּיצָה עַל הַדָּג כְּשֶׁצּוֹלִין אוֹתוֹ. רַשִׁ"י: {ד} וְזֶה לְשׁוֹן רַשִׁ"י, אוֹ שֶׁאָבַד קֹדֶם שֶׁבִּשֵּׁל כָּל צָרְכֵי שַׁבָּת.</B> אִם כֵּן יֵשׁ לְפָרֵשׁ דִּבְרֵי הָרַ"ב דְּהָכִי קָאָמַר, מֵעֶרֶב שַׁבָּת קֹדֶם שֶׁבִּשֵּׁל כוּ', וְאֵין צָרִיךְ לְהַגִּיהַּ מֵעֶרֶב יוֹם טוֹב: {ה} <B> לֹא כוּ'.</B> וּלְפֵרוּשׁ רִאשׁוֹן דְּטַעְמָא דְּעֵרוּב תַּבְשִׁילִין מִשּׁוּם כְּבוֹד שַׁבָּת, אֲפִלּוּ הָכִי מוּטָב שֶׁלֹּא יִתְעַדֵּן שַׁבָּת אַחַת וְיִתְעַדֵּן שַׁבָּתוֹת הַרְבֵּה. שֶׁאִם אַתָּה מַתִּיר לוֹ לְבַשֵּׁל כְּשֶׁנֶּאֱבַד עֵרוּבוֹ אַף הוּא יִתְרַשֵּׁל בּוֹ וְלֹא יִשְׁמְרֶנּוּ אוֹ יֵאָבֵד אוֹ יֵאָכֵל וְלֹא יִזְכֹּר לְשַׁבָּת כְּלָל. הָרַ"ן: {ו} אֶלָּא דְּבַגְּמָרָא גָּרְסִינַן מַאי כָּל שֶׁהוּא, דְּאִית בֵּיהּ כַּזַּיִת, וּפֵרֵשׁ רַשִׁ"י וּלְגַבֵּי כִּכָּר שָׁלֵם קָרֵי לֵיהּ כָּל שֶׁהוּא. וְכֵן הָרַמְבַּ"ם סָתַם וְלֹא חִלֵּק בֵּין תְּחִלָּתוֹ לְסוֹפוֹ, וְכֵן כָּתַב הַטּוּר. וְצָרִיךְ עִיּוּן עַל הָרַ"ב. וְעַיֵּן תּוֹסְפוֹת יוֹם טוֹב: 

~ פרק ב - משנה ב

{ז} דִּכְתִיב וּבְנִבְלָתָם לֹא תִגָּעוּ [וַיִּקְרָא יא], וְמוֹקִים לַהּ בְּמַסֶּכֶת רֹאשׁ הַשָּׁנָה דַּף ט"ז בָּרֶגֶל: {ח} וַאֲפִלּוּ אִם טוֹבֵל בְּמַיִם סְרוּחִים כוּ' וּבִימוֹת הַגְּשָׁמִים דְּלֵיכָּא לְמֵימַר דְּמֵחֲזֵי כְּמֵיקֵר, נִרְאֶה כְיוֹרֵד לִרְחֹץ מִטִּיט וְצוֹאָה שֶׁבְּגוּפוֹ. גְּמָרָא. וְכָתַב בֵּית יוֹסֵף דְּזֶה שַׁיָּךְ גַּם כֵּן בְּמַיִם סְרוּחִים: 

~ פרק ב - משנה ג

{ט} דְּאִי לֹא תֵימָא הָכִי לָמָּה לִי לְהַשִּׁיקָם, כֵּיוָן שֶׁיֵּשׁ לוֹ בְּלָאו הָכִי מַיִם יָפִים לִשְׁתּוֹת. הָרַמְבַּ"ם: {י} רַשִׁ"י.</B> וּמַשְׁמַע דְּאִלּוּ בִּכְלִי עֵץ שֶׁאֵינוֹ טָמֵא רַשַּׁאי לְמַלְּאוֹתָן וּלְטָבְלָן בּוֹ, וְאַף עַל גַּב דְּהַשְׁתָּא מְקַבֵּל טֻמְאָה מֵהַמַּיִם, הָךְ טֻמְאָה לֵיתָא אֶלָּא מִדְּרַבָּנָן, וְגַם נִטְמָא בְּיוֹם טוֹב עַצְמוֹ, וְקַיְמָא לָן דִּבְחַד מְהָנֵי גַוָּנֵי מֻתָּר לְטָבְלוֹ בְּיוֹם טוֹב. וְקָשֶׁה דְאִם כֵּן בָּרֵישָׁא כְּלִי אֶבֶן לָמָּה לִי, לָכֵן נִרְאֶה לִי דְּטָמֵא רוֹצֶה לוֹמַר שֶׁעַכְשָׁיו נִטְמָא מֵהַמַּיִם, וְטַעְמָא דְּאָסוּר לִגְרֹם טֻמְאָה לִכְלִי בַּיָּדַיִם כְּמוֹ שֶׁכָּתְבוּ הַתּוֹסָפוֹת. וְעַיֵּן תּוֹסְפוֹת יוֹם טוֹב: {יא} רַשִׁ"י.</B> וְהַךְ טְבִילָה לֹא מִתַּנְיָא בְּשׁוּם דּוּכְתָּא, וְרַשִׁ"י לְטַעְמֵיהּ דְּגָרַס בַּגְּמָרָא כַּדּוֹ (וְלֹא בַּדּוֹ) וּמְפָרֵשׁ לָרֵישָׁא גַם כֵּן בְּעִנְיָן אַחֵר, עַיֵּן שָׁם. וְהָרַ"ב הֲוָה לֵיהּ לְפָרֵשׁ כְּמוֹ שֶׁכָּתַב הָרַמְבַּ"ם מֵחֲבוּרַת אוֹכְלֵי חֻלִּין לְאוֹכְלֵי מַעֲשֵׂר שֵׁנִי אוֹ כְּמוֹ שֶׁכָּתַב הַמַּגִּיד מִשְׁנֶה מִתְּרוּמָה לִשְׁלָמִים. וְאִי קַשְׁיָא הַיְנוּ רֵישָׁא, הָא לְפֵרוּשׁוֹ גַּם כֵּן הָוֵי זוֹ וְאֵין צָרִיךְ לוֹמַר זוֹ: 

~ פרק ב - משנה ד

{יב} וּתְנַן אֵין רוֹכְבִין עַל גַּבֵּי בְּהֵמָה.</B> רַשִׁ"י: {יג} הוֹאִיל וְאֵין זְמַנָּן הַיּוֹם כְּלָל.</B> וְאַף עַל גַּב דַּחֲגִיגָה וּרְאִיָּה נַמִּי יֵשׁ לָהֶן תַּשְׁלוּמִין כָּל שִׁבְעָה, שָׁרוּ בָּהּ שֶׁמָּא יֵאָנֵס וְלֹא יַקְרִיבוּהוּ בִּשְׁאָר הַיָּמִים, וּתְנַן עָבַר הָרֶגֶל וְלֹא חָג אֵינוֹ חַיָּב בְּאַחֲרָיוּתוֹ. וְאִם תֹּאמַר יְהֵא רַשַּׁאי לִשְׁחֹט נְדָרִים וּנְדָבוֹת הוֹאִיל וְהַבְּעָלִים וְגַם הַכֹּהֲנִים אוֹכְלִים מִמֶּנּוּ וְנִמְצָא שֶׁכָּל הַבָּשָׂר נֶאֱכַל. וְיֵשׁ לוֹמַר דְּעִקַּר הַהַקְרָבָה בִּשְׁבִיל גָּבוֹהַּ, וְכֹהֲנִים וּבְעָלִים מִשֶּׁל גָּבוֹהַּ קָא זָכוּ. תּוֹסָפוֹת: {יד} <B> וְסוֹמְכִין.</B> דִּסְבִירָא לְהוּ תֵכֶף לַסְּמִיכָה שְׁחִיטָה, וּמִדְּרַשַּׁאי לַהֲבִיאָן רַשַּׁאי לִסְמֹךְ: 

~ פרק ב - משנה ה

{טו} <B> לְרַגְלָיו.</B> הוּא הַדִּין לְפָנָיו וְיָדָיו, וַחֲדָא נָקַט. וְאֶפְשָׁר דְּלִרְבוּתָא נָקַט, דְּלִרְחֹץ הָרַגְלַיִם בְּחַמִּין הֲוָה דָבָר שָׁוֶה לְכָל נֶפֶשׁ יוֹתֵר מִפָּנָיו וְיָדָיו, שֶׁכֵּן פָּנָיו וְיָדָיו רְגִילִים יוֹתֵר לִרְחֹץ בְּצוֹנֵן: {טז} <B> לִשְׁתִיָּה.</B> וּמַיְרֵי כְגוֹן שֶׁשָּׁתָה מֵהֶן וּמַרְבֶּה לִרְחֹץ רַגְלָיו, דְּאִי לֹא תֵימָא הָכִי, הָא לֵית לְהוּ לְבֵית שַׁמַּאי מִתּוֹךְ. וְהָכִי אִיתָא בְּהֶדְיָא בַּיְרוּשַׁלְמִי, דִּלְבֵית שַׁמַּאי צָרִיךְ לִשְׁתּוֹת מֵהֶן. תּוֹסָפוֹת: {יז} <B> עוֹשֶׂה כוּ'.</B> וּבֵית הִלֵּל קָתָנֵי לַהּ כִּדְאִיתָא בַּבְּרַיְתָא: 

~ פרק ב - משנה ו

{יח} <B> כְּדִבְרֵי בֵית שַׁמַּאי.</B> אַף עַל גַּב שֶׁהוּא הָיָה מִזֶּרַע הִלֵּל: {יט} וְאֵינוֹ חַיָּב אֶלָּא אִם כֵּן עוֹשֶׂה מְלָאכָה כְּגוֹן מְמַחֵק אוֹ מְחַתֵּךְ כוּ' שֶׁהֵן אֲבוֹת מְלָאכוֹת לְעַצְמָן, אֲבָל חֲזָרַת חֻלְיוֹת שֶׁאֵין בָּהֶם אֶלָּא מִשּׁוּם בִּנְיָן, אֵין בּוֹנֶה אֶלָּא בְּבַיִת וְאֹהָלִים. רַשִׁ"י: {כ} וּרְצוֹנוֹ לוֹמַר פַּת מְרֻבָּה כְּמוֹ שֶׁכּוֹתֵב לְקַמָּן, אֶלָּא לְהָכִי קָרֵי לַהּ עָבָה בַּבְּרַיְתָא, מִשּׁוּם דִּנְפִישֵׁי בְּלִישָׁה. אִי נַמִּי בְּאַתְרָא דְהַאי תַנָּא פַּת מְרֻבָּה פַּת עָבָה קָרֵי לַהּ: 

~ פרק ב - משנה ז

{כא} וְכִי תֵימָא מִכָּל מָקוֹם הֲרֵי הוּא מֵזִיז עָפָר מִמְּקוֹמוֹ, אִיכָּא לְמֵימַר דְּטִלְטוּל מִן הַצַּד עַל יְדֵי דָבָר אַחֵר מִשּׁוּם כְּבוֹד יוֹם טוֹב הִתִּירוּהוּ. הָרַ"ן. וּמֵהַאי טַעְמָא הִתִּירוּ לְכַבֵּד עֲצָמוֹת כוּ' אַף עַל גַּב דְּאָסוּר לְטַלְטְלָן: 

~ פרק ב - משנה ח

{כב} וּבְסוֹף פֶּרֶק ה' דְשַׁבָּת כָּתַב בֵּין לְנוֹי בֵּין לְשִׁמּוּר, דְּכָל נְטִירוּתָא יְתֵירְתָא מַשְּׂאוֹי הוּא, וּפְלֻגְתָּא הוּא בַּגְּמָרָא וַהֲלָכָה כְּמוֹ שֶׁכָּתַב שָׁם: {כג} מִלְּשׁוֹן וַיִּקַּח לוֹ חֶרֶשׂ לְהִתְגָּרֵד בּוֹ [אִיּוֹב ב] וְהַגִּימֶ"ל מִתְחַלֵּף בְּקוּ"ף, שֶׁהֵם מִמּוֹצָא גיכ"ק: {כד} וּלְשׁוֹן רַשִׁ"י בַּגְּמָרָא, מִיהוּ הַךְ חֲשָׁשָׁא [דְּחַבּוּרָה] בְּקִירוּד אִיתָא, וְנִמּוּקוֹ עִמּוֹ, דִּפְסִיק רֵישָׁא מוֹדֶה רַבִּי שִׁמְעוֹן. וְעַיֵּן תּוֹסְפוֹת יוֹם טוֹב: {כה} <B> בְּיוֹם טוֹב.</B> מִדְּאִיצְטְרִיךְ לְמִתְנֵי בְּיוֹם טוֹב שְׁמַע מִנָּהּ דְּבָבָא קַמַּיְתָא דְּהַיְנוּ פָּרָתוֹ כוּ' לָאו בְּיוֹם טוֹב אֶלָּא בְּשַׁבָּת. דְּאֵין מְצֻוִּין עַל שְׁבִיתַת בְּהֶמְתּוֹ בְּיוֹם טוֹב. וְעַיֵּן תּוֹסְפוֹת יוֹם טוֹב: {כו} <B> מְקַרְצְפִין.</B> מִלָּה אֲרַמִּית הוּא, לְהִתְגָּרֵד בּוֹ לְאִתְקַרְצְפָה בֵּיהּ. עָרוּךְ. וּבַגְּמָרָא דִּפְסָחִים דַּף י"א מַאי שְׁנָא גַבֵּי חָמֵץ דְּגָזוּר וּמַאי שְׁנָא גַּבֵּי קִרְצוּף דְּלֹא גָּזוּר. לֶחֶם בְּלֶחֶם מִיחַלַּף, קִירוּד בְּקִרְצוּף לֹא מִיחַלַּף: 

~ פרק ב - משנה ט

{כז} מְסַיֵּם רַשִׁ"י שֶׁהוּא עִקָּר וְהָעֵץ בָּטֵל אֶצְלוֹ: {כח} וְנִרְאֶה שֶׁרְצוֹנוֹ לוֹמַר הָאֶמְצָעִית הִיא הַכְּבָרָה, אֶלָּא לְפִי שֶׁיֵּשׁ לָהּ בְּהֶכְרֵחַ סוֹבֵב הַמַּקִּיפָהּ, אַסְבְּרַה לַהּ בְּהַאי לִישָׁנָא: {כט} כְּלוֹמַר בֶּגֶד דִּכְתִיב בַּתּוֹרָה שֶׁהוּא אָרוּג: {ל} דְּאִלּוּ הִיא שֶׁל מַתֶּכֶת וַדַּאי טְמֵאָה מִשּׁוּם פְּשׁוּטֵי כְּלֵי מַתֶּכֶת, כֵּן כָּתַב רַשִׁ"י. כְּלוֹמַר אַף עַל פִּי שֶׁהַכְּבָרָה אֵינָהּ יְכוֹלָה לְקַבֵּל כְּלוּם: 

~ פרק ב - משנה י

{לא} וְכָתְבוּ הַתּוֹסָפוֹת דְּלֹא נְהִירָא, דְּמַאי קָא מַשְׁמַע לָן, פְּשִׁיטָא, הָא אֵין לְךָ כְּלִי מְיֻחָד גָּדוֹל מִזֶּה, לְכָךְ נִרְאֶה לִי דְּהַיְנוּ כְּלִי שֶׁעוֹשִׂין לַקְּטַנִּים לְהִתְלַמֵּד לַהֲלוֹךְ, וְהִיא עוֹמֶדֶת עַל שְׁלֹשָׁה אוֹפַנִים, וְאוֹחֵז בָּהּ בְּיָדוֹ וְהִיא מִתְגַּלְגֶּלֶת לְפָנָיו: {לב} וְאִידָךְ סָבַר פְּעָמִים שֶׁאֵין הָאוֹפָן מִתְגַּלְגֵּל וְהוּא נִגְרָר וְחוֹפֵר, וְאִידָךְ סָבַר לֹא שְׁכִיחַ הָכִי. רַשִׁ"י: 

^ פרק ג

~ פרק ג - משנה א

{א} וְטַעְמָא</B> כְּמוֹ בִּטְחִינָה, כְּמוֹ שֶׁכָּתַבְנוּ בְּפֶרֶק קַמָּא בְּאוֹת ל'. וְכֵן צִידָה אָסְרוּ, שֶׁפְּעָמִים שֶׁתַּעֲלֶה בִּמְצוּדָתוֹ דָּגִים הַרְבֵּה כוּ'. הָרֹא"שׁ: {ב} וּלְפִי זֶה בְּדָגִים לְעוֹלָם אֵין צָדִין, דְּאִי לֹא תֵימָא הָכִי לָמָּה חִלְּקָן.</B> וְהַטַּעַם, מִפְּנֵי שֶׁהֵם מְכֻסִּים מִן הָעַיִן: 

~ פרק ג - משנה ב

{ג} מִשּׁוּם</b> דְּכָל שֶׁיֵּשׁ בְּאוֹתוֹ מִין בִּמְחֻבָּר, דַּרְכָּן שֶׁל בְּנֵי אָדָם לִלְקוֹט אוֹתוֹ בְּיוֹמוֹ וְלֹא מִבָּעֶרֶב. הָרַ"ן: {ד} לְפִי שֶׁלְּקִיטָה דּוֹמָה לִקְצִירָה וְאַף לְקִיטַת פֵּרוֹת הַנִּפְסָדִים כְּתוּתִים וַעֲנָבִים אָסְרוּ, לְפִי שֶׁהָלְכוּ אַחַר רֻבָּהּ שֶׁל לְקִיטָה. הָרַ"ן. וּבְכָאן לֹא הִתְנָה הָרַ"ב שֶׁיְּהֵא בִּשְׁבִיל יִשְׂרָאֵל כְּדִלְקַמָּן בִּתְחוּם, מִשּׁוּם דְּכָל שֶׁבִּמְחֻבָּר יֵשׁ בּוֹ מִשּׁוּם מֻקְצֶה, וּמִשּׁוּם הָכִי אֲפִלּוּ תְּלָשָׁן לְעַצְמוֹ אֲסוּרִים. וְכֵן כָּל שֶׁשַּׁיָּךְ בּוֹ אִסּוּר מֻקְצֶה אָסוּר לוֹ לֵהָנוֹת בְּיוֹם טוֹב מִמְּלַאכְתּוֹ שֶׁל נָכְרִי, אַף עַל פִּי שֶׁעֲשָׂאָהּ לְעַצְמוֹ (וְעַיֵּן מַה שֶּׁכָּתוּב בְּפֶרֶק ט"ז דְּשַׁבָּת. וְכֶבֶשׁ יֵשׁ לוֹמַר דַּעֲשָׂאוֹ מִדָּבָר מוּכָן) וּלְכָךְ לֹא הִצְרִיךְ הָרַ"ב כָּאן לְהַמְתִּין בִּכְדֵי שֶׁיַּעֲשׂוּ. וְעַיֵּן תּוֹסְפוֹת יוֹם טוֹב: {ה} בְּוַדַּאי בָּא מִחוּץ לַתְּחוּם מַיְרֵי, וְאִסּוּר זֶה פֵּרֵשׁ הָרֹא"שׁ בַּאֲכִילָה, אֲבָל בְּטִלְטוּל שָׁרֵי, דְּכֵיוָן דְּשָׁרֵי לְיִשְׂרָאֵל אַחֵר בַּאֲכִילָה אֵין לוֹ דִין מֻקְצֶה לֶאֱסֹר בְּטִלְטוּל: 

~ פרק ג - משנה ג

{ו} <b>יֵשׁ שָׁהוּת.</b> לִישְׁנָא דְמַתְנִיתִין דַּיְקָא, דְּאַף עַל פִּי שֶׁאֵינוֹ אוֹכֵל כֵּיוָן שֶׁהָיָה יָכֹל לֶאֱכֹל סַגִּי דְּהָא אָמְרִינַן הוֹאִיל כוּ'. בֵּית יוֹסֵף: {ז} וְאֵין רְצוֹנוֹ לוֹמַר שֶׁהָאֶחָד נוֹשֵׂא בְּמוֹט וְהַשֵּׁנִי בְּמוֹטָה, אֶלָּא שֶׁשְּׁנֵיהֶם נוֹשְׂאִים בְּמוֹט כְּאַחַת אוֹ בְּמוֹטָה: 

~ פרק ג - משנה ד

{ח} מַשְׁמַע דַּאֲפִלּוּ בְּעָבַר וְדָן וְכֵן מַשְׁמַע לִישְׁנָא דְּמַתְנִיתִין. וְקַשְׁיָא לִי כוּ' דַּהֲרֵי אִם עָבַר וְדָן דִּין מִי לֹא הֲוָה דִינֵיהּ דִּין, וּכְמוֹ בְּאִינָךְ דִּתְנִינַן נַמִּי גַבֵּי דְלָא דָּנִין לְקַמָּן בְּפֶרֶק ה', דְּוַדַּאי אִם קִדֵּשׁ דִּמְקֻדֶּשֶׁת כוּ'. וְהַתּוֹסָפוֹת כָּתְבוּ דְאָסוּר מִשּׁוּם מֻקְצֶה אַף לְרַבִּי שִׁמְעוֹן, דְּלֹא הָוֵי דַעְתֵּיהּ עִלָּוֵיהּ, וְכָתַב הָרַ"ן מִשּׁוּם דְּמִי יֵימַר דְּמִזְדַּקֵּק לֵיהּ חָכָם. תּוֹסְפוֹת יוֹם טוֹב: 

~ פרק ג - משנה ה

{ט} דִּבְיוֹם טוֹב קַיְמָא לָן כְּרַבִּי יְהוּדָה דְמֻקְצֶה אָסוּר.</B> וּבִמְסֻכֶּנֶת מִיהָא מוֹדֶה רַבִּי יְהוּדָה דְּשָׁרֵי: 

~ פרק ג - משנה ו

{י} וְכָתַב רַשִׁ"י דְמִקַּח וּמִמְכָּר בְּשַׁבָּת וְיוֹם טוֹב אָסוּר, בְּסֵפֶר עֶזְרָא ב' (הַיְנוּ נְחֶמְיָה) י"ג. וּבְדַף ל"ז פֵּרֵשׁ מִדִּכְתִיב מִמְּצוֹא חֶפְצְךָ וְדַבֵּר דָּבָר [יְשַׁעְיָה נח], אִי נַמִּי מִקַּח וּמִמְכָּר אָתֵי לִידֵי כְּתִיבַת שִׁטְרֵי מְכִירָה. וְכֻלָּהּ חֲדָא גְּזֵרָה הוּא: {יא} <B> נִמְנִין.</B> כְּלוֹמַר וּבְהָכִי יְכוֹלִין לְמָחָר לְחַלֵּק בֵּינֵיהֶם: {יב} דְּמֵחֲזֵי כְּנוֹתְנוֹ לְשֵׁם מִשְׁקָל.</B> רַשִׁ"י: 

~ פרק ג - משנה ז

{יג} <B> בְּדִינָר.</B> שֶׁאָסוּר לְהַזְכִּיר שֵׁם דָּמִים. רַשִׁ"י. וּתְמִיהָנִי דְמִשְׁנָה שֶׁאֵינָהּ צְרִיכָה הִיא, דִּכְבָר נִשְׁנָה לְעֵיל אֵין נִמְנִין: {יד} <B> וּמְחַלְּקִין בֵּינֵיהֶן.</B> שֶׁיֹּאמַר תֵּן לִי חֵלֶק אוֹ חֲצִי חֵלֶק, כְּדֶרֶךְ שֶׁרְגִילִין לְנַתְּחָן בַּמָּקוֹם הַהוּא, וּמֵבִיא שְׁתֵּי בְּהֵמוֹת וּמַעֲמִידָן זוֹ אֵצֶל זוֹ וְאוֹמֵר זוֹ כָּזוֹ, וּלְמָחָר שָׁמִין הַנִּשְׁאֶרֶת כְּפִי מַה שֶּׁשָּׁוָה כָּךְ יִפְרַע לוֹ. גְּמָרָא: 

~ פרק ג - משנה ח

{טו} דְּהוֹאִיל וְאֵינוֹ מְיֻחָד לֹא קָא עָבֵיד כִּדְעַבְדִין בְּחֹל שֶׁדֶּרֶךְ לָקוֹחוֹת לוֹמַר תֵּן לִי לֹג וְאֵין דַּרְכָּן לוֹמַר כְּלִי זֶה מַלֵּא לִי בְּדֶרֶךְ מֵקַּח אֶלָּא בְּדֶרֶךְ הַלְוָאָה אוֹ מַתָּנָה. וְאַף עַל גַּב דִּמְיֻחָד לְמִדָּה מַה שֶּׁאֵין כֵּן בְּמִשְׁנָה ו' דְּאָסְרִי לִשְׁקֹל בַּכְּלִי מִשּׁוּם דְּקָא עֲבִיד עוֹבָדִין דְּחֹל דִּפְעָמִים שֶׁאֵין הַלִּיטְרָא לְפָנָיו וְכֵיוָן שֶׁיּוֹדֵעַ מִשְׁקַל כֵּלָיו שׁוֹקֵל בּוֹ. גְּמָרָא: {טז} הוֹאִיל וְעוֹמֵד לְמִדָּה, מַה שֶּׁאֵין כֵּן בְּמִשְׁנָה ו' דְּמַתִּיר לִשְׁקֹל כְּנֶגֶד כְּלִי לְפִי שֶׁאֵינוֹ עוֹמֵד לִשְׁקֹל בּוֹ. גְּמָרָא: {יז} וּלְמַאן דְּגָרַס מִפְּנֵי בֵּרוּרֵי הַמִּדּוֹת הָכִי פֵּרוּשׁוֹ, מִשּׁוּם בִּטּוּל בֵּית הַמִּדְרָשׁ שֶׁל בָּאֵי מוֹעֵד לֹא יִהְיֶה פָּנוּי לִשְׁהוֹת וּלְבָרֵר מִדּוֹתָיו שֶׁלֹּא יַרְתִּיחוּ, לְפִיכָךְ מְמַלְּאָן בַּלַּיְלָה. וְטַעְמָא שֶׁרָצָה שֶׁלֹּא יַרְתִּיחוּ, לְפִי שֶׁעַל יְדֵי הָרְתִיחוֹת שֶׁמַּעֲלֶה הַיַּיִן נִמְצָא שֶׁאֵין הַמִּדָּה מָלֵא: {יח} <B> חֶנְוָנִי כוּ'.</B> שֶׁמִּתּוֹךְ שֶׁרָגִיל אֶצְלוֹ מַאֲמִינוֹ וְנוֹתְנוֹ לוֹ בְּלֹא פִסּוּק דָּמִים. רַשִׁ"י: {יט} <B> מוֹנֶה.</B> הִלְכָּךְ לֹא מוּכָח דְּמִשּׁוּם דָּמִים הוּא דְּמִדְּכַּר לֵיהּ מִנְיָן, אֶלָּא שֶׁכָּךְ צָרִיךְ. הָרַ"ן: 

^ פרק ד

~ פרק ד - משנה א

{א} וּמְסַיֵּם רַשִׁ"י אוֹ עַל יְדֵי עֵרוּב.</B> וְכָתַב בֵּית יוֹסֵף דְּמַשְׁמַע מִדְּבָרָיו דִּבְמוֹלִיךְ הַכַּדִּים בַּחוּץ בִּמְקוֹם הָרוֹאִים דַּוְקָא הוּא דְּאָמְרִינַן דְּלֹא יְבִיאֵם בְּסַל וּבְקֻפָּה, אֲבָל לְטַלְטֵל בִּמְקוֹם שֶׁאֵין רוֹאִין כְּגוֹן מִזָּוִית לְזָוִית בְּאוֹתוֹ בַּיִת, מֵבִיא כִּי הֵיכִי דְבָעֵי. וְעַיֵּן תּוֹסְפוֹת יוֹם טוֹב: {ב} אוֹרְחָא דְמִלְּתָא נָקַט, דְּעַל כְּתֵפוֹ מֵבִיא אֶחָד אוֹ שְׁנַיִם, וּבְסַל וּבְקֻפָּה מֵבִיא שְׁלֹשָׁה וְאַרְבָּעָה, וְהוּא הַדִּין אִיפְּכָא, דִּלְעוֹלָם אִסּוּרָא בְּסַל וְקֻפָּה וְהַהֶתֵּר בִּכְתֵפוֹ, דִּבְשִׁנּוּי תַּלְיָא מִלְּתָא, לֹא בַּמִּסְפָּר: {ג} וְשָׁם נוֹתְנִין עֵצִים וְכָל דָּבָר שֶׁאֵין דַּעְתּוֹ לִטֹּל עַד זְמַן מְרֻבֶּה. רַשִׁ"י: 

~ פרק ד - משנה ב

{ד} דִּבְשֶׁל מִצְוָה אָסוּר לֵהָנוֹת כָּל יְמֵי הַסֻּכּוֹת כִּדְיָלְפִינַן בַּגְּמָרָא: {ה} וְאֵינוֹ דּוֹמֶה לַסָּמוּךְ לַסְּכָךְ, שֶׁהַסְּכָךְ אֵינוֹ אָרוּג, לְפִיכָךְ הַכֹּל שָׁוֶה הָעֶלְיוֹן כַּתַּחְתּוֹן סְכָךְ הוּא. רַשִׁ"י: {ו} <B> הַמְכֻנָּס.</B> אִם כִּנְסָן מֵעֶרֶב יוֹם טוֹב, דְּגָלֵי דַעְתֵּיהּ דַּעֲלַיְיהוּ סָמַךְ. רַשִׁ"י. וְלָאו דַוְקָא מֵעֶרֶב יוֹם טוֹב, אֶלָּא כָּל שֶׁהֵם מְכֻנָּסִים קֹדֶם יוֹם טוֹב דַּעְתֵּיהּ עִלָּוֵיהּ: {ז} וְטַעְמָא מִשּׁוּם דְּכָל שֶׁיֵּשׁ לוֹ מִסְגֶּרֶת מֵחֲזֵי כְּחָצֵר וְלֹא הָוֵי עֵצִים שֶׁבְּתוֹכוֹ כְּמֻקְצִים. בֵּית יוֹסֵף: {ח} וּשְׁמַע מִנָּהּ דְּבָעִינַן מִיהַת שֶׁלֹּא יְהוּ מֻקְצִים דְּהָא חֲדָא מִתַּרְתֵּי מִיהוּ בָעֵי רַבִּי יוֹסֵי: 

~ פרק ד - משנה ג

{ט} וַאֲפִלּוּ לְרַבִּי שִׁמְעוֹן, וְטַעְמָא מִפְּנֵי שֶׁהֵם מֻקְצִים מֵחֲמַת חֶסְרוֹן כִּיס דְּמוֹדֶה רַבִּי שִׁמְעוֹן. בֵּית יוֹסֵף: {י} וְכֵיוָן דְּאִתְקְצַאי לְבֵין הַשְּׁמָשׁוֹת אִתְקְצַאי לְכֻלֵּי יוֹמָא.</B> רַשִׁ"י. וּשְׁמַע מִנָּהּ דְּמַתְנִיתִין כְּרַבִּי יְהוּדָה דְּמֻקְצֶה אָסוּר, וְאַף עַל גַּב דִּבְשַׁבָּת [פֶּרֶק כד מִשְׁנָה ד] סָתִים לָן כְּרַבִּי שִׁמְעוֹן (עַיֵּן שָׁם), הַיְנוּ טַעְמָא דְּשַׁבָּת חֲמִירָא וְלֹא אָתְיָא לְזִלְזוּלֵי בֵּיהּ, סָתַם כְּרַבִּי שִׁמְעוֹן דְּמֵקֵל. יוֹם טוֹב דְּקִיל וְאָתוּ לְזִלְזוּלֵי בֵּיהּ, סָתַם כְּרַבִּי יְהוּדָה דְּמַחְמִיר. גְּמָרָא: {יא} <B> בְּקַרְדֹּם.</B> סְתָם קַרְדֹּם עָשׂוּי כְּמִין כְּלִי אֻמָּנוּת שֶׁעוֹשִׂין בּוֹ אֻכָּפוֹת וְסָרָגוֹת כוּ', וְיֵשׁ לוֹ שְׁתֵּי פִיּוֹת. רַשִׁ"י: {יב} וְכָתַב הָרַמְבַּ"ם וְלָמָּה לֹא נֶאֱסַר הַבִּקּוּעַ כְּלָל, מִפְּנֵי שֶׁאֶפְשָׁר שֶׁיִּפְגַּע בְּעֵץ עָבֶה וְלֹא יוּכַל לְהַבְעִירוֹ וְיִמָּנַע מִלְּבַשֵּׁל לְפִיכָךְ הִתִּירוּ לְבַקֵּעַ בְּשִׁנּוּי. וְכָל הַדְּבָרִים הַדּוֹמִין לָזֶה, מִזֶּה הַטַּעַם הִתִּירוּ מַה שֶּׁהִתִּירוּ וְאָסְרוּ מַה שֶּׁאָסְרוּ. וְהָרַאֲבַ"ד כָּתַב כֵּיוָן דְּאִי אֶפְשָׁר לְבַשֵּׁל וְלֶאֱפוֹת בְּלֹא עֵצִים, עָשׂוּ הַבְּקִיעָה כְּדִיכַת מֶלַח שֶׁהִתִּירוּ אוֹתוֹ עַל יְדֵי שִׁנּוּי: {יג} <B> מַגָּל.</B> פֵּרֵשׁ בָּעָרוּךְ מַגָּל יָד עָשׂוּי לְשַׁבֵּר עֲצָמוֹת וְעֵצִים, וְהוּא חָלָק: {יד} שֶׁזֶּה הַצַּד עָשׂוּי לְבַקֵּעַ בּוֹ עֵצִים, וְצַד הָרָחָב קוֹצְצִין בּוֹ הָעֵץ לְרָחְבּוֹ, דְּדָמֵי לִמְלֶאכֶת הָאֻמָּן. רַשִׁ"י: {טו} וְהִקְשׁוּ בַּתּוֹסָפוֹת מִמָּעוֹת שֶׁעַל הַכַּר דְּמִשְׁנָה ב' פֶּרֶק כ"א דְשַׁבָּת, דְּאִם הוּנְחוּ שָׁם מֵעֶרֶב שַׁבָּת הָוֵי בָּסִיס וְאָסוּר, וְאַף עַל גַּב דְּלֹא הֲוָה אֶלָּא מֻקְצֶה מִדְּרַבָּנָן. וְתֵרְצוּ הָרַמְבַּ"ן וְהָרַ"ן דְּהָכָא הַפֵּרוֹת עַצְמָן רְאוּיִן וְלֹא נַעֲשׂוּ בָּסִיס לַבַּיִת, אֶלָּא שֶׁדָּבָר אַחֵר גּוֹרֵם שֶׁאֵינוֹ יָכֹל לֵהָנוֹת מֵהֶן, וְאֵינוֹ אֶלָּא כְּאִלּוּ הָיָה פֵּרוֹתָיו בְּמָקוֹם שֶׁאֵינוֹ יָכֹל לַהֲלוֹךְ שָׁם, וְהָכִי נַמִּי גַּבֵּי טֶבֶל: 

~ פרק ד - משנה ד

{טז} הָא קָא מַשְׁמַע לָן דְּאַף עַל גַּב דְּאֵינוֹ כְּלִי לְעִנְיָן קַבָּלַת טֻמְאָה עַד שֶׁיִּצְרְפֶנּוּ בַּכִּבְשָׁן. וְעַיֵּן תּוֹסְפוֹת יוֹם טוֹב: 

~ פרק ד - משנה ה

{יז} <B> אֵין שׁוֹבְרִין.</B> כְּשֶׁצּוֹלִין דָּגִים עַל הָאַסְכָּלָה חוֹתְכִים קָנִים אוֹ קַשׁ שִׁבָּלִין אוֹ שׁוֹבְרִים חֲרָסִים אוֹ חוֹתְכִין נְיָר כוּ' וְסוֹדְרִים עַל גַּבֵּי הָאַסְכָּלָה, מִפְּנֵי שֶׁהַמַּתֶּכֶת מִתְחַמֵּם וְשׂוֹרֵף אֶת הַדָּג. רַשִׁ"י: {יח} מְסַיֵּם רַשִׁ"י מַשְׁפִּילוֹ וּמַשְׁוֵהוּ שֶׁלֹּא יִגַּע בַּפַּת שֶׁמְּדֻבָּקִין בְּדָפְנוֹתָיו וְיִשְׂרְפֶנּוּ: {יט} וְלָשׁוֹן עִבְרִי הוּא, כְּמוֹ שְׁפֹת הַסִּיר (מְלָכִים ב ד): {כ} מִדְּרַבָּנָן, מִשּׁוּם דְּמִתְחַזֵי כְּאָהֳלָא. רַשִׁ"י: {כא} גְּמָרָא.</B> וּפֵרֵשׁ הָרַ"ן שֶׁכֵּיוָן שֶׁאֵין מְיֻחָדִין אֶלָּא לַהַסָּקָה בִּלְבַד אֵין תּוֹרַת כְּלִי עֲלֵיהֶם וְיֵשׁ לָהֶם דִּין מֻקְצֶה גַבֵּי שְׁאָר מְלָאכוֹת: {כב} גְּמָרָא, וְכִי תֵימָא וְלָמָּה לָן הַאי טַעְמָא, תֵּיפּוּק לֵיהּ מִשּׁוּם מֻקְצֶה דְהָעֵצִים כַּנִּזְכָּר לְעֵיל. אִיכָּא לְמֵימַר נָפְקָא מִנָּהּ דַּאֲפִלּוּ אַזַמְּנֵיהּ מֵאֶתְמוֹל דְּלָאו מֻקְצֶה הוּא, אֲפִלּוּ הָכִי אָסוּר מִשּׁוּם דְּנִרְאֶה כוּ'. הָרַ"ן: 

~ פרק ד - משנה ו

{כג} וְרֵישָׁא לֹא אָתֵי לְאַשְׁמוֹעִינַן אֶלָּא הֶתֵּר טִלְטוּל עֵצִים אַף שֶׁלֹּא לַהַסָּקָה.</B> רַשִׁ"י. כְּלוֹמַר וּכְדִתְנַן בַּסֵּיפָא וּמְגַבֵּב כוּ' וּמַדְלִיק הוּא הַדִּין שֶׁלֹּא לְהַדְלִיק אֶלָּא לַחֲצֹץ נָמִי שָׁרֵי כְּמוֹ בָּרֵישָׁא: 

~ פרק ד - משנה ז

{כד} <B> הָעֵצִים.</B> כְּגוֹן שֶׁחוֹכְכִין אוֹתָן זוֹ בְזוֹ אוֹ מַכִּין זוֹ בְזוֹ עַד שֶׁתֵּצֵא הָאֵשׁ. הָרַמְבַּ"ם: {כה} <B> עֶרֶב שַׁבָּת.</B> לִרְבוּתָא נָקַט עֶרֶב שַׁבָּת, אַף עַל גַּב דְּסָתִים לָן תַּנָּא כְּרַבִּי שִׁמְעוֹן דְּלֵית לֵיהּ מֻקְצֶה, אֲפִלּוּ הָכִי בְּהַךְ מֻקְצֶה דִּגְרוֹגָרוֹת וְצִמּוּקִים מוֹדֶה רַבִּי שִׁמְעוֹן מִשּׁוּם דְּדָחִינְהוּ בַּיָּדַיִם וְלֹא חֲזוּ, שֶׁמַּסְרִיחוֹת כְּשֶׁמִתְיַבְּשִׁין קֹדֶם שֶׁיָּבְשׁוּ: {כו} וּגְמַר מְלֶאכֶת הַגְּרוֹגָרוֹת בְּסוֹף פֶּרֶק קַמָּא דְּמַעַשְׂרוֹת, וַאֲפִלּוּ הָכִי שַׁבָּת קוֹבַעַת לַמַּעַשְׂרוֹת לְרַבִּי אֱלִיעֶזֶר. גְּמָרָא: {כז} <B> עַד שֶׁיִּרְשֹׁם.</B> כְּבֵית הִלֵּל דִּלְעֵיל, וְהָכָא מַחְמִירִין וּבָעֵי שֶׁיִּרְשׁוֹם מִשּׁוּם דְּאַקְצֵיהּ בַּיָּדַיִם. וְדַע דְּמַסְקִינַן בַּגְּמָרָא דְּלַחֲכָמִים אֵין שַׁבָּת קוֹבַעַת אֶלָּא בְּדָבָר שֶׁנִּגְמְרָה מְלַאכְתּוֹ, וּמַהֲנֵי לֵיהּ דְּלָא בָּעִינַן שֶׁיִּרְאֶה פְּנֵי הַבַּיִת, וְהָכָא שָׁאנֵי דְּכֵיוָן שֶׁאָמַר מִכָּאן כוּ' קָבְעָה לֵיהּ. וְהוּא הַדִּין בְּחֹל, אֶלָּא דְגַבֵּי שַׁבָּת קָא מַשְׁמַע לָן דְּטֶבֶל מוּכָן הוּא, שֶׁאִם עָבַר וְתִקְּנוֹ מְתֻקָּן, וְלֹא אָסְרוּ אֶלָּא לְכַתְּחִלָּה. תּוֹסְפוֹת יוֹם טוֹב: 

^ פרק ה

~ פרק ה - משנה א

{א} לִישְׁנָא דְּכִי יִשַּׁל זֵיתֶךָ [דְּבָרִים כח].</B> גְּמָרָא: {ב} וְכָתַב הָרֹא"שׁ, וְיוֹתֵר נִרְאֶה כְּדִבְרֵי רִ"י דִּבְשַׁבָּת דְּקָתָנֵי בַּסֵּיפָא קָאֵי אַהָנֵי תְּרֵי בָּבֵי, דְּמִדְּקָתָנֵי רֵישָׁא בְּיוֹם טוֹב אֲבָל לֹא בְּשַׁבָּת וּבַסֵּיפָא קָתָנֵי בְּשַׁבָּת, מַשְׁמַע דְּקָאֵי אַתְּרֵי בָּבֵי: {ג} <B>כַּדֵּי יַיִן כוּ'.</B> מוֹקְמִינַן בַּגְּמָרָא בִּדְטִבְלָא, דְּאָסוּר לְטַלְטְלָן, וְהָא קָא מַשְׁמַע לָן דְּלֹא תֵימָא בְּפֵרוֹת הָרְאוּיִן לְטַלְטֵל דַּוְקָא קָא מַשְׁמַע לָן, דַּאֲפִלּוּ בְּאֵין רְאוּיִן, דִּכְלִי נִטַּל לְצֹרֶךְ דָּבָר שֶׁאֵינוֹ נִטַּל. וּלְמַאן דְּאָמַר שֶׁאֵינוֹ נִטַּל, מוֹקְמִינַן דַּוְקָא בְּפֵרוֹת הָרְאוּיִן, וְהָדַר תָּנֵי כַּדֵּי יַיִן, לְאַשְׁמְעִינַן דַּאֲפִלּוּ בְּהֶפְסֵד מֻעָט הִתִּירוּ: {ד} <B> הַדֶּלֶף.</B> דַּוְקָא בְּדֶלֶף הָרָאוּי לִרְחִיצָה, דְּאִי בְּשֶׁאֵינוֹ רָאוּי אָסוּר, דִּמְבַטֵּל כְּלִי מֵהֵיכָנוֹ. הָרַ"ן: 

~ פרק ה - משנה ב

{ה} דַּהֲוֵי אִסּוּרָא דְּאוֹרַיְתָא, דְּהַיְנוּ קוֹצֵר שֶׁתּוֹלֵשׁ מִן הַמְּחֻבָּר.</B> רַשִׁ"י: {ו} כְּלִי שֶׁל גֹּמֶא שֶׁאוֹרְגִין אוֹתוֹ וְעוֹשִׂין כְּמִין חָבִית אֲרֻכָּה, וּלְמֵדִין בּוֹ לָשׁוּט. רַשִׁ"י: {ז} וַיַּכּוּ כָף וַיֹּאמְרוּ יְחִי הַמֶּלֶךְ [מְלָכִים ב יא], מְתֻרְגָּם וּטְפָחוּ יַד: {ח} כְּמוֹ סָפַקְתִּי עַל יָרֵךְ [יִרְמְיָה יח]: {ט} <B>מְרַקְּדִין.</B> עֵת לִרְקֹד [קֹהֶלֶת ג] מְתַרְגֵּם לְטָפְזָא בְּהִלּוּלָא. וּמְפַזֵּז וּמְכַרְכֵּר [שְׁמוּאֵל ב ו] מְתֻרְגָּם מְרַקֵּד וּמְשַׁבֵּחַ: {י} וּלְהָנָךְ קַמָּאֵי קָרֵי שְׁבוּת, דְּאִסּוּר שְׁבוּת גָּמוּר יֵשׁ בָּהֶן, לְפִי שֶׁאֵין בָּהֶן צַד לְסַלֵּק גְּזֵרוֹת חֲכָמִים מֵעֲלֵיהֶן, שֶׁאֵין בָּהֶם לַחְלוּחִית מִצְוָה. רַשִׁ"י: {יא} פְּסַק דִּין לְדִינִין וּשְׁטַר אֵרוּסִין לְקִדּוּשִׁין וּשְׁטַר חֲלִיצָה לְחוֹלֶצֶת וּכְתֻבָּה לַיְּבָמָה. רַשִׁ"י. וְכָל שֶׁכֵּן גֵּרוּשִׁין, דְּלֹא סַגִּי אֶלָּא בִּכְתִיבָה וּבוֹ בַּיּוֹם, וּמִשּׁוּם הָכִי לֹא חָשׁ לְמִתְנֵיהּ. הָרַ"ן: {יב} וּתְמִיהָנִי שֶׁפֵּרְשׁוּ דְּלֹא כַּחֲכָמִים דִּסְבִירָא לְהוּ דִסְתָמָן לַכֹּהֲנִים, דְּהָכִי קַיְמָא לָן (בַּעֲרָכִין פֶּרֶק ח מִשְׁנָה ו) וְהָא וַדַּאי דִכְשֶׁמַּחֲרִים לַכֹּהֵן דַּהֲוֵי נַמִּי כְּמִקַּח וּמִמְכָּר. וְאֶפְשָׁר דְּכָל שֶׁכֵּן הוּא וּרְבוּתָא הוּא לְאַשְׁמְעִינַן דַּאֲפִלּוּ לְבֶדֶק הַבַּיִת דְּלַגָּבוֹהַּ מֵחֲזֵי כְּמִקַּח וּמִמְכָּר: {יג} עַיֵּן מַה שֶּׁכָּתַבְתִּי פֶּרֶק ג' מִשְׁנָה ו'.</B> וְכִי תֵימָא הָא אָמְרִינַן דְּחֶפְצֵי שָׁמַיִם מֻתָּרִין כוּ', יֵשׁ לוֹמַר דְּלֹא דָּמֵי כֻּלֵּי הַאי לְמִּקָּח וּמִמְכָּר, שֶׁאֵינוֹ יוֹצֵא מֵרְשׁוּת לִרְשׁוּת לְגַמְרֵי כְּמוֹ הָנֵי דְהָכָא. וְעַיֵּן תּוֹסְפוֹת יוֹם טוֹב: {יד} <B> קַל וָחֹמֶר בְּשַׁבָּת.</B> הָכִי קָאָמַר, כִּי אִתְנוּ בֵּי מִדְרָשָׁא לְעִנְיַן יוֹם טוֹב מִיתְנוּ, וְקַל וָחֹמֶר בְּשַׁבָּת. וּבָרֵישָׁא דְּקָתָנֵי כָּל שֶׁחַיָּבִים כוּ' בְּשַׁבָּת חַיָּבִים עָלָיו בְּיוֹם טוֹב, רָצָה לוֹמַר אֲחֵרִים שֶׁלֹּא הֻזְכְּרוּ בְּמִשְׁנָה זֹאת, וְאֵלּוּ הֵן אַסֵּיפָא קָאֵי, כָּל אֵלּוּ בְּיוֹם טוֹב כוּ': {טו} <B>אֵין כוּ'.</B></B> לִהְיוֹת מֻתָּר לְכַתְּחִלָּה בְּיוֹם טוֹב מָה שֶׁאָסוּר בְּשַׁבָּת. אֲבָל לְעִנְיַן עֳנָשִׁין יֵשׁ הַרְבֵּה, שֶׁזֶּה בִּסְקִילָה וְכָרֵת וְזֶה בְּלָאו גְּרֵידָא. רַשִׁ"י וְתוֹסָפוֹת. וּמֵהַאי טַעְמָא נִיחָא דְּלֹא חָשֵׁיב מֻקְצֶה דִבְשַׁבָּת מֻתָּר, דְּלֹא בָּא אֶלָּא לוֹמַר דְּאֵין מֻתָּר בְּיוֹם טוֹב מַה שֶּׁאָסוּר בְּשַׁבָּת: {טז} וְהָכִי נַמִּי הַבְעָרָה: 

~ פרק ה - משנה ג

{יז} <B>לִבְנוֹ.</B></B> וְאַף עַל גַּב דְּהוּא יָחִיד לֹא קָנָה, לְפִי שֶׁדֶּרֶךְ בְּנֵי אָדָם לִמְסֹר כְּלֵיהֶן וְחֶפְצֵיהֶן לִבְנֵיהֶן וְאֵינָם מַחְשִׁיבִין אוֹתָם כְּאִלּוּ הוֹצִיאוּם מֵרְשׁוּתָם. הַמַּגִּיד מִשְׁנֶה: 

~ פרק ה - משנה ד

{יח} וְהַשּׁוֹאֵל דְּקָתָנֵי בְּדִבּוּרָא בְּעָלְמָא וְלֹא מָשַׁךְ מִבְּעוֹד יוֹם, וְקָא מַשְׁמַע לָן כֵּיוָן דְּאַסְמְכֵיהּ בִּרְשׁוּתֵיהּ אוֹקְמֵיהּ. רַשִׁ"י: {יט} פֵּרוּשׁ לְהַשְׁאִיל כְּלִי זֶה לְהַשּׁוֹאֵל הַזֶּה, וְכֵיוָן דִּבְעֶרֶב יוֹם טוֹב זֶה לֹא אָמַר לֵיהּ לֹא אוֹקְמֵיהּ בִּרְשׁוּתֵיהּ, מִשּׁוּם דְּמֵימַר אָמַר דִּלְמָא מַשְׁכַּח אִינִישׁ אַחֲרִינָא וְאַזִּיל וְשָׁאִיל מִנֵּיהּ. גְּמָרָא. וְעַיֵּן תּוֹסְפוֹת יוֹם טוֹב: {כ} <B> שְׁתֵּיהֶן.</B> וְלֹא בַּטְלֵי מַיִם וּמֶלַח אַגַּב הָעִסָּה, מִשּׁוּם דַּהֲוֵי דָּבָר שֶׁיֵּשׁ לוֹ מַתִּירִין. גְּמָרָא. וְעַיֵּן תּוֹסְפוֹת יוֹם טוֹב: 

~ פרק ה - משנה ה

{כא} <B> בּוֹר כוּ'.</B> כָּל מָקוֹם שֶׁשּׁוֹנֶה בּוֹר הוּא מַיִם מְכֻנָּסִים, וְהָכִי אִיתָא בַּגְּמָרָא, דְּאִלּוּ הַנּוֹבְעִים הֲרֵי הֵן כְּרַגְלֵי כָּל אָדָם, פֵּרוּשׁ הַמְּמַלֵּא רִאשׁוֹן: {כב} רַשִׁ"י.</B> וְנִרְאֶה בְּעֵינַי דְּדַוְקָא כְּשֶׁלֹּא עֵרֵב אֶחָד מֵהֶן, דְּאִם לֹא כֵן הוּא מְעַכֵּב. עוֹד יֵשׁ לוֹמַר דְּשָׁאנֵי מַיִם דְּכָלִין וְאֵינָם נִשְׁאָרִים לְאַחַר עֲשִׂיַּת צְרָכָיו בָּהֶם, שַׁיָּךְ לוֹמַר בָּהֶם יֵשׁ בְּרֵרָה, מַה שֶּׁאֵין כֵּן בְּכֵלִים. וְעַיֵּן תּוֹסְפוֹת יוֹם טוֹב: {כג} דִּתְחוּמִין דְּרַבָּנָן, וּבִדְרַבָּנָן קַיְמָא לָן יֵשׁ בְּרֵרָה: 

~ פרק ה - משנה ז

{כד} <B>אֶלָּא אִם כֵּן.</B></B> וְאַף עַל גַּב דִּבְמִשְׁנָה ד' בְּדִבּוּרָא קָנִי לֵיהּ הַשּׁוֹאֵל, שָׁאנֵי הָתָם דְּאָמַר לֵיהּ מַשְׁאִיל לַשּׁוֹאֵל גּוּפֵיהּ, הִלְכָּךְ סָמְכָה דַעְתֵּיהּ, אֲבָל הָכָא דְּלֹא אָמַר לֵיהּ בָּעִינַן זִכּוּי. הָרַ"ן: {כה} <B> אֵין מַשְׁקִין.</B> לְעִנְיַן הַהַשְׁקָאָה בְּעָלְמָא וַדַּאי אֵלּוּ וְאֵלּוּ מְזוֹנוֹתֵיהֶם עָלֶיךָ וּמֻתָּר לְהַשְׁקוֹתָם, מִשּׁוּם הָכִי מְפֹרָשׁ בַּגְּמָרָא דְּמִשּׁוּם שְׁחִיטָה נָקַט, וְאַגַּב אוֹרְחֵיהּ קָא מַשְׁמַע לָן דְּלִשְׁקֵי וְהָדַר לִשְׁחֹט, מִשּׁוּם סִירְכָא דְּמַשְׁכָּא כוּ'. הָרַ"ן. וְעַיֵּן תּוֹסְפוֹת יוֹם טוֹב: {כו} <B> בָּעִיר.</B> כְּתַנָּא קַמָּא דִּבְרַיְתָא שֶׁפֵּרֵשׁ שֶׁיּוֹצְאוֹת וְרוֹעוֹת חוּץ לַתְּחוּם וּבָאוֹת וְלָנוֹת בְּתוֹךְ הַתְּחוּם, וְנִמְצָא שֶׁהֵן מוּכָנוֹת: {כז} <B> בָּאֲפָר.</B> פֵּרֵשׁ הָרַמְבַּ"ם שָׁם הַכְּפָרִים. וְהֶעָרוּךְ פֵּרֵשׁ כְּמוֹ וַתִּרְעֶינָה בָּאָחוּ [בְּרֵאשִׁית מא], וּרְצוֹנוֹ לוֹמַר שֶׁהֵם חוּץ לַתְּחוּם, וְהֵם מֻקְצִים, דְּאֵין דַּעַת אַנְשֵׁי הָעִיר עֲלֵיהֶן. וְעַיֵּן מַה שֶּׁכָּתַבְנוּ פֶּרֶק ד' מִשְׁנָה ג'. וּמִיהוּ הָכָא אִיתָא מַאן דְּאָמַר בַּגְּמָרָא דְּאַף רַבִּי שִׁמְעוֹן מוֹדֶה דַּהֲוֵי כִּגְרוֹגָרוֹת וְצִמּוּקִים דְּדָחִינְהוּ בַּיָּדַיִם: 
