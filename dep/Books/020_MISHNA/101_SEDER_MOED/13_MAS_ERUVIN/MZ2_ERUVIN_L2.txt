&CosmeticsType==911&PutNewLinesAsIs=1&TextSource=ר' פנחס ראובן שליט''א&SearchInTitles=0
<B>&UniqueId=992&LastLevelIndex=2&CosmeticsType=1 #bp=<BR><HR>&TextSource=ר' פנחס ראובן שליט''א&ForcedBookName=רע''ב&GroupId=mishna_eruvin
</B>// C:\Dev\BhOCR\Runtime files 2\Projects\MZ2_ERUVIN Layer 2 - 36 pages

// כז. כז: כח. כח: כט. כט: ל. ל: לא. לא: לב. לב: לג. לג: לד. לד: לה. לה: לו. לו: לז.
// לז: לח. לח: לט. לט: מ. מ: מא. מא: מב. מב: מג. מג: מד. מד:

$ משנה - עירובין - רע''ב

^ פרק א

~ פרק א - משנה א
<b>מָבוֹי.</b> שֶׁאֵינוֹ רָחָב שֵׁשׁ עֶשְׂרֵה אַמָּה, אַף עַל פִּי שֶׁהוּא פָּתוּחַ מִשְּׁנֵי רָאשָׁיו לִרְשׁוּת הָרַבִּים, אִי נַמִּי רָחָב שֵׁשׁ עֶשְׂרֵה אַמָּה וְאֵינוֹ מְפֻלָּשׁ אֶלָּא רֹאשׁוֹ אֶחָד פָּתוּחַ לִרְשׁוּת הָרַבִּים וְרֹאשׁוֹ אֶחָד סָתוּם. וּמִן הַתּוֹרָה שָׁרֵי לְטַלְטוֹלֵי בֵּיהּ בְּלֹא שׁוּם תִּקּוּן {ב}, וְרַבָּנָן הוּא דְּגָזוּר עֲלֵיהּ דִּלְמָא אָתֵי לְטַלְטוֹלֵי בִּרְשׁוּת הָרַבִּים גָּמוּר, וְשַׁרְיוּהּ בְּתַקַּנְתָּא דְּלֶחִי אוֹ קוֹרָה דְּתֶהֱוֵי לֵיהּ הֶכֵּירָא. וְאִם הֵנִיחַ אֶת הַקּוֹרָה לְמַעְלָה מֵעֶשְׂרִים אַמָּה יְמַעֵט, כְּלוֹמַר יַשְׁפִּיל אֶת הַקּוֹרָה עַד שֶׁתִּהְיֶה לְמַטָּה מֵעֶשְׂרִים, דִּלְמַעְלָה מֵעֶשְׂרִים לֹא שָׁלְטָא בָּהּ עֵינָא. וְאִם יֵשׁ בְּקוֹרָה [זוֹ] אֲמַלְתְּרָא, פֵּרוּשׁ צִיּוּרִים וּפִתּוּחִים, אֲפִלּוּ לְמַעְלָה מֵעֶשְׂרִים אַמָּה אֵינוֹ צָרִיךְ לְמַעֵט, שֶׁעַל יְדֵי אוֹתָם הַצִּיּוּרִים שָׁלְטָא בָּהּ עֵינָא: <B>רַבִּי יְהוּדָה אוֹמֵר אֵינוֹ צָרִיךְ.</B> דְּטַעֲמָא דְּקוֹרָה לָאו מִשּׁוּם הֶכֵּירָא אֶלָּא מִשּׁוּם מְחִצָּה, דְּאָמְרִינַן פִּי תִּקְרָה יוֹרֵד וְסוֹתֵם, וְכֵיוָן שֶׁכֵּן הוּא מַה לִּי בְּתוֹךְ עֶשְׂרִים מַה לִּי לְמַעְלָה מֵעֶשְׂרִים. וְאֵין הֲלָכָה כְּרַבִּי יְהוּדָה: <B>וְהָרָחָב מֵעֶשֶׂר אַמּוֹת יְמַעֵט.</B> דִּטְפֵי מֵעֶשֶׂר אַמּוֹת לֹא מִקְּרֵי פֶּתַח אֶלָּא פִּרְצָה {ג}, וַאֲנַן פֶּתַח בָּעִינַן, הִלְכָּךְ יְמַעֵט רֹחַב כְּנִיסָתוֹ וְיַעֲמִידֶנּוּ עַל עֶשֶׂר אוֹ עַל פָּחוֹת: <B>וְאִם יֶשׁ לוֹ צוּרַת הַפֶּתַח.</B> בְּכָל מָקוֹם שֶׁאָמְרוּ חֲכָמִים צוּרַת פֶּתַח הוּא אֲפִלּוּ קָנֶה מִכָּאן וְקָנֶה מִכָּאן גְּבוֹהִים עֲשָׂרָה טְפָחִים אוֹ יוֹתֵר וְקָנֶה עַל גַּבֵּיהֶן, וְאַף עַל פִּי שֶׁאֵינוֹ נוֹגֵעַ בָּהֶן, וְאַף עַל פִּי שֶׁגָּבוֹהַּ מֵהֶן יוֹתֵר מִשְּׁלֹשָׁה טְפָחִים. וְכָל הָאַמּוֹת הַשְּׁנוּיוֹת בְּמִשְׁנָה זוֹ וּבְכָל עֵרוּבִין וְסֻכָּה וְכִלְאַיִם, הֵם אַמָּה בַּת שִׁשָּׁה טְפָחִים, וְכָל טֶפַח אַרְבַּע אֶצְבָּעוֹת בְּגֻדָּל, אֶלָּא שֶׁפְּעָמִים צָרִיךְ לִמְדֹּד בְּטֶפַח עָצֵב, כְּלוֹמַר שֶׁלֹּא יָשִׂים רֶוַח בְּאֶצְבְּעוֹת הַגֻּדָּל בֵּין זוֹ לְזוֹ אֶלָּא יִהְיוּ מְצֻמְצָמוֹת וְנוֹגְעוֹת זוֹ בְּזוֹ, וּפְעָמִים צָרִיךְ לִתֵּן רֶוַח בֵּין גֻּדָּל לְגֻדָּל שֶׁלֹּא יִהְיוּ נוֹגְעִים זֶה בָּזֶה, וְזֶהוּ הַנִּקְרָא טֶפַח שׂוֹחֵק. כֵּיצַד, בִּזְמַן שֶׁהַמְּדִידָה בְּטֶפַח עָצֵב הִיא לְחֻמְרָא, כְּגוֹן מָבוֹי שֶׁהוּא גָּבוֹהַּ מֵעֶשְׂרִים אַמָּה יְמַעֵט, וְסֻכָּה שֶׁהִיא גְּבוֹהָה מֵעֶשְׂרִים אַמָּה פְּסוּלָה, מוֹדְדִים בְּטֶפַח עָצֵב. וּבִזְמַן שֶׁהַמְּדִידָה בְּטֶפַח שׂוֹחֵק הוּא לְחֻמְרָא, כְּגוֹן מָבוֹי אֵין גָּבְהוֹ פָּחוֹת מֵעֲשָׂרָה טְפָחִים, סֻכָּה אֵין גָּבְהָהּ פָּחוֹת מֵעֲשָׂרָה טְפָחִים, מוֹדְדִין בְּטֶפַח שׂוֹחֵק, וְכֵן לְעוֹלָם: 

~ פרק א - משנה ב
<B>הֶכְשֵׁר מָבוֹי.</B> הֲכָנָתוֹ וְהַזְמָנָתוֹ שֶׁל מָבוֹי לְטַלְטֵל בְּתוֹכוֹ עַל יְדֵי שִׁתּוּפֵי מְבוֹאוֹת: <B>בֵּית שַׁמַּאי אוֹמְרִים לֶחִי וְקוֹרָה.</B> שְׁנֵיהֶן צָרִיךְ, דִּסְבִירָא לְהוּ מִן הַתּוֹרָה אַרְבַּע מְחִצּוֹת שְׁלֵמוֹת בָּעִינַן, וַאֲתַאי הֲלָכָה לְמֹשֶׁה מִסִּינַי {ה} וְאוֹקִימְתָּא לָרְבִיעִית אַלֶּחִי וְקוֹרָה: <B>וּבֵית הִלֵּל אוֹמְרִים אוֹ לֶחִי אוֹ קוֹרָה.</B> דְּמִן הַתּוֹרָה שָׁלֹשׁ מְחִצּוֹת [שְׁלֵמוֹת] בָּעִינַן וְתוּ לֹא, וַאֲתַאי הֲלָכָה לְמֹשֶׁה מִסִּינַי לְהוֹסִיף הָרְבִיעִית, אוֹ בְּלֶחִי מַשֶּׁהוּ אוֹ בְּקוֹרָה לְהֶכֵּר מְחִצָּה. וּמָבוֹי דְּאָיְרֵי בֵּיהּ הָכָא הוּא מָבוֹי סָתוּם מִשָּׁלֹשׁ רוּחוֹתָיו וְרוּחַ רְבִיעִית פְּתוּחָה לִרְשׁוּת הָרַבִּים, וְאָרְכּוֹ יוֹתֵר עַל רָחְבּוֹ, דְּאִי אָרְכּוֹ כְּרָחְבּוֹ הָוֵי כְּחָצֵר שֶׁנִּפְרְצָה הַפְּתוּחָה לִרְשׁוּת הָרַבִּים וְצָרִיךְ פַּס אַרְבָּעָה וּמַשֶּׁהוּ אוֹ שְׁנֵי פַסִּין שֶׁל כָּל שֶׁהֵן. וְכֵן חָצֵר שֶׁנִּפְרְצָה לִרְשׁוּת הָרַבִּים וְאָרְכָּהּ יוֹתֵר עַל רָחְבָּהּ נִדּוֹנָה כְּמָבוֹי וְנִתֶּרֶת בְּלֶחִי אוֹ קוֹרָה. וּמָבוֹי שֶׁהֻכְשַׁר בְּלֶחִי חָלוּק מִמָּבוֹי שֶׁהֻכְשַׁר בְּקוֹרָה, דְּאִלּוּ מָבוֹי שֶׁהֻכְשַׁר בְּלֶחִי הָוֵי כְּאִלּוּ יֵשׁ לוֹ אַרְבַּע מְחִצּוֹת, וְהַזּוֹרֵק מֵרְשׁוּת הָרַבִּים לְתוֹכוֹ חַיָּב, וּמָבוֹי שֶׁהֻכְשַׁר בְּקוֹרָה אַף עַל פִּי שֶׁמֻּתָּר לְטַלְטֵל בְּתוֹכוֹ עַל יְדֵי שִׁתּוּף לֹא הָוֵי כִּרְשׁוּת הַיָּחִיד גְּמוּרָה, וְהַזּוֹרֵק מֵרְשׁוּת הָרַבִּים לְתוֹכוֹ פָּטוּר, דְּקָיְמָא לָן קוֹרָה מִשּׁוּם הֶכֵּירָא, וְלֶחִי מִשּׁוּם מְחִצָּה: <B>רַבִּי אֱלִיעֶזֶר אוֹמֵר לְחָיַיִם.</B> כְּבֵית שַׁמַּאי סְבִירָא לֵיהּ, וּבָעֵי לֶחִי מִכָּאן וּמִכָּאן. וְאֵין הֲלָכָה כְּרַבִּי אֱלִיעֶזֶר: <B>אָמַר תַּלְמִיד אֶחָד.</B> הוּא רַבִּי מֵאִיר: <B>שֶׁהוּא פָחוֹת מֵאַרְבַּע אַמּוֹת.</B> רֹחַב פִּתְחוֹ: <B>אָמַר רַבִּי עֲקִיבָא עַל זֶה וְעַל זֶה נֶחֱלָקוּ.</B> וְתַנָּא קַמָּא נַמִּי הָכִי קָאָמַר, דְּלֹא מַפְלִיג בֵּין רָחָב לְקָצָר. וּמְפָרֵשׁ תַּלְמוּדָא דְּאִיכָּא בֵּינַיְהוּ מָבוֹי שֶׁיֵּשׁ בְּרֹחַב פִּתְחוֹ פָּחוֹת מֵאַרְבָּעָה טְפָחִים, דְּחַד מִנַּיְהוּ סָבַר אֵין צָרִיךְ לֹא לֶחִי וְלֹא קוֹרָה, וְאִידָךְ סָבַר צָרִיךְ לֶחִי אוֹ קוֹרָה, וְלֹא הֻבְרַר מִתּוֹךְ דִּבְרֵיהֶם הֵי מִנַּיְהוּ סָבַר צָרִיךְ וְהֵי מִנַּיְהוּ סָבַר אֵין צָרִיךְ: 

~ פרק א - משנה ג
<B>רְחָבָה כְּדֵי לְקַבֵּל אָרִיחַ.</B> שֶׁתְּהֵא רְאוּיָה לִבְנוֹת עָלֶיהָ בִּנְיָן לִקְבִיעוּת: <B>וְהָאָרִיחַ חֲצִי לְבֵנָה שֶׁל שְׁלֹשָׁה טְפָחִים.</B> נִמְצָא אָרִיחַ טֶפַח וּמֶחֱצָה רֹחַב: <B>דַּיָּה לַקּוֹרָה בְּרֹחַב טֶפַח.</B> הָכִי קָאָמַר, כֵּיוָן שֶׁהַקּוֹרָה רְחָבָה טֶפַח, אוֹתוֹ חֲצִי טֶפַח הַנּוֹתָר, שֶׁהָאָרִיחַ רָחָב טֶפַח וּמֶחֱצָה, יָכוֹל לִמְרֹחַ בְּטִיט אֶצְבַּע מִכָּאן וְאֶצְבַּע מִכָּאן, וְעַל יְדֵי כֵן תִּהְיֶה רְחָבָה לְקַבֵּל אָרִיחַ, וְהָכִי מְפָרֵשׁ לַהּ בַּגְּמָרָא: 

~ פרק א - משנה ד
<B>בְּרִיאָה לְקַבֵּל אָרִיחַ.</B> חֲזָקָה לִסְבֹּל כֹּבֶד הָאָרִיחַ שֶׁלֹּא תִּשָּׁבֵר. וְכֵן הֲלָכָה: 

~ פרק א - משנה ה
<B>הָיְתָה שֶׁל קַשׁ וְשֶׁל קָנִים כוּ'.</B> רַבִּי יְהוּדָה קָאָמַר לַהּ {ז}, וְלֵית הִלְכְתָא כְּוָתֵיהּ: <B>עֲקֻמָּה.</B> שֶׁאֵין אָרִיחַ יָכוֹל לָנוּחַ עָלֶיהָ, וְכֵן עֲגֻלָּה אֵין אָרִיחַ נָח בָּהּ: <B>אִם יֵשׁ בְּהֶקֵּפָהּ.</B> כְּלוֹמַר וְאֵיזוֹ הִיא מִדַּת הָעֲגֻלָּה לְהַכְשִׁיר, כָּל שֶׁיֵּשׁ בְּהֶקֵּפָהּ שְׁלֹשָׁה טְפָחִים, שֶׁצְּרִיכָה חוּט שְׁלֹשָׁה טְפָחִים לְהַקִּיפָהּ סָבִיב, בְּיָדוּעַ שֶׁיֵּשׁ בָּהּ רֹחַב טֶפַח אִם תֵּחָלֵק, שֶׁכֵּן מָצִינוּ בְּיָם שֶׁעָשָׂה שְׁלֹמֹה (דִּבְרֵי הַיָּמִים ב ד) עֶשֶׂר בָּאַמָּה מִשְּׂפָתוֹ אֶל שְׂפָתוֹ עָגֹל סָבִיב וְקַו שְׁלֹשִׁים בָּאַמָּה יִסֹּב אוֹתוֹ סָבִיב, אַלְמָא לְכָל אַמָּה רֹחַב בְּעִגּוּל אִיכָּא שָׁלֹשׁ אַמּוֹת הֶקֵּף: 

~ פרק א - משנה ו
<B>לְחָיַיִם שֶׁאָמְרוּ.</B> לְחָיַיִם שֶׁנֶּחְלְקוּ בָּהֶן רַבִּי אֱלִיעֶזֶר וַחֲכָמִים, דִּלְרַבִּי אֱלִיעֶזֶר תַּרְתֵּי בָּעִינַן וּלְרַבָּנָן חֲדָא, זֶהוּ שִׁעוּרָן: <B>גָּבְהָן עֲשָׂרָה טְפָחִים.</B> כְּשִׁעוּר גֹּבַהּ הַמָּבוֹי, דְּאֵין גָּבְהוֹ פָּחוֹת מֵעֲשָׂרָה טְפָחִים {ח}. וַאֲפִלּוּ הָיָה הַמָּבוֹי גָּבוֹהַּ הַרְבֵּה, דַּיּוֹ בְּלֶחִי גָּבוֹהַּ עֲשָׂרָה טְפָחִים: <B>וְרַבִּי יוֹסֵי אוֹמֵר רָחְבָּן שְׁלֹשָׁה.</B> דְּבָעֵי דָּבָר חָשׁוּב בִּמְחִצָּה {ט}. וְאֵין הֲלָכָה כְּרַבִּי יוֹסֵי: 

~ פרק א - משנה ז
<B>רַבִּי יוֹסֵי אוֹסֵר.</B> דְּחָיְשִׁינַן שֶׁמָּא תָּמוּת {יא} וְלֹא הָוֵי גְּבוֹהָה עֲשָׂרָה וְלֹא יָהֵיב אַדַּעְתֵּיהּ וְסָמִיךְ עֲלַהּ: <B>וּמְטַמֵּא מִשּׁוּם גּוֹלֵל.</B> אִם עֲשָׂאָן גּוֹלֵל לְקֶבֶר, מְטַמֵּא לְעוֹלָם אִם נָגַע בּוֹ אָדָם וְכֵלִים, כְּאֹהֶל הַמֵּת, אֲפִלּוּ נִטַּל מִשָּׁם, דִּכְתִיב (בְּמִדְבָּר יט) וְכָל אֲשֶׁר יִגַּע עַל פְּנֵי הַשָּׂדֶה, וְדָרְשִׁינַן לְרַבּוֹת גּוֹלֵל וְדוֹפֵק. גּוֹלֵל הוּא כִּסּוּי הַקֶּבֶר: <B>וְרַבִּי מֵאִיר מְטַהֵר.</B> טַעֲמָא דְּרַבִּי מֵאִיר מִשּׁוּם דְּקָסָבַר כָּל מְחִצָּה הָעוֹמֶדֶת בְּרוּחַ חַיִּים אֵינָהּ מְחִצָּה {יב}. וְאֵינָהּ הֲלָכָה: <B>וְרַבִּי יוֹסֵי הַגְּלִילִי פוֹסֵל.</B> דִּכְתִיב (דְּבָרִים כד) וְכָתַב לָהּ סֵפֶר, מַה סֵּפֶר אֵין בּוֹ רוּחַ חַיִּים, אַף כֹּל שֶׁאֵין בּוֹ רוּחַ חַיִּים. וְרַבָּנָן אִי כְּתִיב וְכָתַב לָהּ בַּסֵּפֶר כִּדְקָאָמַרְתְּ, הַשְׁתָּא דִּכְתִיב וְכָתַב לָהּ סֵפֶר, לְסִפּוּר דְּבָרִים הוּא דְּאָתָא. וַהֲלָכָה כְּתַנָּא קַמָּא. [וְאִם כָּתַב] לָהּ גֵּט בְּקֶרֶן שֶׁל פָּרָה וְנָתַן לָהּ אֶת הַפָּרָה, דְּהַשְׁתָּא אֵינוֹ צָרִיךְ קְצִיצָה לְאַחַר שֶׁנִּכְתַּב, כָּשֵׁר. אֲבָל אִם לֹא נָתַן לָהּ אֶת הַפָּרָה אֶלָּא אֶת הַקֶּרֶן, כֵּיוָן שֶׁצָּרִיךְ קְצִיצָה, לֹא מִגַּרְשָׁה בֵּיהּ {יג}: 

~ פרק א - משנה ח
<B>וְלֹא יִהְיוּ פְרָצוֹת יְתֵרוֹת עַל הַבִּנְיָן.</B> וַאֲפִלּוּ הֵן פְּרָצוֹת קְטַנּוֹת פְּחוּתוֹת מֵעֶשֶׂר, אִם הַפָּרוּץ מְרֻבֶּה עַל הָעוֹמֵד אֵינָהּ מְחִצָּה, וְאַף כְּנֶגֶד הָעוֹמֵד אָסוּר: <B>כָּל פִּרְצָה שֶׁהִיא כְעֶשֶׂר אַמּוֹת מֻתֶּרֶת.</B> וּבִלְבַד שֶׁיְּהֵא הָעוֹמֵד רַב עָלֶיהָ, אִי נַמִּי פָּרוּץ כְּעוֹמֵד הָוֵי מְחִצָּה וְאַף כְּנֶגֶד הַפָּרוּץ מֻתָּר {יז}: <B>יָתֵר מִכָּאן אָסוּר.</B> אֲפִלּוּ פִּרְצָה אַחַת יוֹתֵר מֵעֶשֶׂר אוֹסֶרֶת כָּל הַהֶקֵּף, וַאֲפִלּוּ הָעוֹמֵד מְרֻבֶּה, דְּלֹא עָבְדֵי אֱינָשֵׁי פֶּתַח יוֹתֵר מֵעֶשֶׂר וְהָוֵי פִּרְצָה. וְדַוְקָא דְּאֵין לָהּ צוּרַת פֶּתַח, אֲבָל אִית לַהּ צוּרַת פֶּתַח אֲפִלּוּ יוֹתֵר מֵעֶשֶׂר הָוֵי פֶּתַח: 

~ פרק א - משנה ט
<B>מַקִּיפִין שְׁלֹשָׁה חֲבָלִים.</B> אַשְּׁיָרָא שֶׁחָנְתָה בַּבִּקְעָה קָאֵי: <B>זֶה לְמַעְלָה מִזֶּה.</B> עַל גַּבֵּי יְתֵדוֹת סָבִיב, מִן הַחֶבֶל הַתַּחְתּוֹן לַקַּרְקַע פָּחוֹת מִשְּׁלֹשָׁה, וַהֲרֵי כְּאִלּוּ כֻּלּוֹ עוֹמֵד, דְּכָל פָּחוֹת מִשְּׁלֹשָׁה כְּלָבוּד דָּמִי, וּמִמֶּנּוּ לָאֶמְצָעִי פָּחוֹת מִשְּׁלֹשָׁה, הֲרֵי עוֹמֵד שִׁשָּׁה טְפָחִים פָּחוֹת שְׁנֵי מַשֶּׁהוּיִין בִּשְׁנֵי הָאֲוִירִין, וּמֵאֶמְצָעִי לָעֶלְיוֹן פָּחוֹת מִשְּׁלֹשָׁה, הֲרֵי תִּשְׁעָה טְפָחִים עוֹמֵד בִּשְׁלֹשָׁה הָאֲוִירִין פָּחוֹת שְׁלֹשָׁה מַשֶּׁהוּיִין: <B>שִׁעוּר עֳבִי הַחֲבָלִים יוֹתֵר עַל טֶפַח.</B> שְׁלֹשָׁה מַשֶּׁהוּיִין, כְּדֵי שֶׁיְּהֵא בֵּין הַכֹּל עֲשָׂרָה טְפָחִים: 

~ פרק א - משנה י
<B>מַקִּיפִים בְּקָנִים.</B> נְעוּצִים וְעוֹמְדִים, וְזוֹ הִיא מְחִצַּת שְׁתִי, אֲבָל שֶׁל חֲבָלִים הַוְיָא מְחִצָּה שֶׁל עֵרֶב: <B>בְּשַׁיָּרָא דִּבְּרוּ.</B> הֵקֵלּוּ אֶצְלָן שֶׁאֵין צְרִיכִים אֶלָּא אוֹ שְׁתִי כְּגוֹן קָנִים, אוֹ עֵרֶב כְּגוֹן חֲבָלִים, אֲבָל לְיָחִיד לֹא הֵקֵלּוּ אֶלָּא עַד שֶׁיִּהְיֶה בָּהּ שְׁתִי וָעֵרֶב. וּשְׁלֹשָׁה בְּנֵי אָדָם הֲרֵי הֵן כִּשְׁיָרָא: <B>כָּל מְחִצָּה שֶׁאֵינָהּ שֶׁל שְׁתִי וְשֶׁל עֵרֶב כוּ'.</B> רַבִּי יוֹסֵי בְּרַבִּי יְהוּדָה פָּלֵיג עֲלֵיהּ דַּאֲבוּהּ, וְקָאֲמַר אֲפִלּוּ לִשְׁיָרָא בָּעֵי שְׁתִי וָעֵרֶב: <B>אֶחָד מִשְּׁנֵי דְבָרִים.</B> אוֹ שְׁתִי אוֹ עֵרֶב. וְאִיכָּא בֵּין רַבָּנָן קַמָּאֵי לְרַבָּנָן בַּתְרָאֵי, דְּרַבָּנָן קַמָּאֵי לֹא שָׁרוּ לְיָחִיד אֶלָּא דּוּמְיָא דִּשְׁיָרָא, בַּדֶּרֶךְ, הוֹאִיל וְאֵינוֹ יָכוֹל לַעֲשׂוֹת מְחִצָּה רְאוּיָה, וְלֹא בַּיִּשּׁוּב. וְרַבָּנָן בַּתְרָאֵי אָמְרֵי אֶחָד מִשְּׁנֵי דְּבָרִים, בֵּין לְיָחִיד בֵּין לְרַבִּים בֵּין בַּדֶּרֶךְ בֵּין בַּיִּשּׁוּב. וְהִלְכְתָא כְּוָתַיְהוּ. אֶלָּא שֶׁאָדָם אֶחָד אוֹ שְׁנַיִם שֶׁשָּׁבְתוּ בַּמִּדְבָּר אֵין יְכוֹלִים לַעֲשׂוֹת מְחִצָּה גְּדוֹלָה יוֹתֵר מִבֵּית סָאתַיִם שֶׁהוּא מֵאָה אַמָּה אֹרֶךְ עַל חֲמִשִּׁים רֹחַב כַּחֲצַר הַמִּשְׁכָּן, וּשְׁלֹשָׁה בְּנֵי אָדָם אוֹ יוֹתֵר הֵן שְׁיָרָא וִיכוֹלִים לַעֲשׂוֹת מְחִצָּה גְּדוֹלָה וַאֲפִלּוּ כַּמָּה מִילִין, כְּפִי מַה שֶּׁצָּרִיךְ לָהֶם וְלִכְלֵי תַּשְׁמִישָׁם וְלִבְהֶמְתָּם, וּבִלְבַד שֶׁלֹּא יִשָּׁאֵר מָקוֹם פָּנוּי בְּתוֹךְ הַמְּחִצָּה יוֹתֵר מִבֵּית סָאתַיִם: <B>פָּטְרוּ בַמַּחֲנֶה.</B> לַיּוֹצְאִים לַמִּלְחָמָה, וַאֲפִלּוּ לְמִלְחֶמֶת הָרְשׁוּת: <B>מְבִיאִין עֵצִים.</B> וְאֵין חוֹשְׁשִׁים מִשּׁוּם גָּזֵל, וַאֲפִלּוּ כָּרְתוּ אוֹתָם בַּעֲלֵיהֶם וַעֲשָׂאוּם חֲבִילוֹת: <B>וּפְטוּרִים מֵרְחִיצַת יָדַיִם.</B> שֶׁלִּפְנֵי הַסְּעוּדָה, אֲבָל בַּמַּיִם שֶׁלְּאַחַר הַסְּעוּדָה חַיָּבִים, הוֹאִיל וְנִתְקְנוּ מֵחֲמַת הַסַּכָּנָה שֶׁל מֶלַח סְדוֹמִית הַמְסַמֵּא אֶת הָעֵינַיִם, חֲמִירָא סַכַּנְתָּא מֵאִסּוּרָא: <B>וּמִדְּמַאי.</B> שֶׁאֵין צְרִיכִין לְהַפְרִישׁ תְּרוּמַת מַעֲשֵׂר שֶׁל דְּמַאי, כְּגוֹן אִם לָקְחוּ תְּבוּאָה מֵעַם הָאָרֶץ: <B>וּמִלְּעָרֵב.</B> עֵרוּבֵי חֲצֵרוֹת, כְּגוֹן מֵאֹהֶל לְאֹהֶל בְּמַחֲנֶה מֻקָּף מְחִצּוֹת. אֲבָל עֵרוּבֵי תְּחוּמִין צְרִיכִין לְעָרֵב {יט}: 

^ פרק ב

~ פרק ב - משנה א
<B>עוֹשִׂין פַּסִּין לַבֵּירָאוֹת.</B> שֶׁבִּרְשׁוּת הָרַבִּים. לְפִי שֶׁהַבֵּירָאוֹת רְשׁוּת הַיָּחִיד הֵן שֶׁעֲמֻקִּים עֲשָׂרָה, וְאֵין יְכוֹלִים לְמַלְּאוֹת מֵהֶן וּלְהוֹצִיא לִרְשׁוּת הָרַבִּים, וְעוֹשִׂין פַּסִּין שֶׁיִּהְיוּ הַפַּסִּין עוֹשִׂין [חָלָל] סְבִיבוֹת הַבּוֹר רְשׁוּת הַיָּחִיד, וִימַלֵּא וְיוֹצִיא וְיָנִיחַ שָׁם וְתִכָּנֵס בְּהֶמְתּוֹ כֻּלָּהּ אוֹ רֹאשָׁהּ וְרֻבָּהּ וְיַשְׁקֶנָּה: <B>דְּיוּמְדִין.</B> שְׁנֵי עַמּוּדִין. שֶׁכָּל עַמּוּד מֵאֵלּוּ הָאַרְבָּעָה נִרְאֶה כִּשְׁנַיִם. דְּיוּ בִּלְשׁוֹן יָוָן שְׁנַיִם. וּכְשֶׁנּוֹעֵץ הָעַמּוּד הֶעָשׂוּי כִּשְׁנַיִם לִפְאַת דְּרוֹמִית מַעֲרָבִית נִמְצָא נוֹטֶה דָּפְנוֹ אֶחָד לַמִּזְרָח וְדָפְנוֹ אֶחָד לַצָּפוֹן, וְהַשֵּׁנִי לִפְאַת מַעֲרָבִית צְפוֹנִית נוֹטֶה צִדּוֹ אֶחָד לַמִּזְרָח וְצִדּוֹ אֶחָד לַדָּרוֹם, וּכְשֶׁנּוֹתֵן אַרְבַּעְתָּן לְאַרְבַּע הַפֵּאוֹת נִמְצָא לְכָל רוּחַ שְׁתֵּי אַמּוֹת דֹּפֶן אַמָּה כְּנֶגֶד אַמָּה וְהָרֶוַח בֵּינְתַיִם: <B>וְאַרְבָּעָה פְשׁוּטִין.</B> בָּאֶמְצַע נוֹתֵן לְכָל רוּחַ לוּחַ רְחָבָה אַמָּה. וּבִזְמַן שֶׁאֵין בֵּין פַּס לְפַס מֵאַרְבָּעָה דְּיוּמְדִין [אֵלּוּ] אֶלָּא עֶשֶׂר אַמּוֹת אוֹ פָּחוֹת מוֹדֶה רַבִּי מֵאִיר דְּאֵין צָרִיךְ לְפַסִּין פְּשׁוּטִין, וְאִם יֵשׁ בֵּינֵיהֶן יוֹתֵר מִשְּׁלֹשׁ עֶשְׂרֵה אַמָּה וּשְׁלִישׁ מוֹדֶה רַבִּי יְהוּדָה דְּצָרִיךְ פְּשׁוּטִין, לֹא נֶחְלְקוּ אֶלָּא מֵעֶשֶׂר עַד שְׁלֹשׁ עֶשְׂרֵה אַמָּה וּשְׁלִישׁ, דְּרַבִּי מֵאִיר אוֹמֵר צָרִיךְ פְּשׁוּטִים וְרַבִּי יְהוּדָה אוֹמֵר אֵין צָרִיךְ. וַהֲלָכָה כְּרַבִּי יְהוּדָה: <B>שְׁתֵּי רְבָקוֹת שֶׁל שָׁלֹשׁ שָׁלֹשׁ בָּקָר.</B> שֶׁרֹחַב כָּל בָּקָר וּבָקָר אַמָּתַיִם פָּחוֹת שְׁלִישׁ, נִמְצָא רֹחַב שִׁשָּׁה בָּקָר עֶשֶׂר אַמּוֹת, וְזֶה הָרֶוַח שֶׁיָּכוֹל לִתֵּן בֵּין פַּס לְפַס לְדִבְרֵי רַבִּי מֵאִיר, וְאִם יֵשׁ רֹחַב יוֹתֵר מִזֶּה צָרִיךְ שֶׁיַּרְבֶּה בְּפַסִּין פְּשׁוּטִין: <B>רְבָקוֹת.</B> לְשׁוֹן עֵגֶל מַרְבֵּק (שְׁמוּאֵל א כח): <B>רַבִּי יְהוּדָה אוֹמֵר שֶׁל אַרְבַּע אַרְבַּע.</B> הֵן שְׁלֹשׁ עֶשְׂרֵה אַמָּה וּשְׁלִישׁ: <B>קְשׁוּרוֹת אֲבָל לֹא מֻתָּרוֹת.</B> דְּלֹא תֵּימָא כְּעֵין קְשׁוּרוֹת וְלֹא קְשׁוּרוֹת מַמָּשׁ, לְהָכִי תָּנָא אֲבָל לֹא מֻתָּרוֹת, לְהַחְמִיר וּלְמַעֵט רֶוַח שֶׁבֵּינְתַיִם: <B>אַחַת נִכְנֶסֶת וְאַחַת יוֹצֵאת.</B> רְבָקָה אַחַת {ג} שֶׁל בָּקָר נִכְנֶסֶת וּרְבָקָה אַחַת יוֹצֵאת, וְיֵשׁ יוֹתֵר רֹחַב מִשֶּׁאִלּוּ הָיוּ שְׁתֵּיהֶן יוֹצְאוֹת אוֹ שְׁתֵּיהֶן נִכְנָסוֹת. וְזוֹ קֻלָּא הִיא, דְּלֹא בָּעִינַן מְצֻמְצָמוֹת כָּל כָּךְ {ד}: 

~ פרק ב - משנה ב
<B>מֻתָּר לְהַקְרִיב לַבְּאֵר.</B> הַפַּסִּין, וְלַעֲשׂוֹת הֶקֵּף קָצָר. וּבִלְבַד שֶׁיְּהֵא מִשְּׂפַת הַבְּאֵר עַד בֵּין הַפַּסִּין כְּדֵי רֹאשָׁהּ וְרֻבָּהּ שֶׁל פָּרָה שֶׁהֵן שְׁתֵּי אַמּוֹת, אֲבָל בָּצִיר מֵהָכִי לֹא, שֶׁמָּא יִמָּשֵׁךְ אַחַר פָּרָתוֹ וְיוֹצִיא הַדְּלִי חוּץ לַמְּחִצָּה: <B>מֻתָּר לְהַרְחִיק כָּל שֶׁהוּא.</B> לַעֲשׂוֹת הֶקֵּף גָּדוֹל כְּמוֹ שֶׁלִּבּוֹ חָפֵץ: <B>וּבִלְבַד שֶׁיַּרְבֶּה בְּפַסִּין.</B> דְּכָל מַה שֶּׁמַּרְחִיק מִן הַבּוֹר מַרְבֶּה בָּרֶוַח שֶׁבֵּין הַפַּסִּין, וְצָרִיךְ לְהַרְבּוֹת בְּפַסִּין עַד כְּדֵי שֶׁלֹּא יְהֵא בֵּין פָּשׁוּט לְפָשׁוּט [וּבֵין פָּשׁוּט לִדְיוּמֶד] יוֹתֵר מִשְּׁלֹשׁ עֶשְׂרֵה אַמָּה וּשְׁלִישׁ, כְּדִבְרֵי רַבִּי יְהוּדָה שֶׁהֲלָכָה כְּמוֹתוֹ: 

~ פרק ב - משנה ג
<B>רַבִּי יְהוּדָה אוֹמֵר עַד בֵּית סָאתָיִם.</B> לֹא יַעֲשֶׂה הֶקֵּף גָּדוֹל לַבְּאֵר אֶלָּא עַד בֵּית סָאתַיִם: <B>לְגִנָּה וּלְקַרְפֵּף.</B> שֶׁאֵין הֶקֵּפָן לְדִירָה: <B>קַרְפֵּף.</B> הֶקֵּף גָּדוֹל חוּץ לָעִיר לְהַכְנִיס שָׁם עֵצִים לְאוֹצָר: <B>דִּיר.</B> שֶׁל בְּהֵמוֹת שֶׁעוֹשִׂין בַּשָּׂדוֹת הַיּוֹם כָּאן וּלְמָחָר כָּאן כְּדֵי לְזַבְּלָהּ בִּגְלָלֵי בְּהֵמָה: <B>סַחַר.</B> [הֶקֵּף מְחִצָּה] לַבְּהֵמוֹת בָּעִיר. וְאִית דְּגָרְסֵי סַהַר, בֵּית הָאֲסוּרִים: <B>חָצֵר.</B> מָקוֹם מְגֻלֶּה שֶׁלִּפְנֵי הַבָּתִּים: <B>מֻקְצֶה.</B> רְחָבָה שֶׁאֲחוֹרֵי הַבָּתִּים {ו}, דְּכָל הָנֵי הֶקֵּפָן לְדִירָה הוּא {ז}. וְהָנֵי פַּסֵּי בֵּירָאוֹת נַמִּי הוֹאִיל וּמֵימֵיהֶן רְאוּיוֹת לִשְׁתִיַּת אָדָם תַּשְׁמִישׁ מְעַלְּיוּתָא הוּא: <B>וּמֻתָּר לְהַרְחִיק כָּל שֶׁהוּא.</B> כְּלוֹמַר כְּשֵׁם שֶׁכָּל אֵלּוּ שֶׁהֻקְּפוּ לְדִירָה אֲפִלּוּ גְּדוֹלִים עַד עֶשֶׂר כּוֹרִים מֻתָּר לְטַלְטֵל בָּהֶם, כָּךְ מֻתָּר לְהַרְחִיק הַהֶקֵּף שֶׁל פַּסֵּי בֵּירָאוֹת כָּל מַה שֶּׁלִּבּוֹ חָפֵץ, וְכֵן הֲלָכָה: 

~ פרק ב - משנה ד
<B>אִם הָיְתָה דֶרֶךְ הָרַבִּים.</B> דֶּרֶךְ שֶׁרַבִּים בּוֹקְעִים בָּהּ מַפְסֶקֶת בֵּין הַפַּסִּים, יְסַלְקֶנָּה לַצְּדָדִים מִחוּץ לַפַּסִּים, שֶׁלֹּא יִהְיוּ הָרַבִּים מְהַלְּכִים בֵּין הַפַּסִּים, דְּמַשְׁווּ לַהּ כִּרְשׁוּת הָרַבִּים וּמְבַטְּלִים הַמְּחִצָּה. וְאֵין הֲלָכָה כְּרַבִּי יְהוּדָה: <B>בּוֹר הָרַבִּים.</B> אִי פָּסְקֵי מַיָּא מַדְכְּרֵי אַהֲדָדֵי, שֶׁלֹּא הִתִּירוּ פַּסֵּי בֵּירָאוֹת אֶלָּא שֶׁיִּהְיוּ מַיִם מְצוּיִין לִבְהֵמוֹת עוֹלֵי רְגָלִים, וְכָל זְמַן שֶׁאֵין שָׁם מַיִם אֵין לַפַּסִּין תּוֹרַת מְחִצָּה: <B>בְּאֵר הַיָּחִיד.</B> נַמִּי שָׁרֵי, דִּבְאֵר מַיִם חַיִּים הֵן וְהָא לֹא פָּסְקֵי מַיָּא: <B>לִבְאֵר הָרַבִּים.</B> דְּאִיכָּא תַּרְתֵּי לִמְעַלִּיּוּתָא. וְכֵן הֲלָכָה. וְאֵין מֻתָּר לְמַלְאוֹת מַיִם וּלְהוֹצִיא מִן הַבְּאֵר עַל יְדֵי פַּסֵּי בֵּירָאוֹת אֶלָּא כְּדֵי לְהַשְׁקוֹת בְּהֶמְתָּן שֶׁל עוֹלֵי רְגָלִים וּבְאֶרֶץ יִשְׂרָאֵל בִּלְבַד. אֲבָל לְהוֹצִיא מַיִם כְּדֵי לִשְׁתּוֹת הָאָדָם עַצְמוֹ אָסוּר {ט}, אֶלָּא יוֹרֵד לַבּוֹר וְשׁוֹתֶה {י}, אוֹ עוֹשֶׂה מְחִצָּה גְּבוֹהָה עֲשָׂרָה טְפָחִים: 

~ פרק ב - משנה ה
<B>וְעוֹד אָמַר רַבִּי יְהוּדָה בֶן בָּבָא.</B> מִשּׁוּם דְּאָמַר חֲדָא לְחֻמְרָא {יב} גַּבֵּי פַּסִּין, דְּאָמַר אֵין עוֹשִׂין אוֹתָן אֶלָּא לִבְאֵר הָרַבִּים, וְהַשְׁתָּא קָאָמַר חֻמְרָא אַחֲרִיתָא דְּאַף בְּמֻקָּף לְדִירָה לֹא שָׁרֵי טְפֵי מִבֵּית סָאתַיִם, מִשּׁוּם הָכִי תָּנָא וְעוֹד: <B>שׁוֹמֵירָה.</B> סֻכַּת שׁוֹמְרִים. דְּאַף עַל גַּב דְּהֻקַּף לְדִירָה, בֵּית סָאתַיִם הוּא דְּשָׁרֵי, טְפֵי לֹא: <B>סְמוּכָה לָעִיר.</B> דְּהוֹאִיל וּקְרוֹבָה לְבֵיתוֹ דַּעְתּוֹ לְהִשְׁתַּמֵּשׁ בָּהּ תָּמִיד וּכְמֻקָּף לְדִירָה דָּמִי: <B>וּבִלְבַד שֶׁתְּהֵא שִׁבְעִים אַמָּה וְשִׁירַיִם עַל שִׁבְעִים אַמָּה וְשִׁירָיִם.</B> וְלֹא יוֹתֵר. וְתַנָּא קַמָּא נַמִּי דִּלְעֵיל דְּאָמְרוּ לוֹ לֹא אָמְרוּ בֵּית סָאתַיִם אֶלָּא לַקַּרְפֵּף וְלַגִּנָּה אֲבָל אִם הָיָה דִּיר אוֹ סַהַר אוֹ חָצֵר וְכוּ', כְּרַבִּי עֲקִיבָא קָאֲמַר, דְּהֵיכָא דְּאִיכָּא בֵּית דִּירָה אֲפִלּוּ טוּבָא נַמִּי, וּכְשֶׁלֹּא הֻקַּף לְדִירָה בֵּית סָאתַיִם. וּמַאי בֵּינַיְהוּ, אָמְרִינַן בַּגְּמָרָא דְּאִיכָּא בֵּינַיְהוּ דָּבָר מֻעָט, שֶׁבֵּית סָאתַיִם יוֹתֵר עַל שִׁבְעִים אַמָּה וְשִׁירַיִם רְבוּעִים, וְתַנָּא קַמָּא שָׁרֵי בְּבֵית סָאתַיִם שְׁלֵמִים, וּלְרַבִּי עֲקִיבָא שִׁבְעִים אַמָּה וְשִׁירַיִם עַל שִׁבְעִים אַמָּה וְשִׁירַיִם וְתוּ לֹא. וְכֵיצַד יָדַעְנוּ דְּבֵית סָאתַיִם יוֹתֵר עַל שִׁבְעִים אַמָּה וְשִׁירַיִם רְבוּעִים, דְּהָא אָמְרִינַן בַּגְּמָרָא וְכַמָּה הֵן סָאתַיִם, כַּחֲצַר הַמִּשְׁכָּן, וַחֲצַר הַמִּשְׁכָּן כְּתִיב בֵּיהּ (שְׁמוֹת כז) אֹרֶךְ הֶחָצֵר מֵאָה בָּאַמָּה וְרֹחַב חֲמִשִּׁים בַּחֲמִשִּׁים, וְדָרְשִׁינַן מַאי חֲמִשִּׁים בַּחֲמִשִּׁים, אָמְרָה תּוֹרָה טֹל חֲמִשִּׁים שֶׁאָרְכּוֹ יָתֵר עַל רָחְבּוֹ וְסַבֵּב חֲמִשִּׁים הַנּוֹתָרִים לְשִׁעוּר שַׁבָּת, דַּהֲווּ לְהוּ שִׁבְעִים אַמָּה וְאַרְבָּעָה טְפָחִים מְרֻבָּעִים. כֵּיצַד, עֲשֵׂה מֵהֶם חָמֵשׁ רְצוּעוֹת שֶׁל עֶשֶׂר אַמָּה רֹחַב וְאָרְכָּן חֲמִשִּׁים, תֵּן אַחַת לְמִזְרָחָהּ וְאַחַת לְמַעֲרָבָהּ, הֲרֵי רָחְבָּהּ שִׁבְעִים וְאָרְכָּהּ חֲמִשִּׁים, שִׂים אַחַת לַדָּרוֹם וְאַחַת לַצָּפוֹן, הֲרֵי שִׁבְעִים עַל שִׁבְעִים, אֶלָּא שֶׁהַקְּרָנוֹת פְּגוּמִים לְכָל קֶרֶן וְקֶרֶן עֶשֶׂר עַל עֶשֶׂר מִפְּנֵי הַתּוֹסֶפֶת שֶׁהוֹסַפְתָּ. טֹל מִן הָרְצוּעָה הַחֲמִשִּׁית אַרְבַּע חֲתִיכוֹת שֶׁל עֶשֶׂר [עַל עֶשֶׂר] וְשִׂים לְאַרְבַּע קְרָנוֹת, וְנִתְמַלְּאוּ. טֹל עֶשֶׂר עַל עֶשֶׂר הַנּוֹתָרִים שֶׁהֵם שִׁשִּׁים טְפָחִים [עַל שִׁשִּׁים טְפָחִים] וַעֲשֵׂה אוֹתָם רְצוּעוֹת שֶׁל שְׁנֵי טְפָחִים, הֲרֵי שְׁלֹשִׁים רְצוּעוֹת אֹרֶךְ כָּל אַחַת עֶשֶׂר אַמּוֹת, שֶׁהֵן שְׁלֹשׁ מְאוֹת אַמָּה. תֵּן שִׁבְעִים לְכָל רוּחַ, הֲרֵי שִׁבְעִים [אַמּוֹת] וְאַרְבָּעָה טְפָחִים עַל שִׁבְעִים אַמּוֹת וְאַרְבָּעָה טְפָחִים, אֶלָּא שֶׁהַקְּרָנוֹת פְּגוּמִים טְפָחַיִם עַל טְפָחַיִם, וְנִשְׁאֲרוּ בְּיָדְךָ עֶשְׂרִים אַמָּה, טֹל מֵהֶם שְׁמֹנָה טְפָחִים וְשִׂים לַקְּרָנוֹת וְנִתְמַלְּאוּ, וְנִשְׁאֲרוּ בְּיָדְךָ שְׁמֹנֶה עֶשְׂרֵה אַמּוֹת וְאַרְבָּעָה טְפָחִים אֹרֶךְ בְּרֹחַב טְפָחַיִם, וְהַיְנוּ דָּבָר מֻעָט, שֶׁאִם בָּאתָ לְחַלְּקָן וּלְהַקִּיף אֵין מַגִּיעַ תּוֹסֶפֶת לְרֹחַב שְׁנֵי שְׁלִישֵׁי אֶצְבַּע, דְּהָא בָּעֵי לְמֶעְבַּד מִנָּהּ רְצוּעוֹת שֶׁל רפ"ג [אַמּוֹת] אֹרֶךְ לְהַקִּיף הָאַרְבַּע רוּחוֹת. כָּךְ מָצָאתִי פֵּרוּשׁ שִׁיטָה זוֹ בְּפֵרוּשֵׁי רַשִׁ"י, וְנָכוֹן הוּא. וְהָרַמְבַּ"ם בִּקֵּשׁ חֶשְׁבּוֹנוֹת רַבִּים וְלֹא יָרַדְתִּי לְסוֹף דַּעְתּוֹ {טו}. וּבַמֶּה שֶׁאָמַר רַבִּי עֲקִיבָא אֲפִלּוּ אֵין בָּהּ אֶחָד מֵאֵלּוּ מְטַלְטְלִים בְּתוֹכָהּ, הִלְכְתָא כְּוָתֵיהּ. אֲבָל בְּמַאי דְּפָלֵיג אַחֲכָמִים דְּאָמְרוּ לוֹ דִּלְעֵיל וְסָבַר דְּשִׁבְעִים אַמָּה וְשִׁירַיִם עַל שִׁבְעִים אַמָּה וְשִׁירַיִם וְתוּ לֹא, בְּהָא הֲלָכָה כַּחֲכָמִים. דִּבְבֵית סָאתַיִם כַּחֲצַר הַמִּשְׁכָּן שָׁרֵי, שֶׁהוּא דָּבָר מֻעָט יוֹתֵר עַל שִׁבְעִים אַמָּה וְשִׁירַיִם רְבוּעִים: <B>אִם הָיְתָה אָרְכָּהּ יוֹתֵר עַל רָחְבָּהּ.</B> וְאַף עַל גַּב דְּמִעֵט רָחְבָּהּ וְהוֹסִיף עַל אָרְכָּהּ וְאֵין בְּכֻלָּהּ אֶלָּא בֵּית סָאתַיִם, אֵין מְטַלְטְלִין, דִּמְרֻבָּע הוּא דְּשָׁרוּ רַבָּנָן הֵיכָא דְּלֹא הֻקַּף לְדִירָה. וַהֲלָכָה כְּרַבִּי יוֹסֵי דְּפָלֵיג אַדְּרַבִּי אֱלִיעֶזֶר וְלֹא בָּעֵי מְרֻבָּעוֹת: 

~ פרק ב - משנה ו
<B>אֲפִלּוּ הִיא כְּבֵית כּוֹר.</B> אַפְּלֻגְתָּא דִּלְעֵיל קָאֵי אַגִּנָּה וְקַרְפֵּף: <B>אַנְשֵׁי חָצֵר שֶׁשָּׁכַח אַחַד מֵהֶם וְלֹא עֵרֵב.</B> וּלְמָחָר בִּטֵּל רְשׁוּת חֲצֵרוֹ לַחֲבֵרָיו, שֶׁהָיָה אוֹסֵר עֲלֵיהֶן מִלְּהוֹצִיא מִבָּתֵּיהֶן לֶחָצֵר, שֶׁהֶחָצֵר בִּרְשׁוּת כֻּלָּן וְחֶלְקוֹ אוֹסֵר עָלֶיהָ. הוֹאִיל וּבִטֵּל רְשׁוּת חֲצֵרוֹ בִּטֵּל אַף רְשׁוּת בֵּיתוֹ, אַף עַל פִּי שֶׁלֹּא פֵּרֵשׁ, וְנַעֲשָׂה אוֹרֵחַ אֶצְלָם, לְפִיכָךְ אַף בֵּיתוֹ מֻתָּר לָהֶם. אֲבָל אָסוּר לוֹ לְהַכְנִיס וּלְהוֹצִיא מִבֵּיתוֹ לֶחָצֵר, אַף עַל פִּי שֶׁהוּא מֻתָּר לְהַכְנִיס וּלְהוֹצִיא מִבָּתֵּיהֶם לֶחָצֵר כִּשְׁאָר כָּל אָדָם הַנִּכְנָס לְבֵית חֲבֵרוֹ שֶׁמֻּתָּר לוֹ לְהוֹצִיא מִבֵּית חֲבֵרוֹ לֶחָצֵר, דְּהָא רְשׁוּתָא דְּחַד הוּא, מִכָּל מָקוֹם מִבֵּיתוֹ אָסוּר הוּא לְהוֹצִיא. וְלֹא אָמְרִינַן כֵּיוָן דְּבִטֵּל לְהוּ רְשׁוּת בֵּיתוֹ הֲרֵי בֵּיתוֹ כְּבָתֵּיהֶם, דִּבְשָׁעָה שֶׁמּוֹצִיא מִבֵּיתוֹ לֶחָצֵר חוֹזֵר וּמַחֲזִיק בִּרְשׁוּתוֹ הוּא וְאוֹסֵר עֲלֵיהֶן, כְּדִתְנַן בְּהַדָּר עִם הָעוֹבֵד כּוֹכָבִים, מִי שֶׁנָּתַן רְשׁוּתוֹ וְחָזַר וְהוֹצִיא בֵּין בְּשׁוֹגֵג בֵּין בְּמֵזִיד {יז} הֲרֵי זֶה אוֹסֵר: <B>שֶׁיּוֹצְאִין בְּעַקְרַבְנִין בְּפֶסַח.</B> מִשּׁוּם מָרוֹר. וְעַקְרַבְנִין יֶרֶק שֶׁעָלִין שֶׁלּוֹ דּוֹמוֹת לְעַקְרָב. וַאֲנִי שָׁמַעְתִּי סִיב הַגָּדֵל סְבִיבוֹת הַדֶּקֶל: <B>וּבִקַּשְׁתִּי לִי חָבֵר.</B> לִשְׁלֹשָׁה דְּבָרִים הַלָּלוּ אִם שָׁמַע מִפִּיו, וְלֹא מָצָאתִי. וְאֵין הֲלָכָה כְּאֶחָד מֵהֶן. דְּגַבֵּי גִּנָּה וְקַרְפֵּף לֹא שָׁרֵי טְפֵי מִבֵּית סָאתַיִם. וְאַנְשֵׁי חָצֵר שֶׁשָּׁכַח אֶחָד מֵהֶן וְלֹא עֵרֵב וּבִטֵּל רְשׁוּתוֹ וְלֹא בִּטֵּל בֵּיתוֹ, אַף לָהֶם אָסוּר בֵּיתוֹ, אֲבָל מִבָּתֵּיהֶם לֶחָצֵר מֻתָּר. וְעַקְרַבְנִין לָאו מָרוֹר הוּא וְאֵין אָדָם יוֹצֵא בּוֹ יְדֵי חוֹבָתוֹ בְּפֶסַח: 

^ פרק ג

~ פרק ג - משנה א
<B>בַּכֹּל מְעָרְבִין.</B> עֵרוּבֵי תְּחוּמִין {א}. דְּאִלּוּ עֵרוּבֵי חֲצֵרוֹת אֵין מְעָרְבִין אֶלָּא בַּפַּת. וְהַאי בַּכֹּל דִּתְנַן בְּמַתְנִיתִין, לָאו דַּוְקָא, כִּדְאָמְרִינַן בַּגְּמָרָא אֵין לְמֵדִין מִן הַכְּלָלוֹת אֲפִלּוּ בְּמָקוֹם שֶׁנֶּאֱמַר בָּהֶן חוּץ, דְּהָא הָכָא תְּנַן בַּכֹּל מְעָרְבִין חוּץ מִן הַמַּיִם וּמִן הַמֶּלַח, וְאִיכָּא נַמִּי כְּמֵהִין וּפִטְרִיּוֹת דְּאֵין מְעָרְבִין וְלֹא מִשְׁתַּתְּפִים בָּהֶם, דְּלָאו מָזוֹן נִינְהוּ, כְּמוֹ מַיִם וּמֶלַח: <B>וּמִשְׁתַּתְּפִים.</B> שִׁתּוּפֵי מְבוֹאוֹת: <B>הַכֹּל נִקָּח בְּכֶסֶף מַעֲשֵׂר.</B> כְּדִכְתִיב (דְּבָרִים יד) וְנָתַתָּ הַכֶּסֶף בְּכָל אֲשֶׁר תְּאַוֶּה נַפְשֶׁךָ: <B>חוּץ מִן הַמַּיִם וּמִן הַמֶּלַח.</B> דְּלָאו פְּרִי מִפְּרִי הוּא: <B>הַנּוֹדֵר מִן הַמָּזוֹן.</B> לֹא דְּאָמַר יֵאָסֵר עָלַי מָזוֹן, דְּאֵין נִקְרָא מָזוֹן אֶלָּא חֲמֵשֶׁת הַמִּינִים דְּזָיְנֵי וְסַעֲדֵי, אֶלָּא כְּגוֹן דְּאָמַר כָּל הַזָּן עָלַי קוֹנָם, וְכָל מִלֵּי זָיְנֵי וּמַשְׂבִּיעִים לְפִי שָׁעָה חוּץ מִן הַמַּיִם וְהַמֶּלַח: <B>מְעָרְבִין לְנָזִיר בְּיַיִן.</B> דְּאַף עַל גַּב דְּלָא חֲזִי לְדִידֵיהּ, חֲזִי לְאַחֲרִינֵי: <B>וּלְיִשְׂרָאֵל בִּתְרוּמָה.</B> דְּהָא חַזְיָא לַכֹּהֲנִים: <B>סוּמְכוֹס אוֹמֵר בְּחֻלִּין.</B> דְּמִידֵי דַּחֲזִי לֵיהּ בָּעִינַן. וּבַיַּיִן לַנָּזִיר לֹא פָלֵיג סוּמְכוֹס, מִפְּנֵי שֶׁאֶפְשָׁר שֶׁיִּשָּׁאֵל הַנָּזִיר עַל נִדְרוֹ וְיִהְיֶה הַיַּיִן מֻתָּר לוֹ בְּאוֹתָהּ שַׁבָּת, אֲבָל תְּרוּמָה אִי אֶפְשָׁר שֶׁתִּהְיֶה רְאוּיָה לְיִשְׂרָאֵל, שֶׁאֲפִלּוּ יִשָּׁאֵל הַמַּפְרִישׁ הַתְּרוּמָה עָלֶיהָ וַהֲרֵי הִיא כְּאִלּוּ לֹא הוּרְמָה, הֲרֵי הִיא חוֹזֶרֶת לְטִבְלָהּ וְאָסוּר לֶאֱכֹל מִמֶּנָּה עַד שֶׁיַּחְזֹר וְיַפְרִישׁ תְּרוּמָה אַחֶרֶת, וְאֵין מַפְרִישִׁין תְּרוּמָה בְּשַׁבָּת אֲפִלּוּ בֵּין הַשְּׁמָשׁוֹת, הִלְכָּךְ לֹא חַזְיָא לֵיהּ. וְאֵין הֲלָכָה כְּסוּמְכוֹס: <B>וּלְכֹהֵן בְּבֵית הַפְּרָס.</B> סְתָמָא הִיא, וְלָאו סוּמְכוֹס קָאֲמַר לַהּ. בֵּית הַפְּרַס, שָׂדֶה שֶׁנֶּחְרַשׁ בָּהּ קֶבֶר מֻתָּר לְכֹהֵן לִכָּנֵס שָׁם כְּשֶׁהוּא מְנַפֵּחַ וְהוֹלֵךְ {ג} וְרוֹאֶה שֶׁאֵינוֹ נוֹגֵעַ בְּעֶצֶם כִּשְׂעוֹרָה. וּמִשּׁוּם הָכִי מֻתָּר לִתֵּן עֵרוּבוֹ שָׁם, שֶׁהֲרֵי יָכוֹל לְהִכָּנֵס בַּמָּקוֹם שֶׁנָּתַן שָׁם עֵרוּבוֹ וְהָוֵי הוּא וְעֵרוּבוֹ בְּמָקוֹם אֶחָד: <B>לָחוֹץ.</B> לַעֲשׂוֹת מְחִצָּה בֵּינוֹ לַקֶּבֶר שֶׁלֹּא יַאֲהִיל, כְּגוֹן שֶׁיִּכָּנֵס שָׁם בְּשִׁדָּה תֵּבָה וּמִגְדָּל {ד}, אַלְמָא חֲזִי לֵיהּ. וּפְלֻגְתָּא דְּרַבִּי יְהוּדָה וְרַבָּנָן מוֹקְמִינַן בַּגְּמָרָא דַּאֲפִלּוּ בְּיִשְׂרָאֵל פְּלִיגֵי רַבָּנָן עֲלֵיהּ דְּרַבִּי יְהוּדָה וְאָמְרֵי דְּאֵין מַנִּיחִין עֵרוּבֵי תְּחוּמִין בְּבֵית הַקְּבָרוֹת, וְלֹא נָקַט כֹּהֵן אֶלָּא לְהוֹדִיעֲךָ כֹּחוֹ דְּרַבִּי יְהוּדָה דַּאֲפִלּוּ בְּכֹהֵן שָׁרֵי. וּבְהָא קָמִפְלְגֵי, דְּרַבִּי יְהוּדָה סָבַר אַף עַל גַּב דְּאָסוּר לֶהֱנוֹת וּלְהִשְׁתַּמֵּשׁ בְּבֵית הַקְּבָרוֹת {ה}, מֻתָּר לְהַנִּיחַ שָׁם עֵרוּב, דְּאֵין מְעָרְבִין עֵרוּבֵי תְּחוּמִין אֶלָּא לִדְבַר מִצְוָה וּמִצְווֹת לָאו לֶהֱנוֹת נִתְּנוּ, וְאַף עַל פִּי שֶׁמִּשְׁתַּמֵּר שָׁם הָעֵרוּב אַחַר קְנִיָּתוֹ, דְּהָא בֵּין הַשְּׁמָשׁוֹת קוֹנֶה וּכְבָר נַעֲשֵׂית הַמִּצְוָה וְהוּא מִשְׁתַּמֵּר שָׁם כָּל הַשַּׁבָּת, קָסָבַר רַבִּי יְהוּדָה אֵין אָדָם מַקְפִּיד עַל עֵרוּבוֹ אִם אָבַד אוֹ נִגְנַב לְאַחַר שֶׁקָּנָה. וְרַבָּנָן סָבְרֵי אָדָם מַקְפִּיד עַל עֵרוּבוֹ לְאַחַר שֶׁקָּנָה, וְרוֹצֶה שֶׁלֹּא יִגָּנֵב, הִלְכָּךְ כְּשֶׁהָעֵרוּב מִשְׁתַּמֵּר בְּבֵית הַקְּבָרוֹת כָּל הַשַּׁבָּת לְאַחַר שֶׁקָּנָה בֵּין הַשְּׁמָשׁוֹת וְנִגְמְרָה מִצְוָתוֹ נִמְצָא מִשְׁתַּמֵּשׁ בְּאִסּוּרֵי הֲנָאָה, שֶׁהַקְּבָרוֹת אֲסוּרִים בַּהֲנָאָה, לְפִיכָךְ לֹא יַנִּיחַ אָדָם עֵרוּב בְּבֵית הַקְּבָרוֹת. וַהֲלָכָה כַּחֲכָמִים: 

~ פרק ג - משנה ב
<B>מְעָרְבִין בִּדְמַאי.</B> בְּכִכָּר שֶׁלְּקָחָהּ מֵעַם הָאָרֶץ וְלֹא הִפְרִישׁ מִמֶּנָּה תְּרוּמַת מַעֲשֵׂר שֶׁל דְּמַאי: <B>וּבְמַעֲשֵׂר רִאשׁוֹן כוּ' אֲבָל לֹא בְטֶבֶל וְכוּ'.</B> כֻּלָּן מְפֹרָשִׁין בְּמַסֶּכֶת שַׁבָּת פֶּרֶק מְפַנִּין: <B>הַשּׁוֹלֵחַ אֶת עֵרוּבוֹ בְּיַד חֵרֵשׁ כוּ'.</B> לְהוֹלִיכוֹ לְסוֹף אַלְפַּיִם אַמָּה. וְדַוְקָא בְּעֵרוּבֵי תְּחוּמִין אֵינוֹ עֵרוּב אִם שְׁלָחוֹ בְּיַד קָטָן, אֲבָל בְּעֵרוּבֵי חֲצֵרוֹת קָיְמָא לָן קָטָן גּוֹבֶה אֶת הָעֵרוּב {ז}: <B>בְּיַד מִי שֶׁאֵינוֹ מוֹדֶה בָעֵרוּב.</B> כְּגוֹן כּוּתִי אוֹ צְדוֹקִי: <B>וְאִם אָמַר לְאַחֵר.</B> כָּשֵׁר, לְקַבְּלוֹ מִן הַפָּסוּל וְיוֹלִיכֶנּוּ הַכָּשֵׁר לְסוֹף אַלְפַּיִם אַמָּה: <B>הֲרֵי זֶה עֵרוּב.</B> וּבִלְבַד שֶׁיְּהֵא הוּא עוֹמֵד וְרוֹאֶה בְּשָׁעָה שֶׁהַפָּסוּל נוֹתְנוֹ לְיַד הַכָּשֵׁר, אַף עַל פִּי שֶׁאֵינוֹ רוֹאֶה כְּשֶׁהַכָּשֵׁר מוֹלִיכוֹ, דַּחֲזָקָה שָׁלִיחַ עוֹשֶׂה שְׁלִיחוּתוֹ: 

~ פרק ג - משנה ג
<B>נְתָנוֹ בְאִילָן.</B> הָעוֹמֵד בִּרְשׁוּת הָרַבִּים וְיֵשׁ בּוֹ אַרְבָּעָה טְפָחִים עַל אַרְבָּעָה טְפָחִים אוֹ יוֹתֵר: <B>לְמַעְלָה מֵעֲשָׂרָה אֵין עֵרוּבוֹ עֵרוּב.</B> דְּכֵיוָן דְּהָאִילָן רָחָב אַרְבָּעָה, לְמַעְלָה מֵעֲשָׂרָה הָוֵי רְשׁוּת הַיָּחִיד, וְהוּא קָנָה שְׁבִיתָתוֹ בִּרְשׁוּת הָרַבִּים, וְכֵיוָן דְּאִי הָוֵי בָּעֵי לְמִשְׁקַל עֵרוּבֵיהּ וּמֵיכְלֵיהּ בְּשָׁעָה שֶׁהָעֵרוּב זוֹכֶה לוֹ, דְּהַיְנוּ בֵּין הַשְּׁמָשׁוֹת, לֹא מָצֵי שָׁקֵיל לֵיהּ דְּמַיְתֵי מֵרְשׁוּת הַיָּחִיד לִרְשׁוּת הָרַבִּים, לֹא הָוֵי עֵרוּב: <B>לְמַטָּה מֵעֲשָׂרָה הֲרֵי זֶה עֵרוּב.</B> דִּלְמַטָּה מֵעֲשָׂרָה כַּרְמְלִית הִיא, דְּכָל מִשְּׁלֹשָׁה וְעַד תִּשְׁעָה בְּרֹחַב אַרְבָּעָה כַּרְמְלִית הִיא, וְכֵיוָן דְּאִי שָׁקֵיל לֵיהּ לְעֵרוּבֵיהּ אֵין כָּאן אֶלָּא אִסּוּר שְׁבוּת, הֲרֵי זֶה עֵרוּב. וּמַתְנִיתִין רַבִּי הִיא דְּאָמַר כָּל דָּבָר שֶׁהוּא מִשּׁוּם שְׁבוּת לֹא גָּזְרוּ עָלָיו בֵּין הַשְּׁמָשׁוֹת {ח}. וּבְשָׁעָה שֶׁהָעֵרוּב זוֹכֶה לוֹ דְּהַיְנוּ בֵּין הַשְּׁמָשׁוֹת מָצֵי שָׁקֵיל לֵיהּ, וְנִמְצָא הוּא וְעֵרוּבוֹ בְּמָקוֹם אֶחָד, הִלְכָּךְ הָוֵי עֵרוּב: <B>נְתָנוֹ בְּבוֹר.</B> שֶׁבַּכַּרְמְלִית {ט} כְּגוֹן שֶׁבַּבִּקְעָה וְשֶׁבַּשָּׂדוֹת, וְנִתְכַּוֵּן לִשְׁבֹּת בַּבִּקְעָה אוֹ בַּשָּׂדֶה, הֲרֵי זֶה עֵרוּב, דְּבוֹר עַצְמוֹ רְשׁוּת הַיָּחִיד וְהוּא קָנָה שְׁבִיתָה בַּכַּרְמְלִית, וּבְשָׁעָה שֶׁהָעֵרוּב זוֹכֶה לוֹ דְּהַיְנוּ בֵּין הַשְּׁמָשׁוֹת מָצֵי שָׁקֵיל לֵיהּ, כְּרַבִּי דְּאָמַר כָּל דָּבָר שֶׁהוּא מִשּׁוּם שְׁבוּת לֹא גָּזְרוּ עָלָיו בֵּין הַשְּׁמָשׁוֹת: <B>אֲפִלּוּ גָּבוֹהַּ מֵאָה אַמָּה.</B> וְאֵין לְמַטָּה רֹחַב אַרְבָּעָה, דְּלָאו רְשׁוּת הַיָּחִיד הוּא, וְאַף עַל גַּב דִּלְמַעְלָה רָחָב אַרְבָּעָה, דְּהָא עֵרוּב עַל גַּבֵּי מְקוֹם אַרְבָּעָה בָּעִינַן: <B>תָּלוּשׁ וְנָעוּץ.</B> הוּא דַּהֲוֵי עֵרוּב, אֲבָל מְחֻבָּר לֹא הָוֵי עֵרוּב, מִשּׁוּם דְּכִי שָׁקֵיל לֵיהּ גְּזֵרָה שֶׁמָּא יִקְטֹם, לְפִי שֶׁהַקָּנֶה רַךְ הוּא אִיכָּא לְמִגְזַר שֶׁמָּא יִקְטֹם כִּי שָׁקֵיל לֵיהּ, אֲבָל אִילָן קָשֶׁה הוּא וּבֵין הַשְּׁמָשׁוֹת לְשֶׁמָּא יַעֲלֶה וְיִתְלֹשׁ לֹא חָיְשִׁינַן, אֲבָל קְטִימַת קָנֶה אַיְדֵי דִּרְכִיכָא וַדַּאי מִקְּטְמָא וּמִחַיַּב מִשּׁוּם קוֹצֵר. אִי נַמִּי קָנֶה וְקֻנְדָּס מִחְלַף לֵיהּ מְחֻבָּר בְּתָלוּשׁ, דְּקָנִים הַרְבֵּה תְּלוּשִׁין נְעוּצִים וְנִרְאִין כִּמְחֻבָּרִים, מִשּׁוּם הָכִי אִיכָּא לְמִגְזַר שֶׁמָּא יִקְטֹם בִּמְחֻבָּר וְיַחְשֹׁב שֶׁהוּא תָּלוּשׁ, אֲבָל בְּאִילָן לֵיכָּא לְמִגְזַר שֶׁמָּא יַעֲלֶה וְיִתְלֹשׁ וְיִטְעֶה לַחְשֹׁב דְּתָלוּשׁ הוּא: <B>נְתָנוֹ בְמִּגְדָּל.</B> שֶׁל עֵץ: <B>וְאָבַד הַמַּפְתֵּחַ הֲרֵי זֶה עֵרוּב.</B> וּכְגוֹן שֶׁהַמַּנְעוּל קָשׁוּר בְּחוּטִים וַחֲבָלִים, שֶׁאִם לֹא יִמָּצֵא הַמַּפְתֵּחַ אִי אֶפְשָׁר לְחָתְכָן אֶלָּא בְּסַכִּין. תַּנָּא קַמָּא סָבַר הוֹאִיל וְאֶפְשָׁר לִפְתֹּחַ עַל יְדֵי שֶׁיַּחְתֹּךְ הַחֲבָלִים בְּסַכִּין אֵין כָּאן אִסּוּר סְקִילָה אֶלָּא אִסּוּר שְׁבוּת, דִּמְקַלְקֵל הוּא בַּחֲתִיכַת הַחֲבָלִים וְכָל הַמְקַלְקְלִים פְּטוּרִים, וְאִסּוּר שְׁבוּת בֵּין הַשְּׁמָשׁוֹת בִּשְׁעַת קְנִיַּת הָעֵרוּב לֹא גָּזְרוּ בּוֹ כִּדְאָמְרָן, הִלְכָּךְ הָוֵי עֵרוּב, דְּמָצֵי מַיְתֵי סַכִּין וְיַחְתֹּךְ לַחֲבָלִים וְשָׁקֵיל לְעֵרוּבֵיהּ. וְרַבִּי אֱלִיעֶזֶר סָבַר אֵין כְּלִי נִטָּל אֶלָּא לְצֹרֶךְ תַּשְׁמִישׁוֹ, וְאָסוּר לְטַלְטֵל הַסַּכִּין כְּדֵי לַחְתֹּךְ הַחֲבָלִים, שֶׁאֵין תַּשְׁמִישׁוֹ אֶלָּא לַחְתֹּךְ הָאֳכָלִים, וְהוֹאִיל וְאִיכָּא תַּרְתֵּי, טִלְטוּל הַסַּכִּין, וַחֲתִיכַת הַחֲבָלִים, אֲפִלּוּ לְרַבִּי דְּאָמַר כָּל דָּבָר שֶׁהוּא מִשּׁוּם שְׁבוּת בֵּין הַשְּׁמָשׁוֹת לֹא גָזְרוּ, בִּכְהַאי גַּוְנָא מוֹדֶה דְּגָזְרוּ. וְאֵין הֲלָכָה כְּרַבִּי אֱלִיעֶזֶר: 

~ פרק ג - משנה ד
<B>נִתְגַּלְגֵּל חוּץ לַתְּחוּם אֵינוֹ עֵרוּב.</B> הוֹאִיל וְיֵשׁ מִבֵּיתוֹ שֶׁהוּא לָן שָׁם עַד עֵרוּבוֹ יוֹתֵר מֵאַלְפַּיִם אַמָּה, לֹא מָצֵי לְמֵיזַל וּלְמִשְׁקְלֵיהּ. וְהוּא שֶׁנִּתְגַּלְגֵּל שְׁתֵּי אַמּוֹת חוּץ לְאַלְפַּיִם אַמָּה, שֶׁכָּל אָדָם יֵשׁ לוֹ אַרְבַּע אַמּוֹת {יא} מִמְּקוֹם עֵרוּבוֹ, שְׁתֵּי אַמּוֹת מִצַּד מִזְרָחוֹ שֶׁל עֵרוּב וּשְׁתֵּי אַמּוֹת מִצַּד מַעֲרָבוֹ: <B>נָפַל עָלָיו גַּל.</B> וְהוּא דְּבָעֵי מָרָא וַחֲצִינָא לְפִנּוּיֵהּ, דְּהַוְיָא מְלָאכָה {יב} וְלֹא שְׁבוּת: <B>תְּרוּמָה וְנִטְמֵאת.</B> דְּהַשְׁתָּא לֹא חַזְיָא לֹא לְדִידֵיהּ וְלֹא לְאַחֲרִינֵי. וְאִצְטְרִיךְ תַּנָּא לְאַשְׁמְעִינַן נִתְגַּלְגֵּל חוּץ לַתְּחוּם וְנָפַל עָלָיו גַּל, דְּאִי אַשְׁמְעִינַן נִתְגַּלְגֵּל, מִשּׁוּם דְּלֵיתֵיהּ גַּבֵּיהּ הָוֵי הוּא בְּמָקוֹם אֶחָד וְעֵרוּבוֹ בְּמָקוֹם אַחֵר, אֲבָל נָפַל עָלָיו גַּל דְּאִיתֵיהּ גַּבֵּיהּ אֵימָא לֶהֱוֵי עֵרוּב. וְאִי אַשְׁמְעִינַן נָפַל עָלָיו גַּל דְּלֹא מָצֵי שָׁקֵיל לֵיהּ אֶלָּא בִּמְלָאכָה בְּמָרָא וַחֲצִינָא, אֲבָל נִתְגַּלְגֵּל דְּאֶפְשָׁר דְּנָשֵׁיב זִיקָא וּמַהְדַּר לֵיהּ לְתוֹךְ הַתְּחוּם אֵימָא לֵיהֱוֵי עֵרוּב, קָא מַשְׁמַע לָן. וְתָנָא נִשְׂרַף לְהוֹדִיעֲךָ כֹּחוֹ דְּרַבִּי יוֹסֵי, דְּאַף עַל גַּב דְּאֵינוֹ בָּעוֹלָם מִשּׁוּם סָפֵק לֹא מִתְסַר. וְתָנָא תְּרוּמָה שֶׁנִּטְמֵאת לְהוֹדִיעֲךָ כֹּחוֹ דְּרַבִּי מֵאִיר, דְּאַף עַל גַּב דְּיֶשְׁנוֹ בָּעוֹלָם וְיֵשׁ לוֹמַר הַעֲמִידֶנָּה בֵּין הַשְּׁמָשׁוֹת עַל חֶזְקָתָהּ שֶׁל קֹדֶם לָכֵן וּטְהוֹרָה הָיְתָה, אֲפִלּוּ הָכִי לֹא אָמְרִינַן חֲזָקָה לְקֻלָּא: <B>מִשֶּׁחֲשֵׁכָה הֲרֵי זֶה עֵרוּב.</B> דִּלְאַחַר שֶׁקָּנָה בֵּין הַשְּׁמָשׁוֹת אֵין חוֹשְׁשִׁין לוֹ אִם נֶאֱבַד: <B>הֲרֵי זֶה חַמָּר גַּמָּל.</B> דִּמְסַפְקָא לָן אִי קָנָה לֵיהּ עֵרוּב וְהָכָא הַוְיָא בֵּיתוֹ וּמֵהָכָא יֵשׁ לוֹ אַלְפַּיִם לְכָל רוּחַ, וְהִפְסִיד אַלְפַּיִם שֶׁמֵּעֵבֶר בֵּיתוֹ וָהָלְאָה, אוֹ שֶׁמָּא לֹא קָנָה עֵרוּב וּמִבֵּיתוֹ יֵשׁ לוֹ אַלְפַּיִם לְכָל רוּחַ, וְלֹא קָנָה לְעֵבֶר עֵרוּבוֹ כְּלוּם, וּמֵחֲמַת סָפֵק זֶה נֶאֱסַר לָלֶכֶת אֶלָּא אַלְפַּיִם אַמָּה שֶׁבֵּין בֵּיתוֹ לָעֵרוּב, דְּמִמַּה נַּפְשָׁךְ בְּהָנָךְ מִשְׁתְּרֵי, אֲבָל בָּאַלְפַּיִם דְּמִעֵרוּבוֹ וָאֵילָךְ לֹא, דִּלְמָא לֹא קָנָה עֵרוּב. וּמִבֵּיתוֹ וָאֵילָךְ נַמִּי לֹא, דִּלְמָא קָנָה עֵרוּב. נִמְצָא זֶה מוֹשְׁכוֹ לְכָאן וְזֶה מוֹשְׁכוֹ לְכָאן, כְּאָדָם הַמַּנְהִיג חֲמוֹר וְגָמָל, שֶׁהַחֲמוֹר הוֹלֵךְ לְפָנָיו וְזֶה מַנְהִיגוֹ, וְהַגָּמָל מֵאֲחוֹרָיו וְהוּא מוֹשְׁכוֹ, וְצָרִיךְ לִפְנוֹת לְפָנָיו וּלְאַחֲרָיו: <B>רַבִּי יוֹסֵי וְרַבִּי שִׁמְעוֹן אוֹמְרִים סְפֵק עֵרוּב כָּשֵׁר.</B> דְּאָמְרִינַן הַעֲמֵד עֵרוּב עַל חֶזְקָתוֹ, וּכְשֶׁהֵנִיחוֹ הָיָה בְּתוֹךְ הַתְּחוּם וְהָיָה טָהוֹר וְלֹא הָיָה עָלָיו גַּל, לְפִיכָךְ עֵרוּבוֹ עֵרוּב. וְכֵן הֲלָכָה: 

~ פרק ג - משנה ה
<B>מַתְנֶה אָדָם עַל עֵרוּבוֹ.</B> מֵנִיחַ שְׁנֵי עֵרוּבִין {יד}, אֶחָד לְסוֹף אַלְפַּיִם לְמִזְרַח בֵּיתוֹ וְאֶחָד לְסוֹף אַלְפַּיִם לְמַעֲרַב בֵּיתוֹ, וְאוֹמֵר אִם בָּאוּ עוֹבְדֵי כּוֹכָבִים לַמִּזְרָח וְצָרִיךְ אֲנִי לִבְרֹחַ מִפְּנֵיהֶם יִקְנֶה לִי עֵרוּבִי שֶׁבַּמַּעֲרָב וְיִהְיוּ לִי לְמַעֲרַב בֵּיתִי אַרְבַּעַת אֲלָפִים אַמָּה. וְאַף עַל גַּב דְּלֹא אָתוּ עַד לְמָחָר, אָמְרִינַן יֵשׁ בְּרֵרָה {טו}, דְּבֵין הַשְּׁמָשׁוֹת קָנָה לֵיהּ עֵרוּבָא דְּאִידָךְ גִּיסָא: <B>הֲרֵינִי כִבְנֵי עִירִי.</B> אַלְפַּיִם מֵעִירִי לְכָל רוּחַ, וְאֵינִי צָרִיךְ לְהִשְׂתַּכֵּר לְכָאן וּלְהַפְסִיד מִכָּאן: <B>אִם בָּא חָכָם לַמִּזְרָח.</B> חוּץ לִתְחוּם עִירִי וְרוֹצֶה אֲנִי לִלְמֹד מִפִּיו, וְעַכְשָׁיו אֵינִי יוֹדֵעַ לְאֵיזֶה צַד יָבֹא, וּלְמָחָר אֶשְׁמַע מִבְּנֵי אָדָם הַבָּאִים מִשָּׁם לְכָאן עַל יְדֵי עֵרוּב: <B>רַבִּי יְהוּדָה אוֹמֵר.</B> אִם בָּאוּ מִכָּאן וּמִכָּאן, וְאֶחָד מֵהֶם רַבּוֹ, יֵלֵךְ אֵצֶל רַבּוֹ וְלֹא אֵצֶל הָאַחֵר, דְּקִים לָן בְּגַוֵּיהּ דְּבִשְׁעַת קְנִיַּת עֵרוּב בֵּין הַשְּׁמָשׁוֹת דַּעְתֵּיהּ דְּלִקְנֵי לֵיהּ הַהוּא עֵרוּב דִּלְצַד רַבֵּיהּ. וְאֵין הֲלָכָה כְּרַבִּי יְהוּדָה, דְּזִמְנִין דְּנִיחָא לֵיהּ לֶאֱינַשׁ בְּחַבְרֵיהּ טְפֵי מֵרַבֵּיהּ: 

~ פרק ג - משנה ו
<B>מְעָרֵב אָדָם שְׁנֵי עֵרוּבִין.</B> אִם הָיָה צָרִיךְ לֵילֵךְ יוֹם רִאשׁוֹן לְכָאן וְיוֹם שֵׁנִי לְכָאן, יָכוֹל לְעָרֵב לַמִּזְרָח וְלַמַּעֲרָב עֶרֶב יוֹם הָרִאשׁוֹן {יח}, וְאוֹמֵר עֵרוּבִי שֶׁל מִזְרָח יִקְנֶה לִי הַיּוֹם לְצֹרֶךְ מָחָר, וְעֵרוּבִי שֶׁל מַעֲרָב יִקְנֶה לִי בֵּין הַשְּׁמָשׁוֹת דִּלְמָחָר לְצֹרֶךְ יוֹם שֵׁנִי. דְּקָסָבַר רַבִּי אֱלִיעֶזֶר שַׁבָּת וְיוֹם טוֹב לָאו כְּחַד יוֹמָא אֲרִיכָא נִינְהוּ אֶלָּא שְׁתֵּי קְדֻשּׁוֹת [הֵן], וּבֵין הַשְּׁמָשׁוֹת דְּקַמָּא לְדִידֵיהּ הוּא דְּקָנֵי וְלֹא לְיוֹם שֵׁנִי: <B>עֵרוּבִי בָרִאשׁוֹן וּבַשֵּׁנִי כִּבְנֵי עִירִי.</B> כְּלוֹמַר וְאִם לֹא הָיָה צָרִיךְ לֵילֵךְ אֶלָּא בְּיוֹם רִאשׁוֹן, וּבַשֵּׁנִי אֵין צָרִיךְ לָזוּז מִמְּקוֹמוֹ וְאֵינוֹ רוֹצֶה לְהַפְסִיד לֹא אַלְפַּיִם שֶׁל תְּחוּמוֹ מִכָּאן וְלֹא אַלְפַּיִם שֶׁל תְּחוּמוֹ מִכָּאן {יט}, יְעָרֵב עֵרוּב אֶחָד לַצַּד שֶׁהוּא רוֹצֶה לֵילֵךְ בּוֹ בְּיוֹם רִאשׁוֹן, וְאוֹמֵר עֵרוּבִי זֶה יִקְנֶה לִי לְצֹרֶךְ מָחָר, וּבַשֵּׁנִי הֲרֵינִי כִּבְנֵי עִירִי שֶׁלֹּא עֵרְבוּ. אוֹ אִם הָיָה צָרִיךְ לֵילֵךְ בַּשֵּׁנִי וְלֹא בָּרִאשׁוֹן, יֹאמַר עֵרוּב זֶה יִקְנֶה לִי בֵּין הַשְּׁמָשׁוֹת שֶׁל מָחָר וּבָרִאשׁוֹן אֶהֱיֶה כִּבְנֵי עִירִי: <B>אוֹ מְעָרֵב לִשְׁנֵי הַיָּמִים.</B> הַיְנוּ לְרוּחַ אַחַת דְּאָמְרֵי לְעֵיל. וְהָא תּוּ לָמָּה לִי, אֶלָּא הָכִי קָאָמְרֵי לֵיהּ רַבָּנָן לְרַבִּי אֱלִיעֶזֶר, אִי אַתָּה מוֹדֶה לְיוֹם אֶחָד דְּאוֹ מְעָרֵב לְרוּחַ אַחַת אוֹ אֵינוֹ מְעָרֵב כָּל עִקָּר, שֶׁאֵינוֹ יָכוֹל לוֹמַר חֲצִי יוֹם עֵרוּבִי לַמִּזְרָח וַחֲצִי יוֹם עֵרוּבִי לַמַּעֲרָב. לִשְׁנֵי הַיָּמִים נַמִּי, דְּהַיְנוּ לְשַׁבָּת וְיוֹם טוֹב, אוֹ מְעָרֵב כְּמוֹ לְיוֹם אֶחָד אוֹ אֵינוֹ מְעָרֵב כָּל עִקָּר. דִּסְפֵקָא לְהוּ לְרַבָּנָן שַׁבָּת וְיוֹם טוֹב אִי כְּיוֹמָא אֲרִיכָא דָּמוּ אִי לֹא, וְעָבְדֵי הָכָא לְחֻמְרָא דְּאֵין יָכוֹל לְעָרֵב לִשְׁתֵּי רוּחוֹת דִּלְמָא חֲדָא קְדֻשָּׁה הִיא, וְהָכָא לְחֻמְרָא דְּאָמְרֵי לְקַמָּן נֶאֱכַל בָּרִאשׁוֹן אֵין עֵרוּב לַשֵּׁנִי, דִּלְמָא שְׁתֵּי קְדֻשּׁוֹת הֵן וְלֹא כְּיוֹמָא אֲרִיכָא דָּמוּ: <B>מוֹלִיכוֹ.</B> הַשָּׁלִיחַ {כ} עֶרֶב יוֹם טוֹב שֶׁלִּפְנֵי שַׁבָּת וּמַחְשִׁיךְ עָלָיו עַד שֶׁיִּקְנֶה הָעֵרוּב: <B>וְנוֹטְלוֹ וּבָא לוֹ.</B> שֶׁמָּא יֵאָבֵד וְשׁוּב אֵין לוֹ עֵרוּב לַשֵּׁנִי, כִּדְקָתָנֵי נֶאֱכַל עֵרוּבוֹ בָּרִאשׁוֹן עֵרוּב לָרִאשׁוֹן וְאֵין עֵרוּב לַשֵּׁנִי: <B>בַּשֵּׁנִי.</B> חוֹזֵר וּמוֹלִיכוֹ בַּשֵּׁנִי. דְּקָיְמָא לָן הַמְעָרֵב בְּפַת בָּרִאשׁוֹן וְרוֹצֶה לְעָרֵב בְּפַת בַּשֵּׁנִי צָרִיךְ שֶׁיְּעָרֵב בְּאוֹתוֹ עֵרוּב עַצְמוֹ שֶׁקָּרָא עָלָיו שֵׁם מֵאֶתְמוֹל, וְעַתָּה שׁוֹתֵק, אֲבָל לֹא בְּפַת אַחֶרֶת, דְּבָעֵי לְמִקְרָא עֲלֵיהּ הַשְׁתָּא שֵׁם עֵרוּב, וְהָוֵי מֵכִין מִיּוֹם טוֹב לְשַׁבָּת: <B>וְנִמְצָא מִשְׂתַּכֵּר בַּהֲלִיכָתוֹ.</B> כְּלוֹמַר קוֹנֶה לוֹ הֲלִיכָה לְיוֹם מָחָר: <B>וּמִשְׂתַּכֵּר בְּעֵרוּבוֹ.</B> שֶׁאוֹכְלוֹ. וְיוֹם טוֹב אַחַר הַשַּׁבָּת דְּלֹא אֶפְשָׁר בְּהָכִי, מוֹלִיכוֹ בָּרִאשׁוֹן וְאֵינוֹ אוֹכְלוֹ, וְחוֹזֵר וְהוֹלֵךְ שָׁם בַּשֵּׁנִי לִרְאוֹת, אִם קַיָּם הָעֵרוּב מַחְשִׁיךְ עָלָיו, וְאִם רוֹצֶה יֹאכְלֶנּוּ אַחֲרֵי כֵן: <B>מוֹדִים אַתֶּם לִי שֶׁהֵן שְׁתֵּי קְדֻשּׁוֹת.</B> דְּאָמְרִיתוּ נֶאֱכַל עֵרוּב בָּרִאשׁוֹן אֵין עֵרוּב לַשֵּׁנִי, וְאִי חֲדָא קְדֻשָּׁה נִינְהוּ הֲוָה לֵיהּ כְּחַד יוֹמָא אֲרִיכְתָא וְיִקְנֶה בֵּין הַשְּׁמָשׁוֹת שֶׁל רִאשׁוֹן לִשְׁנֵיהֶם, וְכֵיוָן דִּשְׁתֵּי קְדֻשּׁוֹת נִינְהוּ יָכוֹל לְעָרֵב נַמִּי לִשְׁתֵּי רוּחוֹת. וְרַבָּנָן אָזְלֵי הָכָא לְחֻמְרָא וְהָכָא לְחֻמְרָא כִּדְאָמְרָן, מִשּׁוּם דִּמְסַפְּקָא לְהוּ. וַהֲלָכָה כְּרַבִּי אֱלִיעֶזֶר דְּשַׁבָּת וְיוֹם טוֹב שְׁתֵּי קְדֻשּׁוֹת הֵן: 

~ פרק ג - משנה ז
<B>שֶׁמָּא תִּתְעַבֵּר.</B> שֶׁמָּא יַעֲשׂוּ בֵּית דִּין הַגָּדוֹל אֱלוּל מְעֻבָּר וְיִהְיוּ שְׁנֵי יָמִים טוֹבִים, יוֹם ל' שֶׁל אֱלוּל וְיוֹם ל"א, וְהוּא צָרִיךְ לֵילֵךְ בָּרִאשׁוֹן לְצַד אֶחָד וּבַשֵּׁנִי לְצַד אַחֵר, מְעָרֵב שְׁנֵי עֵרוּבִין וּמְנִיחָן בְּעֶרֶב יוֹם טוֹב זֶה לְכָאן וְזֶה לְכָאן וְאוֹמֵר וְכוּ': <B>וְלֹא הוֹדוּ לוֹ חֲכָמִים.</B> דְּקָסָבְרֵי קְדֻשָּׁה אַחַת הֵן. וַהֲלָכָה כַּחֲכָמִים בִּשְׁנֵי יָמִים טוֹבִים שֶׁל רֹאשׁ הַשָּׁנָה. דְּלָאו מִשּׁוּם סְפֵקָא בִּלְבַד אִתְּקַן שֶׁמָּא קִדְּשׁוּ בֵּית דִּין אֶת יוֹם שְׁלֹשִׁים אוֹ יוֹם ל"א וְאֶחָד מֵהֶם חֹל, אֶלָּא מִשּׁוּם דְּשֶׁמָּא בָּאוּ עֵדִים מִן הַמִּנְחָה וּלְמַעְלָה, שֶׁנּוֹהֲגִין אוֹתוֹ הַיּוֹם קֹדֶשׁ וּלְמָחָר קֹדֶשׁ וְתַרְוַיְהוּ קְדֻשָּׁה אַחַת. אֲבָל בִּשְׁאָר יָמִים טוֹבִים שֶׁל גָּלֻיּוֹת דְּלֹא אַתְקוּן אֶלָּא מִסְּפֵיקָא דְּלֹא יָדְעִינַן מָתַי קִדְּשׁוּ בֵּית דִּין הַגָּדוֹל אֶת הַחֹדֶשׁ, מוֹדִים חֲכָמִים לְרַבִּי יְהוּדָה דִּשְׁתֵּי קְדֻשּׁוֹת הֵן. וַחֲכָמִים הָאֲמוּרִים כָּאן הוּא רַבִּי יוֹסֵי {כב}: 

~ פרק ג - משנה ח
<B>מַתְנֶה אָדָם עַל הַכַּלְכָּלָה.</B> סַל שֶׁיֵּשׁ בּוֹ פֵּרוֹת טְבָלִים, מַתְנֶה עָלָיו בְּיוֹם טוֹב רִאשׁוֹן שֶׁל רֹאשׁ הַשָּׁנָה וְאוֹמֵר, אִם הַיּוֹם חֹל תְּהֵא זוֹ תְּרוּמָה עַל אֵלּוּ, וְאִם הַיּוֹם קֹדֶשׁ אֵין בִּדְבָרַי כְּלוּם. שֶׁאֵין מַגְבִּיהִין תְּרוּמָה בְּיוֹם טוֹב. וּלְמָחָר הוּא אוֹמֵר אִם אֶתְמוֹל קֹדֶשׁ וְהַיּוֹם חֹל תְּהֵא זוֹ שֶׁאָמַרְתִּי אֶתְמוֹל תְּרוּמָה עַל אֵלּוּ, וְאִם הַיּוֹם קֹדֶשׁ {כד} וְאֶתְמוֹל חֹל כְּבָר הִיא תְּרוּמָה. וְאוֹכֵל כַּלְכָּלָה הַמְּתֻקֶּנֶת וּמְשַׁיֵּר הַתְּרוּמָה: <B>וְלֹא הוֹדוּ לוֹ חֲכָמִים.</B> הוּא רַבִּי יוֹסֵי כִּדְאָמְרָן, דְּסָבַר קְדֻשָּׁה אַחַת הֵן וְאֵין מַגְבִּיהִים בָּהֶם תְּרוּמָה. וְדַוְקָא בִּשְׁנֵי יָמִים טוֹבִים שֶׁל רֹאשׁ הַשָּׁנָה כְּדִפְרִישִׁית לְעֵיל: <B>וְכֵן בֵּיצָה שֶׁנּוֹלְדָה בָרִאשׁוֹן.</B> שֶׁל רֹאשׁ הַשָּׁנָה: <B>תֵּאָכֵל בַּשֵּׁנִי.</B> דְּאִם הָרִאשׁוֹן קֹדֶשׁ הַשֵּׁנִי חֹל, וּבֵיצָה שֶׁנּוֹלְדָה בְּיוֹם טוֹב מֻתֶּרֶת בְּחֹל, דְּאֵין הֲכָנָה לְחֹל. וְאִם הָרִאשׁוֹן חֹל וְהַשֵּׁנִי קֹדֶשׁ נִמְצָא שֶׁחוֹל מֵכִין לְיוֹם טוֹב וְשַׁפִּיר דָּמִי: <B>וְלֹא הוֹדוּ לוֹ חֲכָמִים.</B> בִּשְׁנֵי יָמִים טוֹבִים שֶׁל רֹאשׁ הַשָּׁנָה בִּלְבַד, דִּקְדֻשָּׁה אַחַת הֵן. אֲבָל בִּשְׁנֵי יָמִים טוֹבִים שֶׁל גָּלֻיּוֹת מוֹדִים לוֹ {כה}: 

~ פרק ג - משנה ט
<B>וְהַחֲלִיצֵנוּ.</B> זָרְזֵנוּ וְהַחֲלִיצֵנוּ כֹּחַ, כְּמוֹ נֵחָלֵץ חוּשִׁים (בְּמִדְבָּר לב). פֵּרוּשׁ אַחֵר הַצִּילֵנוּ וּמַלְּטֵנוּ, כְּמוֹ חַלְּצֵנִי ה' מֵאָדָם רַע (תְּהִלִּים קמ): <B>אִם הַיּוֹם אִם מָחָר.</B> אִם הַיּוֹם הוּא הַחֲלִיצֵנוּ הַיּוֹם, וְאִם מָחָר הוּא הַחֲלִיצֵנוּ מָחָר: <B>וְלֹא הוֹדוּ לוֹ חֲכָמִים.</B> לֹא לְהַזְכִּיר שֶׁל רֹאשׁ חֹדֶשׁ בְּרֹאשׁ הַשָּׁנָה {כז} וְלֹא לְהַתְנוֹת {כח} אִם הַיּוֹם וְאִם מָחָר, אֶלָּא אוֹמֵר וְהַחֲלִיצֵנוּ סְתָמָא בִּשְׁנֵי הַיָּמִים וְאֵינוֹ מַזְכִּיר שֶׁל רֹאשׁ חֹדֶשׁ כָּל עִקָּר. וַהֲלָכָה כַּחֲכָמִים: 

^ פרק ד

~ פרק ד - משנה א
<B>מִי שֶׁהוֹצִיאוּהוּ עוֹבְדֵי כוֹכָבִים.</B> לְאָנְסוֹ, חוּץ לַתְּחוּם: <B>אוֹ רוּחַ רָעָה.</B> שֶׁנִּכְנַס בּוֹ שֵׁד וְנִטְרְפָה דַּעְתּוֹ וְיָצָא חוּץ לַתְּחוּם, וְחָזַר וְנִשְׁתַּפָּה וַהֲרֵי הוּא חוּץ לַתְּחוּם: <B>הֶחֱזִירוּהוּ לְתוֹךְ הַתְּחוּם כְּאִלּוּ לֹא יָצָא.</B> וַהֲרֵי כָּל הָעִיר לוֹ כְּאַרְבַּע אַמּוֹת כַּאֲשֶׁר בִּתְחִלָּה וְחוּצָהּ לָהּ אַלְפַּיִם אַמָּה לְכָל רוּחַ, וְדַוְקָא כְּשֶׁהוֹצִיאוּהוּ וְהֶחְזִירוּהוּ בְּעַל כָּרְחוֹ. אֲבָל יָצָא לְדַעְתּוֹ אַף עַל פִּי שֶׁהֶחְזִירוּהוּ בְּעַל כָּרְחוֹ, אוֹ הוֹצִיאוּהוּ בְּעַל כָּרְחוֹ וְחָזַר לְדַעְתּוֹ, אֵין לוֹ אֶלָּא אַרְבַּע אַמּוֹת: <B>הוֹלִיכוּהוּ לְעִיר אַחֶרֶת.</B> וַהֲרֵי הִיא מֻקֶּפֶת מְחִצּוֹת, אוֹ שֶׁנְּתָנוּהוּ בְדִיר אוֹ בְסַהַר שֶׁהֵן מֻקָּפִין וְהֶקֵּפָן גָּדוֹל: <B>מְהַלֵּךְ אֶת כֻּלָּהּ.</B> דְּהוֹאִיל וּמֻקֶּפֶת מְחִצּוֹת הֲרֵי הִיא כְּאַרְבַּע אַמּוֹת: <B>רַבִּי יְהוֹשֻׁעַ וְרַבִּי עֲקִיבָא אוֹמְרִים אֵין לוֹ אֶלָּא אַרְבַּע אַמּוֹת.</B> דְּכֵיוָן דְּלֹא שָׁבַת בַּאֲוִיר מְחִצּוֹת מִבְּעוֹד יוֹם לֹא מְהַנֵּי לֵיהּ מְחִצּוֹת. וְרַבּוֹתַי פֵּרְשׁוּ מִשּׁוּם דְּגָזְרֵי דִּיר וְסַהַר {ב} אַטּוּ בִּקְעָה שֶׁאֵין לָהּ מְחִצּוֹת, וּבְבִקְעָה כֻּלֵּי עָלְמָא מוֹדוּ דְּאֵין לוֹ אֶלָּא אַרְבַּע אַמּוֹת: <B>מִפְּרַנְדִּיסִין.</B> שֵׁם מָקוֹם: <B>וְהִפְלִיגָה.</B> כְּשֶׁהִיא מִתְרַחֶקֶת מִשְּׂפַת הַיָּם וְנִכְנֶסֶת בְּאֶמְצָעוֹ קָרֵי הַפְלָגָה, לָשׁוֹן פַּלְגֵי מַיִם (תְּהִלִּים א): <B>הִלְּכוּ אֶת כֻּלָּהּ.</B> הָיוּ מְהַלְּכִין בְּכָל הַסְּפִינָה. וְאַף עַל פִּי שֶׁהַסְּפִינָה הָלְכָה בְּשַׁבָּת וְיָצְאוּ חוּץ לַתְּחוּם, הָוֵי כְּמִי שֶׁיָּצָא חוּץ לַתְּחוּם וְנִתַּן בְּדִיר אוֹ בְסַהַר, שֶׁהַסְּפִינָה מֻקֶּפֶת מְחִצּוֹת: <B>שֶׁרָצוּ לְהַחֲמִיר עַל עַצְמָן.</B> דִּלְדִידְהוּ נַמִּי דְּגָזְרֵי דִּיר וְסַהַר אַטּוּ בִּקְעָה, בִּסְפִינָה כָּל זְמַן שֶׁהִיא מְהַלֶּכֶת הָיָה מֻתָּר לְהַלֵּךְ אֶת כֻּלָּהּ {ג}, וְעוֹד שֶׁהֲרֵי שָׁבְתוּ בַּאֲוִיר מְחִצּוֹת מִבְּעוֹד יוֹם, אֶלָּא שֶׁרָצוּ לְהַחְמִיר {ד}. וַהֲלָכָה כְּרַבָּן גַּמְלִיאֵל וּכְרַבִּי אֶלְעָזָר בֶּן עֲזַרְיָה: 

~ פרק ד - משנה ב
<B>לַנָּמָל.</B> מָקוֹם שֶׁהַסְּפִינוֹת חוֹנוֹת כְּשֶׁיּוֹצְאוֹת מִן הַיָּם אֶל שְׂפָתוֹ: <B>מָה אָנוּ לֵירֵד.</B> מִן הַסְּפִינָה לְתוֹךְ הָעִיר, כְּלוּם בָּאנוּ מִחוּץ לַתְּחוּם מִשֶּׁחֲשֵׁכָה. וְהַאי נָמָל לָאו מֻקָּף מְחִצּוֹת הֲוָה, דְּאִי הֲוָה מֻקָּף מְחִצּוֹת, הָא קָאֲמַר רַבָּן גַּמְלִיאֵל לְעֵיל בִּנְתָנוּהוּ בְּדִיר אוֹ בְסַהַר דִּמְהַלֵּךְ אֶת כֻּלָּהּ: <B>שֶׁכְּבָר הָיִיתִי מִסְתַּכֵּל.</B> בִּשְׁפוֹפֶרֶת שֶׁל קָנֶה חָלוּל שֶׁהָיְתָה מְתֻקֶּנֶת לְמִדַּת צְפִיַּת אַלְפַּיִם אַמָּה: 

~ פרק ד - משנה ג
<B>מִי שֶׁיָּצָא בִרְשׁוּת.</B> כְּגוֹן לְעֵדוּת הַחֹדֶשׁ אוֹ לְהַצִּיל מִן הָעוֹבְדֵי כּוֹכָבִים אוֹ מִן הַנָּהָר: <B>כְּבָר נַעֲשָׂה מַעֲשֶׂה.</B> וְאֵינְךָ צָרִיךְ לֵילֵךְ: <B>יֶשׁ לוֹ אַלְפַּיִם אַמָּה לְכָל רוּחַ.</B> מִמָּקוֹם שֶׁנֶּאֱמַר לוֹ: <B>כְּאִלּוּ לֹא יָצָא.</B> הָכִי קָאָמַר, אִם הָיוּ אוֹתָן אַלְפַּיִם אַמָּה הַנְּתוּנוֹת לוֹ לְכָל רוּחַ מִמָּקוֹם שֶׁנֶּאֱמַר לוֹ נִכְנָסוֹת לְתוֹךְ אַלְפַּיִם שֶׁל תְּחוּם בֵּיתוֹ, כְּאִלּוּ לֹא יָצָא מִתְּחוּמוֹ דָּמִי, וְהוֹלֵךְ עַד בֵּיתוֹ וַהֲרֵי הוּא כְּבַתְּחִלָּה: <B>שֶׁכָּל הַיּוֹצְאִין לְהַצִּיל חוֹזְרִין לִמְקוֹמָן.</B> הָכִי קָאָמַר, שֶׁכֵּן מָצִינוּ קֻלָּא אַחֶרֶת בְּכָל הַיּוֹצְאִין לְהַצִּיל מִן הָעוֹבְדֵי כּוֹכָבִים וּמִן הַמַּפֹּלֶת, שֶׁמִּפְּנֵי שֶׁיָּצְאוּ בִּרְשׁוּת הִתִּירוּ לָהֶם לַחֲזֹר בִּכְלֵי זֵינָן לִמְקוֹמָם {ה} וְלֹא הִצְרִיכוּם לְהַנִּיחַ כְּלֵי זֵינָן, הָכִי נַמִּי הֵקֵלּוּ [לָזֶה שֶׁיָּצָא] בִּרְשׁוּת לִהְיוֹת כְּאִלּוּ לֹא יָצָא: 

~ פרק ד - משנה ד
<B>מִי שֶׁיָּשַׁב בַּדֶּרֶךְ.</B> לָנוּחַ, וְלֹא הָיָה יוֹדֵעַ שֶׁהָיָה בִּתְחוּם הָעִיר, וְחָשְׁכָה לוֹ שָׁם, וּכְשֶׁעָמַד רָאָה שֶׁהוּא סָמוּךְ לָעִיר וּבִתְחוּמָהּ: <B>לֹא יִכָּנֵס.</B> לָעִיר לִהְיוֹת כְּאַנְשֵׁי הָעִיר, אֶלָּא מִמָּקוֹם שֶׁחָשְׁכָה לוֹ יִמְדֹּד אַלְפַּיִם אַמָּה {ו} וְעַד מָקוֹם שֶׁיִּכְלוּ יֵלֵךְ בָּעִיר וְתוּ לֹא: <B>רַבִּי יְהוּדָה אוֹמֵר יִכָּנֵס.</B> וְיֵלֵךְ כָּל הָעִיר וְחוּצָה לָהּ אַלְפַּיִם אַמָּה כִּבְנֵי הָעִיר. וַהֲלָכָה כְּרַבִּי יְהוּדָה: <B>בְּלֹא מִתְכַּוֵּן.</B> שֶׁלֹּא יָדַע כְּשֶׁחָשְׁכָה לוֹ שֶׁהוּא בִּתְחוּם הָעִיר, וְלֹא נִתְכַּוֵּן לִהְיוֹת שְׁבִיתָתוֹ בָּעִיר אֶלָּא בִּמְקוֹמוֹ: 

~ פרק ד - משנה ה
<B>יֵשׁ לוֹ אַלְפַּיִם אַמָּה לְכָל רוּחַ.</B> דְּסָבַר רַבִּי יוֹחָנָן בֶּן נוּרִי חֶפְצֵי הֶפְקֵר שֶׁאֵין לָהֶם דַּעַת בְּעָלִים קוֹנִים שְׁבִיתָה בִּמְקוֹמָן וְיֵשׁ לָהֶם אַלְפַּיִם אַמָּה לְכָל רוּחַ, וְהַיָּשֵׁן שֶׁאֵין לוֹ דַּעַת בְּשָׁעָה שֶׁקּוֹנֶה שְׁבִיתָה דִּינוֹ כְּחֶפְצֵי הֶפְקֵר וְיֵשׁ לוֹ אַלְפַּיִם אַמָּה לְכָל רוּחַ. וְרַבָּנָן סָבְרֵי חֶפְצֵי הֶפְקֵר אֵין קוֹנִין שְׁבִיתָה בִּמְקוֹמָן, אֶלָּא הַזּוֹכֶה בָּהֶן מוֹלִיכָן לְמָקוֹם שֶׁהוּא יָכוֹל לֵילֵךְ, הָכָא נַמִּי הַיָּשֵׁן אֵינוֹ קוֹנֶה שְׁבִיתָה וְאֵין לוֹ אֶלָּא אַרְבַּע אַמּוֹת בִּלְבַד. וַהֲלָכָה כְּרַבִּי יוֹחָנָן בֶּן נוּרִי שֶׁהַיָּשֵׁן קוֹנֶה שְׁבִיתָה בִּמְקוֹמוֹ {ח} וְיֵשׁ לוֹ אַלְפַּיִם אַמָּה לְכָל רוּחַ. אֲבָל בְּנִכְסֵי הֶפְקֵר הֲלָכָה כַּחֲכָמִים שֶׁהֵן כְּרַגְלֵי כָּל אָדָם וְאֵין קוֹנִין שְׁבִיתָה בִּמְקוֹמָן, אֶלָּא הַזּוֹכֶה בָּהֶן מוֹלִיכָן לְמָקוֹם שֶׁהוּא יָכוֹל לֵילֵךְ: <B>וַחֲכָמִים אוֹמְרִים אֵין לוֹ אֶלָּא אַרְבַּע אַמּוֹת.</B> הוֹאִיל וּבְשָׁעָה שֶׁקָּדַשׁ הַיּוֹם הָיָה יָשֵׁן לֹא קָנָה שְׁבִיתָה, וְאֵין לוֹ אֶלָּא אַרְבַּע אַמּוֹת שֶׁזִּכְּתָה לוֹ תּוֹרָה דִּכְתִיב (שְׁמוֹת טז) שְׁבוּ אִישׁ תַּחְתָּיו, וְקוֹמָתוֹ שֶׁל אָדָם בֵּינוֹנִי שָׁלֹשׁ אַמּוֹת {ט} וְאַמָּה אַחַת לִפְשֹׁט יָדָיו וְרַגְלָיו: <B>רַבִּי אֱלִיעֶזֶר אוֹמֵר וְהוּא בְאֶמְצָעָן.</B> חֲכָמִים סָבְרֵי יָהֲבִינַן לֵיהּ אַרְבַּע אַמּוֹת לְכָל רוּחַ, וְרַבִּי אֱלִיעֶזֶר סָבַר כִּי יָהֲבִינַן לֵיהּ אַרְבַּע אַמּוֹת הַיְנוּ שְׁתֵּי אַמּוֹת לְכָל צִדָּיו: <B>לְאֵיזֶה רוּחַ שֶׁיִּרְצֶה.</B> יִטֹּל אַרְבַּע אַמּוֹת, וְאַחַר שֶׁבֵּרֵר צַד אֶחָד אֵין יָכוֹל לַחֲזֹר וְלִבְרֹר צַד אַחֵר: 

~ פרק ד - משנה ו
<B>הָיוּ שְׁנַיִם.</B> עוֹמְדִים רָחוֹק זֶה מִזֶּה שֵׁשׁ אַמּוֹת, דְּמֻבְלָעִין שְׁתֵּי אַמּוֹת שֶׁל כָּל אֶחָד לְתוֹךְ שֶׁל חֲבֵרוֹ, מְבִיאִין וְאוֹכְלִין בְּתוֹךְ שְׁתֵּי אַמּוֹת. וּבִלְבַד שֶׁלֹּא יִפְשֹׁט זֶה יָדוֹ לְתוֹךְ שְׁתַּיִם הַחִיצוֹנוֹת שֶׁאֵין לוֹ בָּהֶם כְּלוּם וְיוֹצִיא לְשָׁם פִּתּוֹ אוֹ חֲפָצָיו {יב}: <B>וְהָאֶמְצָעִי מֻבְלָע בֵּינֵיהֶם.</B> שְׁתֵּי אַמּוֹתָיו בְּתוֹךְ שֶׁל זֶה וּשְׁתֵּי אַמּוֹתָיו בְּתוֹךְ שֶׁל זֶה. הוּא מֻתָּר עִם כָּל אֶחָד, פּוֹנֶה לְכָאן וּמִשְׁתַּמֵּשׁ עִם זֶה וּפוֹנֶה לְכָאן וּמִשְׁתַּמֵּשׁ עִם זֶה: <B>לְשָׁלֹשׁ חֲצֵרוֹת.</B> וְהֵם זוֹ אֵצֶל זוֹ: <B>פְּתוּחוֹת לִרְשׁוּת הָרַבִּים.</B> דְּכָל אַחַת רְשׁוּת לְעַצְמָהּ וְאֵין לָהֶם דְּרִיסַת הָרֶגֶל זוֹ עַל זוֹ, דְּהַשְׁתָּא אֵינָן אוֹסְרוֹת זוֹ עַל זוֹ: <B>עֵרְבוּ שְׁתֵּיהֶן עִם הָאֶמְצָעִית הִיא מֻתֶּרֶת עִמָּהֶן וְכוּ'.</B> וְרַבָּנָן אַפְלִיגוּ עֲלֵיהּ דְּרַבִּי שִׁמְעוֹן בְּהָא וְאָמְרֵי כֻּלָּן אֲסוּרוֹת זוֹ בַזּוֹ. וְהַשְׁתָּא קָאָמַר לְהוּ רַבִּי שִׁמְעוֹן וַהֲלֹא זֶה הַדָּבָר שֶׁהָיוּ שָׁלֹשׁ וְהָאֶמְצָעִי מֻבְלָע בֵּינְתַיִם וְאַתֶּם מוֹדִים שֶׁהוּא מֻתָּר עִמָּהֶן וְהֵם מֻתָּרִים עִמּוֹ דּוֹמֶה לְשָׁלֹשׁ חֲצֵרוֹת, וְאַמַּאי קָמִפַּלְּגִיתוּ עָלַי בְּשָׁלֹשׁ חֲצֵרוֹת, וְאָמְרֵי לֵיהּ רַבָּנָן הָתָם בְּשָׁלֹשׁ חֲצֵרוֹת מִתּוֹךְ שֶׁמְּרֻבִּים הֵם שְׁתַּיִם הַחִיצוֹנוֹת הָאֲסוּרוֹת זוֹ בְּזוֹ יָבֹאוּ לְהוֹצִיא מִזּוֹ לְזוֹ, וְהָאֶמְצָעִית לֹא יְהָבָהּ אַדַּעְתָּהּ וְלֹא מַדְכְּרָא לְהוּ, דְּאָמְרֵי שֶׁמָּא אֶחָד מִדִּיּוּרֵי הָאֶמְצָעִית שֶׁמֻּתָּר בַּזּוֹ וּבַזּוֹ הוּא שֶׁמּוֹצִיא. אֲבָל הָכָא בִּשְׁלֹשָׁה אֲנָשִׁים אִי אָתֵי חַד מִשְּׁנֵי הַחִיצוֹנִים לַאֲפוֹקֵי לְתוֹךְ שְׁתֵּי אַמּוֹת שֶׁל הַחִיצוֹן הָאַחֵר, הָאֶמְצָעִי יָהֵיב אַדַּעְתֵּיהּ וּמַדְכַּר לֵיהּ. וַהֲלָכָה כְּרַבִּי שִׁמְעוֹן בְּשָׁלֹשׁ חֲצֵרוֹת, שֶׁשְּׁתֵּי הַחִיצוֹנוֹת בִּלְבַד אֲסוּרוֹת זוֹ עִם זוֹ: 

~ פרק ד - משנה ז
<B>וְהָיָה מַכִּיר אִילָן אוֹ גָדֵר.</B> שֶׁיָּכוֹל לְהַגִּיעַ שָׁם {יג} קֹדֶם שֶׁתֶּחְשַׁךְ, אֶלָּא שֶׁהוּא עָיֵף וְרוֹצֶה לָנוּחַ בִּמְקוֹמוֹ: <B>לֹא אָמַר כְּלוּם.</B> הוֹאִיל וְלֹא פֵּרֵשׁ אֵיזֶה אַרְבַּע אַמּוֹת בָּחַר לוֹ מִתַּחְתָּיו שֶׁל אִילָן, לָאו שְׁבִיתָה הִיא וְאֵין לוֹ אֶלָּא אַרְבַּע אַמּוֹת {יד} בַּמָּקוֹם שֶׁהוּא שָׁם, שֶׁהֲרֵי לֹא קָנָה שְׁבִיתָה בִּמְקוֹמוֹ כֵּיוָן שֶׁעָקַר דַּעְתּוֹ מִלִּשְׁבּוֹת כָּאן, וְתַחַת הָאִילָן נַמִּי לֹא קָנָה שְׁבִיתָה. וְהָנֵי מִלֵּי כְּשֶׁיֵּשׁ תַּחְתָּיו שֶׁל אִילָן שְׁמֹנֶה אַמּוֹת אוֹ יוֹתֵר, דְּאִיכָּא לְמֵימַר דְּהַאי גִּיסָא בָּחַר אוֹ דְּהַאי גִּיסָא בָּחַר וְלֹא הָוֵי סִיּוּם, אֲבָל שֶׁבַע אַמּוֹת עַל כָּרְחֲךָ מִקְּצָת בֵּיתוֹ נִכָּר בְּאַמָּה אֶמְצָעִית דְּאִי אֶפְשָׁר שֶׁלֹּא בֵּרְרָהּ, דְּאִי בְּאֶמְצַע הָאִילָן בֵּרֵר לוֹ אַרְבַּע אַמּוֹת הֲרֵי הִיא מֵהֶן, וְאִי מֵהַאי גִּיסָא אוֹ מֵהַאי גִּיסָא הֲרֵי הִיא מֵהֶן, הִלְכָּךְ קָנָה שָׁם [שְׁבִיתָה]: <B>אָמַר שְׁבִיתָתִי בְעִקָּרוֹ.</B> הוֹאִיל וְסִיֵּם מְקוֹמוֹ, אוֹתָהּ שְׁבִיתָה קוֹנָה לוֹ אַלְפַּיִם לְצַד רַגְלָיו וְאַלְפַּיִם לְצַד בֵּיתוֹ: 

~ פרק ד - משנה ח
<B>וְאִם אֵינוֹ מַכִּיר.</B> אִילָן אוֹ גָּדֵר: <B>אוֹ שֶׁאֵינוֹ בָקִי בַהֲלָכָה.</B> וְאֵינוֹ יוֹדֵעַ שֶׁיּוֹעִיל לוֹ כְּשֶׁיֹּאמַר שְׁבִיתָתִי בְּמָקוֹם פְּלוֹנִי. וְאָמַר שְׁבִיתָתִי בִּמְקוֹמוֹ. זָכָה לוֹ מְקוֹמוֹ: <B>עֲגֻלּוֹת.</B> דִּבְעָרֵי מִקְלָט דְּמִנַּיְהוּ יָלְפִינַן אַלְפַּיִם אַמָּה שֶׁל תְּחוּם שַׁבָּת כְּתִיב (בְּמִדְבָּר לה) [זֶה יִהְיֶה לָהֶם מִגְרְשֵׁי הֶעָרִים]. לָזֶה אַתָּה נוֹתֵן פֵּאוֹת, דְּהַיְנוּ זָוִיּוֹת וְאִי אַתָּה נוֹתֵן פֵּאוֹת לְשׁוֹבְתֵי שַׁבָּת {יז}. וְרַבָּנָן דְּבָעוּ מְרֻבָּעוֹת דָּרְשִׁי זֶה לְרִבּוּיֵי, כָּזֶה יִהְיוּ כָּל שׁוֹבְתֵי שַׁבָּת. וַהֲלָכָה כַּחֲכָמִים: <B>כְּטַבְלָא מְרֻבַּעַת.</B> כָּתַב הָרַמְבַּ"ם לְפִי שֶׁאִי אֶפְשָׁר לַעֲשׂוֹת מְרֻבָּע מְצֻמְצָם בְּכִוּוּן, תָּנָא כְּטַבְלָא מְרֻבַּעַת, כְּלוֹמַר כְּדֶרֶךְ שֶׁבְּנֵי אָדָם רְגִילִים לְרַבֵּעַ, אַף עַל פִּי שֶׁאֵינוֹ מְרֻבָּע בְּצִמְצוּם: <B>נִשְׂכָּר אֶת הַזָּוִיּוֹת.</B> אַרְבַּע הַפֵּאוֹת שֶׁבַּאֲלַכְסוֹנוֹ שֶׁל מְרֻבָּע הָעוֹדְפוֹת עַל הָעִגּוּל שֶׁבְּתוֹכוֹ: 

~ פרק ד - משנה ט
<B>זֶהוּ שֶׁאָמְרוּ.</B> כְּגוֹן זֶה שֶׁהוּא בַּדֶּרֶךְ וְאֵין עִמּוֹ פַּת, דְּהַשְׁתָּא עָנִי הוּא, לוֹ הִתִּירוּ חֲכָמִים לְעָרֵב בְּרַגְלָיו. דִּסְבִירָא לֵיהּ לְרַבִּי מֵאִיר עִקַּר עֵרוּב בְּפַת, וְקֻלָּא הִיא דַּאֲקִילוּ גַּבֵּי עָנִי אוֹ מִי שֶׁבָּא בַּדֶּרֶךְ וְאֵין עִמּוֹ פַּת לְעָרֵב בְּרַגְלָיו. וְרַבִּי יְהוּדָה סָבַר עִקַּר עֵרוּב בָּרֶגֶל, וְקֻלָּא הִיא דַּאֲקִילוּ לֶעָשִׁיר שֶׁאֵינוֹ יָכוֹל לֵילֵךְ בְּרַגְלָיו לִשְׁלֹחַ עֵרוּבוֹ עַל יְדֵי שָׁלִיחַ. וַהֲלָכָה כְּרַבִּי יְהוּדָה. וּבֵין רַבִּי מֵאִיר וּבֵין רַבִּי יְהוּדָה שָׁוִים הֵם שֶׁהָאוֹמֵר שְׁבִיתָתִי בְּמָקוֹם פְּלוֹנִי אֵינוֹ קוֹנֶה שְׁבִיתָה {יח} בְּאוֹתוֹ מָקוֹם שֶׁאָמַר, אֶלָּא אִם כֵּן הוּא עָנִי אוֹ בָּא בַּדֶּרֶךְ שֶׁאֵין עִמּוֹ פַּת {יט}, אֲבָל עָשִׁיר צָרִיךְ שֶׁיִּשְׁלַח פַּת בִּמְקוֹם שְׁבִיתָתוֹ. וְהָאוֹמֵר שְׁבִיתָתִי בְּמָקוֹם פְּלוֹנִי אֵינוֹ קוֹנֶה שָׁם שְׁבִיתָה אֶלָּא אִם כֵּן יֵשׁ שְׁהוּת בַּיּוֹם שֶׁהָיָה יָכוֹל לָרוּץ וּלְהַגִּיעַ שָׁם קֹדֶם שֶׁתֶּחְשַׁךְ, וְאִם אֵין כָּל כָּךְ שְׁהוּת בַּיּוֹם בְּשָׁעָה שֶׁאוֹמֵר שְׁבִיתָתִי בְּמָקוֹם פְּלוֹנִי לֹא קָנָה שָׁם שְׁבִיתָה: 

~ פרק ד - משנה י
<B>מִי שֶׁיָּצָא.</B> מֵעִירוֹ, שֶׁשְּׁלָחוּהוּ אַנְשֵׁי עִירוֹ לְהוֹלִיךְ לָהֶם עֵרוּב כְּדֵי שֶׁיּוּכְלוּ לֵילֵךְ מָחָר לָעִיר שֶׁמְּעָרְבִין לָהּ, שֶׁהִיא סְמוּכָה לָהֶם שְׁנֵי תְּחוּמֵי שַׁבָּת וִיכוֹלִין לֵילֵךְ מִזּוֹ לְזוֹ עַל יְדֵי עֵרוּב: <B>וְהֶחֱזִירוֹ חֲבֵרוֹ.</B> דְּאָמַר לֵיהּ עֵת חַמָּה הִיא עֵת צִנָּה הִיא {כא}: <B>הוּא מֻתָּר לֵילֵךְ.</B> לְמָחָר לְאוֹתָהּ עִיר אַחֶרֶת, שֶׁכֵּיוָן שֶׁהֶחְזִיק בַּדֶּרֶךְ כְּדֵי לִקְנוֹת שְׁבִיתָה {כב} לְסוֹף אַלְפַּיִם אַמָּה רָחוֹק מִן הָעִיר, הָוֵי כְּעָנִי שֶׁאוֹמֵר שְׁבִיתָתִי בְּמָקוֹם פְּלוֹנִי, וְקָנָה לְשָׁם שְׁבִיתָה: <B>וְכָל בְּנֵי עִירוֹ אֲסוּרִין.</B> שֶׁלֹּא הֶחְזִיקוּ בַּדֶּרֶךְ, וְאֵין לָהֶם אֶלָּא אַלְפַּיִם אַמָּה לְכָל רוּחַ מֵעִירָם: <B>רַבִּי מֵאִיר אוֹמֵר כוּ'.</B> רַבִּי מֵאִיר מְסַפְּקָא לֵיהּ אִי עָנִי הוּא הוֹאִיל וְיָצָא מִבֵּיתוֹ וְהֶחְזִיק בַּדֶּרֶךְ, אוֹ דִּלְמָא כֵּיוָן שֶׁהָיָה יָכוֹל לְעָרֵב בְּפַת וְלֹא עֵרֵב לָאו עָנִי הוּא, הִלְכָּךְ הֲרֵי זֶה חַמָּר גַּמָּל, שֶׁאֵין לוֹ אַלְפַּיִם אַמָּה לְכָל רוּחַ מֵעִירוֹ, שֶׁמָּא שְׁבִיתָתוֹ בַּמָּקוֹם שֶׁהָיָה הוֹלֵךְ לְהוֹלִיךְ שָׁם הָעֵרוּב בְּסוֹף אַלְפַּיִם מֵעִירוֹ, וּלְסוֹף הָאַלְפַּיִם מֵעִירוֹ נַמִּי לֹא קָנָה אַלְפַּיִם לְצַד עִיר הָאַחֶרֶת, שֶׁמָּא לֹא קָנָה שְׁבִיתָה אֶלָּא בְּבֵיתוֹ. וַהֲלָכָה כְּרַבִּי יְהוּדָה: 

~ פרק ד - משנה יא
<B>אֲפִלּוּ אַמָּה אַחַת לֹא יִכָּנֵס.</B> וְאֵין לוֹ אֶלָּא אַרְבַּע אַמּוֹת מִכָּאן וְאַרְבַּע אַמּוֹת מִכָּאן. וְאַף עַל פִּי שֶׁמֻּבְלָעוֹת אֵלּוּ אַרְבַּע אַמּוֹת בְּתוֹךְ תְּחוּם הָעִיר, לֹא אָמְרִינַן כֵּיוָן דְּעַל עַל, דִּסְבִירָא לֵיהּ הַבְלָעַת תְּחוּמִים לָאו מִלְּתָא הִיא: <B>שְׁתַּיִם יִכָּנֵס.</B> רַבִּי אֱלִיעֶזֶר לְטַעֲמֵיהּ, דְּאָמַר וְהוּא בְּאֶמְצָעָן, שֶׁבְּסוֹף הָאַלְפַּיִם יֵשׁ לוֹ אַרְבַּע אַמּוֹת, שְׁתַּיִם מִצַּד זֶה בְּתוֹךְ הַתְּחוּם וּשְׁתַּיִם מִצַּד זֶה לְסוֹף הַתְּחוּם, הִלְכָּךְ אִם הוּא עוֹמֵד בָּאַמָּה הַשְּׁנִיָּה {כג} יִכָּנֵס, דְּהַבְלָעַת תְּחוּמִין מִלְּתָא הִיא. וְאֵין הֲלָכָה כְּרַבִּי אֱלִיעֶזֶר: <B>מִי שֶׁהֶחְשִׁיךְ.</B> שֶׁהָיָה בָּא מִן הַדֶּרֶךְ וְחָשְׁכָה לוֹ חוּץ לַתְּחוּם: <B>לֹא יִכָּנֵס.</B> דְּבִמְקוֹמוֹ לֹא קָנָה שְׁבִיתָה, שֶׁהֲרֵי גִּלָּה דַּעְתּוֹ {כד} שֶׁאֵינוֹ רוֹצֶה לִקְנוֹת שְׁבִיתָה בִּמְקוֹמוֹ, וּבָעִיר לֹא קָנָה שְׁבִיתָה, שֶׁיֵּשׁ בֵּינוֹ וּבֵין הָעִיר יוֹתֵר מֵאַלְפַּיִם אַמָּה, הִלְכָּךְ אֵין לוֹ אֶלָּא אַרְבַּע אַמּוֹת כְּדִין מִי שֶׁיָּצָא מִחוּץ לַתְּחוּם: <B>עַד חָמֵשׁ עֶשְׂרֵה אַמָּה.</B> לָאו דַּוְקָא {כה}, דְּהוּא הַדִּין פָּחוֹת אוֹ יוֹתֵר מְעַט. וְאִית דִּמְפָרְשֵׁי חֲמֵשׁ עֶשְׂרֵה דַּוְקָא, וְלֹא יָדַעְתִּי לְיַשְּׁבוֹ יָפֶה {כו}: <B>הַמָּשׁוֹחוֹת.</B> מֹדְדֵי הַתְּחוּמִים {כז} לָעֲיָרוֹת וְעוֹשִׂין סִימָן לְסוֹף הַתְּחוּם, אֵין מְמַצִּין אֶת הַמִּדּוֹת לַעֲשׂוֹת הַסִּימָן בְּסוֹף אַלְפַּיִם מַמָּשׁ, אֶלָּא כּוֹנְסִין אוֹתָן לְתוֹךְ אַלְפַּיִם: <B>מִפְּנֵי הַטּוֹעִין.</B> שֶׁאֵין מַכִּירִין הַסִּימָן וּפְעָמִים שֶׁיּוֹצְאִים לְהַלָּן מִמֶּנּוּ וְחוֹזְרִין וְלָאו אַדַּעְתַּיְהוּ, וּמִשּׁוּם הָכִי רְגִילִין תָּמִיד לִכְנוֹס בְּתוֹךְ אַלְפַּיִם, וְנִמְצָא שֶׁאֵלּוּ חֲמֵשׁ עֶשְׂרֵה אַמּוֹת בְּתוֹךְ הַתְּחוּם הֵן, וְכֵיוָן שֶׁהָיָה זֶה אָנוּס שָׁרִינַן לֵיהּ לִכָּנֵס, וְלֹא מַחְמִירִינַן לֵיהּ כִּי הֵיכִי דְּמַחְמִירִינַן לְמִי שֶׁיָּצָא חוּץ לַתְּחוּם, דְּהָתָם הֲוָה לֵיהּ לִזָּהֵר וְלָתֵת בְּדַעְתּוֹ שֶׁלֹּא יֵצֵא. וְאֵין הֲלָכָה כְּרַבִּי שִׁמְעוֹן: 

^ פרק ה

~ פרק ה - משנה א
<B>כֵּיצַד מְעַבְּרִין.</B> לְשׁוֹן אִשָּׁה מְעֻבֶּרֶת שֶׁכְּרֵסָהּ בּוֹלֵט. וְהָכִי קָאָמַר, כֵּיצַד יֵשׁ לָהּ עִבּוּר לָעִיר, אִם בַּיִת נִכְנָס בַּיִת יוֹצֵא וְכוּ'. כְּשֶׁבָּא לְצַיֵּן סִימָן תְּחוּם הָעִיר וּבָא לִמְדֹּד אַלְפַּיִם חוּצָה לָהּ, אִם לֹא הָיְתָה חוֹמָתָהּ חֲלָקָה אֶלָּא בָּתִּים סְמוּכִין וּמְחֻבָּרִים, וְיֵשׁ בַּיִת נִכְנָס לְתוֹךְ הָעִיר יוֹתֵר מֵחֲבֵרוֹ וְנִרְאֵית כְּנִיסָתוֹ פְּגוּמָה, וְיֵשׁ בַּיִת בּוֹלֵט וְיוֹצֵא לַחוּץ יוֹתֵר מֵחֲבֵרוֹ: <B>אוֹ פָּגוּם נִכְנָס פָּגוּם יוֹצֵא.</B> שֶׁיֵּשׁ מִגְדָּלִים בּוֹלְטִים בַּחוֹמָה, פְּעָמִים בּוֹלְטִים לִפְנִים פְּעָמִים לַחוּץ: <B>אוֹ שֶׁהָיוּ שָׁם.</B> לְאַחַת הַקְּרָנוֹת {א} שֶׁל עִיר: <B>גְּדוּדִיּוֹת גְּבוֹהוֹת.</B> שִׁבְרֵי חוֹמָה שֶׁל חָרְבוֹת בָּתִּים, וְיֶשְׁנָן תּוֹךְ שִׁבְעִים אַמָּה וְשִׁירַיִם {ב} לָעִיר: <B>אוֹ נְפָשׁוֹת.</B> בִּנְיָן שֶׁעוֹשִׂין עַל הַקֶּבֶר. וְהוּא שֶׁיְּהֵא בָּהֶן בֵּית דִּירָה: <B>מוֹצִיאִין אֶת הַמִּדָּה כְנֶגְדָּן.</B> אִם הַבְּלִיטוֹת הַלָּלוּ אֵצֶל קֶרֶן מִזְרָחִית צְפוֹנִית, רוֹאִים כְּאִלּוּ יֵשׁ עוֹד בְּלִיטָה אַחֶרֶת כְּנֶגְדָהּ בְּקֶרֶן מִזְרָחִית דְּרוֹמִית, וְחוּט מָתוּחַ מִזּוֹ לָזוֹ, וּמוֹדֵד מִן הַחוּט וְלַחוּץ, כְּדֵי שֶׁיְּהֵא הַתְּחוּם שָׁוֶה לִשְׁתֵּי הַקְּרָנוֹת וְלֹא יִהְיֶה כָּאן אָרֹךְ וְכָאן קָצָר: <B>וְעוֹשִׂין אוֹתָן {ד}.</B> הַתְּחוּמִין. מְרֻבָּעִים, שֶׁיְּהֵא אַלְפַּיִם לַצְּדָדִים כְּבָאֶמְצַע. וְלֹא עֲגֻלִּים, שֶׁיְּהֵא לָהֶן אַלְפַּיִם בָּאֶמְצַע, וּבַצְּדָדִים הֵם מִתְמַעֲטִים {ה} כְּדֶרֶךְ דָּבָר עָגֹל: 

~ פרק ה - משנה ב
<B>נוֹתְנִין קַרְפֵּף לָעִיר.</B> כָּל הַבָּא לִמְדֹּד תְּחוּמִין מֵנִיחַ לָעִיר אֲוִיר שֶׁל שִׁבְעִים אַמָּה וְשִׁירַיִם שֶׁהֵן שִׁבְעִים אַמָּה וּשְׁנֵי שְׁלִישֵׁי אַמָּה וּמִשָּׁם מַתְחִיל לִמְדֹּד אַלְפַּיִם אַמָּה, שֶׁנֶּאֱמַר (בְּמִדְבָּר לה) מִקִּיר הָעִיר וָחוּצָה אֶלֶף אַמָּה סָבִיב, אָמְרָה תּוֹרָה תֵּן חוּצָה וְאַחַר כָּךְ מְדֹד, כְּלוֹמַר תֵּן לָהּ קַרְפֵּף שֶׁל שִׁבְעִים אַמָּה וְשִׁירַיִם וְאַחַר כָּךְ מְדֹד מִשָּׁם וָהָלְאָה: <B>לֹא אָמְרוּ קַרְפֵּף אֶלָּא בֵין שְׁתֵּי עֲיָרוֹת.</B> שְׁתֵּי עֲיָרוֹת הַסְּמוּכוֹת זוֹ לָזוֹ נוֹתְנִין שִׁבְעִים אַמָּה וְשִׁירַיִם לְכָל אַחַת כְּדֵי לְחַבְּרָן עַל יְדֵי קַרְפִּיפוֹת הַלָּלוּ לִהְיוֹת כְּעִיר אַחַת, וְהַבָּא לָלֶכֶת מֵאַחַת מֵהֶן [דֶּרֶךְ] חֲבֵרְתָהּ מוֹדְדִים לוֹ אַלְפַּיִם אַמָּה מִחוּץ לַחֲבֶרְתָּהּ, מִפְּנֵי שֶׁשְּׁתֵּיהֶן כְּעִיר אַחַת עַל יְדֵי קַרְפִּיפוֹת הַלָּלוּ שֶׁמְּחַבְּרִין בֵּינֵיהֶן. וַהֲלָכָה כַּחֲכָמִים, שֶׁאֵין נוֹתְנִין קַרְפֵּף לְעִיר אַחַת אֶלָּא בֵּין שְׁתֵּי עֲיָרוֹת בִּלְבַד: 

~ פרק ה - משנה ג
<B>וְכֵן שְׁלֹשָׁה כְפָרִים הַמְּשֻׁלָּשִׁים.</B> לֹא מְשֻׁלָּשִׁים מַמָּשׁ, אֶלָּא שְׁלִישִׁי עוֹמֵד מֵרָחוֹק כְּנֶגֶד בֵּין הַחִיצוֹנִים, וְכָל שֶׁאִלּוּ מַכְנִיס אֶמְצָעִי לְבֵינֵיהֶן {ח} וְאֵין בֵּין זֶה לָזֶה אֶלָּא קמ"א אַמָּה וּשְׁלִישׁ, שֶׁהֵן שִׁבְעִים אַמָּה וּשְׁנֵי שְׁלִישִׁים לָזוֹ וְשִׁבְעִים אַמָּה וּשְׁנֵי שְׁלִישִׁים לָזוֹ, וְכֵן לְצַד הָעִיר הַחִיצוֹנָה הָאַחֶרֶת אֵין בֵּין הָאֶמְצָעִית לְבֵינָהּ אֶלָּא מֵאָה וְאַרְבָּעִים וְאֶחָד אַמָּה וּשְׁלִישׁ, הֲרֵי שְׁלָשְׁתָּן נֶחְשָׁבוֹת כְּאַחַת, וְהַיּוֹצֵא מֵאַחַת מֵהֶן לֵילֵךְ דֶּרֶךְ חַבְרוֹתֶיהָ מוֹנֶה מֵחוֹמַת חֲבֵרְתָהּ הַחִיצוֹנָה. וְכַמָּה יְהֵא בֵּין הָאֶמְצָעִית לַחִיצוֹנִית, אַלְפַּיִם אַמָּה, דְּהוֹאִיל וִיכוֹלָה לָבֹא אֶמְצָעִית לַחִיצוֹנָה וְחִיצוֹנָה לָאֶמְצָעִית בְּלֹא עֵרוּב אָמְרִינַן רוֹאִין כְּאִלּוּ אֶמְצָעִית נְתוּנָה בֵּינֵיהֶן. אֲבָל אִם רְחוֹקָה יוֹתֵר מֵאַלְפַּיִם לֹא אָמְרִינַן רוֹאִין: 

~ פרק ה - משנה ד
<B>אֵין מוֹדְדִין.</B> אַלְפַּיִם אַמָּה שֶׁל תְּחוּם שַׁבָּת אֶלָּא בְּחֶבֶל שֶׁל פִּשְׁתָּן אָרֹךְ חֲמִשִּׁים אַמָּה: <B>לֹא פָחוֹת.</B> שֶׁכְּשֶׁהַחֶבֶל קָצָר נִמְתָּח הַרְבֵּה וּמַאֲרִיךְ (הָאַמָּה) [הַמִּדָּה]: <B>וְלֹא יוֹתֵר.</B> שֶׁכְּשֶׁהוּא אָרֹךְ הַרְבֵּה כָּבְדוֹ מַכְפִּילוֹ בְּאֶמְצָעִיתוֹ וּמִתְקַצֵּר: <B>אֶלָּא כְנֶגֶד לִבּוֹ.</B> קָבְעוּ לוֹ חֲכָמִים מָקוֹם לָשׂוּם רֹאשׁ הַחֶבֶל כָּל אֶחָד נֶגֶד לִבּוֹ, שֶׁאִם יִתֵּן זֶה כְּנֶגֶד צַוָּארוֹ וְזֶה כְּנֶגֶד רַגְלָיו הַחֶבֶל מִתְקַצֵּר וְהַתְּחוּמִין מִתְמַעֲטִין: <B>לְגָדֵר.</B> חוֹמַת אֲבָנִים שֶׁנָּפְלָה וְנַעֲשֵׂית גַּל גָּבוֹהַּ וּמְשֻׁפָּע: <B>מַבְלִיעוֹ.</B> אִם אֵינוֹ רָחָב חֲמִשִּׁים אַמָּה {י} מִשְּׂפָתוֹ אֶל שְׂפָתוֹ מִלְּמַעְלָה, אַף עַל פִּי שֶׁיֵּשׁ בְּמִדְרוֹנוֹ הִלּוּךְ יוֹתֵר מֵאֶלֶף {יא}, אֵין אוֹמְרִים תַּעֲלֶה מִדַּת מִדְרוֹנוֹ לְמִדַּת הַתְּחוּם, אֶלָּא זֶה יַעֲמֹד עַל שְׂפָתוֹ מִכָּאן וְזֶה יַעֲמֹד עַל שְׂפָתוֹ מִכָּאן וְיַבְלִיעוּ מִדְרוֹנוֹ בְּחֶבֶל אֶחָד: <B>וְחוֹזֵר לְמִדָּתוֹ.</B> מִדְּקָתָנֵי חוֹזֵר לְמִדָּתוֹ, מַשְׁמַע שֶׁאִם הָיָה רָחְבּוֹ כְּנֶגֶד הָעִיר יוֹתֵר מֵחֲמִשִּׁים וְאֵינוֹ יָכוֹל לְהַבְלִיעוֹ שָׁם בַּחֶבֶל, וּבְאֶחָד מֵרָאשָׁיו שֶׁלֹּא כְּנֶגֶד הָעִיר יָכוֹל לְהַבְלִיעוֹ, הוֹלֵךְ וּמַבְלִיעוֹ שָׁם, וּמוֹדֵד וְהוֹלֵךְ שָׁם מִשְּׂפָתוֹ וָהָלְאָה עַד כְּנֶגֶד הַמָּקוֹם שֶׁכָּלֶה בּוֹ רֹחַב הַגַּיְא כְּנֶגֶד הָעִיר, וְחוֹזֵר לְמִדָּתוֹ כְּנֶגֶד הָעִיר, וּמַשְׁלִים אֶת מִדַּת תְּחוּמָיו: <B>הִגִּיעַ לְהָר מַבְלִיעוֹ.</B> וְהוּא שֶׁלֹּא יִהְיֶה הַר זָקוּף הַרְבֵּה אֶלָּא מְשֻׁפָּע, שֶׁבְּהִלּוּךְ חָמֵשׁ אַמּוֹת מִמֶּנּוּ לֹא יִגְבַּהּ אֶלָּא עֲשָׂרָה טְפָחִים {יג}, אֲבָל אִם הוּא זָקוּף עַד שֶׁבְּפָחוֹת מֵהִלּוּךְ חָמֵשׁ אַמּוֹת זָקוּף עֲשָׂרָה טְפָחִים, אֵינוֹ מַבְלִיעוֹ, אֶלָּא אוֹמְדוֹ בִּלְבַד וְהוֹלֵךְ: <B>וְהוּא שֶׁלֹּא יֵצֵא חוּץ לַתְּחוּם.</B> כְּשֶׁהוֹלֵךְ הַמּוֹדֵד לְהַבְלִיעַ הָהָר אוֹ הַגַּיְא, לֹא יֵצֵא חוּץ לַתְּחוּם לְמָקוֹם שֶׁרָאשֵׁי הַגַּיְא קְצָרִים שֶׁיָּכוֹל לְהַבְלִיעָם שָׁם כְּדֵי שֶׁיַּחְזֹר אַחַר כָּךְ לְמִדָּתוֹ כְּנֶגֶד הָעִיר, גְּזֵרָה מִפְּנֵי שֶׁהָרוֹאֶה אוֹתוֹ מוֹדֵד וְהוֹלֵךְ שָׁם יֹאמַר שֶׁמִּדַּת תְּחוּמִים שֶׁל צִדֵּי הָעִיר בָּאָה עַד כָּאן: <B>בָּזוֹ אָמַר רַבִּי דוֹסְתַּאי.</B> בְּזוֹ לְמִעוּטֵי עִיר מִקְלָט וְעֶגְלָה עֲרוּפָה הַקְּרוֹבָה אֶל הֶחָלָל, שֶׁאֵין מְקַדְּרִין בָּהֶן {טו}: <B>מְקַדְּרִין.</B> נוֹקְבִין, רוֹאִין כְּאִלּוּ נוֹקְבִין אוֹתָן וּמוֹדְדִים דֶּרֶךְ הַנֶּקֶב {טז} לְמַעֵט מִדַּת מִדְרוֹנוֹ, כִּדְאָמְרִינַן בַּגְּמָרָא שֶׁמּוֹדְדִין אוֹתוֹ בְּחֶבֶל שֶׁל אַרְבַּע אַמּוֹת, וְהַתַּחְתּוֹן מֵנִיחַ אֶת הַחֶבֶל כְּנֶגֶד לִבּוֹ וְהָעֶלְיוֹן כְּנֶגֶד רַגְלָיו, וְכֵן מוֹדְדִין אוֹתוֹ כֻּלּוֹ אַרְבַּע אַמּוֹת אַרְבַּע אַמּוֹת, וּמִתְמַעֵט מִדְרוֹן שֶׁל כָּל אַרְבַּע אַמּוֹת חֲצִי קוֹמַת אָדָם. וַהֲלָכָה כְּרַבִּי דּוֹסְתַּאי: 

~ פרק ה - משנה ה
<B>אֵין מוֹדְדִין אֶלָּא מִן הַמֻּמְחֶה.</B> אָדָם הַבָּקִי בִּמְדִידָה. וְגָאוֹן פֵּרֵשׁ מֻמְחֶה לְשׁוֹן וּמָחָה עַל [כָּתֵף] יַם כִּנֶּרֶת (בְּמִדְבָּר לד), כְּלוֹמַר שֶׁמִּתְכַּוְּנִים לִמְדֹּד הַתְּחוּמִין לְכַתְּחִלָּה מִן הַמָּקוֹם הַשָּׁוֶה וְהַיָּשָׁר כְּדֵי שֶׁלֹּא יְהֵא צָרִיךְ לְקַדֵּר: <B>רִבָּה לְמָקוֹם אֶחָד וּמִעֵט לְמָקוֹם אַחֵר.</B> שֶׁנִּמְצְאוּ סִימָנֵי תְּחוּם זוֹ אֲרֻכִּין וּבוֹלְטִין מִכְּנֶגֶד סִימָנֵי תְּחוּם קֶרֶן שֶׁכְּנֶגְדָהּ: <B>שׁוֹמְעִין לִמְקוֹם שֶׁרִבָּה.</B> וּמוֹצִיאִין מִדַּת הַקְּצָרָה כְּנֶגְדָהּ, מִפְּנֵי שֶׁלֹּא מָתַח מִתְּחִלָּה הַחֶבֶל כָּל צָרְכּוֹ. וְתַנְיָא בַּתּוֹסֶפְתָּא שֶׁהוּא צָרִיךְ לְמָתְחוֹ בְּכָל כֹּחוֹ: <B>רִבָּה לְאֶחָד וּמִעֵט לְאַחֵר.</B> הָכִי קָאָמַר, רִבָּה אֶחָד וּמִעֵט אַחֵר, שֶׁמָּדְדוּ שְׁנֵי בְּנֵי אָדָם מֻמְחִים, זֶה רִבָּה וְזֶה מִעֵט: 

~ פרק ה - משנה ו
<B>עִיר שֶׁל יָחִיד.</B> כְּגוֹן שֶׁאָדָם אֶחָד קָנָה כֻּלָּהּ וְהוּא מַשְׂכִּיר כָּל בָּתֶּיהָ לִבְנֵי אָדָם הַדָּרִים בָּהּ. וְאַחַר כָּךְ נַעֲשֵׂית שֶׁל רַבִּים: <B>מְעָרְבִין אֶת כֻּלָּהּ.</B> כְּדֶרֶךְ שֶׁהָיוּ מְעָרְבִין כְּשֶׁהָיְתָה שֶׁל יָחִיד, שֶׁלֹּא הָיְתָה צְרִיכָה שִׁיּוּר: <B>אֵין מְעָרְבִין אֶת כֻּלָּהּ.</B> שֶׁאָסוּר לְעָרֵב עִיר שֶׁל רַבִּים אִם אֵין מְשַׁיֵּר בָּהּ בָּתִּים יְדוּעִים בְּלֹא עֵרוּב, דְּהַהוּא שִׁיּוּר הָוֵי הֶכֵּר דְּטַעְמָא מִשּׁוּם עֵרוּב הוּא וְלֹא תִּשְׁתַּכַּח תּוֹרַת רְשׁוּת הָרַבִּים. וְזוֹ הוֹאִיל וְהָיְתָה שֶׁל רַבִּים וְהָיְתָה צְרִיכָה שִׁיּוּר, אַף עַל גַּב דְּהַשְׁתָּא הַוְיָא שֶׁל יָחִיד, נִדּוֹנֵית כְּבַתְּחִלָּה {יח}: <B>אֶלָּא אִם כֵּן עָשָׂה חוּצָה לָהּ.</B> שִׁיּוּר שֶׁלֹּא עֵרְבוֹ עִם שְׁאָר הָעִיר. וּרְבוּתָא קָא מַשְׁמַע לָן, שֶׁאֲפִלּוּ שִׁיּוּר שֶׁל חוּצָה לָהּ מוֹעִיל לִשְׁאָר הָעִיר: <B>כָּעִיר חֲדָשָׁה שֶׁבִּיהוּדָה.</B> עִיר הָיְתָה בִּיהוּדָה וּשְׁמָהּ חֲדָשָׁה {יט}, וְלֹא הָיוּ בָּהּ אֶלָּא חֲמִשִּׁים דִּיּוּרִים, וְהִיא הָעִיר הַיּוֹתֵר קְטַנָּה שֶׁבְּכָל אֶרֶץ יְהוּדָה, וְהִיא הָיְתָה שִׁיּוּר לְעִיר גְּדוֹלָה הַסְּמוּכָה לָהּ, וְהוּא שִׁעוּר הַשִּׁיּוּר שֶׁצָּרִיךְ לְשַׁיֵּר בָּעִיר שֶׁלֹּא יְעָרְבוֹ עִם הָאֲחֵרִים מִשּׁוּם הֶכֵּירָא: <B>רַבִּי שִׁמְעוֹן אוֹמֵר שָׁלֹשׁ חֲצֵרוֹת כוּ'.</B> וּפְסַק הַהֲלָכָה אֲפִלּוּ בַּיִת אֶחָד בְּחָצֵר אֶחָד הָוֵי שִׁיּוּר. וְעִיר שֶׁאֵין לָהּ אֶלָּא פֶּתַח אֶחָד בִּלְבַד, אֲפִלּוּ הָיְתָה שֶׁל רַבִּים, אֵין צָרִיךְ שִׁיּוּר: 

~ פרק ה - משנה ז
<B>מִי שֶׁהָיָה בַמִּזְרָח.</B> בַּשָּׂדֶה, וְקָדַשׁ עָלָיו שָׁם הַיּוֹם, וְהוּא רָחוֹק מֵעֵרוּבוֹ יוֹתֵר מֵאַלְפַּיִם, וַהֲרֵי אֵין עֵרוּבוֹ עֵרוּב כֵּיוָן שֶׁאֵינוֹ יָכוֹל לֵילֵךְ וְלִטְּלוֹ, הַוְיָא לֵיהּ שְׁבִיתָתוֹ בְּבֵיתוֹ, שֶׁהֲרֵי בִּתְחוּם בֵּיתוֹ הוּא עוֹמֵד, וּמִסְתָּמָא בְּבֵיתוֹ נִיחָא לֵיהּ שֶׁתְּהֵא שְׁבִיתָתוֹ כְּשֶׁאֵין עֵרוּבוֹ עֵרוּב: <B>אָסוּר לְבֵיתוֹ.</B> לִמְנוֹת מִבֵּיתוֹ אַלְפַּיִם לְכָל רוּחַ: <B>בְּעִבּוּרָהּ שֶׁל עִיר.</B> בְּאֶחָד מִן הַבָּתִּים הָעוֹמְדִים בְּתוֹךְ שִׁבְעִים אַמָּה וְשִׁירַיִם: <B>לֹא עָשָׂה וְלֹא כְלוּם.</B> שֶׁהֲרֵי בְּלֹא עֵרוּב נַמִּי יֵשׁ לוֹ מִן הָעִיר אַלְפַּיִם לְכָל רוּחַ, וְכָל הָעִיר עִם עִבּוּרָהּ נֶחְשָׁבִים לוֹ כְּאַרְבַּע אַמּוֹת: <B>נְתָנוֹ חוּץ לַתְּחוּם.</B> חוּץ לְעִבּוּרָהּ שֶׁל עִיר, וְהָכִי מְפָרֵשׁ לַהּ בַּגְּמָרָא: <B>מַה שֶּׁנִּשְׂכָּר.</B> לְרוּחַ זֶה מַפְסִיד לָרוּחַ שֶׁכְּנֶגְדָהּ, שֶׁהֲרֵי מוֹנֶה מִן הָעֵרוּב אַלְפַּיִם לְכָל רוּחַ, וְאִם נְתָנוֹ בְּסוֹף אֶלֶף לַמִּזְרָח נִמְצָא שֶׁכָּלוֹת אַלְפַּיִם שֶׁל מִזְרָח בְּסוֹף שְׁלֹשָׁה אֲלָפִים לָעִיר וְנִשְׂתַּכֵּר אֶלֶף, וְאַלְפַּיִם שֶׁל מַעֲרָב כָּלוֹת בְּסוֹף אֶלֶף שֶׁל מַעֲרַב הָעִיר וְהִפְסִיד אֶלֶף. וְקָא מַשְׁמַע לָן דְּאֵין הָעִיר עוֹלָה בְּחֶשְׁבּוֹן הָאַלְפַּיִם שֶׁל מַעֲרָב אֶלָּא כֻּלָּהּ כְּאַרְבַּע אַמּוֹת. וְהָנֵי מִלֵּי כְּשֶׁאֵין כָּלוֹת הָאַלְפַּיִם שֶׁמִּן הָעֵרוּב לְצַד הָעִיר {כב} אֶלָּא בְּסוֹף הָעִיר אוֹ חוּצָה לָהּ, אֲבָל אִם כָּלוֹת בְּאֶמְצַע הָעִיר אוֹ בְּאֵיזֶה מָקוֹם בְּתוֹכָהּ אֵינוֹ יָכוֹל לֵילֵךְ בְּתוֹךְ הָעִיר אֶלָּא עַד מָקוֹם שֶׁכָּלוֹת הָאַלְפַּיִם אַמָּה שֶׁל עֵרוּב וְתוּ לֹא, כְּדִתְנַן בְּסָמוּךְ: 

~ פרק ה - משנה ח
<B>אַנְשֵׁי עִיר גְּדוֹלָה.</B> שֶׁהָיְתָה לָהֶן עִיר קְטַנָּה בְּתוֹךְ אַלְפַּיִם, וְיוֹצְאִים מֵעִירָן וּמוֹנִין וְהוֹלְכִים דֶּרֶךְ הַקְּטַנָּה הַסְּמוּכָה, מְהַלְּכִין אֶת כָּל הָעִיר הַקְּטַנָּה הַסְּמוּכָה לָהֶן כְּאַרְבַּע אַמּוֹת וּמַשְׁלִימִים מִדָּתָן חוּצָה לָהּ {כג}: <B>וְאֵין אַנְשֵׁי עִיר קְטַנָּה מְהַלְּכִין אֶת הַגְּדוֹלָה.</B> כֻּלָּהּ כְּאַרְבַּע אַמּוֹת, לְפִי שֶׁמִּדַּת תְּחוּמִין כָּלָה בְּאֶמְצַע עִיר גְּדוֹלָה, לְפִיכָךְ אֵין עִיר גְּדוֹלָה נֶחְשֶׁבֶת לָהֶם כְּאַרְבַּע אַמּוֹת וְאֵין הוֹלְכִים בָּהּ אֶלָּא עַד סוֹף תְּחוּמָן: <B>כֵּיצַד מִי שֶׁהָיָה בְעִיר גְּדוֹלָה.</B> מַתְנִיתִין חַסּוֹרֵי מִחַסְּרָא וְהָכִי קָתָנֵי, אַנְשֵׁי עִיר גְּדוֹלָה מְהַלְּכִין אֶת כָּל עִיר קְטַנָּה וְאֵין אַנְשֵׁי עִיר קְטַנָּה מְהַלְּכִין אֶת כָּל עִיר גְּדוֹלָה, בַּמֶּה דְּבָרִים אֲמוּרִים, בְּמוֹדֵד אַלְפַּיִם אַמָּה, אֲבָל הַנּוֹתֵן עֵרוּבוֹ בְּתוֹךְ הָעִיר, בֵּין נָתְנוּ אַנְשֵׁי עִיר גְּדוֹלָה עֵרוּבָן בַּקְּטַנָּה בֵּין נָתְנוּ אַנְשֵׁי עִיר קְטַנָּה עֵרוּבָן בַּגְּדוֹלָה, מְהַלְּכִין כָּל הָעִיר שֶׁהָעֵרוּב מֻנָּח בָּהּ כְּאַרְבַּע אַמּוֹת, כֵּיצַד, מִי שֶׁהָיָה מֵעִיר גְּדוֹלָה וְנָתַן אֶת עֵרוּבוֹ בְּעִיר קְטַנָּה כוּ': <B>וְרַבִּי עֲקִיבָא.</B> חוֹלֵק עַל תַּנָּא קַמָּא וְסָבַר שֶׁאֵין הָעֵרוּב עוֹשֶׂה הָעִיר שֶׁהוּא מֻנָּח בָּהּ כְּאַרְבַּע אַמּוֹת, וְאֵין מוֹנִים אַלְפַּיִם אֶלָּא מִמְּקוֹם הָעֵרוּב. וְאֵין הֲלָכָה כְּרַבִּי עֲקִיבָא: 

~ פרק ה - משנה ט
<B>אֵימָתַי בִּזְמַן שֶׁאֵין בָּהּ דִּיוּרִים.</B> שֶׁנִּפְרְצוּ מְחִצּוֹתֶיהָ וְאֵינָהּ רְאוּיָה לְדִיוּרִין, שֶׁאִם רְאוּיָה לְדִיוּרִין אַף עַל פִּי שֶׁאֵין בָּהּ עַכְשָׁיו דִּיוּרִין אֵינָהּ נֶחְשֶׁבֶת כֻּלָּהּ אֶלָּא כְּאַרְבַּע אַמּוֹת לְדִבְרֵי חֲכָמִים. וְכֵן עִיר שֶׁאֵין יוֹשֵׁב בָּהּ וְיֵשׁ לָהּ חוֹמָה סָבִיב שֶׁנָּתַן בָּהּ עֵרוּבוֹ נֶחְשֶׁבֶת כְּאַרְבַּע אַמּוֹת, וַאֲפִלּוּ הִיא גְּדוֹלָה כְּאַנְטִיּוֹכְיָא: <B>נִמְצָא קַל תּוֹכָהּ מֵעַל גַּבָּהּ.</B> דְּאִלּוּ גַּבָּהּ שֶׁל מְעָרָה אִם נָתַן שָׁם עֵרוּבוֹ אֵין לוֹ אֶלָּא אַלְפַּיִם אַמָּה מִמְּקוֹם עֵרוּבוֹ, דְּגַבָּהּ אֵינוֹ רָאוּי לְדִיּוּרִין, וְתוֹכָהּ מְהַלֵּךְ אֶת כֻּלָּהּ וְחוּצָה לָהּ אַלְפַּיִם אַמָּה: <B>וְלַמּוֹדֵד שֶׁאָמְרוּ.</B> אַף עַל פִּי שֶׁחוֹלְקִים חֲכָמִים עַל רַבִּי עֲקִיבָא בְּנוֹתֵן עֵרוּבוֹ בָּעִיר לוֹמַר שֶׁכָּל הָעִיר לוֹ כְּאַרְבַּע אַמּוֹת, מוֹדִים הֵן שֶׁהַבָּא מִמְּקוֹם שְׁבִיתָתוֹ וְכָלְתָה מִדָּתוֹ שֶׁל אַלְפַּיִם אַמָּה אֲפִלּוּ בִמְעָרָה שֶׁיֵּשׁ בָּהּ דִּיּוּרִין, שֶׁאֵינוֹ נִכְנָס לְהַלָּן מִמִּדָּתוֹ כְּלוּם: 

^ פרק ו

~ פרק ו - משנה א
<B>הַדָּר.</B> מִי שֶׁאֵינוֹ מוֹדֶה בָעֵרוּב. כּוּתִי: <B>הֲרֵי זֶה אוֹסֵר עָלָיו.</B> לְטַלְטֵל מִבֵּיתוֹ לֶחָצֵר, עַד שֶׁיִּשְׂכֹּר מִמֶּנּוּ רְשׁוּת שֶׁיֵּשׁ לוֹ בֶּחָצֵר: <B>לְעוֹלָם אֵינוֹ אוֹסֵר עַד שֶׁיִּהְיוּ שְׁנֵי יִשְׂרְאֵלִים.</B> בֵּין לְתַנָּא קַמָּא בֵּין לְרַבִּי אֱלִיעֶזֶר בֶּן יַעֲקֹב דִּירַת עוֹבֵד כּוֹכָבִים לָאו שְׁמָהּ דִּירָה וּבְדִין הוּא שֶׁלֹּא תֶּאֱסֹר, אֶלָּא דְּגָזוּר רַבָּנָן כְּדֵי שֶׁלֹּא יָדוּר יִשְׂרָאֵל עִם הָעוֹבֵד כּוֹכָבִים שֶׁלֹּא יִלְמַד מִמַּעֲשָׂיו. תַּנָּא קַמָּא סָבַר אַף עַל גַּב דְּעוֹבֵד כּוֹכָבִים חֲשִׁיד אַשְּׁפִיכַת דָּמִים וְאָסוּר לְיִשְׂרָאֵל לְהִתְיַחֵד עִמּוֹ, זִמְנִין דְּמִקְרֵי וְדַיָּר יִשְׂרָאֵל עִם הָעוֹבֵד כּוֹכָבִים, וְאַמוּר רַבָּנָן אֵין עֵרוּב מוֹעִיל בִּמְקוֹם עוֹבֵד כּוֹכָבִים וְאֵין בִּטּוּל רְשׁוּת מוֹעִיל בִּמְקוֹם עוֹבֵד כּוֹכָבִים עַד שֶׁיַּשְׂכִּיר, וְהָעוֹבֵד כּוֹכָבִים לֹא יַשְׂכִּיר, דְּחָיֵשׁ לִכְשָׁפִים, וּמִתּוֹךְ כָּךְ לֹא יָבֹא יִשְׂרָאֵל לָדוּר עִם הָעוֹבֵד כּוֹכָבִים וְלֹא יִלְמֹד מִמַּעֲשָׂיו. וְרַבִּי אֱלִיעֶזֶר בֶּן יַעֲקֹב סָבַר כֵּיוָן דְּעוֹבֵד כּוֹכָבִים חֲשׁוּד אַשְּׁפִיכַת דָּמִים, תְּרֵי דִּשְׁכִיחֵי דְּדַיְּרֵי גָּזְרוּ בְּהוּ רַבָּנָן, חַד דְּלֹא שְׁכִיחַ דְּדַיָּר, שֶׁאָסוּר לְהִתְיַחֵד עִם הָעוֹבֵד כּוֹכָבִים, לֹא גָּזְרוּ בֵּיהּ רַבָּנָן. וַהֲלָכָה כְּרַבִּי אֱלִיעֶזֶר בֶּן יַעֲקֹב. וְשׂוֹכְרִים מִן הָעוֹבֵד כּוֹכָבִים אֲפִלּוּ בְּפָחוֹת מִשְּׁוֵה פְּרוּטָה {ב}, וַאֲפִלּוּ בְּשַׁבָּת {ג}. וְאַף עַל פִּי שֶׁאֵין הָעוֹבֵד כּוֹכָבִים מְבַטֵּל רְשׁוּתוֹ עַד שֶׁיִּשְׂכֹּר מִמֶּנּוּ, יִשְׂרָאֵל יָכוֹל לְבַטֵּל רְשׁוּת וַאֲפִלּוּ בְּשַׁבָּת, וְהוּא שֶׁיֹּאמַר לַחֲבֵרוֹ כְּשֶׁלֹּא עֵרְבוּ רְשׁוּתִי מְבֻטֶּלֶת לְךָ, וְיִהְיֶה הוּא אָסוּר לְטַלְטֵל בֶּחָצֵר וַחֲבֵרוֹ מֻתָּר, וְאִם יִרְצוּ אַחַר שֶׁהִשְׁלִים חֲבֵרוֹ לְטַלְטֵל מַה שֶּׁצָּרִיךְ לוֹ יָכוֹל חֲבֵרוֹ לַחֲזֹר וּלְבַטֵּל לוֹ רְשׁוּתוֹ וְיִהְיֶה הוּא מֻתָּר וַחֲבֵרוֹ אָסוּר: 

~ פרק ו - משנה ב
<B>מַעֲשֶׂה בִצְדוֹקִי.</B> מַתְנִיתִין חַסּוֹרֵי מְחַסְרָא וְהָכִי קָתָנֵי, צְדוֹקִי הֲרֵי הוּא כְּעוֹבֵד כּוֹכָבִים, רַבָּן גַּמְלִיאֵל אוֹמֵר אֵינוֹ כְּעוֹבֵד כּוֹכָבִים, וּמַעֲשֶׂה בִּצְדוֹקִי אֶחָד כוּ' וְאָמַר לָנוּ אַבָּא מַהֲרוּ וַעֲשׂוּ צָרְכֵיכֶם עַד שֶׁלֹּא יוֹצִיא וְיֶאֱסֹר עֲלֵיכֶם. שְׁמַע מִנָּהּ דִּכְיִשְׂרָאֵל הוּא וְיָכוֹל לְבַטֵּל רְשׁוּת. וּמִפְּנֵי שֶׁהַמְבַטֵּל רְשׁוּתוֹ וְחָזַר וְהוֹצִיא בֵּין בְּשׁוֹגֵג בֵּין בְּמֵזִיד אוֹסֵר כְּדִלְקַמָּן, מִשּׁוּם הָכִי קָאָמַר רַבָּן גַּמְלִיאֵל מַהֲרוּ וְעָשׂוּ צָרְכֵיכֶם עַד שֶׁלֹּא יוֹצִיא הוּא כֵּלָיו לֶחָצֵר וְיַחְזֹר וְיִזְכֶּה בִּרְשׁוּתוֹ שֶׁבִּטֵּל וְיֶאֱסֹר עֲלֵיכֶם, אֲבָל אִי כְּעוֹבֵד כּוֹכָבִים הוּא וְאֵין הָעוֹבֵד כּוֹכָבִים יָכוֹל לְבַטֵּל עַד שֶׁיִּשְׂכֹּר, הֵיכִי הָוֵי מָצֵי לְמֵיסַר עֲלַיְהוּ מֵאַחַר דַּאֲגִיר לְהוּ וְשָׁקֵיל דְּמֵי: <B>וְרַבִּי יְהוּדָה אוֹמֵר.</B> לֹא כָּךְ אָמַר רַבָּן גַּמְלִיאֵל, דִּלְעוֹלָם צְדוֹקִי הֲרֵי הוּא כְּעוֹבֵד כּוֹכָבִים סְבִירָא לֵיהּ לְרַבָּן גַּמְלִיאֵל, וְאוֹתָהּ מַעֲשֶׂה אֵינָהּ רְאָיָה, דְּהָכִי קָאָמַר לְהוּ רַבָּן גַּמְלִיאֵל, מַהֲרוּ וַעֲשׂוּ צָרְכֵיכֶם בְּעֶרֶב שַׁבָּת קֹדֶם שֶׁתֶּחְשַׁךְ, וְלֹא עַד שֶׁלֹּא יוֹצִיא כֵּלָיו כִּדְאָמַרְתְּ, אֶלָּא עַד שֶׁלֹּא יֵצֵא הַיּוֹם וְיֶאֱסֹר עֲלֵיכֶם. וּפְסַק הַהֲלָכָה, שֶׁכָּל יִשְׂרָאֵל שֶׁמְּחַלֵּל שַׁבָּת בְּפַרְהֶסְיָא הֲרֵי הוּא כְּעוֹבֵד כּוֹכָבִים וְאֵין מְעָרְבִין עִמּוֹ וְאֵינוֹ מְבַטֵּל רְשׁוּת, אֶלָּא שׂוֹכְרִים מִמֶּנּוּ כְּדֶרֶךְ שֶׁשּׂוֹכְרִים מִן הָעוֹבֵד כּוֹכָבִים. וְהַמְשַׁמֵּר שַׁבָּת בְּפַרְהֶסְיָא אַף עַל פִּי שֶׁפְּעָמִים מְחַלֵּל אוֹתוֹ בְּצִנְעָא וְאֵינוֹ מוֹדֶה בְּתוֹרַת עֵרוּב, כְּגוֹן הַצְּדוֹקִים בַּזְּמַן הַזֶּה שֶׁמְּשַׁמְּרִים שַׁבָּת וְאֵינָם מוֹדִים בְּתוֹרַת עֵרוּב, הֲרֵי זֶה אֵין מְעָרְבִין עִמּוֹ, אֲבָל יָכוֹל לְבַטֵּל רְשׁוּת וְאֵין צָרִיךְ לִשְׂכֹּר מִמֶּנּוּ, וְהוּא שֶׁלֹּא יִהְיֶה עוֹבֵד עֲבוֹדַת כּוֹכָבִים: 

~ פרק ו - משנה ג
<B>בֵּיתוֹ אָסוּר לְהַכְנִיס וּלְהוֹצִיא.</B> מִבֵּיתוֹ לֶחָצֵר, בֵּין הוּא בֵּין אַנְשֵׁי הֶחָצֵר. וּכְגוֹן שֶׁבִּטֵּל לָהֶם רְשׁוּת חֲצֵרוֹ, כְּלוֹמַר הַחֵלֶק שֶׁיֵּשׁ לוֹ עִמָּהֶם בֶּחָצֵר, וְלֹא בִּטֵּל לָהֶם בֵּיתוֹ, דְּסָבַר הַאי תַּנָּא מַה שֶּׁבִּטֵּל בִּטֵּל וּמַה שֶּׁלֹּא בִּטֵּל לֹא בִּטֵּל {ו}, הִלְכָּךְ הֲוָה לֵיהּ בַּיִת רְשׁוּתָא דִּידֵיהּ וְחָצֵר רְשׁוּתָא דִּידְהוּ: <B>וְשֶׁלָּהֶם.</B> בָּתִּים שֶׁלָּהֶן, מֻתָּרִין לְהוֹצִיא מֵהֶן לֶחָצֵר בֵּין הוּא בֵּין הֵם, דְּהָא בָּתִּים שֶׁלָּהֶם וְחָצֵר רְשׁוּת אַחַת הִיא. וְהוּא אַף עַל גַּב דְּלֹא עֵרֵב הָוֵי כְּאוֹרֵחַ גַּבַּיְהוּ, שֶׁאוֹרֵחַ מְטַלְטֵל בִּרְשׁוּת אַכְסַנְיָא שֶׁלּוֹ: <B>נָתְנוּ לוֹ.</B> הֵם רְשׁוּת חֲצֵרָן, הוּא מֻתָּר לְהוֹצִיא מִבֵּיתוֹ לֶחָצֵר, שֶׁהַכֹּל כִּרְשׁוּתוֹ, וְהֵן אֲסוּרִים אֲפִלּוּ לְטַלְטֵל מִבֵּיתוֹ לֶחָצֵר. וְלֹא הָווּ אוֹרְחִים גַּבֵּיהּ, דְּחַד לְגַבֵּי רַבִּים הָוֵי אוֹרֵחַ, רַבִּים לְגַבֵּי יָחִיד לֹא הָווּ אוֹרְחִים: <B>הָיוּ שְׁנַיִם.</B> שֶׁלֹּא עֵרְבוּ, וּשְׁאָר בְּנֵי חָצֵר בִּטְּלוּ לָהֶם רְשׁוּתָם, שְׁנֵיהֶם אוֹסְרִים זֶה עַל זֶה, מִפְּנֵי שֶׁהֶחָצֵר הִיא שֶׁל שְׁנֵיהֶם וְהַבָּתִּים מְיֻחָדִים כָּל בַּיִת לִבְעָלָיו, וְאֵין מוֹצִיא מֵרְשׁוּת הַמְיֻחֶדֶת לוֹ לִרְשׁוּת שֶׁלּוֹ וְשֶׁל חֲבֵרוֹ. וְאַף עַל גַּב דַּהֲדַר חַד מִנַּיְהוּ וּבַטִּיל לֵיהּ לְחַבְרֵיהּ, אֵינוֹ מוֹעִיל, הוֹאִיל וּבְשָׁעָה שֶׁבִּטְּלוּ בְּנֵי הֶחָצֵר רְשׁוּתָם לְאֵלּוּ הַשְּׁנַיִם שֶׁלֹּא עֵרְבוּ הָיוּ אוֹסְרִים זֶה עַל זֶה, אִשְׁתַּכַּח דְּבִטּוּל קַמַּאי לֹא מְהַנֵּי, וְכִי הֲדַר מְבַטֵּל לֹא מָצֵי לְאַקְנוֹיֵי רְשׁוּתָא דִּידְהוּ, דְּהָא לֹא קָנְיֵהּ. הִלְכָּךְ בְּנֵי חָצֵר שֶׁקְּצָתָן עֵרְבוּ וּקְצָתָן לֹא עֵרְבוּ, אוֹתָן שֶׁלֹּא עֵרְבוּ מְבַטְּלִין רְשׁוּתָן לְאוֹתָן שֶׁעֵרְבוּ, וְאֵין אוֹתָן שֶׁעֵרְבוּ מְבַטְּלִין רְשׁוּתָן לְאוֹתָן שֶׁלֹּא עֵרְבוּ, דְּאָסְרֵי אַהֲדָדֵי כִּדְאָמְרָן. וְהַמְבַטֵּל רְשׁוּתוֹ לִבְנֵי חָצֵר צָרִיךְ שֶׁיְּפָרֵשׁ שֶׁמְּבַטֵּל לְכָל אֶחָד וְאֶחָד: 

~ פרק ו - משנה ד
<B>בֵּית שַׁמַּאי אוֹמְרִים מִבְּעוֹד יוֹם.</B> דְּסָבְרֵי בִּטּוּל רְשׁוּת מַקְנֶה רְשׁוּתָא הוּא, וּמַקְנֵה רְשׁוּת בְּשַׁבָּת אָסוּר: <B>וּבֵית הִלֵּל אוֹמְרִים אַף מִשֶּׁתֶּחְשַׁךְ.</B> סָבְרֵי בִּטּוּל לָאו אַקְּנוּיֵי רְשׁוּתָא הוּא אֶלָּא אִסְתַּלוֹקֵי מֵרְשׁוּתָא, וְאִסְתַּלוֹקֵי מֵרְשׁוּתָא בְּשַׁבָּת שַׁפִּיר דָּמִי. וּבַבְּרַיְתָא פֵּרְשׁוּ דִּבְכָל דּוּכְתָּא אָמְרִינַן כֵּיוָן שֶׁנֶּאֱסַר לְמִקְצָת שַׁבָּת נֶאֱסַר לְכֻלָּהּ חוּץ מִמְּבַטֵּל רְשׁוּת: <B>מִי שֶׁנָּתַן רְשׁוּתוֹ וְהוֹצִיא.</B> שֶׁחָזַר וְנִשְׁתַּמֵּשׁ בָּרְשׁוּת שֶׁבִּטֵּל: <B>אֶחָד שׁוֹגֵג וְאֶחָד מֵזִיד.</B> דְּקָנֵיס שׁוֹגֵג אַטּוּ מֵזִיד. וְאֵין הֲלָכָה כְּרַבִּי מֵאִיר: 

~ פרק ו - משנה ה
<B>שֶׁהוּא שֻׁתָּף עִם שְׁכֵנָיו.</B> שֶׁבַּמָּבוֹי, לְשֵׁם שֻׁתָּפוּת בְּעָלְמָא וְלֹא לְשֵׁם עֵרוּב: <B>אֵינָם צְרִיכִים לְעָרֵב.</B> וְהוּא שֶׁיִּהְיוּ כֻּלָּן שֻׁתָּפִין בִּכְלִי אֶחָד {ט}. וְדַוְקָא שִׁתּוּפֵי מְבוֹאוֹת הָווּ בְּיַיִן כְּדִתְנַן בַּכֹּל מְעָרְבִין וּמִשְׁתַּתְּפִין, אֲבָל עֵרוּבֵי חֲצֵרוֹת אֵין מְעָרְבִין אֶלָּא בְּפַת, דְּעֵרוּב מִשּׁוּם דִּירָה הוּא {י}, וְדִירָה שֶׁל אָדָם אֵין לִבּוֹ נִמְשָׁךְ אֶלָּא בְּפַת. וְאִם שִׁתֵּף שִׁתּוּפֵי מְבוֹאוֹת בְּפַת כָּל שֶׁכֵּן דְּחָשִׁיב טְפֵי וְסוֹמְכִין עַל אוֹתוֹ שִׁתּוּף שֶׁל פַּת בִּמְקוֹם עֵרוּב וְאֵינָם צְרִיכִים לְעָרֵב עֵרוּבֵי חֲצֵרוֹת, אֲבָל אִם נִשְׁתַּתְּפוּ בְּיַיִן אוֹ בִּשְׁאָר דְּבָרִים צְרִיכִים לְעָרֵב עֵרוּבֵי חֲצֵרוֹת וְאֵין סוֹמְכִין עַל הַשִּׁתּוּף, כְּדֵי שֶׁלֹּא תִּשְׁתַּכַּח תּוֹרַת עֵרוּב מִן הַתִּינוֹקוֹת {יא}: <B>רַבִּי שִׁמְעוֹן אוֹמֵר כוּ'.</B> וְאֵין הֲלָכָה כְּרַבִּי שִׁמְעוֹן: 

~ פרק ו - משנה ו
<B>בִּטְרַקְלִין.</B> בַּיִת גָּדוֹל וְרָחָב, מוֹשַׁב מְלָכִים, וְחִלְּקוּהוּ לַחֲמִשָּׁה, וְכֻלָּן יֵשׁ לָהֶן פֶּתַח מִן הַטְּרַקְלִין לֶחָצֵר {יב}, וּצְרִיכִים לְעָרֵב עִם שְׁאָר בְּנֵי הֶחָצֵר {יג}: <B>בֵּית שַׁמַּאי אוֹמְרִים.</B> רְשׁוּתֵיהֶן חֲלוּקִים וְצָרִיךְ שֶׁכָּל חֲבוּרָה וַחֲבוּרָה תִּתֵּן פַּת לְעֵרוּב הֶחָצֵר: <B>וּבֵית הִלֵּל אוֹמְרִים.</B> אֵין מְחִצָּה זוֹ חִלּוּק רְשׁוּת. וּבִזְמַן שֶׁחִלְּקוּ הַטְּרַקְלִין לִמְחִצּוֹת גְּדוֹלוֹת הַמַּגִּיעוֹת לַתִּקְרָה כֻּלֵּי עָלְמָא לֹא פְלִיגֵי דַּהֲוֵי חִלּוּק רְשׁוּת {יד}, מִשּׁוּם דַּהֲוֵי כִּשְׁרוּיִים בַּחֲדָרִים וּבַעֲלִיּוֹת. כִּי פְלִיגֵי דְּחִלְּקוּ בִּמְחִצּוֹת נְמוּכוֹת שֶׁאֵינָן מַגִּיעוֹת לַתִּקְרָה, בֵּית שַׁמַּאי סָבְרֵי מְחִצָּה כָּזוֹ הַוְיָא חִלּוּק רְשׁוּת, וּבֵית הִלֵּל סָבְרֵי לֹא הַוְיָא חִלּוּק רְשׁוּת: 

~ פרק ו - משנה ז
<B>הָאַחִין הַשֻּׁתָּפִין.</B> הָכִי קָאָמַר, הָאַחִין שֶׁאוֹכְלִין עַל שֻׁלְחַן אֲבִיהֶם וְהַשֻּׁתָּפִים הָאוֹכְלִים עַל שֻׁלְחָן אֶחָד. וְאוֹכְלִין עַל שֻׁלְחַן אֲבִיהֶם לָאו דַּוְקָא, אֶלָּא נוֹטְלִין מְזוֹנוֹתֵיהֶן מִבֵּית אֲבִיהֶן וְאוֹכְלִין אוֹתָם כָּל אֶחָד בְּבֵיתוֹ. וְכֵן הַשֻּׁתָּפִין עוֹשִׂים מְלָאכָה אֵצֶל בַּעַל הַבַּיִת אֶחָד בְּשֻׁתָּפוּת וְנוֹטְלִין מְזוֹנוֹתֵיהֶם מִבַּעַל הַבַּיִת וּמוֹלִיכִין לֶאֱכֹל בְּבָתֵּיהֶם: <B>וִישֵׁנִים בְּבָתֵּיהֶם.</B> וְהֵם וַאֲבִיהֶם [וַאֲחֵרִים] דָּרִים בְּחָצֵר אֶחָד: <B>צְרִיכִין עֵרוּב לְכָל אֶחָד וְאֶחָד.</B> אִם רוֹצִים לְעָרֵב עִם אַנְשֵׁי חֲצֵרָן: <B>מְבַטֵּל אֶת רְשׁוּתוֹ.</B> צָרִיךְ לְבַטֵּל אֶת רְשׁוּתוֹ: <B>אֵימָתַי בִּזְמַן שֶׁמּוֹלִיכִין אֶת עֵרוּבָן.</B> לְתִתּוֹ לְאֶחָד מִבָּתֵּי שְׁאָר בְּנֵי הֶחָצֵר, דְּהוֹאִיל וְהֻזְקְקוּ לָעֵרוּב וּשְׁאָר דִּיּוּרִין אָסְרֵי, אִינְהוּ נַמִּי אָסְרֵי, וּצְרִיכִין כֻּלָּן לִתֵּן פַּת בָּעֵרוּב הוֹאִיל וַחֲלוּקִין דִּיּוּרֵיהֶן בַּלִּינָה, וְגַם אֵין אוֹכְלִין עַל שֻׁלְחַן אֲבִיהֶן מַמָּשׁ {טו} אֶלָּא כָּל אֶחָד נוֹטֵל פַּרְנָסָתוֹ וְאוֹכֵל בְּבֵיתוֹ: <B>אֲבָל אִם הָיָה עֵרוּב.</B> כָּל הֶחָצֵר בָּא לְבֵית אֲבִיהֶן, שֶׁלֹּא הֻזְקְקוּ לָעֵרוּב, שֶׁבַּיִת שֶׁמַּנִּיחִין בּוֹ הָעֵרוּב אֵין צָרִיךְ לִתֵּן פַּת: <B>אוֹ שֶׁאֵין עִמָּהֶן דִּיוּרִין.</B> אֲחֵרִים, שֶׁאֵין דִּיּוּרִין מַזְקִיקִים אוֹתָם לָעֵרוּב אֵינָן צְרִיכִים לְעָרֵב דְּכִיחִידִים דָּמוּ: 

~ פרק ו - משנה ח
<B>פְּתוּחוֹת זוֹ לָזוֹ וּפְתוּחוֹת לְמָבוֹי.</B> בַּגְּמָרָא מוּכָח דְּלֹא תַּנִּינַן בְּמַתְנִיתִין פְּתוּחוֹת זוֹ לְזוֹ, מִשּׁוּם דְּקָיְמָא לָן שֶׁאֵין מָבוֹי נִתָּר בְּלֶחִי אוֹ קוֹרָה עַד שֶׁיִּהְיוּ בָּתִּים וַחֲצֵרוֹת פְּתוּחִים לְתוֹכוֹ, כְּלוֹמַר שְׁנֵי בָּתִּים פְּתוּחִים לְכָל חָצֵר וּשְׁתֵּי חֲצֵרוֹת פְּתוּחוֹת לַמָּבוֹי, וְהָנָךְ כֵּיוָן דְּכֻלָּן פְּתוּחוֹת זוֹ לְזוֹ וּמְעֹרָבוֹת יַחַד דֶּרֶךְ פִּתְחֵיהֶן חֲדָא חָשֵׁיב לְהוּ, וְלֹא תַנִּינַן אֶלָּא חָמֵשׁ חֲצֵרוֹת פְּתוּחוֹת לְמָבוֹי: <B>עֵרְבוּ הַחֲצֵרוֹת.</B> כָּל אַחַת לְעַצְמָהּ: <B>מֻתָּרִים בַּחֲצֵרוֹת.</B> מֻתָּרִין כָּל בְּנֵי חָצֵר לְעַצְמָן: <B>וַאֲסוּרִין בַּמָּבוֹי.</B> דְּאֵין סוֹמְכִין עַל עֵרוּב בִּמְקוֹם שִׁתּוּף: <B>וְאִם נִשְׁתַּתְּפוּ.</B> נַמִּי בַּמָּבוֹי לְאַחַר שֶׁעֵרְבוּ בַּחֲצֵרוֹת, מֻתָּרִין כָּאן וְכָאן: <B>וְשָׁכַח אַחַד מִבְּנֵי חָצֵר וְלֹא עֵרֵב.</B> בַּחֲצֵרוֹ לְהַתִּיר חֲצֵרוֹ, אֲבָל בַּשִּׁתּוּף הָיָה לוֹ חֵלֶק: <B>מֻתָּרִין כָּאן וָכָאן.</B> דְּטַעֲמָא מַאי אֵין סוֹמְכִין עַל שִׁתּוּף בִּמְקוֹם עֵרוּב {טז}, כְּדֵי שֶׁלֹּא תִּשְׁתַּכַּח תּוֹרַת עֵרוּב מִן הַתִּינוֹקוֹת, וְהָכָא דְּרוֹב בְּנֵי חָצֵר עֵרְבוּ אֶלָּא שֶׁשָּׁכַח אֶחָד מֵהֶם וְלֹא עֵרֵב לֹא תִּשְׁתַּכַּח תּוֹרַת עֵרוּב: <B>שֶׁהַמָּבוֹי לַחֲצֵרוֹת כֶּחָצֵר לַבָּתִּים.</B> כְּשֵׁם שֶׁאָסוּר לְהוֹצִיא מִבָּתִּים לֶחָצֵר בְּלֹא עֵרוּב, כָּךְ אָסוּר לְהוֹצִיא מִן הֶחָצֵר לַמָּבוֹי בְּלֹא שִׁתּוּף. וְלֹא תֵּימָא לֹא דָּמוּ, דְּבַיִת וְחָצֵר זוֹ רְשׁוּת הַיָּחִיד וְזוֹ רְשׁוּת הָרַבִּים, אֲבָל חָצֵר וּמָבוֹי שְׁנֵיהֶן רְשֻׁיּוֹת שֶׁל רַבִּים הֵן {יח}: 

~ פרק ו - משנה ט
<B>זוֹ לִפְנִים מִזּוֹ.</B> פְּנִימִית פְּתוּחָה לַחִיצוֹנָה וְחִיצוֹנָה לִרְשׁוּת הָרַבִּים, וּדְרִיסַת רַגְלֶיהָ שֶׁל פְּנִימִית עַל חִיצוֹנָה לָצֵאת לִרְשׁוּת הָרַבִּים: <B>עֵרְבָה פְּנִימִית.</B> בְּעַצְמָהּ לְטַלְטֵל בַּחֲצֵרָהּ: <B>שְׁתֵּיהֶן אֲסוּרוֹת.</B> דְּהַוְיָא פְּנִימִית בְּעַצְמָהּ רֶגֶל הָאֲסוּרָה בִּמְקוֹמָהּ, שֶׁהֲרֵי לֹא עֵרְבָה לְעַצְמָהּ, וְאוֹסֶרֶת בִּדְרִיסַת רַגְלֶיהָ עַל הַחִיצוֹנָה: <B>זוֹ מֻתֶּרֶת לְעַצְמָהּ וְכוּ'.</B> דְּרֶגֶל הַמֻּתֶּרֶת בִּמְקוֹמָהּ אֵינָהּ אוֹסֶרֶת: <B>רַבִּי עֲקִיבָא אוֹסֵר.</B> דְּקָא סָבַר אַף רֶגֶל הַמֻּתֶּרֶת אוֹסֶרֶת כְּשֶׁלֹּא עֵרְבָה שָׁם: <B>וַחֲכָמִים אוֹמְרִים כוּ'.</B> דְּקָסָבְרֵי אֲפִלּוּ רֶגֶל הָאֲסוּרָה בִּמְקוֹמָהּ, כְּגוֹן כְּשֶׁלֹּא עֵרְבָה הַפְּנִימִית לְעַצְמָהּ, אֵינָהּ אוֹסֶרֶת עַל הַחִיצוֹנָה. וַהֲלָכָה כְּתַנָּא קַמָּא: 

~ פרק ו - משנה י
<B>שָׁכַח אַחַד מִן הַפְּנִימִית כוּ'.</B> דְּהַוְיָא פְּנִימִית רֶגֶל הָאֲסוּרָה וְאוֹסֶרֶת: <B>נָתְנוּ עֵרוּבָן בְּמָקוֹם אֶחָד.</B> שֶׁעֵרְבוּ שְׁתֵּיהֶן זוֹ עִם זוֹ וְנָתְנוּ הָעֵרוּב בַּחִיצוֹנָה. וְקָרֵי לַהּ מָקוֹם אֶחָד לְפִי שֶׁשְּׁתֵּי הַחֲצֵרוֹת מִשְׁתַּמְּשׁוֹת בָּהּ כְּאֶחָד. וְשָׁכַח אֲפִלּוּ אֶחָד מִן הַחִיצוֹנָה וְלֹא עֵרֵב, שְׁתֵּיהֶן אֲסוּרוֹת, דִּפְנִימִית נַמִּי אֲסוּרָה לְטַלְטֵל בַּחֲצֵרָהּ, שֶׁהֲרֵי אֵינָהּ יְכוֹלָה לְהִסְתַּלֵּק מִן הַחִיצוֹנָה וּלְהִשְׁתַּמֵּשׁ בְּאַנְפֵּי נַפְשַׁהּ, דְּהָא לֵיתָא לְעֵרוּבָהּ גַּבָּהּ, דְּאוֹתוֹ עֵרוּב הַמַּתִּירָהּ בֶּחָצֵר הוֹלִיכוּהוּ לַחִיצוֹנָה. אֲבָל נָתְנוּ הָעֵרוּב בַּפְּנִימִית, חִיצוֹנָה מִתַּסְרָא בְּשִׁכְחָה דִּפְנִימִית וּפְנִימִית לֹא מִתַּסְרָא בְּשִׁכְחָה דְּחִיצוֹנָה, דְּהָא אָחֲדָא לַדָּשָׁא וּמִשְׁתַּמְשָׁא {יט}: <B>וְאִם הָיוּ שֶׁל יְחִידִים.</B> שֶׁאֵין בַּפְּנִימִית אֶלָּא אֶחָד וּבַחִיצוֹנָה אֶחָד {כ}, אֵינָם צְרִיכִים לְעָרֵב זֶה עִם זֶה מִשּׁוּם דְּרִיסַת הָרֶגֶל, דְּכֵיוָן דְּיָחִיד הוּא בַּפְּנִימִית הַוְיָא רֶגֶל הַמֻּתֶּרֶת וְאֵינָהּ אוֹסֶרֶת. וּסְתָם מַתְנִיתִין כְּתַנָּא קַמָּא דִּלְעֵיל דְּסָבַר רֶגֶל הַמֻּתֶּרֶת אֵינָהּ אוֹסֶרֶת: 

^ פרק ז

~ פרק ז - משנה א
<B>חַלּוֹן בְּתוֹךְ עֲשָׂרָה.</B> שֶׁיְּהֵא קְצָת מִמֶּנּוּ וַאֲפִלּוּ מַשֶּׁהוּ בְּתוֹךְ עֲשָׂרָה {א} סָמוּךְ לַקַּרְקַע: <B>מְעָרְבִין שְׁנַיִם.</B> שְׁנֵי עֵרוּבִין, אֵלּוּ לְעַצְמָן וְאֵלּוּ לְעַצְמָן וַאֲסוּרִים זוֹ עִם זוֹ: <B>וְאִם רָצוּ מְעָרְבִין אֶחָד.</B> עֵרוּב אֶחָד, שֶׁיִּתְּנוּ אֵלּוּ עֵרוּבָן בָּאַחֶרֶת וִיְעָרְבוּ עִמָּהֶן וְיִהְיוּ אֶחָד: <B>פָּחוֹת מֵאַרְבָּעָה.</B> לָאו פֶּתַח הוּא וְאֵין רָאוּי לַעֲבֹר מִזּוֹ לְזוֹ, וּלְמַעְלָה מֵעֲשָׂרָה נַמִּי לֹא נִיחָא תַּשְׁמִישְׁתֵּיהּ, הִלְכָּךְ אֵין מְעָרְבִין אֶחָד. וְדַוְקָא בֶּחָצֵר שֶׁאֵינוֹ מְקוֹרֶה אֲבָל בַּבַּיִת הַמְּקוֹרֶה אֲפִלּוּ לְמַעְלָה מֵעֲשָׂרָה {ב} מְעָרְבִין אֶחָד, שֶׁדֶּרֶךְ לָשׂוּם סַפְסָלִים וְתֵבוֹת סְבִיבוֹת הַבַּיִת וְנִיחָא תַּשְׁמִישְׁתֵּיהּ: 

~ פרק ז - משנה ב
<B>כֹּתֶל שֶׁבֵּין שְׁתֵּי חֲצֵרוֹת.</B> הַאי דְּנָקַט רֹחַב אַרְבָּעָה לָאו מִשּׁוּם דְּצָרִיךְ רֹחַב אַרְבָּעָה לְמֵהֲוֵי סְתִימָה, דִּמְחִצָּה בְּרֹחַב כָּל דְּהוּ הַוְיָא סְתִימָה. אֶלָּא מִשּׁוּם דְּבָעֵי לְמִתְנֵי סֵיפָא הָיוּ [בְּרֹאשׁוֹ] פֵּרוֹת אֵלּוּ עוֹלִין מִכָּאן וְאוֹכְלִין וּבִלְבַד שֶׁלֹּא יוֹרִידוּ לְמַטָּה, דְּחָשִׁיב רְשׁוּת בְּאַנְפֵּי נַפְשַׁהּ, וּלְהַאי דִּינָא צָרִיךְ שֶׁיִּהְיֶה רֹחַב אַרְבָּעָה, דְּפָחוֹת מֵאַרְבָּעָה הָוֵי מָקוֹם פְּטוֹר וּמֻתָּרִין אֵלּוּ וָאֵלּוּ לְהוֹרִיד לְמַטָּה: <B>וּבִלְבַד שֶׁלֹּא יוֹרִידוּ לְמַטָּה.</B> לַדִּיּוּרִין בַּבָּתִּים, אֲבָל בֶּחָצֵר שָׁרֵי {ג}: <B>יוֹתֵר מִכָּאן.</B> הָוֵי פִּרְצָה, וְהַוְיָא כֻּלָּהּ כְּחָצֵר אַחַת, וְאִם עֵרְבָה כָּל אַחַת לְעַצְמָהּ הָוֵי כְּאִלּוּ חוֹלְקִין אֶת עֵרוּבָן וְאוֹסְרִין אֵלּוּ עַל אֵלּוּ: 

~ פרק ז - משנה ג
<B>חָרִיץ.</B> אָרֹךְ הוּא וּמַפְסִיק עַל פְּנֵי כָּל הֶחָצֵר כֻּלָּהּ: <B>וְרָחָב אַרְבַּע.</B> דְּפָחוֹת מִכָּאן נוֹחַ לְפָסְעוֹ מִשְּׂפָתוֹ לִשְׂפָתוֹ: <B>וַאֲפִלּוּ מָלֵא תֶבֶן וְקַשׁ.</B> לָאו סְתִימָה הִיא, דְּלֹא מְבַטֵּל לֵיהּ לְהָתָם, דְּסוֹפוֹ לִטְּלוֹ {ו}: 

~ פרק ז - משנה ד
<B>נָתַן עָלָיו נֶסֶר.</B> מִשְּׂפָתוֹ לִשְׂפָתוֹ כְּעֵין גֶּשֶׁר, הָוֵי כְּמוֹ פֶּתַח: <B>שְׁתֵּי גְזֻזְטְרָאוֹת.</B> כְּמִין תִּקְרָה בּוֹלֶטֶת מֵרְשׁוּת הַיָּחִיד עַל רְשׁוּת הָרַבִּים, וְנָתַן נֶסֶר רָחָב אַרְבָּעָה מִזּוֹ לְזוֹ, הָוֵי נַמִּי פֶּתַח: <B>פָּחוֹת מִכָּאן.</B> שֶׁאֵין הַנֶּסֶר רָחָב אַרְבָּעָה, אָדָם יָרֵא לַעֲבֹר עָלָיו וְלֹא נִיחָא תַּשְׁמִישְׁתֵּיהּ: 

~ פרק ז - משנה ה
<B>מַתְבֵּן.</B> גָּדִישׁ שֶׁל תֶּבֶן, וּמַפְסִיק עַל פְּנֵי כָּל רֹחַב הַחֲצֵרוֹת: <B>אֵלּוּ מַאֲכִילִין.</B> מַנִּיחִין בְּהֶמְתָּן {ט} לֶאֱכֹל מִן הַתֶּבֶן, וְלֹא חָיְשִׁינַן דִּלְמָא מִמְעִיט הַתֶּבֶן מֵעֲשָׂרָה וַהֲוָה לֵיהּ חֲדָא רְשׁוּתָא וְאָסְרֵי אַהֲדָדֵי, וּמְטַלְטְלֵי בֶּחָצֵר וְלֹא מַסְקֵי אַדַּעְתַּיְהוּ, לְהָא לֹא חָיְשִׁינַן, דְּהָא אֲפִלּוּ אִמְּעִיט אִי לֹא הָוֵי הַמִּעוּט עַל פְּנֵי עֶשֶׂר אַמּוֹת וְיוֹתֵר לֹא אָסְרֵי, דְּהָא עֶשֶׂר אַמּוֹת פִּתְחָא הָוֵי וְאֵין בְּהֵמָה מְמַעֶטֶת כָּל כָּךְ בַּאֲכִילָתָהּ [בְּשַׁבָּת אֶחָד]: <B>נִתְמַעֵט הַתֶּבֶן מֵעֲשָׂרָה טְפָחִים.</B> עַל פְּנֵי כָּל אֹרֶךְ הֶחָצֵר אוֹ בְּמֶשֶׁךְ עֶשֶׂר אַמּוֹת [וְעוֹד]: <B>מְעָרְבִין אֶחָד.</B> אִם נִתְמַעֵט בְּחֹל לִפְנֵי הַשַּׁבָּת: 

~ פרק ז - משנה ו
<B>מֵנִיחַ אֶת הֶחָבִית.</B> מִשֶּׁלּוֹ, אִם יִרְצֶה, וְאָז צָרִיךְ לְזַכּוֹת, דְּאִלּוּ מִשֶּׁלָּהֶם אֵין צָרִיךְ לְזַכּוֹת: <B>וּמְזַכֶּה לָהֶם עַל יְדֵי בְנוֹ וּבִתּוֹ.</B> אוֹמֵר לָהֶם קַבְּלוּ חָבִית זוֹ וּזְכוּ בָּהּ לְשֵׁם כָּל בְּנֵי הַמָּבוֹי. וְהַזּוֹכֶה מַגְבִּיהַּ הָעֵרוּב בְּיָדוֹ טֶפַח מִן הַקַּרְקַע, דְּכָל הֵיכָא דְּמַנְחָא בִּרְשׁוּתֵיהּ לֹא הַוְיָא זְכִיָּה, וְאוֹמֵר זִכִּיתִי לָהֶם: <B>שֶׁיָּדָן כְּיָדוֹ.</B> וְלָאו זְכִיָּה הִיא: 

~ פרק ז - משנה ז
<B>נִתְמַעֵט הָאֹכֶל.</B> מִשִּׁעוּרוֹ הַמְפֹרָשׁ לְקַמָּן בְּמַתְנִיתִין: <B>מוֹסִיף וּמְזַכֶּה.</B> אִם בָּא לְהוֹסִיף מִשֶּׁלּוֹ אֲפִלּוּ מִמִּין אַחֵר שֶׁאֵינוֹ מִמִּין הַשִּׁתּוּף הָרִאשׁוֹן, מוֹסִיף וּמְזַכֶּה וְאֵינוֹ צָרִיךְ לְהוֹדִיעָן, כֵּיוָן שֶׁנִּשְׁאַר קְצָת מִן הַמִּין הָרִאשׁוֹן אֵינוֹ נִרְאֶה כִּמְעָרֵב בַּתְּחִלָּה {טו}. אֲבָל אִם נוֹתֵן מִמִּין הַשִּׁתּוּף הָרִאשׁוֹן, אֲפִלּוּ כָּלָה לְגַמְרֵי מֵבִיא מֵאוֹתוֹ הַמִּין וּמְזַכֶּה וְאֵינוֹ צָרִיךְ לְהוֹדִיעָן: <B>נִתּוֹסְפוּ עֲלֵיהֶם דִּיּוּרִים מוֹסִיף וּמְזַכֶּה וְצָרִיךְ לְהוֹדִיעַ.</B> וְדַוְקָא בִּזְמַן שֶׁיֵּשׁ לֶחָצֵר שְׁנֵי פְּתָחִים לִשְׁתֵּי מְבוֹאוֹת, שֶׁכְּשֶׁעוֹשֶׂה עֵרוּב עִם אַנְשֵׁי מָבוֹי זֶה אָסוּר לְהִשְׁתַּמֵּשׁ בְּמָבוֹי אַחֵר {טז}, לְפִיכָךְ צָרִיךְ לְהוֹדִיעַ, דִּלְמָא לֹא נִיחָא לְהוּ לִקְנוֹת בְּרוּחַ זוֹ וּלְהַנִּיחַ יָד בָּרוּחַ שֶׁכְּנֶגְדָהּ. אֲבָל אִם אֵין לוֹ פֶּתַח אֶלָּא לְמָבוֹי זֶה שֶׁנִּשְׁתַּתְּפוּ בּוֹ תְּחִלָּה אֵינוֹ צָרִיךְ לְהוֹדִיעַ, דְּזָכִין לָאָדָם שֶׁלֹּא בְּפָנָיו וְאֵין חָבִין לָאָדָם אֶלָּא בְּפָנָיו: 

~ פרק ז - משנה ח
<B>מְרֻבִּין.</B> שְׁמֹנָה עָשָׂר בְּנֵי אָדָם וּלְמַעְלָה {יח}: <B>מְזוֹן שְׁתֵּי סְעוּדוֹת.</B> הֵן שְׁמֹנֶה עֶשְׂרֵה גְּרוֹגָרוֹת: <B>מֻעָטִין.</B> פָּחוֹת מִשְּׁמֹנָה עָשָׂר: <B>לְהוֹצָאַת שַׁבָּת.</B> שִׁעוּר שֶׁל הוֹצָאַת שַׁבָּת. כִּי הַמּוֹצִיא אֳכָלִים בְּשַׁבָּת אֵינוֹ חַיָּב בְּפָחוֹת מִכִּגְרוֹגֶרֶת: 

~ פרק ז - משנה ט
<B>בִּשְׁיָרֵי הָעֵרוּב.</B> שֶׁנִּתְמַעֵט מִשִּׁעוּרוֹ: <B>וְלֹא אָמְרוּ לְעָרֵב בַּחֲצֵרוֹת.</B> אַחַר שֶׁנִּשְׁתַּתְּפוּ בַּמָּבוֹי, אֶלָּא שֶׁלֹּא תִּשְׁתַּכַּח תּוֹרַת עֵרוּבֵי חֲצֵרוֹת מִתִּינוֹקוֹת שֶׁאֵינָן יוֹדְעִין שֶׁנִּשְׁתַּתְּפוּ בַּמָּבוֹי, הִלְכָּךְ מְקִילִינַן בֵּיהּ {כ}. וְאַף עַל גַּב דְּטַעֲמָא דִּמְעָרְבִין עֵרוּבֵי חֲצֵרוֹת לְאַחַר שֶׁנִּשְׁתַּתְּפוּ בַּמָּבוֹי הָוֵי כְּדֵי שֶׁלֹּא תִּשְׁתַּכַּח תּוֹרַת עֵרוּב מִן הַתִּינוֹקוֹת, מִכָּל מָקוֹם אֵין הֲלָכָה כְּרַבִּי יוֹסֵי בִּשְׁיָרֵי עֵרוּב, דְּלֹא מְקִילִינַן בֵּיהּ כֻּלֵּי הַאי: 

~ פרק ז - משנה י
<B>בַּכֹּל מְעָרְבִין.</B> עֵרוּבֵי תְּחוּמִין, דְּאִלּוּ עֵרוּבֵי חֲצֵרוֹת אֵין מְעָרְבִין אֶלָּא בְּפַת. וּמִיהוּ בַּכֹּל מְעָרְבִין דְּאָמַר רַבִּי אֱלִיעֶזֶר הָכָא, לַאֲתוֹיֵי עֵרוּבֵי חֲצֵרוֹת שֶׁמְּעָרְבִין בְּפַת פְּרוּסָה וְאֵין צָרִיךְ כִּכָּר שְׁלֵמָה, וּפָלֵיג עֲלֵיהּ רַבִּי יְהוֹשֻׁעַ וְאָמַר דַּוְקָא כִּכָּר שָׁלֵם הוּא עֵרוּב. וַהֲלָכָה כְּרַבִּי יְהוֹשֻׁעַ: <B>אֵין מְעָרְבִין בָּהּ.</B> וְטַעֲמָא מִשּׁוּם אֵיבָה, שֶׁבָּאִים בְּנֵי הֶחָצֵר לִידֵי מַחֲלֹקֶת לוֹמַר אֲנִי נוֹתֵן שְׁלֵמָה וְהוּא נוֹתֵן פְּרוּסָה: <B>כִּכָּר בְּאִסָּר וְהוּא שָׁלֵם מְעָרְבִין בּוֹ.</B> נוֹתְנִין אוֹתוֹ בָּעֵרוּב עִם שְׁאָר כִּכָּרוֹת {כא} שֶׁל בְּנֵי חָצֵר, וּבִלְבַד שֶׁיִּהְיֶה בֵּין כֻּלָּם כִּגְרוֹגֶרֶת לְכָל אֶחָד וְאֶחָד. וְרַמְבַּ"ם פֵּרֵשׁ דְּכִכָּר שָׁלֵם כְּאִסָּר מְעָרְבִין בּוֹ לְבַדּוֹ לְכָל בְּנֵי הֶחָצֵר וְאֵין צָרִיךְ שִׁעוּר: 

~ פרק ז - משנה יא
<B>נוֹתֵן אָדָם מָעָה לְחֶנְוָנִי.</B> הַמּוֹכֵר יַיִן, וְדָר עִמּוֹ בַּמָּבוֹי: <B>אוֹ לְנַחְתּוֹם.</B> הַמּוֹכֵר כִּכָּרוֹת וְדָר עִמּוֹ בֶּחָצֵר, שֶׁיִּזְכֶּה לוֹ בָּעֵרוּב עִם חֲבֵרָיו, אִם יָבֹאוּ בְּנֵי מָבוֹי לִקְנוֹת מִמְּךָ יַיִן לַשִּׁתּוּף, אוֹ בְּנֵי חָצֵר לִקְנוֹת כִּכָּר לָעֵרוּב, שֶׁיִּהְיֶה לִי חֵלֶק בּוֹ: <B>לֹא זָכוּ לוֹ מְעוֹתָיו.</B> שֶׁאֵין מָעוֹת קוֹנוֹת עַד שֶׁיִּמְשֹׁךְ. וַאֲפִלּוּ עֵרֵב זֶה הַחֶנְוָנִי לְכָל הָאֲחֵרִים וְזִכָּה גַּם לָזֶה {כג}, אֵינוֹ עֵרוּב, שֶׁהֲרֵי לֹא נִתְכַּוֵּן לְזַכּוֹת לוֹ בְּמַתְּנַת חִנָּם כִּשְׁאָר הַמְזַכִּין בָּעֵרוּב אֶלָּא שֶׁיִּקְנֶה בְּמָעָה, וַהֲרֵי אֵינָהּ קוֹנָה לוֹ, דְּמָעוֹת אֵינָן קוֹנוֹת, וְנִמְצָא מְעָרֵב לוֹ בִּמְעוֹתָיו: <B>וּמוֹדִים בִּשְׁאָר כָּל אָדָם.</B> בַּעַל הַבַּיִת שֶׁאָמַר לוֹ חֲבֵרוֹ הֵילָךְ מָעָה זוֹ וְזַכֵּה לִי בָּעֵרוּב וְהָלַךְ וְזִכָּה לוֹ, שֶׁקָּנָה עֵרוּב, דְּהוֹאִיל וְאֵין בַּעַל הַבַּיִת רָגִיל לִמְכֹּר כִּכָּרוֹת לֹא נִתְכַּוֵּן זֶה אֶלָּא לַעֲשׂוֹתוֹ שָׁלִיחַ וְנַעֲשָׂה כְּאוֹמֵר לוֹ עָרֵב לִי {כד}: <B>שֶׁאֵין מְעָרְבִין לְאָדָם.</B> כְּשֶׁמְּעָרְבִין לוֹ מִשֶּׁלּוֹ אֶלָּא מִדַּעְתּוֹ. הִלְכָּךְ גַּבֵּי חֶנְוָנִי כִּי אָמַר לוֹ זַכֵּה לִי לֹא נִתְכַּוֵּן אֶלָּא לִקְנוֹת מִמֶּנּוּ וְלֹא סָמַךְ עָלָיו שֶׁיֵּעָשֶׂה שְׁלוּחוֹ, וּמָעוֹת אֵינָן קוֹנוֹת וְלֹא סָמְכֵיהּ דַּעְתֵּיהּ, נִמְצָא מְעָרֵב לוֹ שֶׁלֹּא מִדַּעְתּוֹ {כה}: <B>עֵרוּבֵי תְחוּמִין.</B> חוֹב הוּא, שֶׁמַּפְסִיד לַצַּד הָאַחֵר, וְשֶׁמָּא אֵין נוֹחַ לוֹ. וַהֲלָכָה כְּרַבִּי יְהוּדָה: 

^ פרק ח

~ פרק ח - משנה א
<B>כֵּיצַד.</B> לְכָל מִי שֶׁיֵּלֵךְ לְבֵית הָאֵבֵל וְכוּ'. דְּמִילֵי דְּמִצְוָה נִינְהוּ {ב}, וְקַיְמָא לָן אֵין מְעָרְבִין עֵרוּבֵי תְּחוּמִין אֶלָּא לִדְבַר מִצְוָה {ג}: <B>וְכֹל מִי שֶׁקִּבֵּל עָלָיו.</B> לִסְמֹךְ עַל עֵרוּב זֶה מֻתָּר: <B>וּמִשֶּׁחֲשֵׁכָה אָסוּר.</B> וְהָנֵי מִלֵּי כְּשֶׁלֹּא הוֹדִיעוּהוּ מִבְּעוֹד יוֹם, אֲבָל הוֹדִיעוּהוּ מִבְּעוֹד יוֹם אֲפִלּוּ לֹא קִבֵּל עָלָיו לִסְמֹךְ עַל עֵרוּב זֶה בְּוַדַּאי אֶלָּא מִשֶּׁחֲשֵׁכָה, מֻתָּר {ד}: 

~ פרק ח - משנה ב
<B>מְזוֹן שְׁתֵּי סְעוּדוֹת לְכָל אֶחָד.</B> מִתּוֹךְ שֶׁקּוֹנֶה שְׁבִיתָתוֹ שָׁם צָרִיךְ לְהַנִּיחַ שָׁם מָזוֹן שֶׁצָּרִיךְ לוֹ לְשַׁבָּת {ה}: <B>אֵלּוּ וָאֵלּוּ מִתְכַּוְּנִים לְהָקֵל.</B> רַבִּי מֵאִיר סָבַר בְּשַׁבָּת אָכִיל אֱינַשׁ טְפֵי מִשּׁוּם דְּבָסִים תַּבְשִׁילֵיהּ. וְרַבִּי יְהוּדָה סָבַר כֵּיוָן דִּבְשַׁבָּת אָכִיל שָׁלֹשׁ סְעוּדוֹת {ו} אֵינוֹ מַרְבֶּה לֶאֱכֹל בְּכָל סְעוּדָה, וּשְׁתֵּי סְעוּדוֹת שֶׁל חֹל הָוֵי טְפֵי מִשְּׁתֵּי סְעוּדוֹת שֶׁל שַׁבָּת: <B>כִּכָּר בְּפֻנְדְּיוֹן.</B> כִּכָּר הַלָּקוּחַ בְּפֻנְדְּיוֹן כְּשֶׁמּוֹכְרִין אַרְבָּעָה סְאִין חִטִּין לְסֶלַע. וְאַרְבָּעָה סְאִין הֵן עֶשְׂרִים וְאַרְבָּעָה קַבִּין, וְהַסֶּלַע עֶשְׂרִים וְאַרְבָּעָה מָעִין, נִמְצָא קַב לְכָל מָעָה, וְהַמָּעָה שְׁנֵי פֻנְדְּיוֹנִין, הֲרֵי כִּכָּר הַנִּמְכָּר בַּשּׁוּק בְּפֻנְדְּיוֹן הוּא חֲצִי קַב, וְהַחֶנְוָנִי לוֹקֵחַ הַחֵצִי לִשְׂכַר הָאֲפִיָּה וְהַטְּחִינָה, נִמְצָא כִּכָּר הַלָּקוּחַ מִן הַחֶנְוָנִי בְּפֻנְדְּיוֹן הוּא רֶבַע קַב שֶׁהֵם שֵׁשׁ בֵּיצִים, שֶׁהַקַּב עֶשְׂרִים וְאַרְבַּע בֵּיצִים, וְהֵם שִׁעוּר שְׁתֵּי סְעוּדוֹת שֶׁל עֵרוּב לְדִבְרֵי רַבִּי יוֹחָנָן בֶּן בְּרוֹקָא. וַהֲלָכָה כְּמֹתוֹ: <B>רַבִּי שִׁמְעוֹן.</B> מְמַעֵט בַּשִּׁעוּר וְאוֹמֵר שֶׁדַּי לְעָרֵב בִּשְׁתֵּי יָדוֹת שֶׁל כִּכָּר שֶׁל שְׁלֹשָׁה כִּכָּרוֹת לְקַב. וְכִכָּר שָׁלֵם שֶׁל שְׁמֹנֶה בֵּיצִים הוּא שְׁלִישִׁית הַקַּב. וּשְׁתֵּי יְדוֹתֶיהָ שֶׁהֵם חָמֵשׁ בֵּיצִים וְיוֹתֵר הָווּ שְׁתֵּי סְעוּדוֹת: <B>חֶצְיָהּ לְבַיִת הַמְנֻגָּע.</B> סְתָם מַתְנִיתִין הִיא, וְהָכִי קָאָמַר, חֲצִי כִּכָּר שָׁלֵם שֶׁשִּׁעֲרוּ בּוֹ בֵּין לְמַר וּבֵין לְמַר, הוּא שִׁעוּר לִשְׁהִיַּת בַּיִת הַמְנֻגָּע, שֶׁהַנִּכְנָס לְבַיִת שֶׁיֵּשׁ בּוֹ נֶגַע צָרַעַת אַף עַל פִּי שֶׁהוּא טָמֵא מִיָּד אֵינוֹ טָעוּן כִּבּוּס בְּגָדִים עַד שֶׁיִּשְׁהֶה כְּדֵי אֲכִילָה, וַחֲצִי כִּכָּר זוֹ הָוֵי כְּדֵי אֲכִילָה. וּלְרַבִּי יוֹחָנָן בֶּן בְּרוֹקָה דְּאָמַר כִּכָּר שָׁלֵם הָוֵי רֶבַע קַב שֶׁהֵם שִׁשָּׁה בֵּיצִים, נִמְצָא חֶצְיָהּ שָׁלֹשׁ בֵּיצִים, וְהוּא פְּרַס דִּבְכֻלֵּי תַּלְמוּדָא. וּלְרַבִּי שִׁמְעוֹן דְּאָמַר כִּכָּר שָׁלֵם הוּא שֶׁל שְׁלִישִׁית הַקַּב שֶׁהֵם שְׁמֹנֶה בֵּיצִים, הָוֵי חֶצְיָהּ אַרְבַּע בֵּיצִים, וְהוּא פְּרַס דִּבְכֻלֵּי תַּלְמוּדָא אַלִּיבָּא דְּרַבִּי שִׁמְעוֹן. וְאַף עַל גַּב דְּרַבִּי שִׁמְעוֹן סָבַר דִּבְכִכָּר שָׁלֵם יֵשׁ שָׁלֹשׁ סְעוּדוֹת, דְּהָא שְׁתֵּי יְדוֹתֶיהָ קָאָמַר רַבִּי שִׁמְעוֹן דַּהֲוֵי שְׁתֵּי סְעוּדוֹת, הָנֵי מִלֵּי בְּעֵרוּב דְּנִתְכַּוְּנוּ בּוֹ לְהָקֵל וְאֵין צָרִיךְ שְׁתֵּי סְעוּדוֹת שְׁלֵמוֹת, אֲבָל בְּכָל שְׁאָר דּוּכְתֵי סְבִירָא לֵיהּ לְרַבִּי שִׁמְעוֹן דְּאֵין סְעוּדָה פְּחוּתָה מֵחֲצִי כִּכָּר שֶׁל שְׁלִישִׁית הַקַּב, וּבָעִינַן שֶׁיִּשְׁהֶה כְּדֵי אֲכִילַת חֲצִי כִּכָּר זוֹ שֶׁהֵם אַרְבַּע בֵּיצִים: <B>חֲצִי חֶצְיָהּ לִפְסֹל אֶת הַגְּוִיָּה.</B> דְּהָאוֹכֵל אֳכָלִים טְמֵאִים כַּחֲצִי פְּרַס נִפְסָל גּוּפוֹ מִדְּרַבָּנָן מִלֶּאֱכֹל בִּתְרוּמָה. וַחֲצִי פְּרַס הָוֵי בֵּיצָה וּמֶחֱצָה לְרַבִּי יוֹחָנָן בֶּן בְּרוֹקָה, וּשְׁתֵּי בֵּיצִים לְרַבִּי שִׁמְעוֹן: 

~ פרק ח - משנה ג
<B>מִרְפֶּסֶת.</B> מָקוֹם גָּבוֹהַּ בַּחֲצַר הַבַּיִת, וְהַרְבֵּה פִּתְחֵי עֲלִיּוֹת פְּתוּחִין לָהּ {ח}, וְכֻלָּם יוֹצְאִין בְּסֻלָּם אֶחָד לֶחָצֵר וּמִמֶּנּוּ לִרְשׁוּת הָרַבִּים, וְאַף עַל פִּי כֵן אֵין אוֹסְרִין הוֹאִיל וּמִרְפֶּסֶת גְּבוֹהָה עֲשָׂרָה, וּבִלְבַד שֶׁיְּעָרְבוּ בְּנֵי מִרְפֶּסֶת לְעַצְמָן בַּמִּרְפֶּסֶת, דְּהַוְיָא רֶגֶל הַמֻּתֶּרֶת בִּמְקוֹמָהּ וְאֵינָהּ אוֹסֶרֶת: <B>שֶׁשָּׁכְחוּ וְלֹא עֵרְבוּ.</B> אֵלּוּ עִם אֵלּוּ. אֲבָל עֵרְבוּ אֵלּוּ לְעַצְמָן וְאֵלּוּ לְעַצְמָן: <B>כֹּל שֶׁגָּבוֹהַּ עֲשָׂרָה.</B> אִם יֵשׁ בֶּחָצֵר תֵּל אוֹ עַמּוּד גָּבוֹהַּ עֲשָׂרָה סָמוּךְ לַמִּרְפֶּסֶת וְאֵין מִרְפֶּסֶת גָּבוֹהַּ מִן הָעַמּוּד עֲשָׂרָה, דְּנִיחָא תַּשְׁמִישְׁתֵּיהּ דְּעַמּוּד לִבְנֵי הַמִּרְפֶּסֶת, רְשׁוּת מִרְפֶּסֶת שׁוֹלֶטֶת בּוֹ וּמִשְׁתַּמְשִׁין הֵן בּוֹ וְלֹא בְּנֵי הֶחָצֵר: <B>פָּחוֹת מִכָּאן לֶחָצֵר.</B> אַף לֶחָצֵר קָאָמַר {יא}, שֶׁשְּׁתֵּי הָרְשֻׁיּוֹת שׁוֹלְטִין בּוֹ, הַמִּרְפֶּסֶת וְהֶחָצֵר, וְאִם לֹא עֵרְבוּ זֶה עִם זֶה שְׁנֵיהֶם אֲסוּרִים בּוֹ: <B>חֻלְיַת הַבּוֹר.</B> שְׂפַת הַבּוֹר שֶׁל מַעְלָה, אִם גָּבוֹהַּ עֲשָׂרָה מִן הֶחָצֵר רְשׁוּת מִרְפֶּסֶת שׁוֹלֶטֶת בּוֹ. וְהוּא שֶׁיִּהְיֶה הַבּוֹר מָלֵא עַד שְׂפָתוֹ הָעֶלְיוֹנָה מִדְּבָרִים שֶׁאָסוּר לְטַלְטְלָם בְּשַׁבָּת {יב}, דְּהַשְׁתָּא אִי אֶפְשָׁר שֶׁתֶּחְסַר מִגָּבְהָהּ, דּוּמְיָא דְּסֶלַע שֶׁאֵינוֹ חָסֵר, וַהֲרֵי הוּא שָׁוֶה לְקַרְקָעִית הַמִּרְפֶּסֶת, אֲבָל אִם אֵין הַבּוֹר מָלֵא אוֹ אֲפִלּוּ מָלֵא מִדְּבָרִים שֶׁאֶפְשָׁר לִקַּח מֵהֶם בְּשַׁבָּת וּלְחַסְּרוֹ, כֵּיוָן דְּכִי חַסְרָא אֲסִירָא, כִּי לֹא חַסְרָא נַמִּי אֲסִירָא, וְאִם לֹא עֵרְבוּ הַמִּרְפֶּסֶת וְהֶחָצֵר זֶה עִם זֶה שְׁנֵיהֶם אֲסוּרִים בּוֹ: <B>אֲפִלּוּ גָבוֹהַּ עֲשָׂרָה טְפָחִים לֶחָצֵר.</B> אַף לֶחָצֵר כְּמוֹ לַמִּרְפֶּסֶת, וּשְׁנֵיהֶם אֲסוּרִים בּוֹ אִם לֹא עֵרְבוּ זֶה עִם זֶה: 

~ פרק ח - משנה ד
<B>הַנּוֹתֵן עֵרוּבוֹ.</B> עֵרוּבֵי חֲצֵרוֹת: <B>בְּבֵית שַׁעַר.</B> מָקוֹם סָמוּךְ לְשַׁעַר הֶחָצֵר וּרְגִילִין לְהוֹשִׁיב שָׁם שׁוֹמֵר שֶׁלֹּא יִכָּנְסוּ בְּנֵי רְשׁוּת הָרַבִּים לֶחָצֵר: <B>וְהַדָּר שָׁם.</B> בְּבֵית שַׁעַר שֶׁבֶּחָצֵר אֵינוֹ אוֹסֵר עַל בַּעַל הֶחָצֵר וְאֵינוֹ צָרִיךְ לִתֵּן אֶת הַפַּת, דְּלָאו דִּירָה הִיא: <B>וְהַדָּר שָׁם אוֹסֵר עָלָיו.</B> אִם הִשְׁאִיל בַּעַל הַבַּיִת בֵּית הַתֶּבֶן שֶׁלּוֹ לָדוּר שָׁם, אוֹסֵר עָלָיו, הוֹאִיל וּפָתוּחַ לֶחָצֵר: <B>אִם יֶשׁ שָׁם תְּפִיסַת יָד שֶׁל בַּעַל הַבַּיִת.</B> שֶׁיֵּשׁ לְבַעַל הַבַּיִת מָקוֹם בְּדִירָתוֹ שֶׁל זֶה, שֶׁנּוֹתֵן שָׁם כֵּלָיו לְהַצְנִיעָן, אֵינוֹ אוֹסֵר עָלָיו. וְדַוְקָא כְּשֶׁאֵין שָׁם דִּיּוּרִין אֲחֵרִים, אֲבָל אִם יֵשׁ שָׁם דִּיּוּרִין אֲחֵרִים אוֹסֵר עֲלֵיהֶן {טז}, דַּיְקָא נַמִּי דְּקָתָנֵי אֵינוֹ אוֹסֵר עָלָיו, עָלָיו אֵינוֹ אוֹסֵר, אֲבָל עַל דִּיּוּרִים אֲחֵרִים אוֹסֵר וְאַף עַל פִּי שֶׁבַּעַל הַבַּיִת עֵרֵב עִמָּהֶן. וְאִם הַכֵּלִים הַלָּלוּ שֶׁנּוֹתֵן שָׁם בַּעַל הַבַּיִת הֵם דְּבָרִים הַנִּטָּלִים בְּשַׁבָּת, אֵין זוֹ תְּפִיסַת יָד, וְאוֹסֵר עָלָיו, דְּאִי בָּעֵי שָׁקֵיל לְהוּ וְשָׁדֵי לְהוּ אַבְרַאי {יז}. וַהֲלָכָה כְּרַבִּי יְהוּדָה: 

~ פרק ח - משנה ה
<B>הֲרֵי זֶה אוֹסֵר.</B> דְּדִירָה בְּלֹא בְּעָלִים שְׁמָהּ דִּירָה: <B>אֵינוֹ אוֹסֵר.</B> דְּלָאו שְׁמָהּ דִּירָה: <B>רַבִּי יוֹסֵי.</B> נַמִּי סְבִירָא לֵיהּ דְּלָאו שְׁמָהּ דִּירָה, מִיהוּ נָכְרִי אוֹסֵר, שֶׁמָּא יָבֹא בְּשַׁבָּת. וַהֲלָכָה כְּרַבִּי יוֹסֵי: <B>אֵצֶל בִּתּוֹ.</B> דַּוְקָא בִּתּוֹ, דְּעָבֵיד אֱינַשׁ דְּדָיַּר עִם חֲתָנוֹ, אֲבָל בְּנוֹ אֵין אָדָם מַסִּיחַ דַּעְתּוֹ מִבֵּיתוֹ לָדוּר אֵצֶל בְּנוֹ, שֶׁמָּא תִּתְקוֹטֵט כַּלָּתוֹ עִמּוֹ וְיֵצֵא. וַהֲלָכָה כְּרַבִּי שִׁמְעוֹן: 

~ פרק ח - משנה ו
<B>בּוֹר שֶׁבֵּין שְׁתֵּי חֲצֵרוֹת.</B> חֶצְיוֹ בָּזֶה וְחֶצְיוֹ בָּזֶה, אֵין מְמַלְּאִין מִמֶּנּוּ, שֶׁזֶּה מְמַלֵּא מֵרְשׁוּת חֲבֵרוֹ וְאָסוּר אִם לֹא עֵרְבוּ הַחֲצֵרוֹת זוֹ עִם זוֹ: <B>בֵּין מִלְמַעְלָה.</B> שֶׁהָיוּ תִּשְׁעָה טְפָחִים שֶׁל מְחִצָּה לְמַעְלָה מִן הַמַּיִם וְטֶפַח אֶחָד מְשֻׁקָּע בַּמַּיִם: <B>בֵּין מִלְּמַטָּה.</B> שֶׁהָיָה תִּשְׁעָה טְפָחִים מְשֻׁקָּעִים בְּתוֹךְ הַמַּיִם וְטֶפַח אֶחָד נִרְאֶה לְמַעְלָה: <B>בֵּין מִתּוֹךְ אֹגְנוֹ.</B> אַף עַל פִּי שֶׁאֵין הַמְּחִצָּה נוֹגַעַת בַּמַּיִם כְּלָל, דְּקֻלָּא הִיא שֶׁהֵקֵלּוּ חֲכָמִים בְּמַיִם דְּאָמְרִינַן גּוּד אַחִית מְחִצָּתָא, וּבִלְבַד שֶׁתְּהֵא בְּתוֹךְ אֹגֶן הַבּוֹר, שֶׁתֵּרָאֶה כְּהַפְסָקָה: <B>מִן הַכֹּתֶל שֶׁבֵּינֵיהֶם.</B> שֶׁמַּפְסֶקֶת בֵּין הַחֲצֵרוֹת וּמַפְסֶקֶת עַל פְּנֵי הַבּוֹר, וְאַף עַל פִּי שֶׁאֵינָהּ נִכְנֶסֶת תּוֹךְ אָגְנוֹ. וְאֵין הֲלָכָה כְּרַבִּי יְהוּדָה: 

~ פרק ח - משנה ז
<B>אַמַּת הַמַּיִם.</B> אֲפִלּוּ בִּרְשׁוּת הַיָּחִיד כַּרְמְלִית הִיא {יח}: <B>עָשׂוּ לָהּ מְחִצָּה.</B> בְּתוֹךְ אֹגְנָהּ עַל פְּנֵי רָחְבָּהּ, שֶׁהוּא נִכָּר שֶׁבִּשְׁבִיל הַמַּיִם נַעֲשֵׂית: <B>בָּאַמָּה שֶׁל אָבֵל.</B> שֵׁם הָעִיר, וְהָיְתָה עוֹבֶרֶת בְּתוֹךְ הַחֲצֵרוֹת וּמְמַלְּאִין מִמֶּנָּה בַּחֲצֵרוֹת, דִּמְהַנְיָא לַהּ מְחִצּוֹת כֹּתֶל הֶחָצֵר הַתְּלוּיוֹת עָלֶיהָ. וְרַבִּי יְהוּדָה לְטַעֲמֵיהּ, דְּפָלֵיג נַמִּי אַבּוֹר, וְאֵין הֲלָכָה כְּמוֹתוֹ: <B>שֶׁלֹּא הָיָה בָהּ כַּשִּׁעוּר.</B> כַּרְמְלִית. שֶׁלֹּא הָיָה עָמֹק עֲשָׂרָה אוֹ לֹא הָיָה רָחָב אַרְבָּעָה, שֶׁאֵין הַמַּיִם נַעֲשִׂין רְשׁוּת לְעַצְמָן לְהֵחָשֵׁב כַּרְמְלִית אֶלָּא אִם כֵּן עָמֹק עֲשָׂרָה וְרָחָב אַרְבָּעָה {כ}. עָשׂוּ לָהּ בַּכְּנִיסָה וְלֹא בַּיְצִיאָה לֹא מְהַנֵּי מִידֵי, דְּהָא מְחֻבֶּרֶת לַמַּיִם שֶׁחוּץ לֶחָצֵר בִּיצִיאָתוֹ וְנַעֲשֵׂית הַכֹּל כַּרְמְלִית. [עָשׂוּ לָהּ בַיְצִיאָה וְלֹא בַּכְּנִיסָה נַמִּי לֹא מְהַנֵּי, דְּהָא מְחֻבֶּרֶת לַמַּיִם שֶׁלְּמַעְלָה חוּץ לְחָצֵר זוֹ. אֲבָל עָשׂוּ לָהּ בַּכְּנִיסָה וּבַיְצִיאָה מְהַנֵּי, שֶׁנִּרְאֶה] כְּאִלּוּ מַתְחִילִין בְּחָצֵר זוֹ: 

~ פרק ח - משנה ח
<B>גְּזֻזְטְרָא.</B> כְּעֵין דַּף אוֹ מָקוֹם מְקֹרֶה הַיּוֹצֵא מֵרְשׁוּת הַיָּחִיד וּבוֹלֵט עַל גַּבֵּי הַמַּיִם: <B>אֶלָּא אִם כֵּן עָשׂוּ מְחִצָּה.</B> כָּל סְבִיבוֹת הַגְּזוּזְטְרָא אוֹ סְבִיב נֶקֶב אַרְבָּעָה עַל אַרְבָּעָה {כא} הֶחָקוּק בְּאֶמְצְעִיתָהּ, דְּאָמְרִינַן גּוּד אַחִית מְחִצָּתָא: <B>בֵּין מִלְמַעְלָה.</B> לְמַעְלָה מִן נֶקֶב הַגְּזוּזְטְרָא: <B>בֵּין מִלְּמַטָּה.</B> מְחֻבֶּרֶת לַגְּזֻזְטְרָא מִתַּחְתֶּיהָ {כב}. וְרַמְבַּ"ם פֵּרֵשׁ מִלְּמַטָּה עַל הַמַּיִם כְּנֶגֶד נֶקֶב הַגְּזוּזְטְרָא, דְּאָמְרִינַן גּוּד אַסִּיק כְּאִלּוּ הִגִּיעַ הַמְּחִצָּה לַנֶּקֶב שֶׁבַּגְּזֻזְטְרָא שֶׁמְּמַלְּאִין מִמֶּנּוּ: <B>זוֹ לְמַעְלָה מִזּוֹ.</B> וְנֶקֶב שֶׁמְּמַלְּאִין מִמֶּנּוּ בָּעֶלְיוֹנָה מְכֻוָּן כְּנֶגֶד נֶקֶב הַתַּחְתּוֹנָה: <B>עָשׂוּ לָעֶלְיוֹנָה.</B> שֶׁנִּשְׁתַּתְּפוּ בְּנֵי הַתַּחְתּוֹנָה עִם בְּנֵי הָעֶלְיוֹנָה לַעֲשׂוֹת מְחִצָּה בָּעֶלְיוֹנָה וְלֹא עָשׂוּ בַּתַּחְתּוֹנָה {כג}: <B>שְׁתֵּיהֶן אֲסוּרוֹת עַד שֶׁיְּעָרֵבוּ.</B> שֶׁכֵּיוָן שֶׁבְּנֵי הַתַּחְתּוֹנָה שֻׁתָּפִין בִּמְחִצָּה זוֹ שֶׁל עֶלְיוֹנָה אוֹסְרִין עֲלֵיהֶם. וְאִם עָשׂוּ לַתַּחְתּוֹנָה וְלֹא עָשׂוּ לָעֶלְיוֹנָה אַף עַל פִּי שֶׁאֵין לָעֶלְיוֹנָה שֻׁתָּפוּת בַּמְּחִצָּה שֶׁל תַּחְתּוֹנָה שְׁתֵּיהֶן אֲסוּרוֹת. הָעֶלְיוֹנָה אֲסוּרָה שֶׁהֲרֵי אֵין לָהּ מְחִצָּה, וְהַתַּחְתּוֹנָה הוֹאִיל וְיֵשׁ דֶּרֶךְ לָעֶלְיוֹנָה עָלֶיהָ שֶׁגַּם הִיא מְמַלֵּאת מַיִם מִשָּׁם אוֹסֶרֶת עָלֶיהָ עַד שֶׁיְּעָרְבוּ עִמָּהּ. וְהָנֵי מִלֵּי כְּשֶׁשְּׁתֵּי הַגְּזוּזְטְרָאוֹת מֻפְלָגוֹת זוֹ מִזּוֹ, שֶׁיֵּשׁ גָּבוֹהַּ עֲשָׂרָה טְפָחִים אוֹ יוֹתֵר בֵּין זוֹ לְזוֹ, אֲבָל אִם שְׁתֵּיהֶן בְּתוֹךְ עֲשָׂרָה, אֲפִלּוּ עָשׂוּ שְׁתֵּיהֶן מְחִצָּה לְעוֹלָם אוֹסְרוֹת {כה} זוֹ עַל זוֹ עַד שֶׁיְּעָרְבוּ: 

~ פרק ח - משנה ט
<B>אֵין שׁוֹפְכִין לְתוֹכָהּ מַיִם בְּשַׁבָּת.</B> דִּבְאַרְבַּע אַמּוֹת, הַמַּיִם שֶׁאָדָם עָשׂוּי לְהִשְׁתַּמֵּשׁ בָּהֶן בְּכָל יוֹם נִבְלָעִים שָׁם בִּמְקוֹמָם וְאֵין יוֹצְאִין לִרְשׁוּת הָרַבִּים, פָּחוֹת מֵאַרְבַּע אַמּוֹת, אֵין נִבְלָעִים בִּמְקוֹמָם וְיוֹצְאִין לִרְשׁוּת הָרַבִּים {כז}: <B>עוּקָה.</B> גֻּמָּא: <B>מַחֲזֶקֶת סָאתַיִם.</B> מִפְּנֵי שֶׁהָאָדָם עָשׂוּי לְהִסְתַּפֵּק סָאתַיִם מַיִם בְּכָל יוֹם {כט}: <B>מִן הַנֶּקֶב וּלְמַטָּה.</B> שֶׁיִּהְיֶה הֶחָלָל שֶׁל הָעוּקָה מַחֲזִיק סָאתַיִם קֹדֶם שֶׁיַּגִּיעוּ הַמַּיִם אֶל הַנֶּקֶב שֶׁעַל שְׂפָתָהּ שֶׁבּוֹ מְקַלְּחִין לִרְשׁוּת הָרַבִּים: <B>בֵּין מִבִּפְנִים בֵּין מִבַּחוּץ.</B> בֵּין שֶׁעָשָׂה הָעוּקָה בֶּחָצֵר בֵּין שֶׁעֲשָׂאָהּ בִּרְשׁוּת הָרַבִּים: <B>צָרִיךְ לִקְמוֹר.</B> לַעֲשׂוֹת עָלֶיהָ כְּמִין כִּפָּה מְכֻסָּה מִלְּמַעְלָה כְּדֵי שֶׁתְּהֵא חֲלוּקָה מֵרְשׁוּת הָרַבִּים {ל}: 

~ פרק ח - משנה י
<B>בִּיב.</B> חָרִיץ הֶעָשׂוּי כְּדֵי שֶׁיְּקַלְּחוּ הַמַּיִם [שֶׁשּׁוֹפְכִין] בֶּחָצֵר לִרְשׁוּת הָרַבִּים. וְהוּא קָמוּר בְּמֶשֶׁךְ אַרְבַּע אַמּוֹת לִרְשׁוּת הָרַבִּים, דִּבְאַרְבַּע אַמּוֹת יֵשׁ שִׁעוּר לִבְלֹעַ {לא} בָּהֶן סָאתַיִם מַיִם שֶׁאָדָם מִסְתַּפֵּק בְּכָל יוֹם: <B>שׁוֹפְכִין לְתוֹכוֹ.</B> דְּתָיְמֵי מַיָּא וְאֵין יוֹצְאִין לִרְשׁוּת הָרַבִּים: <B>לֹא יִשְׁפֹּךְ עַל פִּי הַבִּיב.</B> דְּכֵיוָן דִּבְגַוֵּיהּ שָׁפִיךְ מְקַלְּחֵי לְהֶדְיָא וְנַפְקֵי לִרְשׁוּת הָרַבִּים, וְהָרוֹאֶה אוֹמֵר שֶׁשְּׁפָכָן סָמוּךְ לִיצִיאָתוֹ לִרְשׁוּת הָרַבִּים {לב}. וַהֲלָכָה כַּחֲכָמִים: <B>מִצְטָרְפִין לְאַרְבַּע אַמּוֹת.</B> אִם יֵשׁ בֶּחָצֵר עִם הָאַכְסַדְרָה אַרְבַּע אַמּוֹת עַל אַרְבַּע אַמּוֹת מִצְטָרְפִין, וּמֻתָּר לִשְׁפֹּךְ לְתוֹכָהּ מַיִם וְאֵין צָרִיךְ עוּקָה: 

~ פרק ח - משנה יא
<B>דְּיוֹטָאוֹת.</B> עֲלִיּוֹת זוֹ כְּנֶגֶד זוֹ וְחָצֵר פְּחוּתָה מֵאַרְבַּע אַמּוֹת לִפְנֵיהֶן שֶׁשּׁוֹפְכִין בָּהּ מֵימֵיהֶן: <B>מִקְצָתָן.</B> בְּנֵי הַדְּיוּטָא הָאַחַת עָשׂוּ עוּקָה בֶּחָצֵר וּבְנֵי הָאַחֶרֶת לֹא עָשׂוּ: <B>וְאֶת שֶׁלֹּא עָשׂוּ עוּקָה אֲסוּרִין.</B> כָּל זְמַן שֶׁלֹּא עֵרְבוּ. דְּאִי שָׁרֵית לְהוּ לְהָנֵי עַל יְדֵי עוּקָה דְּהָנָךְ, אָתוּ לְאַפּוֹקֵי מָאנֵי עִם הַשּׁוֹפְכִים מִן הַבָּתִּים {לד} וּלְהוֹרִידָן לֶחָצֵר בְּהֶדְיָא עַד שְׂפַת הָעוּקָה בְּרַגְלֵיהֶם, וְקָא מְטַלְטֵל בְּחָצֵר דְּלֹא עֵרְבוּ בָּהּ: 

^ פרק ט

~ פרק ט - משנה א
<B>כָּל גַּגּוֹת הָעִיר רְשׁוּת אַחַת.</B> וְאַף עַל פִּי שֶׁדִּיּוּרִים חֲלוּקִים לְמַטָּה לִשְׁנֵי בְּנֵי אָדָם, מִכָּל מָקוֹם הַגַּגּוֹת שֶׁאֵין תַּשְׁמִישָׁן תָּדִיר אֵין בָּהֶן חֲלֻקַּת רְשׁוּת, וְכֵלִים שֶׁשָּׁבְתוּ בְּגַג זֶה מֻתָּר לְהוֹצִיאָן לָזֶה: <B>וּבִלְבַד שֶׁלֹּא יְהֵא גַג גָּבוֹהַּ מֵחֲבֵרוֹ עֲשָׂרָה.</B> דְּאִם חָלוּק מֵהֶן בְּגֹבַהּ עֲשָׂרָה אָסוּר לְטַלְטֵל מִמֶּנּוּ לַגַּגִּין, גְּזֵרָה מִשּׁוּם תֵּל גָּבוֹהַּ עֲשָׂרָה וְרָחָב אַרְבָּעָה בִּרְשׁוּת הָרַבִּים {א}, דְּלֹא לֵיתֵי לְכַתֵּף עָלָיו: <B>כָּל אֶחָד רְשׁוּת לְעַצְמוֹ.</B> וְאִם לֹא עֵרְבוּ דִּיּוּרִים שֶׁלְּמַטָּה אָסוּר לְטַלְטֵל מִזֶּה לָזֶה: <B>רַבִּי שִׁמְעוֹן.</B> מֵקֵל מִכֻּלָּן וְקָאָמַר, גַּגּוֹת וַחֲצֵרוֹת וְקַרְפֵּיפוֹת שֶׁאֵינָן יוֹתֵר מִבֵּית סָאתַיִם {ג}, הוֹאִיל וְכֻלָּן אֵין תַּשְׁמִישָׁן מְיֻחָד וְתָדִיר, רְשׁוּת אַחַת הֵן וּמְטַלְטְלִין מִזֶּה לָזֶה בְּלֹא עֵרוּב, וַאֲפִלּוּ הָיוּ הַגַּגּוֹת גְּבוֹהוֹת יוֹתֵר מֵעֲשָׂרָה אוֹ נְמוּכוֹת יוֹתֵר מֵעֲשָׂרָה, דְּלֵית לֵיהּ לְרַבִּי שִׁמְעוֹן עֵרוּבֵי חֲצֵרוֹת אֶלָּא מִשּׁוּם כְּלֵי הַבַּיִת: <B>לַכֵּלִים שֶׁשָּׁבְתוּ בְּתוֹכָן.</B> כֵּלִים שֶׁשָּׁבְתוּ בְּאַחַת מֵהֶן, מוֹצִיאִים אוֹתָן מִזֶּה לָזֶה {ד}: <B>אֲבָל לֹא לַכֵּלִים שֶׁשָּׁבְתוּ בְתוֹךְ הַבָּיִת.</B> וֶהֱבִיאָן לֶחָצֵר עַל יְדֵי שֶׁעֵרְבוּ {ה} בְּנֵי הֶחָצֵר, אָסוּר לְהוֹצִיאָן מֵחָצֵר זוֹ לְחָצֵר אַחֶרֶת אִם לֹא עֵרְבוּ שְׁתֵּי הַחֲצֵרוֹת יַחַד. וַהֲלָכָה כְּרַבִּי שִׁמְעוֹן: 

~ פרק ט - משנה ב
<B>הַגָּדוֹל מֻתָּר.</B> לְהוֹצִיא לוֹ כְּלֵי בַּיִת שֶׁלְּמַטָּה {ז}, וְאֵין בְּנֵי הַקָּטָן אוֹסְרִין עָלָיו. דִּלְגַבֵּי גָּדוֹל הַךְ פִּרְצָה פִּתְחָא הִיא וְשָׁרֵי בְּאוֹתָן גִּפּוּפִים {ח} הָעוֹדְפִים מְעַט מִכָּאן וּמְעַט מִכָּאן כְּמַעֲקֶה שֶׁסְּבִיב הַגַּגּוֹת, וַחֲשִׁיבָא סְתִימָה, וּכְגוֹן שֶׁאֵין הַפִּרְצָה יוֹתֵר מֵעֶשֶׂר. אֲבָל קָטָן אָסוּר לְהוֹצִיא לוֹ כְּלֵי הַבַּיִת, דִּבְנֵי גָּדוֹל אָסְרֵי עֲלֵיהּ, שֶׁהֲרֵי נִפְרָץ לוֹ בִּמְלֹאוֹ: <B>הַגְּדוֹלָה מֻתֶּרֶת.</B> בִּשְׁבִיל הַגִּפּוּפִין שֶׁנִּשְׁאֲרוּ לָהּ מִכָּאן וּמִכָּאן הָוֵי הַךְ פִּרְצָה כְּפֶתַח: <B>וְהַקְּטַנָּה אֲסוּרָה.</B> שֶׁהֲרֵי נִפְרְצָה בִּמְלֹאָהּ. וְדַוְקָא כְּשֶׁנִּפְרְצָה קֹדֶם הַשַּׁבָּת, אֲבָל אִם נִפְרְצָה בְּשַׁבָּת אֲפִלּוּ הַקְּטַנָּה מֻתֶּרֶת, שֶׁכֵּיוָן שֶׁהֻתְּרָה לְמִקְצָת שַׁבָּת קֹדֶם שֶׁנִּפְרְצָה הֻתְּרָה לְכֻלָּהּ שַׁבָּת: <B>חָצֵר שֶׁנִּפְרְצָה לִרְשׁוּת הָרַבִּים.</B> שֶׁנָּפַל הַכֹּתֶל הַפּוֹנֶה לִרְשׁוּת הָרַבִּים בִּמְלֹאוֹ אוֹ בְּיוֹתֵר מֵעֶשֶׂר: <B>חַיָּב.</B> דְּכִרְשׁוּת הָרַבִּים הִיא: <B>פָּטוּר.</B> אֲבָל אָסוּר, דְּלָאו רְשׁוּת הָרַבִּים הִיא אֶלָּא כַּרְמְלִית. וַהֲלָכָה כַּחֲכָמִים: 

~ פרק ט - משנה ג
<B>מִשְּׁתֵּי רוּחוֹתֶיהָ.</B> מֵרוּחַ אַחַת שֶׁתּוֹפֶסֶת שְׁתֵּי רוּחוֹתֶיהָ, כְּגוֹן שֶׁנִּפְרְצָה בְּקֶרֶן זָוִית, אֲפִלּוּ אֵין בַּפִּרְצָה עֶשֶׂר אַמּוֹת, הָכָא בְּקֶרֶן זָוִית לֹא חָשֵׁיב כְּפֶתַח, דְּפִתְחָא בְּקֶרֶן זָוִית לֹא עָבְדֵי אֱינָשֵׁי. וּפִרְצָה בְּיוֹתֵר מֵעֶשֶׂר אֲפִלּוּ מֵרוּחַ אַחַת אוֹסֶרֶת: <B>וְכֵן בַּיִת שֶׁנִּפְרַץ מִשְּׁתֵּי רוּחוֹתָיו.</B> שֶׁנִּפְרַץ בְּקֶרֶן זָוִית וְנָפַל קְצָת מִכֹּתֶל זֶה וּקְצָת מִכֹּתֶל זֶה, וְאֵין הַתִּקְרָה פְּרוּשָׂה וּמְתוּחָה עַל מְקוֹם הַפִּרְצָה {יב}, אֲבָל אִם הַתִּקְרָה פְּרוּשָׂה עַל מְקוֹם הַפִּרְצָה אֵין הַפִּרְצָה אוֹסֶרֶת בַּבַּיִת, דְּאָמְרִינַן פִּי תִקְרָה יוֹרֵד וְסוֹתֵם: <B>מֻתָּרִין לְאוֹתָהּ שַׁבָּת.</B> הוֹאִיל וְהֻתַּר מִקְצָתוֹ: <B>לֶעָתִיד לָבֹא.</B> לַשַּׁבָּת הַבָּאָה: <B>רַבִּי יוֹסֵי אוֹמֵר אִם מֻתָּרִין כוּ'.</B> כְּלוֹמַר כְּשֵׁם שֶׁאֲסוּרִין לֶעָתִיד לָבֹא כָּךְ אֲסוּרִין לְאוֹתָהּ שַׁבָּת. וַהֲלָכָה כְּרַבִּי יוֹסֵי, וְלֹא אָמְרִינַן הֻתְּרָה מִקְצָת שַׁבָּת {יג} הֻתְּרָה כֻּלָּהּ אֶלָּא לְעִנְיַן עֵרוּב, שֶׁדָּבָר שֶׁהֻתַּר עַל יְדֵי עֵרוּב לְמִקְצָת שַׁבָּת, וְנוֹלַד בְּאוֹתָהּ שַׁבָּת דָּבָר שֶׁהָיָה רָאוּי שֶׁעַל יָדוֹ יִתְבַּטֵּל הָעֵרוּב, אֵין הָעֵרוּב בָּטֵל, שֶׁכֵּיוָן שֶׁהֻתְּרָה מִקְצָת שַׁבָּת הֻתְּרָה כֻּלָּהּ, אֲבָל מָקוֹם שֶׁהָיוּ בּוֹ מְחִצּוֹת קֹדֶם הַשַּׁבָּת וְנִפְרְצוּ מְחִצּוֹתָיו בְּשַׁבָּת לֹא אָמְרִינַן בֵּיהּ הוֹאִיל וְהֻתְּרָה מִקְצָת שַׁבָּת הֻתְּרָה כֻּלָּהּ: 

~ פרק ט - משנה ד
<B>עַל גַּבֵּי שְׁנֵי בָתִּים.</B> וְהֵם בִּשְׁנֵי צִדֵּי רְשׁוּת הָרַבִּים, מְטַלְטְלִין תַּחַת הָעֲלִיָּה, דְּפִי תִקְרָה מִכָּאן וּמִכָּאן יוֹרֵד וְסוֹתֵם: <B>וְכֵן גְּשָׁרִים הַמְפֻלָּשִׁים.</B> וְיֵשׁ לָהֶם מְחִצּוֹת מִלְּמַטָּה בִּשְׁנֵי הַצְּדָדִים: <B>מְעָרְבִין לְמָבוֹי הַמְפֻלָּשׁ.</B> הוֹאִיל וְאִיכָּא שְׁתֵּי מְחִצּוֹת, דְּקָסָבַר מָבוֹי שֶׁיֵּשׁ לוֹ שְׁתֵּי מְחִצּוֹת מִדְּאוֹרַיְתָא הָוֵי רְשׁוּת הַיָּחִיד. וְאֵין הֲלָכָה כְּרַבִּי יְהוּדָה: 

^ פרק י

~ פרק י - משנה א
<B>הַמּוֹצֵא תְפִלִּין.</B> בַּשָּׂדֶה בְּמָקוֹם שֶׁאֵינָן מִשְׁתַּמְּרִים {א}: <B>זוּג זוּג.</B> אֶחָד בָּרֹאשׁ וְאֶחָד בַּזְּרוֹעַ כְּדֶרֶךְ שֶׁלּוֹבֵשׁ בַּחֹל, וְהַיְנוּ זוּג, וְחוֹזֵר תָּמִיד וּמַכְנִיס זוּג זוּג עַד שֶׁיַּכְנִיס אֶת כֻּלָּן. קָסָבַר שַׁבָּת זְמַן תְּפִלִּין הוּא, אֶלָּא שֶׁחֲכָמִים גָּזְרוּ עֲלֵיהֶן גְּזֵרָה שֶׁמָּא תִּפָּסֵק רְצוּעָה וִיבִיאֵם בְּיָדוֹ, וְאִם יִלְבַּשׁ יוֹתֵר מִזּוּג אִיכָּא בַּל תּוֹסִיף וְאָתֵי אִסּוּר בַּל תּוֹסִיף וּמַשְׁוֵי לְהוּ עֲלֵיהּ כְּמַשְּׂאוֹי, וְרַבָּן גַּמְלִיאֵל סָבַר שַׁבָּת לָאו זְמַן תְּפִלִּין הוּא, וְהַיְנוּ טַעֲמָא דְּשָׁרוּ לֵיהּ רַבָּנָן בְּהַצָּלָה מִשּׁוּם דְּתַכְשִׁיט הוּא, הִלְכָּךְ מַכְנִיסָן שְׁנֵי זוּגוֹת שְׁנֵי זוּגוֹת, דִּשְׁנֵי זוּגוֹת הָוֵי תַּכְשִׁיט, לְפִי שֶׁשָּׁנִינוּ מָקוֹם יֵשׁ בָּרֹאשׁ לְהָנִיחַ בּוֹ שְׁנֵי תְּפִלִּין, וְכָל כַּמָּה דַּהֲוֵי תַּכְשִׁיט שָׁרֵי. וּמִשּׁוּם בַּל תּוֹסִיף לֵיכָּא הָכָא, דְּאֵין כָּאן מִצְוַת תְּפִלִּין כְּלָל אֶלָּא כִּשְׁאָר מַלְבּוּשׁ דְּעָלְמָא, וְאֵין הֲלָכָה כְּרַבָּן גַּמְלִיאֵל {ב}: <B>בִּישָׁנוֹת.</B> שֶׁנִּכָּר הַקֶּשֶׁר {ג}, דְּוַדַּאי תְּפִלִּין הֵן וְיֵשׁ בָּהֶן קְדֻשָּׁה, וְאָסוּר לְהַנִּיחָן בִּמְקוֹם בִּזָּיוֹן. אֲבָל בַּחֲדָשׁוֹת אֵין מְחַלְּלִין שַׁבָּת {ד} עֲלֵיהֶן לְהַכְנִיסָן, דִּלְמָא קָמֵעַ בְּעָלְמָא נִינְהוּ, וְאֵין קְדֻשָּׁה אֶלָּא בַּעֲשׂוּיִין כְּהִלְכָתָן לִשְׁמָן: <B>צְבוּתִים.</B> קְשׁוּרִים כָּל זוּג זוּג לְעַצְמוֹ: <B>כְּרוּכִים.</B> הַרְבֵּה בְּיַחַד: <B>מַחְשִׁיךְ עֲלֵיהֶן.</B> יוֹשֵׁב וּמְשַׁמְּרָם שָׁם עַד שֶׁתֶּחְשַׁךְ, וּמִשֶּׁחֲשֵׁכָה מַכְנִיסָן כֻּלָּם בְּיַחַד. וּכְגוֹן שֶׁהֵם מְרֻבִּים, שֶׁאִם יְבִיאֵם זוּג זוּג לֹא תִכְלֶה הֲבָאָתָן קֹדֶם הַלַּיְלָה, שֶׁאִם הֵם בְּעִנְיָן שֶׁתִּכְלֶה הַכְנָסָתָן לַבַּיִת קֹדֶם הַלַּיְלָה מַכְנִיסָן זוּג זוּג כִּדְאָמְרָן: <B>וּבְסַכָּנָה.</B> שֶׁגָּזְרוּ שְׁמָד שֶׁלֹּא לְהָנִיחַ תְּפִלִּין. וּמַתְנִיתִין חַסּוֹרֵי מְחַסְרָא וְהָכִי קָתָנֵי, בַּמֶּה דְּבָרִים אֲמוּרִים, בְּסַכָּנָה שֶׁל שְׁמָד {ה}, אֲבָל אִם מִתְיָרֵא לִשְׁהוֹת שָׁם מִפְּנֵי הַלִּסְטִים, מוֹלִיכָן פָּחוֹת פָּחוֹת מֵאַרְבַּע אַמּוֹת {ו}: 

~ פרק י - משנה ב
<B>רַבִּי שִׁמְעוֹן אוֹמֵר נוֹתְנָן לַחֲבֵרוֹ.</B> וְאֵינוֹ מוֹלִיכָן פָּחוֹת [פָּחוֹת] מֵאַרְבַּע אַמּוֹת כְּשֶׁמִּתְיָרֵא מִפְּנֵי לִסְטִים, גְּזֵרָה שֶׁמָּא יַעֲבִירֵם מִתְּחִלַּת אַרְבַּע לְסוֹף אַרְבַּע. וַהֲלָכָה כְּרַבִּי שִׁמְעוֹן: <B>וְכֵן בְּנוֹ.</B> שֶׁיְּלָדְתּוֹ אִמּוֹ בַּשָּׂדֶה בְּשַׁבָּת: <B>נוֹתְנוֹ לַחֲבֵרוֹ.</B> וְהָא עֲדִיפָא מִלְּטַלְטְלוֹ פָּחוֹת פָּחוֹת מֵאַרְבַּע אַמּוֹת: <B>אֲפִלּוּ חוּץ לַתְּחוּם.</B> בְּחָבִית שֶׁל הֶפְקֵר מַיְרֵי {י}, דְּאִי יֵשׁ לָהּ בְּעָלִים הָא קָיְמָא לָן הַבְּהֵמָה וְהַכֵּלִים כְּרַגְלֵי הַבְּעָלִים, וְסָבַר רַבִּי יְהוּדָה נִכְסֵי הֶפְקֵר לֹא קָנוּ שְׁבִיתָה: <B>אָמְרוּ לוֹ.</B> רַבִּי יוֹחָנָן בֶּן נוּרִי הוּא דְּאָמַר לַהּ, דְּשָׁמְעִינַן לֵיהּ {יא} דְּאָמַר נִכְסֵי הֶפְקֵר קוֹנִין שְׁבִיתָה בִּמְקוֹמָן: <B>לֹא תְהַלֵּךְ זוֹ יוֹתֵר מֵרַגְלֵי בְעָלֶיהָ.</B> כְּלוֹמַר אִם הָיוּ לָהּ בְּעָלִים וְלֹא עֵרְבוּ לֹא הָיְתָה מְהַלֶּכֶת אֶלָּא אַלְפַּיִם אַמָּה, הַשְׁתָּא נַמִּי לֹא תֵלֵךְ אֶלָּא אַלְפַּיִם אַמָּה מִמְּקוֹם שְׁבִיתָתָהּ. וַהֲלָכָה כְּרַבִּי יְהוּדָה: 

~ פרק י - משנה ג
<B>הַקּוֹרֵא בַסֵּפֶר.</B> כָּל סְפָרִים שֶׁלָּהֶם הָיוּ נִגְלָלִים כְּסֵפֶר תּוֹרָה שֶׁלָּנוּ: <B>הָאַסְקֻפָּה.</B> כְּעֵין אִצְטַבָּא שֶׁלִּפְנֵי פֶּתַח הַבַּיִת, וְכַרְמְלִית הִיא: <B>גּוֹלְלוֹ אֶצְלוֹ.</B> הוֹאִיל וְרֹאשׁוֹ אֶחָד בְּיָדוֹ {יב}: <B>לַעֲשָׂרָה טְפָחִים.</B> הַתַּחְתּוֹנִים הַסְּמוּכִים לְקַרְקַע שֶׁל רְשׁוּת הָרַבִּים, דְּאִם אֵין אָגְדּוֹ בְיָדוֹ הָוֵי אִסּוּר דְּאוֹרַיְתָא, וְגָזְרִינַן אָגְדּוֹ בְּיָדוֹ אַטּוּ שֶׁאֵין אָגְדּוֹ בְיָדוֹ. וּבַגְּמָרָא פָּרֵיךְ וְהָא לֹא נָח {יג}, כְּלוֹמַר אַף עַל פִּי שֶׁהִגִּיעַ לַעֲשָׂרָה טְפָחִים הַתַּחְתּוֹנִים אֵין כָּאן אִסּוּרָא דְּאוֹרַיְתָא אֲפִלּוּ לֹא הָיָה אָגְדּוֹ בְיָדוֹ, שֶׁהֲרֵי לֹא נָח בִּרְשׁוּת הָרַבִּים, וּמְשָׁנֵי כְּגוֹן שֶׁהָיָה שָׁם כֹּתֶל מְשֻׁפָּע, וְנָח הַסֵּפֶר עַל בְּלִיטַת הַכֹּתֶל שֶׁל עֲשָׂרָה טְפָחִים הַתַּחְתּוֹנִים, דַּהֲוֵי כְּאִלּוּ נָח בִּרְשׁוּת הָרַבִּים, וְאִם לֹא הָיָה אָגְדּוֹ בְיָדוֹ הָוֵי חִיּוּבָא דְּאוֹרַיְתָא אִם הָיָה מְבִיאוֹ אֶצְלוֹ. וּמַתְנִיתִין חַסּוֹרֵי מִחַסְּרָא וְהָכִי קָתָנֵי, הִגִּיעַ לַעֲשָׂרָה טְפָחִים מִן הָאָרֶץ הוֹפְכוֹ עַל הַכְּתָב, בַּמֶּה דְּבָרִים אֲמוּרִים בְּכֹתֶל מְשֻׁפָּע דְּנָח, אֲבָל בְּכֹתֶל שֶׁאֵינוֹ מְשֻׁפָּע גּוֹלְלוֹ אֶצְלוֹ, דִּבְרֵי רַבִּי יְהוּדָה, שֶׁרַבִּי יְהוּדָה אוֹמֵר אֲפִלּוּ אֵינוֹ מְסֻלָּק מִן הָאָרֶץ אֶלָּא מְלֹא הַחוּט גּוֹלְלוֹ אֶצְלוֹ, דְּבָעִינַן הַנָּחָה עַל גַּבֵּי מַשֶּׁהוּ: <B>הוֹפְכוֹ עַל הַכְּתָב.</B> הָאוֹתִיּוֹת כְּלַפֵּי הַכֹּתֶל, שֶׁלֹּא יְהֵא מֻטָּל כָּל כָּךְ בְּבִזָּיוֹן, וּמַנִּיחוֹ שָׁם עַד שֶׁתֶּחְשַׁךְ: <B>דָּבָר מִשּׁוּם שְׁבוּת.</B> כְּגוֹן זֶה שֶׁאָגְדּוֹ בְּיָדוֹ וְלֵיכָּא כִּי אִם שְׁבוּת דְּרַבָּנָן אִם בָּא לְגוֹלְלוֹ אֶצְלוֹ, שֶׁאֵין חַיָּב מִן הַתּוֹרָה אֶלָּא אִם כֵּן יָצָא הַסֵּפֶר כֻּלּוֹ מִיָּדוֹ וְנָח בִּרְשׁוּת הָרַבִּים וּבָא לְעָקְרוֹ מֵרְשׁוּת הָרַבִּים וּלְהַנִּיחוֹ בִּרְשׁוּת הַיָּחִיד. וְאֵין הֲלָכָה כְּרַבִּי שִׁמְעוֹן: 

~ פרק י - משנה ד
<B>זִיז.</B> אֶבֶן אוֹ עֵץ הַבּוֹלֵט מִן הַכֹּתֶל עַל אֲוִיר רְשׁוּת הָרַבִּים, גָּבוֹהַּ עֲשָׂרָה טְפָחִים מֵהַקַּרְקַע שֶׁל רְשׁוּת הָרַבִּים: <B>נוֹתְנִין עָלָיו.</B> בְּנֵי עֲלִיָּה, וְנוֹטְלִים מִמֶּנּוּ, שֶׁאֲוִיר רְשׁוּת הָרַבִּים אֵינָהּ הוֹלֶכֶת אֶלָּא עַד עֲשָׂרָה. וְדַוְקָא כֵּלִים הַנִּשְׁבָּרִים כְּגוֹן כּוֹסוֹת וּצְלוֹחִיּוֹת הוּא דְּנוֹתְנִים עָלָיו, אֲבָל כֵּלִים שֶׁאֵינָם נִשְׁבָּרִים לֹא, דִּלְמָא נָפְלוּ בִּרְשׁוּת הָרַבִּים וְאָתֵי לְאָתוֹיִינְהוּ: <B>עוֹמֵד אָדָם בִּרְשׁוּת הַיָּחִיד.</B> בַּבַּיִת אוֹ עַל הַגַּג, וְנוֹטֵל חֵפֶץ כָּאן וּמַנִּיחַ כָּאן בִּרְשׁוּת הָרַבִּים, וְאַף עַל פִּי שֶׁאֵין רֹאשׁוֹ וְרֻבּוֹ עוֹמֵד בִּרְשׁוּת הָרַבִּים בִּמְקוֹם הַחֵפֶץ, וְלֹא גָּזְרִינַן שֶׁמָּא יְבִיאֶנּוּ אֶצְלוֹ: <B>וּבִלְבַד שֶׁלֹּא יוֹצִיאֶנּוּ.</B> מֵאַרְבַּע אַמּוֹתָיו שֶׁהָיָה מֻנָּח בּוֹ: 

~ פרק י - משנה ה
<B>וְיַשְׁתִּין בִּרְשׁוּת הָרַבִּים.</B> דְּמַפִּיק מֵרְשׁוּת הַיָּחִיד לִרְשׁוּת הָרַבִּים. וְאִם הִשְׁתִּין חַיָּב חַטָּאת. וְאַף עַל גַּב דְּבָעִינַן עֲקִירָה מֵעַל גַּבֵּי מָקוֹם שֶׁיֵּשׁ בּוֹ אַרְבָּעָה עַל אַרְבָּעָה, הַשֶּׁתֶן וְכֵן הָרֹק הָווּ כְּמֻנָּחִים בְּמָקוֹם שֶׁיֵּשׁ בּוֹ אַרְבָּעָה עַל אַרְבָּעָה {טו}: <B>מִשֶּׁנִּתְלַשׁ רֻקּוֹ.</B> וְהוּא שֶׁנִּתְעַגֵּל וְנִתְהַפֵּךְ בְּפִיו. וְאֵין הֲלָכָה כְּרַבִּי יְהוּדָה: 

~ פרק י - משנה ו
<B>וְיִשְׁתֶּה בִרְשׁוּת הָרַבִּים.</B> וְהָנֵי מִלֵּי בְּכֵלִים שֶׁהֵם צְרִיכִין לוֹ, דְּגָזְרִינַן דִּלְמָא אָתֵי לְאָתוֹיִינְהוּ, אֲבָל בְּכֵלִים שֶׁאֵין צְרִיכִין לוֹ מֻתָּר {טז}, וַאֲפִלּוּ לֹא הִכְנִיס רֹאשׁוֹ וְרֻבּוֹ בִּרְשׁוּת הָרַבִּים: <B>וְכֵן בְּגַת.</B> לְעִנְיַן מַעֲשֵׂר, שֶׁאִם הִכְנִיס רֹאשׁוֹ וְרֻבּוֹ בַּגַּת שׁוֹתֶה בְּלֹא מַעֲשֵׂר, דַּהֲוֵי שְׁתִיַּת עֲרַאי, וְחוּץ לַגַּת אֵינוֹ רַשַּׁאי לִשְׁתּוֹת בְּלֹא מַעֲשֵׂר, דַּהֲוֵי שְׁתִיַּת קֶבַע: <B>קוֹלֵט.</B> תּוֹפֵס, כְּלוֹמַר מְקַבֵּל מִן הַמַּיִם הַנִּזְחָלִים וְשׁוֹתֶה: <B>הַמַּזְחֵלָה.</B> כְּמִין בִּנְיָן מִדְרוֹן עָשׂוּי סָמוּךְ לַכֹּתֶל, שֶׁזּוֹחֲלִין בּוֹ הַמַּיִם. וּלְהָכִי נִקְרֵאת מַזְחֵלָה, שֶׁכָּל דָּבָר הַמְהַלֵּךְ וְרוֹחֵשׁ עַל גַּבֵּי הַכֹּתֶל אוֹ עַל גַּבֵּי קַרְקַע נִקְרָא זוֹחֵל, כִּדְאָמוּר (דְּבָרִים לב) זוֹחֲלֵי עָפָר: <B>לְמַטָּה מֵעֲשָׂרָה טְפָחִים.</B> גָּרְסִינַן. וְהָכִי קָאָמַר, עוֹמֵד אָדָם בִּרְשׁוּת הָרַבִּים וְקוֹלֵט בִּכְלִי לְמַטָּה מֵעֲשָׂרָה טְפָחִים מִן הַמַּיִם הַיּוֹרְדִין מִן הַמַּזְחֵלָה {יז}. וְקוֹלֵט דַּוְקָא, כְּדִמְפָרֵשׁ בַּגְּמָרָא, אֲבָל לֹא יְצָרֵף וִיחַבֵּר פִּיו אוֹ הַכְּלִי לְמַזְחֵלָה שֶׁהִיא בְּפָחוֹת מִשְּׁלֹשָׁה {יח} סָמוּךְ לַגַּג, וְאַף עַל פִּי שֶׁהִיא לְמַטָּה מֵעֲשָׂרָה {יט}, מִכָּל מָקוֹם הוֹאִיל וּמֻטֶּלֶת לְאֹרֶךְ הַכֹּתֶל וּבְתוֹךְ שְׁלֹשָׁה לַגַּג הָוֵי כְּגַג, וְהָוֵי כְּמוֹצִיא מִן הַגַּג שֶׁהוּא רְשׁוּת הַיָּחִיד לִרְשׁוּת הָרַבִּים: <B>וּמִן הַצִּנּוֹר מִכָּל מָקוֹם.</B> כְּלוֹמַר בֵּין קוֹלֵט בֵּין מְצָרֵף, מִשּׁוּם דְּצִנּוֹר לְעוֹלָם בּוֹלֵט הוּא וְיוֹצֵא לִרְשׁוּת הָרַבִּים {כ}. וּבַגְּמָרָא מוֹקֵי לַהּ כְּשֶׁאֵין בַּצִּנּוֹר אַרְבָּעָה עַל אַרְבָּעָה, שֶׁאֵינוֹ חוֹלֵק רְשׁוּת לְעַצְמוֹ {כא}: 

~ פרק י - משנה ז
<B>וְחֻלְיָתוֹ עֲשָׂרָה, חַלּוֹן שֶׁעַל גַּבָּיו מְמַלְּאִין מִמֶּנָּה.</B> כֵּיוָן דְּחֻלְיָתוֹ שֶׁהִיא הַשָּׂפָה אֲשֶׁר סְבִיבוֹתֶיהָ גְּבוֹהָה עֲשָׂרָה טְפָחִים, וְקַיְמָא לָן דְּאֵין רְשׁוּת הָרַבִּים לְמַעְלָה מֵעֲשָׂרָה טְפָחִים, אֶלָּא מָקוֹם פְּטוֹר, לְפִיכָךְ מְמַלְּאִין מֵחַלּוֹן שֶׁעַל גַּבָּהּ בְּשַׁבָּת, דַּהֲווּ מוֹצִיאִין מֵרְשׁוּת הַיָּחִיד לִרְשׁוּת הַיָּחִיד דֶּרֶךְ מָקוֹם פְּטוֹר. וַאֲפִלּוּ הַבּוֹר מֻפְלֶגֶת מִן הַכֹּתֶל שֶׁל חַלּוֹן אַרְבָּעָה טְפָחִים {כב}, מְמַלְּאִין מִמֶּנָּה, שֶׁאֵין כָּאן רְשׁוּת הָרַבִּים מַפְסֶקֶת מִן הַבּוֹר לַחַלּוֹן בְּשָׁעָה שֶׁמְּמַלְּאִין מַיִם, אֶלָּא מָקוֹם פְּטוֹר בִּלְבַד: <B>וְכֵן אַשְׁפָּה בִרְשׁוּת הָרַבִּים גְּבוֹהָה עֲשָׂרָה טְפָחִים.</B> רְשׁוּת הַיָּחִיד הִיא, וְלֹא חָיְשִׁינַן שֶׁמָּא תִּנָּטֵל אַשְׁפָּה וְתַעֲמֹד עַל פָּחוֹת מֵעֲשָׂרָה וְאָתֵי לְמִשְׁרֵי כִּדְמֵעִקָּרָא. וְדַוְקָא בְּאַשְׁפָּה שֶׁל רַבִּים שֶׁאֵינָהּ עֲשׂוּיָה לְהִפָּנוֹת, אֲבָל אַשְׁפָּה שֶׁל יָחִיד הָעֲשׂוּיָה לְהִפָּנוֹת אֵין זוֹרְקִין לָהּ בְּשַׁבָּת {כג}, דְּחַיְשִׁינַן דִּלְמָא מְפַנֶּה לָהּ וְהַוְיָא לַהּ רְשׁוּת הָרַבִּים: 

~ פרק י - משנה ח
<B>מֵסֵךְ.</B> שֶׁנּוֹפוֹ נוֹטֶה לְמַטָּה מִכָּל צְדָדָיו סָבִיב: <B>מְטַלְטְלִין תַּחְתָּיו.</B> דְּכֵיוָן דְּאֵין נוֹפוֹ גָּבוֹהַּ מִן הָאָרֶץ שְׁלֹשָׁה טְפָחִים הָוֵי לְהוּ כִּלְבוּדִים לָאָרֶץ, וְנִמְצְאוּ כִּמְחִצּוֹת {כד}, לְפִיכָךְ מֻתָּר לְטַלְטֵל תַּחְתָּיו. וּמִכָּל מָקוֹם צָרִיךְ לְמַלְאוֹת אוֹתוֹ אֲוִיר שֶׁבֵּין הַנּוֹף לָאָרֶץ {כה} בְּתֶבֶן וְקַשׁ וְכַיּוֹצֵא בּוֹ, וְלִקְשֹׁר הַנּוֹפוֹת שֶׁלֹּא יְזִיזֵם הָרוּחַ, דְּכָל מְחִצָּה שֶׁאֵינָהּ יְכוֹלָה לַעֲמֹד בְּרוּחַ מְצוּיָה אֵינָהּ מְחִצָּה. וְאֵין מְטַלְטְלִין בּוֹ אֶלָּא בְּבֵית סָאתַיִם שֶׁהֵם שִׁבְעִים אַמָּה וְשִׁירַיִם, שֶׁכָּל מְחִצָּה שֶׁתַּשְׁמִישָׁהּ לָאֲוִיר, כְּלוֹמַר לִשְׁמֹר אֲוִיר הַשָּׂדוֹת וְהַכְּרָמִים וְלֹא לָדוּר בָּהּ, אֵין מְטַלְטְלִין בָּהּ אֶלָּא בְּבֵית סָאתַיִם: <B>לֹא יֵשֵׁב עֲלֵיהֶן.</B> שֶׁאָסוּר לְהִשְׁתַּמֵּשׁ בְּאִילָן, גְּזֵרָה שֶׁמָּא יִתְלֹשׁ. וְאִי לֹא גְּבִיהֵי שְׁלֹשָׁה הֲרֵי הֵן כְּקַרְקַע וּמֻתָּר לֵישֵׁב עֲלֵיהֶן: <B>הַדֶּלֶת שֶׁבַּמֻּקְצֶה.</B> רְחָבָה שֶׁאֲחוֹרֵי הַבָּתִּים, וְהַדֶּלֶת שֶׁלָּהּ אֵינָהּ קְבוּעָה בְּצִיר כִּשְׁאָר דְּלָתוֹת אֶלָּא זְקוּפָה כְּנֶגֶד הַפֶּתַח, וּכְשֶׁהוּא פּוֹתֵחַ מֵטִיל הַדֶּלֶת עַל הָאָרֶץ: <B>וַחֲדָקִים.</B> קוֹצִים {כז} שֶׁהִתְקִינָן כְּדֵי לִסְתֹּם בָּהֶם פִּרְצָה: <B>וְכֵן מַחֲצָלוֹת.</B> שֶׁל קָנִים, כָּל אֵלּוּ אֵינָם קְשׁוּרִין וְאֵינָן קְבוּעִין בִּמְקוֹמָן, אֶלָּא כְּשֶׁבָּאִין לִפְתֹּחַ מְטִילִין אוֹתָן עַל הָאָרֶץ, לְפִיכָךְ אֵין נוֹעֲלִין בָּהֶם, דְּמֵחֲזֵי כְּבִנְיָן, אֶלָּא אִם כֵּן גְּבוֹהִים מִן הָאָרֶץ, דְּאָז לֹא מֵחֲזֵי כְּבִנְיָן וְנוֹעֲלִין בָּהֶן: 

~ פרק י - משנה ט
<B>לֹא יַעֲמֹד אָדָם בִּרְשׁוּת הַיָּחִיד.</B> וְיִטֹּל מַפְתֵּחַ הַמֻּנָּח בִּרְשׁוּת הָרַבִּים וְיִפְתַּח בּוֹ פֶּתַח הַחֲנוּת הַמֻּנָּח בִּרְשׁוּת הָרַבִּים, וְאַף עַל פִּי שֶׁאֵין מִמְּקוֹם הַמַּפְתֵּחַ עַד הַפֶּתַח אַרְבַּע אַמּוֹת, גְּזֵרָה שֶׁמָּא יַכְנִיס הַמַּפְתֵּחַ אֶצְלוֹ: <B>אֶלָּא אִם כֵּן עָשׂוּ לוֹ מְחִצָּה.</B> וְיַעֲמֹד בְּתוֹכָהּ וְיִפְתַּח וְיִנְעֹל: <B>אָמְרוּ לוֹ וַהֲלֹא מַעֲשֶׂה בְשׁוּק שֶׁל פַּטָּמִים.</B> שְׁמָעוּהוּ רַבָּנָן לְרַבִּי מֵאִיר דְּכִי הֵיכִי דְּאָמַר לֹא יַעֲמֹד בִּרְשׁוּת הַיָּחִיד וְיִפְתַּח בִּרְשׁוּת הָרַבִּים וְכוּ' הָכִי נַמִּי קָאָמַר לֹא יַעֲמֹד אָדָם בְּכַרְמְלִית וְיִפְתַּח בִּרְשׁוּת הַיָּחִיד, בִּרְשׁוּת הַיָּחִיד וְיִפְתַּח בְּכַרְמְלִית, וּמִשּׁוּם הָכִי קָא מוֹתְבֵי לֵיהּ מִשּׁוּק שֶׁל פַּטָּמִים שֶׁהָיָה בִּירוּשָׁלַיִם, דְּכַרְמְלִית הִיא, כֵּיוָן שֶׁדַּלְתוֹתֶיהָ נְעוּלוֹת בַּלַּיְלָה לֹא מִקַּרְיָא רְשׁוּת הָרַבִּים {לב}, וְהַחַלּוֹן שֶׁמַּנִּיחִין בּוֹ הַמַּפְתֵּחַ הָיָה רְשׁוּת הַיָּחִיד, וְהָיוּ עוֹמְדִין בַּכַּרְמְלִית וּפוֹתְחִין בִּרְשׁוּת הַיָּחִיד: <B>פַּטָּמִין.</B> טַבָּחִים שֶׁמְּפַטְּמִים בְּהֵמוֹת לִשְׁחֹט. וְאֵין הֲלָכָה כְּרַבִּי מֵאִיר לֹא בִּרְשׁוּת הָרַבִּים וְלֹא בְּכַרְמְלִית: <B>שֶׁל צַמָּרִים.</B> מוֹכְרֵי צֶמֶר: 

~ פרק י - משנה י
<B>נֶגֶר.</B> כְּעֵין בְּרִיחַ שֶׁתּוֹחֲבִים בַּכֳּתָלִים אוֹ בָּאַסְקֻפָּה לִנְעֹל בּוֹ הַדֶּלֶת: <B>גְּלֻסְטְרָא.</B> שֶׁרֹאשׁוֹ עָבֶה וְעָגֹל כְּמִין רִמּוֹן, וְעָשׂוּי כְּבוּכְנָא שֶׁרָאוּי לָדוּךְ בּוֹ פִּלְפְּלִין. וְאַף עַל גַּב דְּתוֹרַת כְּלִי עָלָיו, אוֹסֵר רַבִּי אֱלִיעֶזֶר אֶלָּא אִם כֵּן קָשׁוּר וְתָלוּי בַּדֶּלֶת, וְרַבִּי יוֹסֵי מַתִּיר, וַהֲלָכָה כְּרַבִּי יוֹסֵי: 

~ פרק י - משנה יא
<B>נֶגֶר הַנִּגְרָר.</B> בְּרִיחַ הַקָּשׁוּר בַּדֶּלֶת אֲבָל אֵינוֹ תָּלוּי בּוֹ, שֶׁהַחֶבֶל הַקָּשׁוּר בּוֹ אָרֹךְ, וְהַבְּרִיחַ נִגְרָר עַל גַּבֵּי קַרְקַע. וּבְנֶגֶר שֶׁאֵין בְּרֹאשׁוֹ גְּלֻסְטְרָא עָסְקִינַן. דִּבְיֵשׁ בְּרֹאשׁוֹ גְּלֻסְטְרָא הָא שָׁרֵי לֵיהּ רַבִּי יוֹסֵי לְעֵיל אַף עַל פִּי שֶׁאֵינוֹ קָשׁוּר, וַהֲלָכָה כְּמוֹתוֹ {לה}: <B>נוֹעֲלִים בּוֹ בַמִּקְדָּשׁ.</B> דִּשְׁבוּת בְּעָלְמָא הוּא וְאֵינוֹ בּוֹנֶה מַמָּשׁ הוֹאִיל וְקָשׁוּר הוּא, אֶלָּא מִפְּנֵי שֶׁנִּגְרָר מֵחֲזֵי כְּבוֹנֶה, וְאֵין שְׁבוּת בַּמִּקְדָּשׁ: <B>וְהַמֻּנָּח.</B> שֶׁאֵינוֹ קָשׁוּר כְּלָל, הָוֵי בִּנְיָן מַמָּשׁ. וְרַבִּי יְהוּדָה סָבַר לֹא הָוֵי בִּנְיָן מַמָּשׁ אֶלָּא מֵחֲזֵי כְּבִנְיָן, וּבַמִּקְדָּשׁ לֹא גָּזְרוּ מִשּׁוּם שְׁבוּת. וְהַנִּגְרָר אַף בַּמְּדִינָה מֻתָּר הוֹאִיל וְקָשׁוּר, אַף עַל פִּי שֶׁאֵינוֹ תָּלוּי. וַהֲלָכָה כְּרַבִּי יְהוּדָה {לו}: 

~ פרק י - משנה יב
<B>מַחֲזִירִין צִיר הַתַּחְתּוֹן.</B> שֶׁל דֶּלֶת {לח}, שֶׁכָּל זְמַן שֶׁלֹּא יָצָא הָעֶלְיוֹן נוֹחַ לְהַחְזִירוֹ וְאֵין כָּאן בִּנְיָן: <B>אֲבָל לֹא בַמְּדִינָה.</B> גְּזֵרָה שֶׁמָּא יִתְקַע {לט}, דַּהֲוֵי מְלָאכָה: <B>וְהָעֶלְיוֹן כָּאן וְכָאן אָסוּר.</B> דְּכֵיוָן דְּיָצָא עֶלְיוֹן כֻּלּוֹ נוֹפֵל, וַהֲוָה לֵיהּ כְּבוֹנֶה {מ}: <B>רַבִּי יְהוּדָה אוֹמֵר כוּ'.</B> דִּסְבִירָא לֵיהּ אֵין בִּנְיָן בְּכֵלִים וְלֵיכָּא אֶלָּא שְׁבוּת, וּבַמִּקְדָּשׁ לֹא גָּזְרוּ עַל הַשְּׁבוּת. וְאֵין הֲלָכָה כְּרַבִּי יְהוּדָה: 

~ פרק י - משנה יג
<B>מַחֲזִירִין רְטִיָּה.</B> כֹּהֵן שֶׁהֻצְרַךְ לַעֲבֹד עֲבוֹדָה בְּשַׁבָּת, וְנָטַל רְטִיָּה שֶׁהָיְתָה עַל גַּבֵּי מַכָּה שֶׁעַל יָדוֹ כְּדֵי שֶׁלֹּא תְּהֵא חוֹצֶצֶת בֵּין בְּשָׂרוֹ לָעֲבוֹדָה {מא}, מַחֲזִירָהּ עַל גַּבֵּי מַכָּתוֹ לְאַחַר הָעֲבוֹדָה, דְּאִי לֹא שָׁרֵית לֵיהּ לְהַחְזִירָהּ מִמְּנַע וְלֹא עֲבִיד עֲבוֹדָה {מב}: <B>אֲבָל לֹא בַמְּדִינָה.</B> גְּזֵרָה שֶׁמָּא יִמְרַח {מג} הָרְטִיָּה, וְחַיָּב מִשּׁוּם מְמַחֵק: <B>וְאִם בַּתְּחִלָּה.</B> שֶׁלֹּא הָיְתָה קְשׁוּרָה מִבְּעוֹד יוֹם וְכֹהֵן זֶה לֹא סִלְּקָהּ לְצֹרֶךְ עֲבוֹדָה {מד}: <B>כָּאן וְכָאן אָסוּר.</B> וְלֹא אָמְרִינַן הָכָא אֵין שְׁבוּת בַּמִּקְדָּשׁ, דְּלָאו צֹרֶךְ גָּבוֹהַּ הוּא אֶלָּא צֹרֶךְ עַצְמוֹ. וְהָא דְּאָסְרֵי רַבָּנָן הַחְזָרַת הָרְטִיָּה אֵינוֹ אֶלָּא כְּשֶׁפֵּרְשָׁה עַל גַּבֵּי קַרְקַע, אֲבָל אִם לְקָחָהּ בְּיָדוֹ, כָּל זְמַן שֶׁהִיא בְּיָדוֹ, אוֹ אֲפִלּוּ נְתָנָהּ עַל גַּבֵּי כְּלִי וְלֹא פֵּרְשָׁהּ עַל גַּבֵּי קַרְקַע, מֻתָּר לְהַחְזִירָהּ בְּכָל מָקוֹם: <B>קוֹשְׁרִין נִימָא.</B> נִימַת כִּנּוֹר שֶׁל שִׁיר הַלְּוִיִּים שֶׁנִּפְסְקָה בְּשַׁבָּת, דְּקָסָבַר מַכְשִׁירֵי מִצְוָה שֶׁלֹּא יָכוֹל לַעֲשׂוֹתָם מֵאֶתְמוֹל, דְּהָא הַיּוֹם נִפְסְקָה, דּוֹחִין אֶת הַשַּׁבָּת {מה}. וְדַוְקָא כְּשֶׁנִּפְסְקָה בָּאֶמְצַע, שֶׁאֵינוֹ קוֹשְׁרָהּ אֶלָּא לְפִי שָׁעָה, אֲבָל סָמוּךְ לַיְּתֵדוֹת דַּהֲוֵי קֶשֶׁר שֶׁל קְיָמָא אָסוּר: <B>וְאִם בַּתְּחִלָּה.</B> שֶׁלֹּא הָיְתָה שָׁם מֵעוֹלָם, דְּיָכוֹל לַעֲשׂוֹתָהּ מֵאֶתְמוֹל, אָסוּר: <B>יַבֶּלֶת.</B> הִיא מוּם בַּקָּדָשִׁים, שֶׁנֶּאֱמַר (וַיִּקְרָא כב) אוֹ יַבֶּלֶת, וְחוֹתְכִים אוֹתָהּ בַּמִּקְדָּשׁ בַּיָּד, דְּאֵין בָּזֶה אֶלָּא מִשּׁוּם שְׁבוּת, דְּכִלְאַחַר יַד הוּא. אֲבָל לֹא בִּכְלִי, דִּמְלָאכָה גְּמוּרָה הִיא, שֶׁכָּךְ עוֹשִׂים בְּחֹל. וּכְשֶׁחוֹתֵךְ מִבַּעַל חַי הָוֵי תּוֹלָדָה דְּגוֹזֵז אֶת הַצֶּמֶר: 

~ פרק י - משנה יד
<B>כּוֹרֵךְ עָלֶיהָ גֶמִי.</B> וְאַף עַל פִּי שֶׁהַגֶּמִי מְרַפֵּא אֶת הַמַּכָּה, הוֹאִיל וְהַשְׁתָּא מִיהָא צֹרֶךְ עֲבוֹדָה הוּא, דְּלָאו אֹרַח אַרְעָא שֶׁתְּהֵא מַכָּתוֹ נִרְאֵית עִם הָעֲבוֹדָה, וּמְכַסֶּה אוֹתָהּ בְּגֶמִי: <B>אֲבָל לֹא בַמְּדִינָה.</B> דִּרְפוּאָה בְּשַׁבָּת שְׁבוּת הִיא וְאָסוּר: <B>וְאִם לְהוֹצִיא דָם.</B> שֶׁמְּהַדְּקָהּ בְּגֶמִי כְּדֵי לְהוֹצִיא דָּמָהּ: <B>כָּאן וְכָאן אָסוּר.</B> דַּהֲוָה לֵיהּ חוֹבֵל וְאַב מְלָאכָה לֹא אִשְׁתְּרִי בַּמִּקְדָּשׁ {מח}: <B>בּוֹזְקִים מֶלַח.</B> כּוֹתְתִים וּמְפַזְּרִים מֶלַח עַל גַּבֵּי הַכֶּבֶשׁ שֶׁעוֹלִים בּוֹ לַמִּזְבֵּחַ, מִפְּנֵי שֶׁחָלָק הוּא וּפְעָמִים נוֹפְלִים מִמֶּנּוּ, שֶׁמַּחְלִיקִים רַגְלֵיהֶם בּוֹ. בּוֹזְקִים, לְשׁוֹן כְּתִיתָה: <B>אֲבָל לֹא בַמְּדִינָה.</B> מִפְּנֵי שֶׁהוּא מְתַקֵּן: <B>מְמַלְּאִים מַיִם מִבּוֹר הַגּוֹלָה וּמִבּוֹר הַגָּדוֹל.</B> כָּךְ שְׁמָן, וּשְׁנֵיהֶם הָיוּ בִּלְשָׁכוֹת הָעֲזָרָה: <B>בַּגַּלְגַּל.</B> הֶעָשׂוּי לְהַעֲלוֹת בּוֹ הַדְּלִי עַל יְדֵי חֲבָלִים. וּמִשְּׁנֵי בּוֹרוֹת הַלָּלוּ בִּלְבַד הִתִּירוּ לְמַלְאוֹת מַיִם בַּגַּלְגַּל בְּשַׁבָּת, אֲבָל בִּשְׁאָר בּוֹרוֹת אָסוּר, גְּזֵרָה שֶׁמָּא יְמַלֵּא לְגִנָּתוֹ וּלְחֻרְבָתוֹ {מט}, מִתּוֹךְ שֶׁמְּמַלְּאִין בְּלֹא טֹרַח אָתֵי לְהַשְׁקוֹת בּוֹ גִּנָּתוֹ וְחֻרְבָתוֹ בְּשַׁבָּת. וּבְמָקוֹם דְּלֵיכָּא לְמִגְזַר {נ} שֶׁמָּא יַשְׁקֶה מַיִם לְגִנָּתוֹ וּלְחֻרְבָתוֹ מֻתָּר לְמַלְאוֹת בַּגַּלְגַּל, וְלֹא חָיְשִׁינַן מִפְּנֵי שֶׁמַּשְׁמִיעַ קוֹל, שֶׁלֹּא אָסְרוּ אֶלָּא קוֹל שֶׁל שִׁיר בִּלְבַד. וְהָכִי נַמִּי שָׁרֵי לְמִטְרַף אַבָּבָא וּמֵיקַשׁ עַל תַּרְעָא בְּשַׁבָּת וְאֵין בְּכָךְ כְּלוּם: <B>וּמִבּוֹר הַקַּר.</B> עַל שֵׁם שֶׁהָיָה בְּאֵר מַיִם חַיִּים קוֹרֵא לֵיהּ בּוֹר הַקַּר {נא}, לְשׁוֹן מָקוֹר. וּבוֹר זֶה הָיָה צָרִיךְ לִבְנֵי הַגּוֹלָה בָּרֶגֶל, וְהִתִּירוּ לָהֶם נְבִיאִים שֶׁבֵּינֵיהֶם חַגַּי זְכַרְיָה וּמַלְאָכִי לְמַלְאוֹת מִמֶּנּוּ בַּגַּלְגַּל בָּרֶגֶל, וְנִשְׁאַר בְּהֶתֵּרוֹ שֶׁמְּמַלְּאִים מִמֶּנּוּ בְּיוֹם טוֹב בְּגַלְגַּל אַף בַּמְּדִינָה, מַה שֶּׁאֵין כֵּן בִּשְׁאָר בְּאֵרוֹת הַנּוֹבְעִים: 

~ פרק י - משנה טו
<B>כֹּהֵן מוֹצִיאוֹ בְהֶמְיָנוֹ.</B> בְּשַׁבָּת. וְלֹא חָיְשִׁינַן לְטִלְטוּל, דְּאֵין שְׁבוּת בַּמִּקְדָּשׁ: <B>בְּהֶמְיָנוֹ.</B> בְּאַבְנֵטוֹ {נג}. וְאַף עַל גַּב דִּמְטַמֵּא לֵיהּ לָאַבְנֵט שֶׁהוּא קָדוֹשׁ, הָכִי עָדִיף, שֶׁלֹּא לְהַשְׁהוֹת אֶת הַטֻּמְאָה בָּעֲזָרָה לְחַזֵּר אַחַר הַצְּבָת שֶׁל עֵץ. וּבְיָדָיו לֹא נָגַע בֵּיהּ, דְּלֹא נִטְמֵי כֹהֵן גּוּפֵיהּ, הִלְכָּךְ בְּהֶמְיָנוֹ אוֹחֲזוֹ דְּלֹא נָגַע. וְשֶׁרֶץ אֵינוֹ מְטַמֵּא בְּמַשָּׂא, וְהָאַבְנֵט שֶׁנִּטְמָא בַּשֶּׁרֶץ אֵינוֹ מְטַמֵּא אֶת הַכֹּהֵן כְּשֶׁאוֹחֲזוֹ, דַּהֲוָה לֵיהּ אַבְנֵט רִאשׁוֹן לַטֻּמְאָה, וְאֵין אָדָם וְכֵלִים מְקַבְּלִין טֻמְאָה אֶלָּא מֵאַב הַטֻּמְאָה: <B>צְבָת שֶׁל עֵץ.</B> שֶׁהִיא פְּשׁוּטֵי כְּלֵי עֵץ וְאֵין מְקַבְּלִים טֻמְאָה: <B>שֶׁלֹּא לְרַבּוֹת אֶת הַטֻּמְאָה.</B> לְטַמֵּא אַבְנֵט הַטָּהוֹר, וְנוֹחַ לוֹ לְהַשְׁהוֹתָהּ שָׁם וּלְחַזֵּר אַחַר הַצְּבָת מִלְּרַבּוֹת אֶת הַטֻּמְאָה. וַהֲלָכָה כְּרַבִּי יְהוּדָה: <B>מֵהֵיכָן מוֹצִיאִין אוֹתוֹ.</B> בְּשַׁבָּת: <B>מִן הַהֵיכָל וּמִן הָאוּלָם.</B> אֲבָל בָּעֲזָרָה אִם נִמְצָא שָׁם מְכַסֶּה אוֹתוֹ בִּפְסַכְתֵּר וּמַנִּיחוֹ עַד שֶׁתֶּחְשַׁךְ: <B>כָּל מָקוֹם שֶׁחַיָּבִין עַל זְדוֹנוֹ כָּרֵת.</B> אִם יִכָּנֵס לוֹ בְּטֻמְאָה, דְּהַיְנוּ כָּל הָעֲזָרָה, מִשָּׁם מוֹצִיאִין אוֹתוֹ: <B>וּשְׁאָר כָּל הַמְּקוֹמוֹת כּוֹפִין עָלָיו פְּסַכְתֵּר.</B> סִיר שֶׁל נְחֹשֶׁת. תַּרְגּוּם שֶׁל סִירוֹתָיו פְּסַכְתְּרָוָתֵיהּ. לְכַסּוֹתוֹ עַד שֶׁתֶּחְשַׁךְ. וַהֲלָכָה כְּרַבִּי עֲקִיבָא: <B>רַבִּי שִׁמְעוֹן אוֹמֵר מְקוֹם שֶׁהִתִּירוּ לְךָ חֲכָמִים וְכוּ'.</B> רַבִּי שִׁמְעוֹן פָּלֵיג אַתַּנָּא קַמָּא דִּלְעֵיל דְּאָמַר קוֹשְׁרִים נִימָא בַּמִּקְדָּשׁ {נה}, וְסָבַר דְּאֵין קוֹשְׁרִים נִימַת כִּנּוֹר שֶׁנִּפְסְקָה אֶלָּא בַּעֲנִיבָה שֶׁהִיא אֲסוּרָה מִשּׁוּם שְׁבוּת בִּלְבַד וְאִי אֶפְשָׁר שֶׁיָּבֹא בָּהּ לִידֵי חִיּוּבָא דְּאוֹרַיְתָא, אֲבָל לֹא קוֹשְׁרִין בְּקֶשֶׁר שֶׁאֶפְשָׁר לָבֹא בּוֹ לִידֵי חִיּוּבָא דְּאוֹרַיְתָא {נו}. וַאֲמַר לֵיהּ רַבִּי שִׁמְעוֹן לְתַנָּא קַמָּא, אַל תִּתְמַהּ עָלַי שֶׁאֲנִי מַחְמִיר כָּאן וְגַבֵּי תְּחוּמִין אֲנִי מֵקֵל טְפֵי {נז} וְאוֹמֵר שֶׁאֲפִלּוּ יָצָא חוּץ לַתְּחוּם חֲמֵשׁ עֶשְׂרֵה אַמָּה יִכָּנֵס (כְּדִלְעֵיל פ"ד מי"א), דְּגַבֵּי תְּחוּמִין מִשֶּׁלְּךָ נָתְנוּ לְךָ, מִשּׁוּם דְּיָדְעִינַן שֶׁאוֹתָם חֲמֵשׁ עֶשְׂרֵה אַמָּה אֵינָם חוּץ לַתְּחוּם, שֶׁמּוֹדְדֵי הַתְּחוּמִין הַקּוֹבְעִין סִימָנִין בְּסוֹף הַתְּחוּם קִים לָן בְּגַוַּיְהוּ שֶׁאֵין קוֹבְעִין הַתְּחוּם בְּסוֹף אַלְפַּיִם מַמָּשׁ אֶלָּא כּוֹנְסִין לְתוֹךְ הַתְּחוּם מִפְּנֵי הַטּוֹעִין שֶׁאֵין מַכִּירִין הַסִּימָן וּפְעָמִים יוֹצְאִים לְהַלָּן מִמֶּנּוּ מְעַט וְחוֹזְרִין, וּמִשּׁוּם הָכִי אֲנִי מֵקֵל בַּתְּחוּמִים, אֲבָל לִקְשֹׁר נִימָא בַּמִּקְדָּשׁ, שֶׁלֹּא הִתִּירוּ בַּמִּקְדָּשׁ אֶלָּא אִסּוּר שְׁבוּת לֹא חִיּוּבָא דְּאוֹרַיְתָא, אֲנִי מַחְמִיר וְאוֹמֵר דְּדַוְקָא עֲנִיבָה שֶׁיֵּשׁ בָּהּ אִסּוּר שְׁבוּת הִתִּירוּ, אֲבָל לִקְשֹׁר קֶשֶׁר מַמָּשׁ שֶׁפְּעָמִים יֵשׁ בּוֹ חִיּוּבָא דְּאוֹרַיְתָא לֹא. וְאֵין הֲלָכָה כְּרַבִּי שִׁמְעוֹן: 

