&CosmeticsType==911&PutNewLinesAsIs=1&TextSource=ר' פנחס ראובן שליט''א&SearchInTitles=0
<B><B><B><B><B>&UniqueId=1115&TextSource=ר' פנחס ראובן שליט''א&ForcedBookName=רע''ב&LastLevelIndex=2&CosmeticsType=1 #bp=<BR><HR>&GroupId=mishna_taanit
</B>// C:\Dev\BhOCR\Runtime files 2\Projects\MZ2-TAANIT Layer 2 - 12 pages

// קז. קז: קח. קח: קט. קט: קי. קי: קיא. קיא: קיב. קיב:

$ משנה - תענית - רע''ב

^ פרק א

~ פרק א - משנה א
<b>מֵאֵימָתַי מַזְכִּירִין גְּבוּרוֹת גְּשָׁמִים</b> {א}. אַיְדֵי דְּתָנָא בְּמַסֶּכֶת רֹאשׁ הַשָּׁנָה דְּסָלֵיק מִנָּהּ וּבֶחָג נִדּוֹנִין עַל הַמַּיִם, תָּנָא הָכָא מֵאֵימָתַי מַזְכִּירִין גְּבוּרוֹת גְּשָׁמִים. וּלְפִי שֶׁהַגְּשָׁמִים אַחַת מִגְּבוּרוֹתָיו שֶׁל הַקָּדוֹשׁ בָּרוּךְ הוּא, דִּכְתִיב (אִיּוֹב ה) עוֹשֶׂה גְדוֹלוֹת וְאֵין חֵקֶר הַנּוֹתֵן מָטָר עַל פְּנֵי אָרֶץ, מִשּׁוּם הָכִי קָרֵי לְהוּ גְּבוּרוֹת גְּשָׁמִים: <B>מִיּוֹם טוֹב אַחֲרוֹן שֶׁל חָג.</B> אֲבָל כָּל שִׁבְעַת יְמֵי הֶחָג לֹא, שֶׁהַגְּשָׁמִים לִימֵי סֻכָּה סִימַן קְלָלָה. מָשָׁל לְעֶבֶד שֶׁבָּא לִמְזֹג כּוֹס לְרַבּוֹ וְשָׁפַךְ לוֹ רַבּוֹ קִתּוֹן עַל פָּנָיו, כְּלוֹמַר אִי אֶפְשִׁי בְּשִׁמּוּשְׁךָ: <B>אִם כֵּן.</B> אַתָּה אוֹמֵר מַזְכִּירִין אַף עַל פִּי שֶׁאֵין שׁוֹאֲלִין הוֹאִיל וּמַשְׁמַע בְּעוֹנָתוֹ, אֲפִלּוּ בַּקַּיִץ יַזְכִּירוֹ, וּמַה אַתָּה נוֹתֵן סִימָן מִיּוֹם טוֹב רִאשׁוֹן. וַהֲלָכָה כְּרַבִּי יְהוֹשֻׁעַ: 

~ פרק א - משנה ב
<B>אֵין שׁוֹאֲלִין אֶת הַגְּשָׁמִים.</B> הַיְנוּ אֵין מַזְכִּירִין אֶת הַגְּשָׁמִים: <B>אֶלָּא סָמוּךְ לַגְּשָׁמִים.</B> דְּהַיְנוּ יוֹם שְׁמִינִי שֶׁל חָג, דְּמִן הֶחָג וְאֵילָךְ זְמַן גְּשָׁמִים הוּא. וּסְתָמָא כְּרַבִּי יְהוֹשֻׁעַ {ז}. פֵּרוּשׁ אַחֵר, רַבִּי אֱלִיעֶזֶר וְרַבִּי יְהוֹשֻׁעַ דִּפְלִיגֵי לְעֵיל בְּהַזְכָּרַת גְּשָׁמִים, מוֹדִים הֵם לְעִנְיַן שְׁאֵלָה דְּהַיְנוּ לוֹמַר וְתֵן טַל וּמָטָר, שֶׁאֵין שׁוֹאֲלִין אוֹתָן אֶלָּא סָמוּךְ לַגֶּשֶׁם, דְּהַיְנוּ בִּשְׁלִישִׁי בְּמַרְחֶשְׁוָן אוֹ בַשְּׁבִיעִי בּוֹ, כְּדִמְפָרְשֵׁי תַּנָּאֵי לְקַמָּן בְּמַתְנִיתִין: <B>הָאַחֲרוֹן.</B> הַמִּתְפַּלֵּל תְּפִלַּת מוּסָף {ח} מַזְכִּיר מוֹרִיד הַגֶּשֶׁם: <B>וְהָרִאשׁוֹן.</B> הַמִּתְפַּלֵּל תְּפִלַּת שַׁחֲרִית אֵינוֹ מַזְכִּיר גֶּשֶׁם אֶלָּא טַל {ט}. וַהֲלָכָה כְּרַבִּי יְהוּדָה. וְהָא דִתְנַן בְּסָמוּךְ רַבִּי יְהוּדָה אוֹמֵר עַד שֶׁיַּעֲבֹר הַפֶּסַח, וְהָכָא קָאָמַר רַבִּי יְהוּדָה בְּיוֹם טוֹב הָרִאשׁוֹן שֶׁל פֶּסַח הָאַחֲרוֹן אֵינוֹ מַזְכִּיר, תְּרֵי תַּנָּאֵי נִינְהוּ וְאַלִּיבָּא דְרַבִּי יְהוּדָה: 

~ פרק א - משנה ג
<B>בִּשְׁלֹשָׁה בְמַרְחֶשְׁוָן שׁוֹאֲלִין אֶת הַגְּשָׁמִים.</B> אוֹמְרִים וְתֵן טַל וּמָטָר בְּבִרְכַּת הַשָּׁנִים. וְהַנֵּי מִלֵּי בְּאֶרֶץ יִשְׂרָאֵל, אֲבָל בַּגּוֹלָה אֵין שׁוֹאֲלִים עַד שִׁשִּׁים יוֹם לִתְקוּפַת תִּשְׁרֵי {יד}, וּבְיוֹם שִׁשִּׁים עַצְמוֹ מַתְחִילִין לִשְׁאֹל הַגְּשָׁמִים: <B>הָאַחֲרוֹן שֶׁבְּיִשְׂרָאֵל לִנְהַר פְּרָת.</B> אוֹתָן שֶׁעָלוּ לָרֶגֶל הַחוֹזְרִים לְבָתֵּיהֶן, וְלֹא יַפְסִיקוּם הַגְּשָׁמִים: 

~ פרק א - משנה ד
<B>הִגִּיעַ שִׁבְעָה עָשָׂר בְּמַרְחֶשְׁוָן.</B> וּכְבָר עָבְרוּ שְׁלֹשָׁה זְמַנִּים, שֶׁהֵן שְׁלִישִׁי בְּמַרְחֶשְׁוָן, וּשְׁבִיעִי, וְשִׁבְעָה עָשָׂר {יז}: <B>הִתְחִילוּ הַיְחִידִים.</B> תַּלְמִידֵי חֲכָמִים {יח}: <B>שָׁלֹשׁ תַּעֲנִיּוֹת.</B> שֵׁנִי וַחֲמִישִׁי וְשֵׁנִי {יט}: <B>אוֹכְלִים וְשׁוֹתִים מִשֶּׁחֲשֵׁכָה.</B> מֻתָּר לָהֶם לֶאֱכֹל וְלִשְׁתּוֹת כָּל לֵיל הַתַּעֲנִית עַד שֶׁיַּעֲלֶה עַמּוּד הַשַּׁחַר כָּל זְמַן שֶׁלֹּא יָשֵׁן. אֲבָל לְאַחַר שֶׁיָּשֵׁן שֵׁינַת קְבַע אָסוּר לֶאֱכֹל וְלִשְׁתּוֹת אִם לֹא הִתְנָה מִתְּחִלָּה קֹדֶם שֶׁיָּשֵׁן. וְאִית דְּאָמְרֵי דַּאֲכִילָה בָּעֵי תְּנַאי, שְׁתִיָּה לֹא בָּעֵי תְּנַאי, דְּאֵין קֶבַע לִשְׁתִיָּה {כ}. וְהָכִי מִסְתַּבְּרָא: 

~ פרק א - משנה ו
<B>שֶׁהֵן שְׁלֹשׁ עֶשְׂרֵה תַּעֲנִיּוֹת עַל הַצִּבּוּר.</B> שֶׁכְּבָר הִתְעַנּוּ שֵׁשׁ, וְתַעֲנִיּוֹת דִּיחִידִים אֵינָם מִן הַמִּנְיָן: <B>מַתְרִיעִין.</B> בַּשּׁוֹפָרוֹת: <B>בַּשֵּׁנִי מַטִּין.</B> בְּשֵׁנִי שֶׁל תַּעֲנִית פּוֹתְחִין דַּלְתֵי הַחֲנֻיּוֹת קְצָת לְעֵת עֶרֶב, אֲבָל אֵין מוֹצִיאִין סְחוֹרָתָן לַחוּץ {כה}: <B>וּבַחֲמִישִׁי מֻתָּרִים.</B> לִפְתֹּחַ כָּל הַיּוֹם: 

~ פרק א - משנה ז
<B>בְּבִנְיָן וּבִנְטִיעָה.</B> וְדַוְקָא בִּנְיָן שֶׁל שִׂמְחָה כְּגוֹן בֵּית חָתְנוּת לַעֲשׂוֹת בּוֹ חֻפָּתוֹ, וּנְטִיעָה שֶׁל שִׂמְחָה כְּגוֹן אִילָן גָּדוֹל הַמֵּסֵךְ עַל הָאָרֶץ לְטַיֵּל הַמְּלָכִים תַּחְתָּיו. אֲבָל בַּיִת לָדוּר בּוֹ וּנְטִיעַת אִילָן לְפֵרוֹתָיו מֻתָּר: <B>יָצָא נִיסָן.</B> הַגְּשָׁמִים סִימַן קְלָלָה כְּשֶׁלֹּא יָרְדוּ כְּלָל קֹדֶם [שֶׁיָּצָא] נִיסָן {ל}. וְכָל הַדִּינִים הַלָּלוּ בְּאֶרֶץ יִשְׂרָאֵל וְכַיּוֹצֵא בָהּ, אֲבָל הָאִיִּים הָרְחוֹקִים שֶׁזְּמַן הַגְּשָׁמִים שֶׁלָּהֶם אֵינוֹ כִזְמַן הַגְּשָׁמִים שֶׁל אֶרֶץ יִשְׂרָאֵל, כָּל אֶחָד וְאֶחָד שׁוֹאֵל הַגְּשָׁמִים בַּזְּמָן שֶׁהוּא צָרִיךְ לָהֶם, וְאִם עָבַר אוֹתוֹ הַזְּמָן הַיָּדוּעַ לָהֶן וְלֹא יָרְדוּ גְשָׁמִים, בֵּית דִּין שֶׁל אוֹתוֹ מָקוֹם גּוֹזְרִים תַּעֲנִיּוֹת עַל הַצִּבּוּר אַחַר שֶׁהִתְעַנּוּ הַיְחִידִים כַּסֵּדֶר הַשָּׁנוּי בְּמַתְנִיתִין: 

^ פרק ב

~ פרק ב - משנה א
<B>סֵדֶר תַּעֲנִיּוֹת כֵּיצַד.</B> בְּשֶׁבַע תַּעֲנִיּוֹת אַחֲרוֹנוֹת קָא מַיְרֵי: <B>אֶת הַתֵּבָה.</B> הָאָרוֹן שֶׁסֵּפֶר תּוֹרָה מֻנָּח בּוֹ, כְּלוֹמַר כְּלִי צָנוּעַ הָיָה לָנוּ וְנִתְבַּזָּה בַּעֲוֹנֵינוּ. וְלָמָּה לִרְחוֹבָהּ שֶׁל עִיר, לוֹמַר, צָעַקְנוּ בְּצִנְעָה בְּבֵית הַכְּנֶסֶת וְלֹא נַעֲנֵינוּ, נְבַזֶּה עַצְמֵנוּ בְּפַרְהֶסְיָא בִּרְחוֹבָהּ שֶׁל עִיר: <B>אֵפֶר מִקְלֶה.</B> אֵפֶר שְׂרֵפָה. וּמִשּׁוּם דְּעָפָר נַמִּי אִקְּרֵי אֵפֶר {א} תָּנָא אֵפֶר מִקְלֶה, דְּהָכָא צָרִיךְ שֶׁיִּהְיֶה אֵפֶר מַמָּשׁ {ב} כְּדֵי שֶׁיִּזְכּוֹר הַקָּדוֹשׁ בָּרוּךְ הוּא עֲקֵידָתוֹ שֶׁל יִצְחָק וִירַחֵם: <B>עַל גַּבֵּי הַתֵּבָה.</B> מִשּׁוּם דִּכְתִיב (יְשַׁעְיָה סג) בְּכָל צָרָתָם לוֹ צָר: <B>וּבְרֹאשׁ הַנָּשִׂיא וְכוּ'.</B> וְהֵן עַצְמָן אֵינָם נוֹטְלִים, כְּדֵי שֶׁיִּתְבַּיְּשׁוּ יוֹתֵר, לְפִי שֶׁאֵינוֹ דוֹמֶה מִתְבַּיֵּשׁ מֵעַצְמוֹ לַמִּתְבַּיֵּשׁ מֵאֲחֵרִים {ד}: <B>דִּבְרֵי כִבּוּשִׁים.</B> דְּבָרִים שֶׁכּוֹבְשִׁין לִבּוֹ שֶׁל אָדָם לְהַחֲזִירוֹ לְמוּטָב: <B>וּבַקַּבָּלָה.</B> בְּדִבְרֵי הַנְּבִיאִים: 

~ פרק ב - משנה ב
<B>וְרָגִיל.</B> הַיּוֹדֵעַ סֵדֶר תְּפִלָּה {ח}: <B>וְיֶשׁ לוֹ בָנִים וּבֵיתוֹ רֵיקָן.</B> שֶׁאֵין בְּבֵיתוֹ בַּמֶּה לְפַרְנֵס אֶת בָּנָיו, וּמִתּוֹךְ שֶׁנַּפְשׁוֹ עֲגוּמָה עָלָיו מִתְפַּלֵּל בְּכַוָּנָה. אִי נַמִּי בֵּיתוֹ רֵיקָן מִן הָעֲבֵרוֹת, שֶׁלֹּא יָצָא עָלָיו שֵׁם רַע בְּיַלְדוּתוֹ {ט}: <B>וּמוֹסִיפִין עֲלֵיהֶם שֵׁשׁ.</B> בֵּין גּוֹאֵל לְרוֹפֵא אוֹמֵר שֵׁשׁ בְּרָכוֹת הַלָּלוּ: 

~ פרק ב - משנה ג
<B>זִכְרוֹנוֹת וְשׁוֹפָרוֹת.</B> כָּל הַפְּסוּקִים כְּמוֹ שֶׁאוֹמְרִים בְּרֹאשׁ הַשָּׁנָה: <B>וְאוֹמֵר חוֹתְמֵיהֶן.</B> אַחַר זִכְרוֹנוֹת חֲתִימַת זִכְרוֹנוֹת, וְאַחַר שׁוֹפָרוֹת חֲתִימַת שׁוֹפָרוֹת, וְכֵן אַחַר כֻּלָּם כְּדִמְפָרֵשׁ וְאָזֵיל: 

~ פרק ב - משנה ד
<B>עַל הָרִאשׁוֹנָה.</B> בְּגוֹאֵל יִשְׂרָאֵל הוּא מַתְחִיל לְהַאֲרִיךְ. וְאַף עַל פִּי שֶׁאֵינָהּ מִמִּנְיַן שֵׁשׁ קוֹרֵא אוֹתָהּ רִאשׁוֹנָה, לְפִי שֶׁבָּהּ מַתְחִיל לְהוֹסִיף וּלְהַאֲרִיךְ: <B>עַל הַשְּׁבִיעִית.</B> לַבְּרָכוֹת שֶׁמַּאֲרִיךְ בָּהֶן. אֲבָל הַבְּרָכוֹת שֶׁמּוֹסִיפִין בִּשְׁבִיל הַתַּעֲנִית אֵינָן אֶלָּא שֵׁשׁ, שֶׁבְּרָכָה רִאשׁוֹנָה שֶׁהִיא גּוֹאֵל יִשְׂרָאֵל דִּשְׁמֹנֶה עֶשְׂרֵה הִיא, אֶלָּא שֶׁמַּאֲרִיךְ בָּהּ: <B>מִי שֶׁעָנָה אֶת דָּוִד וְאֶת שְׁלֹמֹה בְנוֹ.</B> וְאַף עַל גַּב דְּיוֹנָה {יט} בָּתַר דָּוִד וּשְׁלֹמֹה הָיָה. מִכָּל מָקוֹם מַקְדִּים לֵיהּ בְּרֵישָׁא, מִשּׁוּם דְּבָעֵי לְמִחְתָּם בְּסוֹף הַבְּרָכוֹת בָּרוּךְ הַמְרַחֵם עַל הָאָרֶץ, וְדָוִד וּשְׁלֹמֹה בְנוֹ הֵם שֶׁהִתְפַּלְּלוּ עַל אֶרֶץ יִשְׂרָאֵל. דָּוִד, וַיְהִי רָעָב בִּימֵי דָוִד כוּ' (שְׁמוּאֵל ב כא), וּשְׁלֹמֹה, רָעָב כִּי יִהְיֶה בָאָרֶץ (מְלָכִים א ח): 

~ פרק ב - משנה ה
<B>בִּימֵי רַבִּי חֲלַפְתָּא.</B> בְּצִפּוֹרִי הָיָה: <B>וְלֹא עָנוּ אַחֲרָיו אָמֵן גָּרְסִינַן.</B> לְפִי שֶׁבַּמִּקְדָּשׁ לֹא הָיוּ עוֹנִין אָמֵן אַחַר כָּל בְּרָכָה אֶלָּא בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד, כִּדְאָמְרִינַן בַּגְּמָרָא בִּבְרָכוֹת פֶּרֶק הָרוֹאֶה. וְאֵלּוּ לֹא בַמִּקְדָּשׁ הָיוּ וְעָשׂוּ כְּדֶרֶךְ שֶׁעוֹשִׂים בַּמִּקְדָּשׁ: <B>תִּקְעוּ בְנֵי אַהֲרֹן תְּקָעוּ.</B> חַזַּן הַכְּנֶסֶת {כא} אוֹמֵר לָהֶם כָּךְ עַל כָּל בְּרָכָה וּבְרָכָה: <B>לֹא הָיִינוּ נוֹהֲגִין כֵּן.</B> שֶׁלֹּא לַעֲנוֹת אָמֵן אֶלָּא בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד {כג}: <B>אֶלָּא בְשַׁעַר מִזְרָח.</B> שַׁעַר מִזְרָח {כד} שֶׁל הַר הַבַּיִת וְשַׁעַר הַמִּזְרָח שֶׁל עֲזָרָה. לְפִי שֶׁהָיוּ מַזְכִּירִין שֵׁם הַמְפֹרָשׁ בַּחֲתִימַת הַבְּרָכָה, וְלֹא סַגִּי בַּעֲנִיַּת אָמֵן. וְאֵין לוֹמַר לֹא הָיוּ נוֹהֲגִין לִתְקֹעַ אֶלָּא בַמִּקְדָּשׁ, דְּוַדַּאי תּוֹקְעִין בַּגְּבוּלִין, כִּדְמוּכָח בְּהַךְ מַסֶּכְתָּא וּבְרֹאשׁ הַשָּׁנָה. וַהֲלָכָה כַּחֲכָמִים: 

~ פרק ב - משנה ו
<B>אַנְשֵׁי מִשְׁמָר.</B> עֶשְׂרִים וְאַרְבָּעָה מִשְׁמְרוֹת כְּהֻנָּה הָיוּ, כָּל מִשְׁמָר עוֹבֵד בַּשַּׁבָּת שֶׁלּוֹ: <B>אַנְשֵׁי בֵית אָב.</B> הַמִּשְׁמָר מִתְחַלֵּק לְשִׁבְעָה בָתֵּי אָבוֹת כְּמִנְיַן יְמוֹת הַשָּׁבוּעַ, כָּל אֶחָד עוֹבֵד יוֹמוֹ: <B>מִתְעַנִּין וְלֹא מַשְׁלִימִין.</B> שֶׁתַּעֲנִיּוֹת הָרִאשׁוֹנוֹת אֵינָן חֲמוּרִין כָּל כָּךְ, וּלְפִיכָךְ אֵין מַשְׁלִימִין, שֶׁאִם תִּכְבַּד הָעֲבוֹדָה עַל אַנְשֵׁי בֵית אָב שֶׁהָיוּ עוֹבְדִין אוֹתוֹ הַיּוֹם יָבֹאוּ אֵלּוּ לְסַיְּעָן וִיהֵא בָהֶן כֹּחַ לַעֲבֹד: 

~ פרק ב - משנה ז
<B>אַנְשֵׁי מִשְׁמָר מֻתָּרִים לִשְׁתּוֹת יַיִן.</B> לָאו גַּבֵּי תַּעֲנִית קָאֵי, אֶלָּא אַיְדֵי דְאַיְרֵי בִּבְנֵי מִשְׁמָר מַיְתֵי לַהּ הָכָא: <B>בַּלֵּילוֹת.</B> שֶׁאֵין לָחוּשׁ שֶׁמָּא תִּכְבַּד הָעֲבוֹדָה עַל אַנְשֵׁי בֵית אָב בַּלַּיְלָה וְיִצְטָרְכוּ אֵלּוּ לָבֹא לְסַיְּעָם: <B>לֹא בַיּוֹם וְלֹא בַלָּיְלָה.</B> לְפִי שֶׁהָיוּ צְרִיכִין לְהַעֲלוֹת כָּל הַלַּיְלָה אֵבָרִים וּפְדָרִים שֶׁפָּקְעוּ מֵעַל הַמִּזְבֵּחַ {כה}: <B>אַנְשֵׁי מַעֲמָד.</B> הֵם יִשְׂרְאֵלִים הַקְּבוּעִים בִּירוּשָׁלַיִם וְעוֹמְדִים עַל קָרְבַּן אֲחֵיהֶם וּמִתְפַּלְּלִין שֶׁיְּהֵא מְקֻבָּל בְּרָצוֹן. וְעוֹמְדִים שָׁם בִּשְׁעַת הָעֲבוֹדָה שְׁלוּחִים מִכָּל יִשְׂרָאֵל, דְּהֵיאַךְ קָרְבָּנוֹ שֶׁל אָדָם קָרֵב וְהוּא אֵינוֹ עוֹמֵד עַל גַּבָּיו, וְהַכָּתוּב אוֹמֵר (בְּמִדְבָּר כח) תִּשְׁמְרוּ לְהַקְרִיב לִי בְּמוֹעֲדוֹ, לְיִשְׂרָאֵל מְצַוֶּה שֶׁיַּעַמְדוּ עַל הַכֹּהֲנִים בִּשְׁעַת עֲבוֹדָה: <B>אֲסוּרִים לְסַפֵּר וּלְכַבֵּס.</B> מִשֶּׁנִּכְנְסוּ לְמִשְׁמַרְתָּם, כָּל אוֹתָהּ שַׁבָּת, כְּדֵי שֶׁיְּסַפְּרוּ קֹדֶם לָכֵן וְלֹא יִכָּנְסוּ לְמִשְׁמַרְתָּן כְּשֶׁהֵן מְנֻוָּלִים: <B>וּבַחֲמִישִׁי.</B> שֶׁבְּתוֹךְ מִשְׁמַרְתָּן מֻתָּרִים, שֶׁדֶּרֶךְ [רֹב] בְּנֵי אָדָם לְסַפֵּר בַּחֲמִישִׁי וְאֵין מַמְתִּינִין לְסַפֵּר בְּעֶרֶב שַׁבָּת מִפְּנֵי הַטֹּרַח: 

~ פרק ב - משנה ח
<B>כֹּל הַכָּתוּב בִּמְגִלַּת תַּעֲנִית.</B> יָמִים שֶׁנַּעֲשׂוּ בָהֶם נִסִּים לְיִשְׂרָאֵל בְּבַיִת שֵׁנִי וְקָבְעוּ יָמִים טוֹבִים. אִית יוֹמַיָא דְּלֹא לְהִתְעַנָּאָה בְהוֹן בִּלְבָד. וְאִית יוֹמֵי דַחֲמִירֵי טְפֵי דְּלֹא לְמִסְפַּד בְּהוֹן. וְאוֹתָן שֶׁהֵן חֲמוּרִים וַאֲסוּרִים בְּהֶסְפֵּד, לְפָנָיו אָסוּר בְּהֶסְפֵּד דִּלְמָא אָתֵי לְמֶעְבַּד הָכִי בְּיוֹם טוֹב גּוּפֵהּ, לְאַחֲרָיו מֻתָּר דְּכֵיוָן דְּעָבַר יוֹם טוֹב לֹא חַיְשִׁינַן. וַאֲנַן קַיְמָא לָן דְּבָטְלָה מְגִלַּת תַּעֲנִית {כז}, וְכָל אוֹתָן הַיָּמִים הַכְּתוּבִים שָׁם דְּלֹא לְהִתְעַנָּאָה וּדְלֹא לְמִסְפַּד, כֻּלָּן מֻתָּרִין בְּהֶסְפֵּד וְתַעֲנִית, חוּץ מֵחֲנֻכָּה וּפוּרִים שֶׁאֲסוּרִין בְּהֶסְפֵּד וְתַעֲנִית. וְיָמִים שֶׁלִּפְנֵיהֶם וְאַחֲרֵיהֶם מֻתָּר: 

~ פרק ב - משנה ט
<B>שֶׁלֹּא לְהַפְקִיעַ אֶת הַשְּׁעָרִים.</B> כְּשֶׁרוֹאִין בַּעֲלֵי חֲנֻיּוֹת שֶׁקּוֹנִין לְמוֹצָאֵי חֲמִישִׁי שְׁתֵּי סְעֻדּוֹת {כח} גְּדוֹלוֹת, אַחַת לְלֵיל הַתַּעֲנִית וְאַחַת לַשַּׁבָּת, יִהְיוּ סְבוּרִין שֶׁבָּא רָעָב לָעוֹלָם, וּמְיַקְּרִין וּמַפְקִיעִין הַשַּׁעַר {כט}. אֲבָל מִשֶּׁהִתְחִילוּ לְהִתְעַנּוֹת בַּשֵּׁנִי, יוֹדְעִים שֶׁאֵינוֹ אֶלָּא מִפְּנֵי הַתַּעֲנִית. פֵּרוּשׁ אַחֵר שֶׁלֹּא יֹאמְרוּ אִם לֹא שֶׁרָאוּ בֵית דִּין שֶׁהָרָעָב בָּא, לֹא הָיוּ דוֹחֲקִים לִגְזֹר תַּעֲנִית עַתָּה סָמוּךְ לַשַּׁבָּת {ל}, וּמִפְּנֵי כֵן יְיַקְּרוּ וְיַפְקִיעוּ הַשַּׁעַר: 

~ פרק ב - משנה י
<B>וְאִם הִתְחִילוּ.</B> שֶׁגָּזְרוּ הַתַּעֲנִיּוֹת קֹדֶם לָכֵן וְהִתְחִילוּ לְהִתְעַנּוֹת עַל הַצָּרָה אֲפִלּוּ יוֹם אֶחָד וּפָגַע בָּהֶן אֶחָד מֵאֵלּוּ הַיָּמִים, אֵין מַפְסִיקִין: <B>מוֹדֶה הוּא שֶׁאֵין מַשְׁלִימִין.</B> לְהִתְעַנּוֹת בָּהֶן כָּל הַיּוֹם, אֶלָּא אוֹכֵל בָּעֶרֶב סָמוּךְ לִשְׁקִיעַת הַחַמָּה: <B>וְכֵן תִּשְׁעָה בְאָב שֶׁחָל לִהְיוֹת בְּעֶרֶב שַׁבָּת.</B> כְּגוֹן בִּזְמַן שֶׁהָיוּ בֵית דִּין קוֹבְעִים עַל פִּי הָרְאִיָּה, אוֹכֵל בָּעֶרֶב סָמוּךְ לִשְׁקִיעַת הַחַמָּה, מִפְּנֵי כְבוֹד הַשַּׁבָּת שֶׁלֹּא יִכָּנֵס לַשַּׁבָּת כְּשֶׁהוּא רָעֵב. וְאֵין הֲלָכָה כְּרַבִּי מֵאִיר, אֶלָּא מִתְעַנִּין וּמַשְׁלִימִין. וְכֵן תִּשְׁעָה בְאָב שֶׁחָל לִהְיוֹת בְּעֶרֶב שַׁבָּת מִתְעַנֶּה וּמַשְׁלִים: 

^ פרק ג

~ פרק ג - משנה א
<B>סֵדֶר תַּעֲנִיּוֹת הָאֵלּוּ.</B> הָאֲמוּרִין בַּפְּרָקִין דִּלְעֵיל, אֵינוֹ אֶלָּא בִּרְבִיעָה רִאשׁוֹנָה, אִם עָבְרוּ שְׁלֹשָׁה זְמַנִּין שֶׁל רְבִיעָה שֶׁל יוֹרֶה, שֶׁהֵם שְׁלִישִׁי בְּמַרְחֶשְׁוָן וּשְׁבִיעִי וְשִׁבְעָה עָשָׂר, וְלֹא יָרְדוּ גְשָׁמִים, אָז הָיוּ מִתְעַנִּין יְחִידִים, וְאַחַר כָּךְ מִתְעַנִּין הַצִּבּוּר שְׁלֹשׁ עֶשְׂרֵה תַּעֲנִיּוֹת עַל הַסֵּדֶר שֶׁאָמַר: <B>אֲבָל.</B> יָרְדוּ גְשָׁמִים בְּעִתָּן וְצָמְחוּ הַזְּרָעִים וְנִשְׁתַּנּוּ, כְּמוֹ תַּחַת חִטָּה יָצָא חוֹחַ, תַּחַת שְׂעוֹרָה בָּאְשָׁה, אוֹ שִׁנּוּי אַחֵר: <B>מַתְרִיעִין עֲלֵיהֶם מִיָּד.</B> בְּתַעֲנִיּוֹת רִאשׁוֹנוֹת. שֶׁכָּל חֹמֶר הָאָמוּר בַּתַּעֲנִיּוֹת הָאַחֲרוֹנוֹת נוֹהֲגִין מִיָּד בָּרִאשׁוֹנוֹת: <B>בֵּין גֶּשֶׁם לְגֶשֶׁם.</B> בֵּין רְבִיעָה רִאשׁוֹנָה לִשְׁנִיָּה: <B>מַכַּת בַּצֹּרֶת.</B> סִימַן בַּצֹּרֶת הוּא: 

~ פרק ג - משנה ב
<B>יָרְדוּ לַצְּמָחִים וְלֹא לָאִילָן.</B> כְּגוֹן שֶׁיָּרְדוּ בְּנַחַת, שֶׁזֶּה יָפֶה לַצְּמָחִים וְלָעֲשָׂבִים וְאֵינוֹ מוֹעִיל לָאִילָנוֹת: <B>לָאִילָן וְלֹא לַצְּמָחִים.</B> שֶׁיָּרְדוּ בְּכֹחַ: <B>לַבּוֹרוֹת שִׁיחִין וּמְעָרוֹת.</B> שֶׁמַּכְנִיסִין בָּהֶן מַיִם לִשְׁתּוֹת: 

~ פרק ג - משנה ג
<B>וְכָל סְבִיבוֹתֶיהָ מִתְעַנּוֹת.</B> שֶׁאוֹתָהּ הָעִיר שֶׁלֹּא יָרְדוּ בָהּ גְּשָׁמִים תֵּלֵךְ לִקְנוֹת תְּבוּאָה בָּעִיר שֶׁיָּרְדוּ בָהּ וְיִהְיֶה רָעָב: 

~ פרק ג - משנה ד
<B>מַפֹּלֶת.</B> שֶׁחוֹמוֹתֶיהָ הַבְּרִיאוֹת נוֹפְלוֹת. אֲבָל רְעוּעוֹת אֵין זוֹ מַפֹּלֶת: 

~ פרק ג - משנה ה
<B>בְּכָל מָקוֹם.</B> וַאֲפִלּוּ הֶעָרִים הָרְחוֹקוֹת מִמֶּנָּה הַרְבֵּה {יב}, כְּדִמְפָרֵשׁ טַעֲמָא בְּסֵיפָא מִפְּנֵי שֶׁהִיא מַכָּה מְהַלֶּכֶת: <B>שִׁדָּפוֹן.</B> רוּחַ שֶׁמַּפְסִיד אֶת הַתְּבוּאָה וּמִתְרוֹקֶנֶת מִן הַזֶּרַע: <B>יֵרָקוֹן.</B> תְּבוּאָה שֶׁהִכְסִיפוּ פָנֶיהָ. וְיֵשׁ מְפָרְשִׁים יֵרָקוֹן חֹלִי שֶׁהוֹפֵךְ פְּנֵי אָדָם כְּמַרְאֵה יֶרֶק הַשָּׂדֶה: <B>וְעַל חַיָּה רָעָה.</B> שֶׁנִּרְאֵית בַּיּוֹם בַּיִּשּׁוּב: <B>וְעַל הַחֶרֶב.</B> חֵילוֹת הָעוֹבְרוֹת מִמָּקוֹם לְמָקוֹם, וְאַף עַל פִּי שֶׁאֵינָם בָּאִים לְהִלָּחֵם עִם אוֹתָהּ הָעִיר: 

~ פרק ג - משנה ו
<B>לְעָרֵיהֶן.</B> לְאֶרֶץ יִשְׂרָאֵל: <B>כִּמְלֹא פִי תַנּוּר.</B> שֶׁלָּקְתָה בְּשִׁדָּפוֹן כָּל כָּךְ תְּבוּאָה שֶׁהָיָה רָאוּי לַעֲשׂוֹת מִמֶּנָּה פַּת לְמַלֹּאת [פִּי] הַתַּנּוּר {יד}: <B>בְּאַשְׁקְלוֹן.</B> בְּאֶרֶץ פְּלִשְׁתִּים: <B>וְעַל שֶׁאָכְלוּ זְאֵבִים.</B> דְּהִיא חַיָּה רָעָה וּמַכָּה מְהַלֶּכֶת הִיא: <B>עַל שֶׁנִּרְאָה.</B> בָּאוּ בָעִיר: 

~ פרק ג - משנה ז
<B>הַמִּטָּרֶפֶת.</B> מִתְחַבֶּטֶת וּמִשְׁתַּבֶּרֶת, כְּמוֹ בֵּיצָה הַטְּרוּפָה בִּקְעָרָה: <B>לְעֶזְרָה.</B> לְקַבֵּץ אֶת הָעָם שֶׁיָּבֹאוּ לַעֲזֹר וּלְהוֹשִׁיעַ. וַהֲלָכָה שֶׁאֵין תּוֹקְעִים עֲלֵיהֶם בַּשּׁוֹפָר אוֹ בַחֲצוֹצְרוֹת בַּשַּׁבָּת אֶלָּא אִם כֵּן הֻצְרְכוּ לִתְקֹעַ לְקַבֵּץ אֶת הָעָם, אֲבָל מִתְעַנִּים {יז} וְזוֹעֲקִים וּמִתְחַנְּנִים עֲלֵיהֶם בַּשַּׁבָּת: <B>שִׁמְעוֹן הַתִּמְנִי.</B> מִתִּמְנָת הָיָה: <B>אַף עַל הַדֶּבֶר.</B> מַתְרִיעִין בְּשַׁבָּת: <B>וְלֹא הוֹדוּ לוֹ חֲכָמִים.</B> לְהַתְרִיעַ עַל הַדֶּבֶר בְּשַׁבָּת. אֲבָל בְּחֹל מַתְרִיעִין {יט}: 

~ פרק ג - משנה ח
<B>חוּץ מֵרוֹב גְּשָׁמִים.</B> לֹא שֶׁיָּרְדוּ הַרְבֵּה כָּל כָּךְ שֶׁמְּקַלְקְלִין אֶת הַתְּבוּאָה, אֶלָּא שֶׁכְּבָר יָרְדוּ הַרְבֵּה שֶׁאֵין צְרִיכִין לָהֶן עוֹד וְהֵן לְטֹרַח עַל בְּנֵי אָדָם: <B>תַּנּוּרֵי פְסָחִים.</B> שֶׁל חֶרֶס הֵם וּמִטַּלְטְלִין מִמָּקוֹם לְמָקוֹם: <B>שֶׁלֹּא יִמּוֹקוּ.</B> בַּגְּשָׁמִים: <B>עָג עוּגָה.</B> רָשַׁם בַּקַּרְקַע רֹשֶׁם עָגֹל כְּעֵין עוּגָה {כה}: <B>גִּשְׁמֵי בוֹרוֹת.</B> גְּשָׁמִים בְּשֶׁפַע לְמַלֹּאת בּוֹרוֹת: <B>אִם נִמְחֵת.</B> אִם כֻּלָּהּ מְכֻסָּה בְּמַיִם: <B>אֶבֶן טוֹעִים.</B> אֶבֶן הָיְתָה בִּירוּשָׁלַיִם שֶׁכָּל מִי שֶׁמּוֹצֵא מְצִיאָה הָיָה עוֹמֵד עָלֶיהָ וּמַכְרִיז מְצִיאָה מָצָאתִי, וּבָאִין בְּעָלֶיהָ וְנוֹתְנִין סִימָנֶיהָ וְנוֹטְלִין אוֹתָהּ. וְאוֹתָהּ אֶבֶן נִקְרֵאת אֶבֶן טוֹעִים. וּמָצָאתִי כָּתוּב שֶׁהָיְתָה גְבוֹהָה מְאֹד וְלֹא הָיָה אֶפְשָׁר שֶׁתִּתְכַּסֶּה בִגְשָׁמִים אֶלָּא אִם כֵּן בָּא מַבּוּל לָעוֹלָם: <B>נִדּוּי.</B> שֶׁמְּנַדִּין עַל כְּבוֹד הָרַב {כט}: <B>מִתְחַטֵּא.</B> מִתְגַּעְגֵּעַ {ל}: 

~ פרק ג - משנה ט
<B>רַבִּי אֱלִיעֶזֶר אוֹמֵר קֹדֶם חֲצוֹת לֹא יַשְׁלִימוּ.</B> וַהֲלָכָה כְּרַבִּי אֱלִיעֶזֶר: <B>צְאוּ אִכְלוּ וּשְׁתוּ.</B> וְלֹא אָמַר לָהֶן קִרְאוּ הַלֵּל הַגָּדוֹל תְּחִלָּה, שֶׁאֵין קוֹרִין הַלֵּל הַגָּדוֹל אֶלָּא בְּכֶרֶס מְלֵאָה וְנֶפֶשׁ שְׂבֵעָה: 

^ פרק ד

~ פרק ד - משנה א
<B>בִּשְׁלֹשָׁה פְרָקִים בַּשָּׁנָה וְכוּ'.</B> הָכִי קָאָמַר, בִּשְׁלֹשָׁה פְרָקִים, שֶׁהֵם תַּעֲנִיּוֹת וּמַעֲמָדוֹת וְיוֹם הַכִּפּוּרִים דְּמַסִּיק בָּתַר הָכִי, כֹּהֲנִים נוֹשְׂאִין אֶת כַּפֵּיהֶם בְּכָל תְּפִלָּה, דְּהַיְנוּ שַׁחֲרִית מִנְחָה וּנְעִילָה. וְיֵשׁ יוֹם אֶחָד בְּאֵלּוּ הַפְּרָקִים שֶׁנּוֹשְׂאִים כַּפֵּיהֶם אַרְבָּעָה פְעָמִים בַּיּוֹם, וְהוּא יוֹם הַכִּפּוּרִים, שֶׁיֵּשׁ בּוֹ תְּפִלַּת מוּסָף. וּמַתְנִיתִין רַבִּי מֵאִיר הִיא, דְּאָמַר יֵשׁ נְשִׂיאוּת כַּפַּיִם בְּמִנְחָה בַּתַּעֲנִיּוֹת וּבַמַּעֲמָדוֹת, דְּכָל יוֹמָא טַעֲמָא מַאי אֵין נְשִׂיאוּת כַּפַּיִם בְּמִנְחָה, מִשּׁוּם שִׁכְרוּת {א}, וְהָאִידְנָא לֵיכָּא שִׁכְרוּת. וְרַבִּי יוֹסֵי פָּלֵיג עָלֶיהָ וְאָמַר דְּגָזְרִינַן מִנְחָה שֶׁל תַּעֲנִית אַטּוּ מִנְחָה דְּכָל יוֹמָא. וַהֲלָכָה כְּרַבִּי יוֹסֵי בַּתַּעֲנִיּוֹת וּבַמַּעֲמָדוֹת וּבְיוֹם הַכִּפּוּרִים דְּאִית בְּהוּ תְּפִלַּת נְעִילָה, אֲבָל בַּתַּעֲנִיּוֹת שֶׁאֵין מִתְפַּלְּלִין בָּהֶן נְעִילָה {ב} פָּרְשֵׂי כֹּהֲנֵי יְדַיְהוּ בְּמִנְחָתָא דְתַעֲנִיתָא, כֵּיוָן דְּסָמוּךְ לִשְׁקִיעַת הַחַמָּה מַצְלֵי לַהּ, כִּתְפִלַּת נְעִילָה דַּמְיָא, וּמִנְחָתָא כְּהַאי לֵיתָא בְּכָל יוֹמָא, הִלְכָּךְ לֹא גָזְרוּ בָהּ: <B>בַּתַּעֲנִיּוֹת וּבַמַּעֲמָדוֹת.</B> הָכִי קָאָמַר, וְאֵלּוּ הֵן שְׁלֹשָׁה פְרָקִים, תַּעֲנִיּוֹת וּמַעֲמָדוֹת וְיוֹם הַכִּפּוּרִים: <B>וּמַעֲמָדוֹת.</B> אַנְשֵׁי מַעֲמָד הָיוּ מִתְעַנִּים אַרְבָּעָה יָמִים בַּשָּׁבוּעַ: 

~ פרק ד - משנה ב
<B>אֵלּוּ הֵן מַעֲמָדוֹת.</B> מַה טַּעַם קָאָמַר, מַה טַּעַם תִּקְּנוּ מַעֲמָדוֹת, לְפִי שֶׁנֶּאֱמַר צַו אֶת בְּנֵי יִשְׂרָאֵל וְגוֹ': <B>עַל כָּל מִשְׁמָר וּמִשְׁמָר הָיָה מַעֲמָד.</B> מִקְצַת שִׁבְטֵי יִשְׂרָאֵל חֲלוּקִים לְעֶשְׂרִים וְאַרְבָּעָה חֲלָקִים, שְׁלוּחִים מִכָּל יִשְׂרָאֵל לַעֲמֹד עַל הַקָּרְבָּן עִם הַכֹּהֲנִים וְהַלְוִיִּם שֶׁבְּאוֹתוֹ מִשְׁמָר: <B>וְיִשְׂרָאֵל שֶׁבְּאוֹתוֹ מִשְׁמָר מִתְכַּנְּסִין לְעָרֵיהֶם.</B> אוֹתָם שֶׁהָיוּ רְחוֹקִים מִירוּשָׁלַיִם וְלֹא הָיוּ יְכוֹלִים לַעֲלוֹת לַעֲמֹד עַל הַקָּרְבָּן בַּמִּשְׁמָר שֶׁלָּהֶן, מִתְכַּנְּסִים בְּבָתֵּי כְנֵסִיּוֹת בְּעָרֵיהֶן וּמִתְעַנִּים וּמִתְפַּלְּלִים וְקוֹרִין בַּתּוֹרָה בְּכָל יוֹם בְּמַעֲשֵׂה בְרֵאשִׁית, לְהוֹדִיעַ שֶׁהָעוֹלָם עֹמֵד עַל הָעֲבוֹדָה שֶׁעוֹשִׂים בַּמִּקְדָּשׁ: 

~ פרק ד - משנה ג
<B>וְלֹא הָיוּ מִתְעַנִּין בְּעֶרֶב שַׁבָּת מִפְּנֵי כְבוֹד הַשַּׁבָּת.</B> וְאֵין צָרִיךְ לוֹמַר בַּשַּׁבָּת עַצְמָהּ, וְלֹא בְיוֹם רִאשׁוֹן מִפְּנֵי שֶׁהוּא שְׁלִישִׁי לַיְצִירָה, שֶׁבְּעֶרֶב שַׁבָּת נִבְרָא אָדָם, וְיוֹם שְׁלִישִׁי לִיצִירָתוֹ חָלוּשׁ טְפֵי דִּכְתִיב (בְּרֵאשִׁית לד) וַיְהִי בַיּוֹם הַשְּׁלִישִׁי בִּהְיוֹתָם כּוֹאֲבִים. אִי נַמִּי מִפְּנֵי שֶׁבַּשַּׁבָּת נִתְּנָה בוֹ נְשָׁמָה יְתֵרָה וּלְמוֹצָאֵי שַׁבָּת נִטֶּלֶת מִמֶּנּוּ, וְאִם הָיוּ מִתְעַנִּים בְּיוֹם רִאשׁוֹן הָיוּ מִסְתַּכְּנִים. וּבְכָל יוֹם הָיוּ אַנְשֵׁי מַעֲמָד מִתְפַּלְּלִין תְּפִלַּת נְעִילָה: <B>פָּרָשָׁה גְדוֹלָה קוֹרִין אוֹתָהּ בִּשְׁנַיִם.</B> בְּפָרָשַׁת בְּרֵאשִׁית, לְאַחַר שֶׁקָּרָא הָרִאשׁוֹן שְׁלֹשָׁה פְסוּקִים חוֹזֵר הַשֵּׁנִי וְקוֹרֵא פָּסוּק שְׁלִישִׁי שֶׁקָּרָא הָרִאשׁוֹן וּמַשְׁלִים פָּרָשַׁת בְּרֵאשִׁית, וְהַשְּׁלִישִׁי קוֹרֵא יְהִי רָקִיעַ {ח}. בַּשֵּׁנִי רִאשׁוֹן קוֹרֵא יְהִי רָקִיעַ, וּשְׁנַיִם קוֹרְאִים יִקָּווּ הַמַּיִם, וְכֵן כֻּלָּם: <B>בַּשַּׁחֲרִית וּבַמּוּסָף כוּ'.</B> הָכָא מַיְרֵי בְּכָל שְׁאָר מַעֲמָדוֹת שֶׁהָיוּ חוּץ לִירוּשָׁלַיִם, שֶׁהֵן הָיוּ קוֹרְאִין בְּמַעֲשֵׂה בְרֵאשִׁית כְּמִשְׁפָּטָן אֲפִלּוּ בְּיוֹם שֶׁיֵּשׁ בּוֹ קָרְבַּן מוּסָף, דְּהָא אִינְהוּ לֹא טְרִידֵי. אֲבָל הַמַּעֲמָדוֹת שֶׁבִּירוּשָׁלַיִם, בְּיוֹם שֶׁיֵּשׁ בּוֹ קָרְבַּן מוּסָף לֹא הָיוּ קוֹרִין בַּמּוּסָף בְּמַעֲשֵׂה בְרֵאשִׁית, כְּדִתְנַן לְקַמָּן קָרְבַּן מוּסָף אֵין בּוֹ בַמִּנְחָה, וְהַשְׁתָּא קָרְבַּן מוּסָף מַעֲמָד דְּמִנְחָה דְּלָאו דִּידֵיהּ דָּחֵי, מַעֲמָד דִּידֵיהּ לֹא כָל שֶׁכֵּן. בַּשַּׁחֲרִית וּבַמּוּסָף וּבַמִּנְחָה כוּ', הָכִי קָאָמַר, בַּשַּׁחֲרִית וּבַמּוּסָף הוּא דִּמְבִיאִין סֵפֶר תּוֹרָה וְקוֹרִין פָּרָשָׁה גְדוֹלָה בִּשְׁנַיִם וּקְטַנָּה בְּיָחִיד, אֲבָל בַּמִּנְחָה אֵין מְבִיאִין סֵפֶר תּוֹרָה מִפְּנֵי טֹרַח הַתַּעֲנִית אֶלָּא קוֹרִין עַל פֶּה: <B>עֶרֶב שַׁבָּת בַּמִּנְחָה לֹא הָיוּ נִכְנָסִים.</B> לְבֵית הַכְּנֶסֶת וְלֹא הָיוּ קוֹרִין כְּלָל, לְפִי שֶׁהָיוּ טְרוּדִים לְתַקֵּן צָרְכֵי שַׁבָּת: 

~ פרק ד - משנה ד
<B>יוֹם שֶׁיֶּשׁ בּוֹ הַלֵּל.</B> כְּגוֹן יְמֵי חֲנֻכָּה שֶׁיֵּשׁ בָּהֶם הַלֵּל וְאֵין בָּהֶם מוּסָף {יא}, אוֹתָן שֶׁבִּירוּשָׁלַיִם לֹא הָיוּ קוֹרִין שׁוּם פָּרָשָׁה בַּשַּׁחֲרִית, לְפִי שֶׁאֵין לָהֶם פְּנַאי לַעֲשׂוֹת מַעֲמָדָם, שֶׁהַהַלֵּל דּוֹחֶה אוֹתָהּ: <B>קָרְבַּן מוּסָף.</B> רֹאשׁ חֹדֶשׁ שֶׁיֶּשׁ בּוֹ קָרְבַּן מוּסָף לֹא הָיוּ קוֹרִין שׁוּם פָּרָשָׁה בַּנְּעִילָה. וְכָל שֶׁכֵּן שֶׁלֹּא הָיוּ קוֹרִין פָּרָשָׁה בַּמּוּסָף עַצְמוֹ וְלֹא בַמִּנְחָה שֶׁהִיא קֹדֶם נְעִילָה, שֶׁקָּרְבַּן מוּסָף הָיָה דוֹחֶה אוֹתָם: <B>קָרְבַּן עֵצִים אֵין בּוֹ בַמִּנְחָה.</B> כְּלוֹמַר יוֹם שֶׁיֶּשׁ בּוֹ קָרְבַּן עֵצִים כְּדִלְקַמָּן וְאֵין בּוֹ קָרְבַּן מוּסָף, דּוֹחֶה מַעֲמָד שֶׁל מִנְחָה, אֲבָל לֹא שֶׁל נְעִילָה: <B>כָּךְ הָיָה רַבִּי יְהוֹשֻׁעַ שׁוֹנֶה.</B> קָרְבַּן עֵצִים דּוֹחֶה מַעֲמָד דִּנְעִילָה, וְכָל שֶׁכֵּן שֶׁדּוֹחֶה מַעֲמָד דְּמִנְחָה, דְּקָרְבַּן עֲצֵי כֹהֲנִים הָיָה קָרֵב קֹדֶם תָּמִיד שֶׁל בֵּין הָעַרְבַּיִם, וְאִם דּוֹחֶה מַעֲמָד שֶׁל נְעִילָה כָּל שֶׁכֵּן שֶׁדּוֹחֶה מַעֲמָד שֶׁל מִנְחָה הַסָּמוּךְ לוֹ: <B>חָזַר רַבִּי עֲקִיבָא לִהְיוֹת שׁוֹנֶה כְדִבְרֵי בֶן עַזַּאי.</B> דְּקָסָבַר קָרְבַּן מוּסָף מִדִּבְרֵי תוֹרָה, וְדִין הוּא שֶׁלֹּא יִדְחֶה אֶלָּא מַעֲמָד דְּמִנְחָה, דְּלֵיכָּא לְמֵיחַשׁ דִּלְמָא מַדְחֵי קָרְבָּן, דְּדִבְרֵי תוֹרָה לֹא בָּעֵי חִזּוּק. אֲבָל קָרְבַּן עֵצִים כְּדִבְרֵי סוֹפְרִים דָּמִי {יד}, וְדִין הוּא דְּלִדְחֵי מַעֲמָד דְּמִנְחָה וּנְעִילָה דְּבָעֵי חִזּוּק כִּי הֵיכִי דְּלֹא לְדַחְיֵהּ לְקָרְבַּן עֵצִים. וְלֹא יָרַדְתִּי לְסוֹף דִּבְרֵי רַמְבַּ"ם בְּפֵרוּשׁ מִשְׁנָה זוֹ, כִּי מִדְּבָרָיו נִרְאֶה שֶׁהָיוּ אַנְשֵׁי מַעֲמָד מִתְפַּלְּלִין תְּפִלָּה יְתֵרָה בְּכָל יוֹם בֵּין שַׁחֲרִית לְמִנְחָה, וְהִיא נִקְרֵאת תְּפִלַּת מוּסָף, וְדָבָר זֶה לֹא מְצָאתִיהוּ לֹא בַבַּבְלִי וְלֹא בַיְרוּשַׁלְמִי: 

~ פרק ד - משנה ה
<B>זְמַן עֲצֵי הַכֹּהֲנִים וְהָעָם.</B> כְּשֶׁעָלוּ בְּנֵי הַגּוֹלָה לֹא מָצְאוּ עֵצִים בַּלִּשְׁכָּה, וְעָמְדוּ אֵלּוּ וְהִתְנַדְּבוּ מִשֶּׁלָּהֶם, וְהִתְנוּ נְבִיאִים שֶׁבֵּינֵיהֶם שֶׁאֲפִלּוּ לִשְׁכָּה מְלֵאָה עֵצִים יִהְיוּ אֵלּוּ מִתְנַדְּבִים מִשֶּׁלָּהֶם. וּבַיּוֹם שֶׁמְּבִיאִים הָעֵצִים מְבִיאִים עִמָּהֶם קָרְבַּן נְדָבָה, וְעוֹשִׂים אוֹתוֹ הַיּוֹם יוֹם טוֹב, וְכֵן כָּתוּב בְּסֵפֶר עֶזְרָא (נְחֶמְיָה ו) וְהַגּוֹרָלוֹת הִפַּלְנוּ עַל קָרְבַּן הָעֵצִים וְגוֹ' לְהָבִיא לְבֵית אֱלֹהֵינוּ בְּעִתִּים מְזֻמָּנִים לַשָּׁנָה: <B>וְכָל מִי שֶׁטָּעָה בְשִׁבְטוֹ.</B> וְלֹא הָיָה יוֹדֵעַ עִם מִי יֵלֵךְ, יֵלֵךְ עִם בְּנֵי זַתּוּא: <B>וּבְנֵי גוֹנְבֵי עֱלִי.</B> מְפָרֵשׁ בַּגְּמָרָא שֶׁפַּעַם אַחַת גָּזְרוּ הָאוֹיְבִים שְׁמַד עַל יִשְׂרָאֵל שֶׁלֹּא יָבִיאוּ בִּכּוּרִים לַמִּקְדָּשׁ וְהוֹשִׁיבוּ שׁוֹמְרִים בַּדְּרָכִים עַל כָּךְ, וְעָמְדוּ אֲנָשִׁים כְּשֵׁרִים שֶׁבְּאוֹתוֹ הַדּוֹר וְהֵבִיאוּ סַלֵּי בִכּוּרִים וְחִפּוּ אוֹתָם בִּקְצִיעוֹת, דְּהַיְנוּ תְּאֵנִים יְבֵשִׁים, וְנוֹשְׂאִים עַל כְּתֵפָם עֱלִי, הוּא עֵץ גָּדוֹל עָשׂוּי כְּעֵין בּוּכְנָא שֶׁכּוֹתְשִׁים בּוֹ הַדַּיְסָא, וְהָיוּ רְגִילִין לִכְתֹּשׁ בּוֹ הַקְּצִיעוֹת לַעֲשׂוֹת מֵהֶם עִגּוּלֵי דְבֵלָה, וּכְשֶׁהָיוּ פוֹגְעִים בַּשּׁוֹמְרִים אוֹמְרִים לָהֶם אָנוּ הוֹלְכִים לַעֲשׂוֹת שְׁנֵי עִגּוּלֵי דְבֵלָה בַּמַּכְתֶּשֶׁת שֶׁלְּפָנֵינוּ בֶּעֱלִי זֶה שֶׁעַל כְּתֵפֵינוּ, וְכָךְ הָיוּ מְבִיאִין בִּכּוּרִים לִירוּשָׁלַיִם. וְעַל שֵׁם כָּךְ נִקְרְאוּ בְּנֵי גוֹנְבֵי עֱלִי, כְּלוֹמַר גּוֹנְבֵי לֵב הַשּׁוֹמְרִים בַּעֱלִי שֶׁעַל כְּתֵפָם, וּבְנֵי קוֹצְעֵי קְצִיעוֹת עַל שֵׁם שֶׁחוֹתְכִין עִגּוּלֵי הַדְּבֵלָה בַּמִּקְצוֹעוֹת. וְאֵלּוּ הָאֲנָשִׁים הַכְּשֵׁרִים עַצְמָן עָמְדוּ פַּעַם אַחֶרֶת שֶׁגָּזְרוּ שְׁמַד שֶׁלֹּא לְהָבִיא עֵצִים לַמַּעֲרָכָה, וְתִקְּנוּ סוּלָמוֹת וְהָיוּ אוֹמְרִים לַשּׁוֹמְרִים לִטֹּל שְׁנֵי גוֹזָלוֹת מִשּׁוֹבַךְ זֶה שֶׁלְּפָנֵינוּ בְּסוּלָם זֶה שֶׁעַל כְּתֵפֵינוּ אָנוּ הוֹלְכִים, וְעַל שֵׁם כָךְ נִקְרְאוּ בְּנֵי סַלְמַאי הַנְּתוּצָתִי, שֶׁהָיוּ נוֹתְצִים הַסּוּלָמוֹת אַחַר שֶׁעָבְרוּ מִן הַשּׁוֹמְרִים, וּמְבִיאִין מֵהֶן עֵצִים לַמַּעֲרָכָה. וְכָל אֵלּוּ מְבִיאִין עֵצִים עִם בְּנֵי זַתּוּא: <B>שָׁבוּ בְנֵי פַרְעֹשׁ שְׁנִיָּה.</B> שֶׁלְּאַחַר שֶׁסִּיְּמוּ מְטִילִין פְּיָסוֹת אֵיזֶה בָּאַחֲרוֹנָה, כְּדִכְתִיב וְהַגּוֹרָלוֹת הִפַּלְנוּ עַל קָרְבַּן הָעֵצִים: <B>שֶׁהָיָה בוֹ הַלֵּל.</B> לְפִי שֶׁאֶחָד בְּטֵבֵת חָל בַּחֲנֻכָּה לְעוֹלָם, וּבַחֲנֻכָּה גּוֹמְרִים אֶת הַהַלֵּל. אֲבָל הַלֵּל דְּרֹאשׁ חֹדֶשׁ שֶׁאֵין קְרִיאַת הַהַלֵּל בּוֹ אֶלָּא מִנְהָג בְּעַלְמָא, לֹא דָחֵי מַעֲמָד. וּמֵהַאי טַעֲמָא לֹא חָשֵׁיב רֹאשׁ חֹדֶשׁ נִיסָן דְּאִית בֵּיהּ נַמִּי הַלֵּל וְקָרְבַּן מוּסָף וְקָרְבַּן עֵצִים: 

~ פרק ד - משנה ו
<B>בְּשִׁבְעָה עָשָׂר בְּתַמּוּז נִשְׁתַּבְּרוּ הַלּוּחוֹת.</B> שֶׁהֲרֵי בְּשִׁשִּׁי בְּסִיוָן נִתְּנוּ עֲשֶׂרֶת הַדִּבְּרוֹת, וּבַשְּׁבִיעִי בְּהַשְׁכָּמָה עָלָה לְקַבֵּל אֶת שְׁאָר הַתּוֹרָה, וְשָׁהָה שָׁם אַרְבָּעִים יוֹם {יט}, נִמְצְאוּ כָּלִים בְּשִׁבְעָה עָשָׂר בְּתַמּוּז, וּכְשֶׁיָּרַד שִׁבֵּר אֶת הַלּוּחוֹת: <B>וּבָטַל הַתָּמִיד.</B> שֶׁלֹּא הָיָה שָׁם כְּבָשִׂים לְהַקְרִיב, שֶׁבָּאָה הָעִיר בַּמָּצוֹר: <B>וְהֶעֱמִיד צֶלֶם בַּהֵיכָל.</B> פְּלִיגֵי בָהּ אֲמוֹרָאֵי בַּיְרוּשַׁלְמִי, חַד אָמַר צֶלֶם שֶׁל מְנַשֶּׁה, וּבְבַיִת רִאשׁוֹן מַיְרֵי. וְחַד אָמַר צֶלֶם שֶׁל אַפּוֹסְטֹמוֹס שֶׁהָיָה מִשָּׂרֵי הַיְּוָנִים, וּבְבַיִת שֵׁנִי הָיָה: 

~ פרק ד - משנה ז
<B>שַׁבָּת שֶׁחָל תִּשְׁעָה בְאָב.</B> שָׁבוּעַ שֶׁחָל תִּשְׁעָה בְאָב לִהְיוֹת בְּתוֹכָהּ: <B>אָסוּר לְסַפֵּר וּלְכַבֵּס.</B> כָּל אוֹתוֹ שָׁבוּעַ עַד שֶׁיַּעֲבֹר הַתַּעֲנִית: <B>וּבַחֲמִישִׁי מֻתָּרִים.</B> כְּשֶׁהָיוּ מְקַדְּשִׁים עַל פִּי הָרְאִיָּה וְחָל תִּשְׁעָה בְאָב לִהְיוֹת בְּעֶרֶב שַׁבָּת, מֻתָּרִים לְכַבֵּס בַּחֲמִישִׁי שֶׁלִּפְנֵי הַתַּעֲנִית מִפְּנֵי כְבוֹד הַשַּׁבָּת: <B>שְׁנֵי תַבְשִׁילִין.</B> אֵין אָסוּר מִשּׁוּם שְׁנֵי תַבְשִׁילִין אֶלָּא דָּבָר שֶׁאֵינוֹ נֶאֱכָל כְּמוֹת שֶׁהוּא חַי, אֲבָל דָּבָר הַנֶּאֱכָל כְּמוֹת שֶׁהוּא חַי כְּגוֹן חָלָב וּגְבִינָה וְקִטְנִיּוֹת בִּזְמַן שֶׁהִיא לַחָה, אַף עַל פִּי שֶׁבִּשְּׁלָן אֵין בָּהֶן מִשּׁוּם שְׁנֵי תַבְשִׁילִין: <B>וְלֹא יֹאכַל בָּשָׂר וְלֹא יִשְׁתֶּה יָיִן.</B> הַנֵּי מִילֵי לְאַחַר חֲצִי הַיּוֹם, וּבַסְּעֻדָּה הַמַּפְסֶקֶת שֶׁאֵין דַּעְתּוֹ לֶאֱכֹל אַחֲרֶיהָ סְעֻדַּת קְבַע. אֲבָל קֹדֶם חֲצִי הַיּוֹם אֲפִלּוּ בִּסְעֻדָּה הַמַּפְסֶקֶת, אוֹ בִסְעֻדָּה שֶׁאֵינָהּ מַפְסֶקֶת אֲפִלּוּ לְאַחַר חֲצִי הַיּוֹם, שָׁרֵי לֶאֱכֹל שְׁנֵי תַבְשִׁילִין, וּבְבָשָׂר וְיַיִן: <B>רַבָּן שִׁמְעוֹן בֶּן גַּמְלִיאֵל אוֹמֵר יְשַׁנֶּה.</B> אִם הָיָה רָגִיל בִּשְׁנֵי תַבְשִׁילִין אוֹכֵל תַּבְשִׁיל אֶחָד. הָיָה רָגִיל בִּשְׁנֵי כוֹסוֹת שֶׁל יַיִן שׁוֹתֶה כּוֹס אֶחָד. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל: <B>בִּכְפִיַּת הַמִּטָּה.</B> שֶׁכּוֹפֶה הַמִּטָּה עַל פָּנֶיהָ וְלֹא יִשְׁכַּב עָלֶיהָ אֶלָּא בַּקַּרְקַע. וְאֵין הֲלָכָה כְּרַבִּי יְהוּדָה: 

~ פרק ד - משנה ח
<B>כַּחֲמִשָּׁה עָשָׂר בְּאָב.</B> שֶׁבּוֹ כָּלוּ מֵתֵי מִדְבָּר בִּשְׁנַת הָאַרְבָּעִים {כט}. וּבוֹ נִתְבַּטְּלוּ אוֹתָן הַשּׁוֹמְרִים שֶׁהוֹשִׁיב יְרָבְעָם בֶּן נְבָט שֶׁהָיוּ מוֹנְעִים אֶת יִשְׂרָאֵל שֶׁלֹּא יַעֲלוּ לָרֶגֶל. וּבוֹ נִתְּנוּ הֲרוּגֵי בֵיתָר לִקְבוּרָה. וּבוֹ הָיוּ פּוֹסְקִים מִלִּכְרֹת עֵצִים {ל}, לַמַּעֲרָכָה, לְפִי שֶׁמֵּאָז תָּשׁ כֹּחָהּ שֶׁל חַמָּה, שֶׁאֵין בָּהּ כֹּחַ לְיַבֵּשׁ הָעֵצִים {לא} מִלַּחוּתָן: <B>וְיוֹם הַכִּפּוּרִים.</B> שֶׁבּוֹ נִתְּנוּ לוּחוֹת הָאַחֲרוֹנוֹת {לב}, וְהוּא יוֹם מְחִילָה וּסְלִיחָה: <B>שְׁאוּלִים.</B> שֶׁכֻּלָּן שׁוֹאֲלִין, אֲפִלּוּ עֲשִׁירוֹת, שֶׁלֹּא לְבַיֵּשׁ אֶת מִי שֶׁאֵין לוֹ: <B>טְעוּנִים טְבִילָה.</B> קֹדֶם שֶׁיִּלְבְּשׁוּם, לְפִי שֶׁאֵין כָּל אַחַת בְּקִיאָה בַּחֲבֶרְתָּהּ שֶׁמָּא נִדָּה הָיְתָה: <B>יוֹצְאוֹת וְחוֹלוֹת.</B> כְּמוֹ אָז תִּשְׂמַח בְּתוּלָה בְמָחוֹל (יִרְמְיָה לא): <B>בַּמֶּלֶךְ שְׁלֹמֹה.</B> הַקָּדוֹשׁ בָּרוּךְ הוּא שֶׁהַשָּׁלוֹם שֶׁלּוֹ: <B>אִמּוֹ.</B> כְּנֶסֶת יִשְׂרָאֵל: <B>זֶה מַתַּן תּוֹרָה.</B> בְּיוֹם הַכִּפּוּרִים שֶׁבּוֹ נִתְּנוּ לוּחוֹת אַחֲרוֹנוֹת: <B>זֶה בִּנְיַן בֵּית הַמִּקְדָּשׁ.</B> שֶׁנִּתְחַנֵּךְ בְּיוֹם הַכִּפּוּרִים {לו}: 
