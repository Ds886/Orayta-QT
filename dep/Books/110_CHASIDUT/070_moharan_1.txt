&LastLevelIndex=1&TextSource=&CosmeticsType=#bp=<br><hr><br>#nik=1#rnft=2#rep=[[=<big><b>^^]]=</b></big>&HiddenFromIndex=1&UniqueId=1913

הספר באדיבות אתר
Breslev.eip.co.il

$ ליקוטי מוהר''ן - חלק א
רבי נחמן מברסלב זצוק''ל

~ תתתת שִׁיר נָעִים מֵאֲדוֹנֵנוּ מוֹרֵנוּ וְרַבֵּנוּ זֵכֶר צַדִּיק לִבְרָכָה

וְאֵלֶּה דִבְרֵי רַבֵּנוּ זִכְרוֹנוֹ לִבְרָכָה שִׁיר נָעִים כּוֹלֵל עִנְיָנִים רַבִּים בִּדְבָרִים מֻעָטִים מֻעָט מַחֲזִיק הַמְרֻבֶּה יְדַבֵּר נִפְלָאוֹת מִשֶּׁבַח תּוֹרָתֵנוּ הַקְּדוֹשָׁה וּמִשֶּׁבַח משֶׁה רַבֵּנוּ עָלָיו הַשָּׁלוֹם וּמוּסָר נִפְלָא וְהִתְעוֹרְרוּת עָצוּם שֶׁיְּעוֹרֵר כָּל אֶחָד אֶת נַפְשׁוֹ וִידַבֵּר מִגְּדֻלַּת הַבּוֹרֵא יִתְבָּרַךְ וְנִפְלְאוֹת בְּרִיּוֹתָיו וִינַצַּח בְּשִׁירוֹ לְהַזְכִּיר נִפְלְאוֹת עֲרֵבַת נְעִימַת תַּעֲנוּגֵי הָעוֹלָם הַבָּא וְשַׁעֲשׁוּעָיו לְכָל הַזּוֹכִים אֲלֵיהֶם וְהַשִּׁיר שֶׁיִּתְעַר לֶעָתִיד וּלְהֵפֶךְ מְרִירַת הַמַּכְאוֹב וְקַהַיוֹן שִׁנַּיִם שֶׁל הַנִּדָּחִים מֵהֶם וְאוֹבְדִים אֲבֵדָה שֶׁאֵינָהּ חוֹזֶרֶת יְעוֹרֵר יְשֵׁנִים יָקִיץ נִרְדָּמִים יְחַזֵּק עֲיֵפִים יוֹדִיעַ לְהָאָדָם מִגּדֶל כּחוֹ אֲשֶׁר בְּיָדוֹ וְכחוֹ לִזְכּוֹת לְכָל אֵלֶּה כְּשׁוֹפָר יָרִים קוֹלוֹ לְהַטּוֹת לְבָבֵנוּ אֵלָיו יִתְבָּרַךְ לְעָבְדוֹ שְׁכֶם אֶחָד הֵן אֵלֶּה קְצוֹת דַּרְכֵי הַשִּׁיר הַזֶּה. נִימוּסֵי הַדָּתוֹת כֻּלָּם לא יִשְׁווּ לְדָתֵנוּ חַכְמֵיהֶם בָּדוּ מִלִּבָּם נִימוּסִים בְּשִׂכְלָם הָאֱנוֹשִׁי משֶׁה עָלָה לַמָּרוֹם וְעָנָן לְבוּשׁוֹ נִמְצָא הַמְחֻיָּב דִּבֵּר עִמּוֹ בְּכָל פַּעַם, וּפֵרֵשׁ מִן הָאִשָּׁה נִבְזִים וּדְווּיִים וּסְחוּפִים אֲנַחְנוּ חָכְמָתוֹ מֵאַיִן תִּמָּצֵא, מִמֶּנּוּ לֶקַח טוֹב לָקַחְנוּ מֶלֶךְ בִּישׁוּרוּן עִם דָּתֵנוּ כִּשְׁנֵי אַחִים לא יִתְפָּרְדוּ נִשְׁמָתוֹ וְגוּפוֹ הַזַּךְ, זוֹ מִזּוֹ לא נָדוּ נַפְשׁוֹתָם רַבִּים, כֵּן רַבּוּ דֵּעוֹתֵיהֶם, וְחִלּוּף סְבָרוֹתֵיהֶם חֲדָשִׁים מִקָּרוֹב בָּאוּ עֲבוֹדוֹתֵיהֶם מַחְשְׁבוֹתֵיהֶם לא מַחְשְׁבוֹתֵינוּ, וְלא דְּרָכֵינוּ דַּרְכֵיהֶם נַפְשׁוֹתֵינוּ אַחַת הִיא, וְאֵינָהּ נוֹטָה לְרִבּוּי צַלְמֵיהֶם נַפְשִׁי הַחֲזָקָה וְהַפִּקַּחַת לָמָּה לא חַסְתְּ עָלַיִךְ וְשָׁכַחַתְּ אוֹמֵן הַמְגַדֵּל אוֹתָךְ וְהֶאֱכִילֵךְ מַמְתַּקִּים וְהִלְבִּישֵׁךְ אַרְגָּמָן וְעַתָּה אַתָּה רְמוּסָה בֵּין עִקְּבֵי צאן וּבֵין רַגְלֵי הַתַּאֲווֹת הֶעָבִים וְהַגַּשְׁמִיִּים וְאַתָּה עֵרם וְעֶרְיָה יֵין מִשְׁתַּיִךְ נֶהְפַּךְ לְמִשְׁתֵּה דְּמָעוֹת חֲזַק וְנִתְחַזֵּק וְאַל תִּהְיֶה כַּפִּיל הַגָּדוֹל וְכַגָּמָל אֲפִלּוּ כְּשֶׁמָּשְׁכֵהוּ בְּחָטְמוֹ הָעַכְבָּר לא יִבְעַט בּוֹ וְכָל זֶה מֵחֲמַת שְׁטוּת שֶׁאֵין יוֹדֵעַ מִכּחוֹ אֲבָל נַפְשִׁי הַפִּקַּחַת וַחֲזָקָה מַה תַּעֲשֶׂה לְיוֹם פְּקֻדָּה וּמַה תָּשִׁיב לְשׁוֹלְחֶיךָ דָּבָר אַל תַּבֵּט עַל מִצְהֲלוֹת הַזְּמַן כִּי גּוּפְךָ חַלָּשׁ וָדַל הַזְּמַן הוֹלֵךְ וְהוֹמֶה וְהַגּוּף אֶפְשָׁר עַכְשָׁו בָּא יוֹמוֹ נְקב לֵב הָאֶבֶן וְהָאֵר לִי מִשָּׁם מְעַט פָּנֶיךָ בָּרָה כַּחַמָּה יָפָה כַּלְּבָנָה אַל תַּחֲרִישׁ וְאַל תִּשְׁקט הָרִימָה קוֹלְךָ הֶעָרֵב בְּשִׁירוֹת וְהוֹדָה וּפְתַח פִּיךָ וְתוֹצִיא דְּבָרֶיךָ הַנְּעִימִים לִפְנֵי הַקָּדוֹשׁ בָּרוּךְ הוּא דָּלוּ עֵינֶיךָ לַמָּרוֹם וּזְכר אַהֲבָתְךָ הַיְשָׁנָה נְהָרוֹת נְחָלִים אֲפִיקֵי מַיִם רַבִּים וְיַמִּים גְּדוֹלִים וּקְטַנִּים נִפְלָאִים וּמְשֻׁנִּים בְּצִבְעֵיהֶם וּבְטַעֲמֵיהֶם וּבְטִבְעֵיהֶם חַיּוֹת קְטַנּוֹת וּגְדוֹלוֹת בְּכָל אֶחָד וְאֶחָד אֵין מִסְפָּר לְמִינֵיהֶם מְשַׁבְּחִים וּמְהַלְּלִים כֻּלָּם לְהַשֵּׁם יִתְבָּרַךְ בְּכָל אֵיבְרֵיהֶם מִלִּין יַגִּידוּן תָּמִיד וְלא יְכַחֲשׁוּן מַנְהִיגֵיהֶם נוֹצְצִים אֲבָנִים טוֹבוֹת וּמַרְגָּלִיּוֹת בְּעִמְקֵיהֶם נֶחְבָּא בָּהֶם אוֹרוֹת כְּלֵיהֶם נְשָׁמוֹת הַגְּזוּרִים מִתַּחַת כִּסֵּא כָּבוֹד נִכְסְפָה תָּמִיד אֶל שָׁרְשָׁהּ לִהְיוֹת לָבוּד חַיִּים וָחֶסֶד שׁוֹאֶבֶת מֵחַסְדֵּי דָּוִד חֵן רוּחַ מִטִּפֵּי גַּן עֵדֶן מִמֶּנָּה לא אָבַד מוֹשְׁבוֹת הַהֵיכָלוֹת וְאָהֳלֵי הַשָּׁלוֹם לְכָל אַחַת וְאַחַת נִסְמַן וְנִתְוָה תָּיו הוֹד מַה פָּעַל אֵל הַמַּלְאָכִים יִשְׁאֲלוּ, וִירוּצוּן בִּשְׁלִיחוּתָם כְּכוֹכְבָא דְּשָׁבִיט מְרֻחָקִים וּמְסֻלָּקִים מִכָּל הַתַּעֲנוּגִים, מִי שֶׁאָרְחוֹתָיו עָבִיט [מִלְּשׁוֹן וְלא יְעַבְּטוּן ארְחוֹתָם (עַיֵּן רַשִׁ''י יוֹאֵל ב) ] נִשְׁאָרִים בְּרָעָב וּבְחֶרְפָּה בְּתוֹךְ כַּף הַקֶּלַע זֶבֶד נָשׁוּבָה עַד ה וְלא נִהְיֶה אָבַד נְקַבֵּל רַע וָטוֹב בְּאַהֲבָה וְנַלְבִּישׁ לָאָב עַד בְּרִיאַת הָאֲדָמָה וְכַדּוּרֶיהָ אֲרָצוֹת וּמְדִינוֹת רַבּוֹת סְבִיבֶיהָ בְּנֵי אָדָם אִישׁ לִלְשׁוֹנוֹ וְדָתוֹתֶיהָ נִצָּנִים וּפְרָחִים וְאִבֶּיהָ נְפִילַת הַמְּדִינוֹת מֵרוּחוֹתֶיהָ נִשְׁאֶרֶת עוֹמֶדֶת וְהַגַּלְגַּלִּים מַקִּיפִים סְבִיבוֹתֶיהָ שַׁיָּטוֹת הַשֵּׁדִים וְהָרוּחוֹת בָּאֲוִיר שׁוֹמְעִים גְּזֵרַת הַשֵּׁם וְשׁוֹלְטִים בְּאַרְבָּעָה הָאָבוֹת שֶׁהֵם הַשּׁוֹר וְהַבּוֹר וְהַמַּבְעֶה וְהַהֶבְעֵר (עיין זוהר דף קצא ויקרא כה) מְשֻׁתָּפִים עִם הַמַּלְאָכִים וְעִם בְּנֵי אָדָם בְּגִמּוּל (חֲגִיגָה ט''ז) מִבְּרִית קדֶשׁ בּוֹרְחִים הַנֶּאֱמָר בּוֹ הִמּוֹל יִמּוֹל (עיין זוהר לך לך צה: עיין שם, ובתיקון כא ובתיקון ע) חוֹבְטִים כִּבְמַקְלוֹת בְּצוּרוֹתָם הַמְשֻׁנּוֹת חוֹבְרֵי חֲבָרִים וּמְכַשְּׁפִים מַכְרִיעִים אוֹתָם בְּהַשְׁבָּעָתָם בַּשֵּׁמוֹת הַמְכֻוָּנוֹת הַתּוֹרָה הַקְּדוֹשָׁה שׁוֹמֶרֶת אוֹתָנוּ מִכָּל טֻמְאוֹת הַצְּדָקָה מַצֶּלֶת מִמִּיתוֹת מְגֻנּוֹת נְבוּאָה אֵין לָנוּ חֲרִיקַת שֵׁן הָאֻמּוֹת עַל אֻמָּה יְחִידָה, תְּבוּנָה אֵין בָּנוּ מְרִירַת הַצָּרוֹת אֵיךְ לְהַשְׁקוֹת הֵם דָּנוּ נִסְבּל עוֹלָם עַד יָבוֹא עָנִי בֵּן יְחַפֵּשֹ בְּגִנְזֵי אָבִיו נֵזֶר עֲטֶרֶת נְעַטֵּר בְּבֵן חָבִיב שִׁיר חָדָשׁ אָז נָשִׁיר מַלְכֵּנוּ כָּל אֶחָד וְאֶחָד מַרְאֶה בְּאֶצְבַּע בָּשָׂר חָתוּם תּוֹרָה בְּלֵב כָּל אֶחָד מִלְּהִשָּׁכֵחַ הַמָּוֶת לָנֶצַח יְבֻלַּע כִּקְטרֶת רֵיחַ נָבִיא לְבַב חָכְמָה לְהָבִין תְּכוּנַת גּוּפֵנוּ וּמֶרְחַקֵּי פְּרָקָיו וַעֲרִיכוּת אֵיבָרָיו חִיּוּב הֲבָנָתוֹ מוֹעִילָה לִידִיעַת הַבּוֹרֵא הַמְצַיֵּר אֵלּוּ הַיְצִירוֹת כֻּלָּם מְרַפֵּא כָּל חֹלִי וְאִישׁ מַכְאוֹבוֹת עִוֵּר וּפִסֵּחַ צָרוּעַ וְנָגוּעַ דּוֹאֵג וְכוֹאֵב נאכַל לְבַד לְקִיּוּם נַפְשׁוֹתֵינוּ וּלְמַעֵט תַּאֲווֹת טִבְעֵנוּ חֲזַּק


~ תתתת מִסּוֹד גְּדֻלַּת הַתַּנָּא הָאֱלקִי רַבִּי שִׁמְעוֹן בֶּן יוֹחַאי זַ''ל

לְכוּ חֲזוּ מִפְעֲלוֹת ה הִתְגַּלּוּת נִפְלָא מִסּוֹד גְּדֻלַּת הַתַּנָּא הָאֱלקִי רַבִּי שִׁמְעוֹן בֶּן יוֹחַאי זַ''ל רַבִּי שִׁמְעוֹן בֶּן יוֹחַאי הִבְטִיחַ שֶׁלּא תִּשְׁתַּכַּח תּוֹרָה מִיִּשְׂרָאֵל עַל יָדוֹ כַּמּוּבָא בְּדִבְרֵי רַבּוֹתֵינוּ, זִכְרוֹנָם לִבְרָכָה (שַׁבָּת קלח:) : כְּשֶׁנִּכְנְסוּ רַבּוֹתֵינוּ לַכֶּרֶם בְּיַבְנֶה אָמְרוּ: עֲתִידָה תּוֹרָה שֶׁתִּשְׁתַּכַּח מִיִּשְׂרָאֵל וְאָמַר רַבִּי שִׁמְעוֹן בֶּן יוֹחַאי שֶׁלּא תִּשְׁתַּכַּח (נָשׂא קכד:) : בְּהַאי חִבּוּרָא דְּאִיהוּ סֵפֶר הַזּהַר יִפְקוּן בֵּהּ מִן גָּלוּתָא וְעַתָּה בּוֹא וּרְאֵה וְהָבֵן נִפְלְאוֹת נִסְתָּרוֹת שֶׁל תּוֹרָתֵנוּ הַקְּדוֹשָׁה כִּי עַל כֵּן סָמַךְ רַבִּי שִׁמְעוֹן בֶּן יוֹחַאי עַצְמוֹ עַל זֶה הַפָּסוּק כִּי לא תִשָּׁכַח מִפִּי זַרְעוֹ כִּי בֶּאֱמֶת בְּזֶה הַפָּסוּק בְּעַצְמוֹ מְרֻמָּז וְנִסְתָּר סוֹד הַזֶּה שֶׁעַל יְדֵי זַרְעוֹ שֶׁל יוֹחַאי שֶׁהוּא רַבִּי שִׁמְעוֹן בֶּן יוֹחַאי עַל יָדוֹ לא תִּשְׁתַּכַּח הַתּוֹרָה מִיִּשְׂרָאֵל כִּי סוֹפֵי תֵּבוֹת שֶׁל זֶה הַפָּסוּק כִּי לּא תִשָּׁכַח מִפִּי זַרְעוּ הֵם אוֹתִיּוֹת יוֹחַאי וְזֶה שֶׁמְּרַמֵּז וּמְגַלֶּה הַפָּסוּק כִּי לא תִשָּׁכַח מִפִּי זַרְעוֹ, מִפִּי זַרְעוֹ דַּיְקָא הַיְנוּ מִפִּי זַרְעוֹ שֶׁל זֶה בְּעַצְמוֹ שֶׁהוּא מְרֻמָּז וְנִסְתָּר בְּזֶה הַפָּסוּק שֶׁהוּא הַתַּנָּא יוֹחַאי כִּי עַל יְדֵי זַרְעוֹ שֶׁל יוֹחַאי שֶׁמְּרֻמָּז בְּזֶה הַפָּסוּק בְּסוֹפֵי תֵּבוֹת כַּנַּ''ל שֶׁהוּא רַבִּי שִׁמְעוֹן בֶּן יוֹחַאי וְדַע שֶׁסּוֹד רַבִּי שִׁמְעוֹן בְּעַצְמוֹ הוּא מְרֻמָּז בְּפָסוּק אַחֵר כִּי דַּע כִּי הַתַּנָּא הַקָּדוֹש רַבִּי שִׁמְעוֹן הוּא בְּחִינַת (דָּנִיֵּאל ד) : עִיר וְקַדִּישׁ מִן שְׁמַיָּא נָחִית רָאשֵׁי תֵּבוֹת שִׁמְעוֹן וְכוּ


~ א - אַשְׁרֵי תְמִימֵי דָרֶךְ

אַשְׁרֵי תְמִימֵי דָרֶךְ הַהוֹלְכִים בְּתוֹרַת ה (תְּהִלִּים קי''ט). דַּע, כִּי עַל יְדֵי הַתּוֹרָה נִתְקַבְּלִים כָּל הַתְּפִלּוֹת וְכָל הַבַּקָּשׁוֹת, שֶׁאָנוּ מְבַקְּשִׁים וּמִתְפַּלְּלִים וְהַחֵן וְהַחֲשִׁיבוּת שֶׁל יִשְׂרָאֵל נִתְעַלֶּה וְנִתְרוֹמֵם בִּפְנֵי כָּל מִי שֶׁצְּרִיכִין הֵן בְּרוּחָנִי הֵן בְּגַשְׁמִי. כִּי עַכְשָׁו בָּעֲווֹנוֹתֵינוּ הָרַבִּים חֵן וַחֲשִׁיבוּת הָאֲמִיתִּי שֶׁל יִשְׂרָאֵל נָפַל כִּי עַכְשָׁו עִקַּר הַחֲשִׁיבוּת וְהַחֵן הוּא אֶצְלָם. אֲבָל עַל יְדֵי הַתּוֹרָה, נִתְעַלֶּה הַחֵן וְהַחֲשִׁיבוּת שֶׁל יִשְׂרָאֵל. כִּי הַתּוֹרָה נִקְרֵאת (מִשְׁלֵי ה) : ''אַיֶּלֶת אֲהָבִים וְיַעֲלַת חֵן'' שֶׁמַּעֲלָה חֵן עַל לוֹמְדֶיהָ (עֵרוּבִין נ''ד:). כִּי אִישׁ הַיִּשְׂרְאֵלִי  צָרִיךְ תָּמִיד לְהִסְתַּכֵּל בְּהַשֵּׂכֶל, שֶׁל כָּל דָּבָר וּלְקַשֵּׁר עַצְמוֹ אֶל הַחָכְמָה וְהַשֵּׂכֶל שֶׁיֵּשׁ בְּכָל דָּבָר כְּדֵי שֶׁיָּאִיר לוֹ הַשֵּׂכֶל, שֶׁיֵּשׁ בְּכָל דָּבָר לְהִתְקָרֵב לְהַשֵּׁם יִתְבָּרַךְ עַל יְדֵי אוֹתוֹ הַדָּבָר. כִּי הַשֵּׂכֶל הוּא אוֹר גָּדוֹל וּמֵאִיר לוֹ בְּכָל דְּרָכָיו כְּמוֹ שֶׁכָּתוּב (קהֶלֶת ח) : ''חָכְמַת אָדָם תָּאִיר פָּנָיו''. וְזֶה בְּחִינַת יַעֲקב כִּי יַעֲקב זָכָה  לַבְּכוֹרָה שֶׁהוּא רֵאשִׁית, שֶׁהוּא בְּחִינַת חָכְמָה (תִּקּוּנִים תִּקּוּן י''ד, זהַר מִשְׁפָּטִים קכ''א:) כְּמוֹ שֶׁכָּתוּב (תְּהִלִּים קי''א) : ''רֵאשִׁית חָכְמָה'' (בְּרֵאשִׁית כ''ז). וזה בחינת ''וַיַּעַקְבֵנִי זֶה פַעֲמַיִם'', וְתַרְגּוּם אוּנְקְלוֹס: וְחַכְּמַנִי. וְזֶה בְּחִינַת שֶׁמֶשׁ. כִּי  הַשֵּׂכֶל הוּא מֵאִיר לוֹ בְּכָל דְּרָכָיו כְּמוֹ הַשֶּׁמֶשׁ. וְזֶה בְּחִינַת (מִשְׁלֵי ד) : ''וְארַח צַדִּיקִים כְּאוֹר נגַהּ הוֹלֵךְ וָאוֹר עַד נְכוֹן הַיּוֹם''. וְזֶה בְּחִינַת  חֵית לְשׁוֹן חִיּוּת (עיין זוהר פנחס רמ''ה: ובתיקונים תיקון ס''ה) כִּי  הַחָכְמָה וְהַשֵּׂכֶל הוּא הַחִיּוּת שֶׁל כָּל דָּבָר כְּמוֹ שֶׁכָּתוּב (קהֶלֶת ז) : ''הַחָכְמָה תְחַיֶּה'' וְכוּ. אַךְ מֵחֲמַת שֶׁאוֹר הַשֵּׂכֶל גָּדוֹל מְאד אִי אֶפְשָׁר לִזְכּוֹת אֵלָיו כִּי אִם עַל יְדֵי בְּחִינַת  נוּן שֶׁהוּא בְּחִינַת מַלְכוּת כְּמוֹ שֶׁכָּתוּב (תְּהִלִּים ע''ב) : ''לִפְנֵי שֶׁמֶשׁ יִנּוֹן שְׁמוֹ'', וּפֵרֵשׁ רַשִׁ''י: לְשׁוֹן מַלְכוּת. וְזֶה בְּחִינַת לְבָנָה כִּי  הַלְּבָנָה אֵין לָהּ אוֹר מֵעַצְמָהּ כִּי אִם מַה שֶּׁמְּקַבֶּלֶת מֵהַשֶּׁמֶשׁ (זהַר וַיְּחִי רל''ח). וְזֶהוּ בְּחִינַת מַלְכוּת, דְּלֵית לָהּ מִגַּרְמָהּ כְּלוּם אֶלָּא מַה שֶּׁמְקַבֶּלֶת מִן הַחֵית, שֶׁהִיא בְּחִינַת חָכְמָה, בְּחִינַת שֶׁמֶשׁ כַּנַּ''ל וְנַעֲשֶׂה (יְשַׁעְיָהוּ ל) : ''אוֹר הַלְּבָנָה כְּאוֹר הַחַמָּה'' אֲבָל  מִי שֶׁאֵינוֹ מְקַשֵּׁר עַצְמוֹ אֶל הַשֵּׂכֶל וְהַחָכְמָה וְהַחִיּוּת, שֶׁיֵּשׁ בְּכָל דָּבָר זֶה בְּחִינַת עֵשָׂו שֶׁבִּזָּה אֶת הַבְּכוֹרָה כְּמוֹ שֶׁכָּתוּב (בְּרֵאשִׁית כ''ה) : ''וַיִּבֶז עֵשָׂו אֶת הַבְּכוֹרָה'' דְּהַיְנוּ הַשֵּׂכֶל כַּנַּ''ל בְּחִינַת (מִשְׁלֵי י''ח) : ''לא יַחְפּץ כְּסִיל בִּתְבוּנָה כִּי אִם בְּהִתְגַּלּוֹת לִבּוֹ'' וְזֶה בְּחִינַת מַלְכוּת הָרְשָׁעָה בְּחִינַת לְבָנָה דְּסִטְרָא אָחֳרָא שֶׁעָלֶיהָ נֶאֱמַר (יְשַׁעְיָהוּ כ''ד) : ''וְחָפְרָה הַלְּבָנָה'' וְכוּ (עין תיקון ח) וְזֶה בְּחִינַת יֵצֶר טוֹב וְיֵצֶר הָרָע. כִּי  הַיֵּצֶר טוֹב נִקְרָא ''מִסְכֵּן וְחָכָם'' (קהֶלֶת ד), (עיין רש''י ועיין זוהר וישב קע''ט ובמ''ר קהלת ובנדרים ל''ב:), בְּחִינַת מַלְכוּת שֶׁהִיא בְּחִינַת עֲנִיָּה וְדַלָּה דְּלֵית לָהּ מִגַּרְמָהּ כְּלוּם כִּי אִם מַה שֶּׁמְּקַבֶּלֶת מֵחָכְמָה. וְ יֵצֶר הָרָע נִקְרָא ''מֶלֶךְ זָקֵן וּכְסִיל'' (שָׁם) בְּחִינַת מַלְכוּת דְּסִטְרָא אָחֳרָא  שֶׁאֵינָהּ חֲפֵצָה בְּחָכְמָה וָשֵׂכֶל, בְּחִינַת ''לא יַחְפּץ כְּסִיל בִּתְבוּנָה'' וְכוּ, כַּנַּ''ל וְצָרִיךְ כָּל אֶחָד לִתֵּן כּחַ לִבְחִינַת מַלְכוּת דִּקְדֻשָּׁה לְהִתְגַּבֵּר עַל מַלְכוּת דְּסִטְרָא אָחֳרָא וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ה:) לְעוֹלָם יַרְגִּיז אָדָם יֵצֶר טוֹב עַל יֵצֶר הָרָע. וְעַל יְדֵי מַה נוֹתֵן כּחַ לַמַּלְכוּת דִּקְדֻשָּׁה ? עַל יְדֵי הַתּוֹרָה, שֶׁהוּא עוֹסֵק בְּכחַ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה, שָׁם: לְעוֹלָם יַרְגִּיז וְכוּ אִי אָזִיל מוּטָב, וְאִם לָאו יַעֲסֹק בַּתּוֹרָה. וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (קִדּוּשִׁין ל:) : אִם פָּגַע בְּךָ מְנֻוָּל זֶה, מָשְׁכֵהוּ לְבֵית הַמִּדְרָשׁ. כִּי עַל יְדֵי הַתּוֹרָה נוֹתֵן כּחַ לַמַּלְכוּת דִּקְדֻשָּׁה. וַאֲזַי מְקַבֶּלֶת הַמַּלְכוּת, שֶׁהִיא בְּחִינַת נ חִיּוּת מִן הַחָכְמָה, שֶׁהִיא בְּחִינַת ח וְנִתְחַבֵּר וְנִתְקַשֵּׁר הַח וְהַנ וְנַעֲשֶׂה אוֹר הַלְּבָנָה כְּאוֹר הַחַמָּה. וּכְשֶׁזֶּה קָם, זֶה נוֹפֵל (רש''י בראשית כ''ה פסוק כ''ג) וַאֲזַי נוֹפֵל וְנִתְבַּטֵּל מַלְכוּת הָרְשָׁעָה כְּמוֹ שֶׁכָּתוּב (הוֹשֵׁעַ י''ד) : ''כִּי יְשָׁרִים דַּרְכֵי ה, צַדִּיקִים יֵלְכוּ בָם, וּפשְׁעִים יִכָּשְׁלוּ בָם''. הַיְנוּ עַל יְדֵי דַּרְכֵי ה, הַיְנוּ הַתּוֹרָה עַל יְדֵי זֶה הַצַּדִּיקִים, שֶׁדְּבֵקִים בַּמַּלְכוּת דִּקְדֻשָּׁה הֵם נִתְחַזְּקִים וּמְקַבְּלִים כּחַ עַל יְדֵי זֶה ''וּפשְׁעִים יִכָּשְׁלוּ בָם'' בְּחִינַת מַלְכוּת הָרְשָׁעָה בְּחִינַת הַיֵּצֶר הָרָע, שֶׁנּוֹפֵל וְנִכְנָע עַל יְדֵי הַתּוֹרָה, כַּנַּ''ל וְעַל יְדֵי זֶה נִתְקַבְּלִים כָּל הַתְּפִלּוֹת וְהַבַּקָּשׁוֹת כִּי  עִקָּר מַה שֶּׁאֵין נִתְקַבְּלִין הַבַּקָּשׁוֹת הוּא מֵחֲמַת שֶׁאֵין לְהַדְּבָרִים חֵן וְאֵין נִכְנָסִין בַּלֵּב שֶׁל זֶה שֶׁמְּבַקְּשִׁין מִמֶּנּוּ כְּאִלּוּ אֵין בְּלִבּוֹ מָקוֹם שֶׁיִּכָּנְסוּ הַדְּבָרִים בְּלִבּוֹ מֵחֲמַת שֶׁאֵין לְהַמְבַקֵּשׁ חֵן, שֶׁיִּכָּנְסוּ הַדְּבָרִים בְּלִבּוֹ שֶׁל זֶה, שֶׁמְּבַקְּשִׁין מִמֶּנּוּ אֲבָל עַל יְדֵי הַתּוֹרָה, שֶׁעַל יְדֵי זֶה נִתְחַבְּרִין וְנִתְקַשְּׁרִין הַנ וְהַח כַּנַּ''ל, וְנַעֲשֶׂה חֵן וְעַל כֵּן נִקְרֵאת הַתּוֹרָה (מִשְׁלֵי ה) : ''יַעֲלַת חֵן'' וַאֲזַי זוֹכֶה שֶׁדְּבָרָיו הֵם דִּבְרֵי חֵן, וַאֲזַי נִתְקַבְּלִין דְּבָרָיו וּבַקָּשׁוֹתָיו כְּמוֹ מִי שֶׁמְּדַבֵּר דִּבְרֵי חֵן שֶׁנִּכְנָסִין הַדְּבָרִים בְּלֵב הַמִּתְבַּקֵּשׁ דְּהַיְנוּ זֶה שֶׁמְּבַקְּשִׁין מִמֶּנּוּ וְזֶה בְּחִינַת ת הַיְנוּ עַל יְדֵי שֶׁנִּתְחַבְּרוּ וְנִתְקַשְּׁרוּ הַחֵי''ת וְהַנּוּ''ן וְנַעֲשָׂה בְּחִינַת חֵ''ן עַל יְדֵי זֶה נַעֲשֶׂה בְּחִינַת  תָּ''ו, שֶׁהוּא לְשׁוֹן חֲקִיקָה וּרְשִׁימָה כְּמוֹ שֶׁכָּתוּב (יְחֶזְקֵאלט) : ''וְהִתְוִיתָ תָּ''ו'' כִּי עַל יְדֵי הַחֵן נֶחְקָק וְנִרְשָׁם מָקוֹם בְּלֵב הַמִּתְבַּקֵּשׁ לְקַבֵּל הַבַּקָּשָׁה כִּי  עַל יְדֵי הַחֵן נִתְקַבְּלוּ דְּבָרָיו נִמְצָא, שֶׁבְּחִינַת הַחֵ''ן חָקַק מָקוֹם בְּלֵב זֶה שֶׁמְּבַקְּשִׁין מִמֶּנּוּ כְּדֵי שֶׁיִּכָּנְסוּ דְּבָרָיו בְּלִבּוֹ, וִיקַבֵּל בַּקָשָׁתוֹ וְהַחֲקִיקָה וּרְשִׁימָה זֶה בְּחִינַת תָּ''ו כַּנַּ''ל וְזֶהוּ (קהֶלֶת ט) : ''דִּבְרֵי חֲכָמִים בְּנַחַת נִשְׁמָעִים'' נַחַת דַּיְקָא, הַיְנוּ בְּחִינַת חֵן הַנַּ''ל וְהַת הַנַּ''ל וְעַל יְדֵי זֶה נַעֲשֶׂה אוֹתִיּוֹת נַחַת, וְאָז נִשְׁמָעִים דְּבָרָיו, וְנִתְקַבֵּל בַּקָּשָׁתוֹ כַּנַּ''ל. וְעַל כֵּן יַעֲקב שֶׁהוּא בְּחִינַת הַשֵּׂכֶל כַּנַּ''ל עַל כֵּן זָכָה לְחֵן, כְּמוֹ שֶׁכָּתוּב (בְּרֵאשִׁית ל''ג) : ''כִּי חַנַּנִי אֱלקִים'' וְכוּ וְעַל כֵּן בֵּרַךְ אֶת הַשְּׁבָטִים בְּחֵן, כְּמוֹ שֶׁכָּתוּב (שָׁם) : ''הַיְלָדִים אֲשֶׁר חָנַן'' וְכוּ וּבִנְיָמִין לא הָיָה אָז (שָׁם דחא מ''ג) ועל כן ברכו יוסף בחן. כמו שכתוב : ''אֱלקִים יָחְנְךָ בְּנִי'' (עיין ב''ר וישלח פ ע''ח מקץ פ צ''ב). וְדַוְקָא יוֹסֵף הָיָה יָכוֹל לְבָרְכוֹ בְּחֵן כִּי יוֹסֵף הָיָה כָּלוּל בְּיוֹתֵר מִבְּחִינַת יַעֲקב כְּמוֹ שֶׁכָּתוּב (שָׁם ל''ז) : ''אֵלֶּה תּלְדוֹת יַעֲקב יוֹסֵף'' כִּי הוּא הָיָה עִקַּר תּוֹלְדוֹתָיו כִּי יַעֲקב וְיוֹסֵף כְּחַדָּא חֲשִׁיבֵי, (עין זוהר וישלח קע''ו: וישב קפ''ב) וְעַל כֵּן נֶאֱמַר בְּיוֹסֵף (דְּבָרִים ל''ג) : ''בְּכוֹר שׁוֹרוֹ הָדָר לוֹ'' בְּכוֹר הוּא בְּחִינַת הַשֵּׂכֶל כַּנַּ''ל וְזֶהוּ שׁוֹרוֹ לְשׁוֹן הִסְתַּכְּלוּת כִּי  צְרִיכִין לְהִסְתַּכֵּל בְּהַשֵּׂכֶל שֶׁיֵּשׁ בְּכָל דָּבָר כַּנַּ''ל וְזֶהוּ  הָדָר לוֹ תִּרְגֵּם אוּנְקְלוֹס. זִיו לֵיהּ לְשׁוֹן אוֹר כִּי  הַשֵּׂכֶל מֵאִיר לוֹ בְּכָל דָּבָר אֲפִלּוּ בְּמָקוֹם שֶׁהָיָה אפֶל וָחֹשֶׁךְ, מֵאִיר לוֹ הַשֵּׂכֶל כְּשֶׁזּוֹכֶה לְהִסְתַּכֵּל עַל הַשֵּׂכֶל שֶׁיֵּשׁ שָׁם בְּכָל דָּבָר וּמְקָרֵב אוֹתוֹ לְהַשֵּׁם יִתְבָּרַךְ וְזֶה פֵּרוּשׁ מַה שֶּׁאָמַר רַבָּה בַּר בַּר חָנָּה (בָּבָא בַּתְרָא עג:) הַאי גַּלָּא דְּמַטְבַּע לִסְפִינְתָּא מִתְחַזֵּי כִּי צוּצִיתָא דְּנוּרָא חִוַּרְתָּא בְּרֵישָׁא. פֵּרֵשׁ רַשְׁבַּ''ם: אֵשׁ לְבָנָה וּמַלְאָךְ מַזִּיק הוּא וּמָחִינָן לֵיהּ בְּאַלְוָתָא דְּחָקִיק עָלֵיהּ ''אֶהְיֶה אֲשֶׁר אֶהְיֶה''.  גַּלָּא הוּא הַיֵצֶר הָרָע. דְּמַטְבַּע  לִסְפִינְתָּא, הוּא הַחֵן וְהַחֲשִׁיבוּת, לְשׁוֹן סָפוּן וְחָשׁוּב (מו''ק כ''ח מאן חשיב מאן ספון) כִּי הַיֵּצֶר הָרָע רוֹצֶה לְהַטְבִּיעַ וּלְהַשְׁפִּיל, חַס וְשָׁלוֹם בְּחִינַת הַחֵן וְהַחֲשִׁיבוּת שֶׁל יִשְׂרָאֵל, בְּחִינַת מַלְכוּת דִּקְדֻשָּׁה. וּמִתְחַזֵּי כִּי צוּצִיתָא דְּנוּרָא חִוַּרְתָּא בְּרֵישָׁא כִּי  מִתְּחִלָּה הַיֵּצֶר הָרָע מִתְלַבֵּשׁ עַצְמוֹ בְּמִצְווֹת, וּמַטְעֶה אֶת הָאָדָם כְּאִלּוּ מְסִיתוֹ לַעֲשוֹת מִצְוָה וזהו בחינת צוּצִיתָא דְּנוּרָא חִוַּרְתָּא אֵשׁ לְבָנָה אַף עַל פִּי כֵן מַלְאָךְ מַזִּיק הוּא וּמָחִינָן לֵיהּ בְּאַלְוָתָא דְּחָקִיק עָלֵהּ אֶהְיֶה וְכוּ הַיְנוּ שֶׁעִקַּר הַכְנָעָתוֹ שֶׁל הַיֵּצֶר הָרָע הוּא עַל יְדֵי הַתּוֹרָה שֶׁהִיא כֻּלָּהּ שְׁמוֹתָיו שֶׁל הַקָּדוֹשׁ בָּרוּךְ הוּא (עיין זוהר פקודי רכ''ו:) כִּי הַלּוּחוֹת, אָרְכָּן וָי''ו וְרָחְבָּן וָי''ו (בָּבָא בַּתְרָא יד) וְזֶהוּ בְּחִינַת אַלְוָתָא, דְּהַיְנוּ מַקְלוֹת דְּחָקִיק עָלֵהּ אֶהְיֶה וְכוּ הַיְנוּ שֵׁמוֹת, בְּחִינַת  הַתּוֹרָה, שֶׁהִיא בְּחִינַת וָי''ו וְ הַוָּי''ו הוּא צוּרַת מַקֵּל וְהִיא כֻּלָּהּ שְׁמוֹתָיו שֶׁל הַשֵּׁם יִתְבָּרַךְ הַיְנוּ שֶׁהַתּוֹרָה הַקְּדוֹשָׁה הִיא מַכְנִיעַ אֶת  הַיֵּצֶר הָרָע שֶׁרוֹצֶה לַעֲשׂוֹת אֶת הָאָדָם מְשֻׁגָּע מַמָּשׁ, חַס וְשָׁלוֹם. כִּי  בַּעַל עֲבֵרָה הוּא מְשֻׁגָּע כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סוֹטָה ג:)  אֵין אָדָם עוֹבֵר עֲבֵרָה אֶלָא אִם כֵּן נִכְנַס בּוֹ רוּחַ שְׁטוּת וּכְמוֹ שֶׁהַמְּשֻׁגָּעִים צְרִיכִים לְהַכּוֹתָם וְלָשׂוּם עֲלֵיהֶם שֵׁמוֹת כְּמוֹ כֵן מַמָּשׁ הַתּוֹרָה שֶׁעוֹסְקִין הוּא בְּחִינַת מַקְלוֹת וְשֵׁמוֹת שֶׁבָּזֶה  מַכִּין וּמַכְנִיעִין אֶת הַיֵּצֶר הָרָע וּמְגָרְשִׁין מִן הָאָדָם אֶת הַשִּׁגָּעוֹן וְהָרוּחַ שְׁטוּת שֶׁנִּכְנַס בּוֹ בְּחִינַת וּמָחִינָן לֵיהּ בְּאַלְוָתָא, דְּחָקִיק עָלֵיהּ שֵׁמוֹת וְכוּ, כַּנַּ''ל (עיין מ''ר קדושים תחלת פ כ''ה:). וְזֶהוּ: ''אַשְׁרֵי תְמִימֵי דָרֶךְ'', אַשְׁרֵי לְשׁוֹן הִסְתַּכְּלוּת תְמִימֵי דָרֶךְ בְּחִינַת (בְּרֵאשִׁית כ''ה) : ''יַעֲקב אִישׁ תָּם'', שֶׁהוּא בְּחִינַת הַשֵּׂכֶל כַּנַּ''ל הַיְנוּ לִזְכּוֹת לְהִסְתַּכֵּל עַל הַשֵּׂכֶל שֶׁיֵּשׁ בְּכָל דָּבָר שֶׁהוּא בְּחִינַת ''יַעֲקב אִישׁ תָּם'' זֶה זוֹכִין עַל יְדֵי הַתּוֹרָה. וְזֶהוּ: הַהוֹלְכִים בְּתוֹרַת ה כִּי עַל יְדֵי שֶׁלּוֹמֵד תּוֹרָה בְּכחַ עַל יְדֵי זֶה נוֹתֵן כּחַ לַמַּלְכוּת דִּקְדֻשָּׁה בְּחִינַת נוּ''ן לְקַבֵּל מִן הַשֵּׂכֶל, שֶׁהוּא בְּחִינַת חֵי''ת וַאֲזַי נַעֲשֶׂה חֵן וְנִתְקַבְּלִים דְּבָרָיו כַּנַּ''ל וַאֲזַי נִתְעַלֶּה הַחֵן וְהַחֲשִׁיבוּת שֶׁל יִשְׂרָאֵל וְכָל הַתְּפִלּוֹת וְהַבַּקָּשׁוֹת נִתְקַבְּלִים


~ ב - אֱמר אֶל הַכּהֲנִים

[לְשׁוֹן רַבֵּנוּ, זִכְרוֹנוֹ לִבְרָכָה] וַיּאמֶר ה אֶל משֶׁה: אֱמר אֶל הַכּהֲנִים בְּנֵי אַהֲרן וְאָמַרְתָּ אֲלֵיהֶם: לְנֶפֶשׁ לא יִטַּמָּא בְּעַמָּיו (וַיִּקְרָא כ''א). אִיתָא בְּסִפְרָא דִּצְנִיעוּתָא (עיין אד''ר נשא ק''ל: ובא''ז האזינו רפ''ט פֶּרֶק ב זהַר תְּרוּמָה קעז:) מִנּוּקְבָא דְּפַרְדַּשְׂקָא מָשַׁךְ רוּחָא דְּחַיֵּי לִמְשִׁיחָא א. כִּי  עִקַּר כְּלֵי זֵינוֹ שֶׁל מָשִׁיחַ הוּא הַתְּפִלָּה שֶׁהוּא בְּחִינַת חֹטֶם, כְּמוֹ שֶׁכָּתוּב (יְשַׁעְיָהוּ מ''ח) : ''וּתְהִלָּתִי אֶחֱטָם לָךְ''  וּמִשָּׁם עִקַּר חִיּוּתוֹ  וְכָל מִלְחַמְתּוֹ שֶׁיַּעֲשֶׂה וְכָל הַכְּבִישׁוֹת שֶׁיִּכְבּשׁ הַכּל מִשָּׁם כְּמוֹ שֶׁכָּתוּב (שָׁם י''א) : ''וַהֲרִיחוֹ בְּיִרְאַת ה'' וְכוּ זֶה בְּחִינַת חֹטֶם וְזֶה עִקַּר כְּלֵי זֵינוֹ כְּמוֹ שֶׁכָּתוּב (בְּרֵאשִׁית מ''ח) :  ''בְּחַרְבִּי וּבְקַשְׁתִּי'' וּפֵרֵשׁ רַשִׁ''י:  תְּפִלָּה וּבַקָּשָׁה וּכְמוֹ שֶׁכָּתוּב (תְּהִלִּים מ''ד) : ''כִּי לא בְקַשְׁתִּי אֶבְטַח וְכוּ בֵּאלהִים הִלַּלְנוּ'' (עיין ב''ב קכ''ג) בְּחִינַת: ''תְּהִלָּתִי אֶחֱטָם לָךְ'' ב. וְזֶה הַכְּלִי זַיִן צָרִיךְ לְקַבֵּל עַל יְדֵי בְּחִינַת  יוֹסֵף, הַיְנוּ שְׁמִירַת הַבְּרִית כְּמוֹ שֶׁכָּתוּב (תְּהִלִּים מ''ה) : ''חֲגוֹר חַרְבְּךָ עַל יָרֵךְ'' (עיין זוהר ויחי ר''מ: תְּהִלִּים קל''ב). וכמו שכתוב ''מִפְּרִי בִטְנְךָ אָשִׁית לְכִסֵּא לָךְ'' זֶה בְּחִינַת מָשִׁיחַ, בְּחִינַת תְּפִלָּה ''אִם יִשְׁמְרוּ בָנֶיךָ בְּרִיתִי'', הַיְנוּ עַל יְדֵי בְּחִינַת יוֹסֵף וְיוֹסֵף שֶׁשָּׁמַר אֶת הַבְּרִית נָטַל אֶת  הַבְּכוֹרָה, שֶׁהוּא בְּחִינַת עֲבוֹדַת הַתְּפִלָּה בְּחִינוֹת פִּי שְׁנַיִם. כִּי  הַתְּפִלָּה הוּא פִּי שְׁנַיִם שְׁנַיִם שֶׁיֵּשׁ בָּהֶם שִׁבְחוֹ שֶׁל מָקוֹם וּשְׁאֵלַת צְרָכָיו (עיין ברכות ל''א) וְהוּא בְּחִינַת (תְּהִלִּים קמ''ט) : ''וְחֶרֶב פִּיפִיּוֹת בְּיָדָם'' בְּחִינַת שְׁתֵּי פִּיּוֹת, בְּחִינַת פִּי שְׁנַיִם (בפ ויחי) כִּי הִיא תָּלוּי בִּשְׁמִירַת הַבְּרִית. [וְעַל כֵּן יוֹסֵף בִּשְׁבִיל שֶׁזָּכָה לִבְחִינַת תְּפִלָּה, שֶׁהִיא בְּחִינַת ''תְּהִלָּתִי אֶחֱטָם'' בְּחִינַת חִיּוּת הַנִּמְשָׁךְ מִנּוּקְבָא דְּפַרְדַּשְׂקָא כַּנַּ''ל, עַל כֵּן נִקְרָא בֵּן פּוֹרָת יוֹסֵף, שֶׁהֵם בְּחִינַת תרפ''ו אוֹרוֹת שֶׁהֵם שִׁבְעָה שֵׁמוֹת: ע''ב, ס''ג, מ''ה, ב''ן, קס''א, קנ''א, קמ''ג, שֶׁעוֹלִין תרפ''ו, שֶׁמְּקַבֵּל מִנּוּקְבָא דְּפַרְדַּשְׂקָא, כִּי פַּרְדַּשְׂקָא בְּגִימַטְרִיָּא תרפ''ו] ג. וּמִי שֶׁזָּכָה לַחֶרֶב הַזֶּה צָרִיךְ לֵידַע אֵיךְ לִלְחֹם עִם הַחֶרֶב  שֶׁלּא יַטֶּה אוֹתָהּ לְיָמִין אוֹ לִשְׂמאל וְשֶׁיְּהֵא קוֹלֵעַ אֶל הַשַּׂעֲרָה וְלא יַחֲטִא. וְזֶה אִי אֶפְשָׁר אֶלָּא עַל יְדֵי בְּחִינַת מִשְׁפָּט כִּי מִשְׁפָּט הוּא עַמּוּדָא דְּאֶמְצָעִיתָא (הקדמה שניה לתיקונים דף י''ז:) הַיְנוּ שֶׁקּוֹלֵעַ עִם כְּלֵי זֵינוֹ אֶל הַמָּקוֹם הַצָּרִיךְ וְאֵינוֹ מַטֶּה לְיָמִין וְלא לִשְׂמאל, אֶלָּא לָאֶמְצַע וזה בחינת (תְּהִלִּים קי''ב) : ''יְכַלְכֵּל דְּבָרָיו בְּמִשְׁפָּט'' וּבִשְׁבִיל זֶה קִבֵּל יוֹסֵף אֶת הַבְּכוֹרָה דַּוְקָא מִיַּעֲקב כְּמוֹ שֶׁכָּתוּב (בְּרֵאשִׁית מ''ח) : ''וַאֲנִי נָתַתִּי לְךָ'' וְכוּ אֲנִי דַּיְקָא, שֶׁהוּא בְּחִינַת מִשְׁפָּט וזה (תְּהִלִּים פ''א) : ''כִּי חֹק לְיִשְׂרָאֵל הוּא'', בְּחִינַת בְּרִית כְּמוֹ שֶׁכָּתוּב: ''חֹק בִּשְׁאֵרוֹ שָׂם'' ''מִשְׁפָּט לֵאלהֵי יַעֲקב'' הַיְנוּ שֶׁצָּרִיךְ יוֹסֵף לְקַבֵּל זאת הַחֶרֶב מִבְּחִינַת מִשְׁפָּט כְּדֵי שֶׁיְּכַלְכֵּל דְּבָרָיו בַּמִּשְׁפָּט וזה (תְּהִלִּים ע''ב) : ''מִשְׁפָּטֶיךָ לְמֶלֶךְ תֵּן'' ד. וְ עַל יְדֵי מַה זוֹכֶה לִבְחִינַת מִשְׁפָּט ? עַל יְדֵי צְדָקָה שֶׁעַל יְדֵי צְדָקָה אוֹחֲזִין בְּמִדַּת הַמִּשְׁפָּט, כְּמוֹ שֶׁכָּתוּב (דְּבָרִים ל''ג) : ''צִדְקַת ה עָשָׂה וּמִשְׁפָּטָיו''. וכמו שכתוב (תְּהִלִּים צ''ט) : ''מִשְׁפָּט וּצְדָקָה בְּיַעֲקב'' וְכוּ כִּי צְדָקָה הוּא עַל יְדֵי מִשְׁפָּט כְּמוֹ שֶׁכָּתוּב (שָׁם ע''ה) : ''אֶלהִים שׁוֹפֵט, זֶה יַשְׁפִּיל וְזֶה יָרִים'' שֶׁמּוֹרִישׁ לְזֶה, וּמַעֲשִׁיר לְזֶה וּ כְשֶׁנּוֹתֵן צְדָקָה הוּא בִּבְחִינַת זֶה יַשְׁפִּיל, שֶׁמְּחַסֵּר מָמוֹנוֹ וּבִּבְחִינַת וְזֶה יָרִים, שֶׁמַּעֲשִׁיר לֶעָנִי נִמְצָא, שֶׁאוֹחֵז עַל יְדֵי זֶה בְּמִדַּת מִשְׁפָּט. וּבִשְׁבִיל זֶה  צָרִיךְ לְהַפְרִישׁ צְדָקָה קדֶם הַתְּפִלָּה (בָּבָא בַּתְרָא י וּבְשֻׁלְחָן עָרוּךְ ארַח חַיִּים סִימָן צ''ב סְעִיף י) כְּדֵי שֶׁיּוּכַל לְכַלְכֵּל דְּבָרָיו בְּמִשְׁפָּט שֶׁיְּהֵא קוֹלֵעַ אֶל הַשַּׂעֲרָה וְלא יַחֲטִא וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (בָּבָא בַּתְרָא קכג:) לָמָה נָתַן יַעֲקב אֶת הַבְּכוֹרָה לְיוֹסֵף ? בִּשְׁבִיל שֶׁכִּלְכֵּל אוֹתוֹ. מָשָל לְבַּעַל הַבַּיִת שֶׁגִּדֵּל יָתוֹם בְּתוֹךְ בֵּיתוֹ וְכוּ. כמו שכתוב (בְּרֵאשִׁית מ''ז) : ''וַיְכַלְכֵּל יוֹסֵף אֶת אָבִיו וְאֶת אֶחָיו לֶחֶם לְפִי הַטָּף'' (יְחֶזְקֵאל כ''א) : כמו ''הַטֵּף אֶל דָּרוֹם'' [לְשׁוֹן דִבּוּר] ''לְפִי הַטָּף'', הַיְנוּ  שֶׁהָיָה שְׁגוּרָה תְּפִלָּתוֹ בְּפִיו עַל יְדֵי הַצְּדָקָה וְעַל יְדֵי הַצְּדָקָה שֶׁעָשָׂה נָתַן לוֹ יַעֲקב, שֶׁהוּא בְּחִינַת מִשְׁפָּט אֶת הַבְּכוֹרָה שֶׁהוּא בְּחִינַת תְּפִלָּה כְּמוֹ שֶׁכָּתוּב: ''וַאֲנִי נָתַתִּי לְךָ שְׁכֶם'' אֲנִי דַּיְקָא, שֶׁהוּא בְּחִינַת מִשְׁפָּט. ה.  וְעִקָּר שֶׁל הַמַּחֲשָׁבוֹת זָרוֹת הֵם עַל יְדֵי קִלְקוּל הַמִּשְׁפָּט כִּי  מִשְׁפָּט הוּא בְּחִינַת עֵינִין (בְּרֵאשִׁית י''ד) כמו שכתוב: ''וַיָּבאוּ אֶל עֵין מִשְׁפָּט'' זה בחינת (דְּבָרִים ל''ג) : ''עֵין יַעֲקב'' וְ עַל יְדֵי קִלְקוּל מִשְׁפָּט בָּא קִלְקוּל לָעֵינִין, כְּמוֹ שֶׁכָּתוּב (דְּבָרִים ט''ז) : ''כִּי הַשּׁחַד יְעַוֵּר עֵינֵי חֲכָמִים'' זֶה בְּחִינַת  מַחֲשָׁבוֹת זָרוֹת שֶׁבַּתְּפִלָּה, שֶׁהֵם עֲנָנִין דִּמְכַסִּין עַל עֵינִין כְּמוֹ שֶׁכָּתוּב (אֵיכָה ג) : ''סַכּתָה בֶעָנָן לָךְ'' וְכוּ (עיין תיקונים תיקון כ''א דף נ:) וּלֶעָתִיד שֶׁיְּתֻקַּן בְּחִינַת מִשְׁפָּט, כְּמוֹ שֶׁכָּתוּב (יְשַׁעְיָהוּ א) : ''צִיּוֹן בְּמִשְׁפָּט תִּפָּדֶה'' אֲזַי יִתְעַבֵּר עֲנָנִין דִּמְכַסִּין עַל עֵינָא (שָׁם נ''ב) : ''כִּי עַיִן בְּעַיִן יִרְאוּ בְּשׁוּב ה צִיּוֹן'' וּבִשְׁבִיל זֶה נִקְרָא יוֹסֵף (בְּרֵאשִׁית מ''ט) ''בֵּן פּרָת עֲלֵי עָיִן''. ו. וְצָרִיךְ כָּל אֶחָד לְכַוֵּן בִּתְפִלָּתוֹ, שֶׁיְּקַשֵּׁר עַצְמוֹ לַצַּדִּיקִים שֶׁבַּדּוֹר כִּי  כָּל צַדִּיק שֶׁבַּדּוֹר הוּא בְּחִינַת משֶׁה מָשִׁיחַ כְּמוֹ שֶׁמָּצִינוּ,  שֶׁהַצַּדִּיקִים קוֹרִין זֶה לָזֶה משֶׁה, כְּמוֹ משֶׁה שַׁפִּיר קָאֲמַרְתְּ (שבת ק''א:) וּמשֶׁה זֶה בְּחִינַת מָשִׁיחַ, כְּמוֹ שֶׁכָּתוּב (בְּרֵאשִׁית מ''ט) : ''עַד כִּי יָבא שִׁילה'' דָּא משֶׁה מָשִׁיחַ (זוהר בראשית כ''ה: כ''ז)  וְכָל תְּפִלָּה וּתְפִלָּה שֶׁכָּל אֶחָד מִתְפַּלֵּל הוּא בְּחִינַת אֵיבָר מֵהַשְּׁכִינָה, שֶׁהֵם אֶבְרֵי הַמִּשְׁכָּן שֶׁאֵין שׁוּם אֶחָד מִיִּשְׂרָאֵל יָכוֹל לְאַעֲלָא שַׁיְפָא בְּשַׁיְפָא כָּל חַד לְדוּכְתֵּיהּ אֶלָּא משֶׁה בִּלְחוּד ובִּשְׁבִיל זֶה צָרִיךְ לְהָבִיא וּלְקַשֵּׁר כָּל הַתְּפִלּוֹת לְצַדִּיק הַדּוֹר כְּמוֹ שֶׁכָּתוּב (שְׁמוֹת ל''ט) : ''וַיָּבִיאוּ אֶת הַמִּשְׁכָּן אֶל משֶׁה'' וְהוּא יוֹדֵעַ לְאַעֲלָא שַׁיְפָא בְּשַׁיְפָא וְלַעֲשׂוֹת אוֹתָהּ קוֹמָה שְׁלֵמָה כְּמוֹ שֶׁכָּתוּב (שָׁם מ) : ''וַיָּקֶם משֶׁה אֶת הַמִּשְׁכָּן'' (עיין זוהר פקודי רל''ח:). וְכָל  הַתּוֹרָה שֶׁאָדָם לוֹמֵד לִשְׁמר וְלַעֲשׂוֹת כָּל הָאוֹתִיּוֹת הֵם נִיצוֹצֵי נְשָׁמוֹת וְהֵם נִתְלַבְּשִׁים בְּתוֹךְ הַתְּפִלָּה, וְנִתְחַדְּשִׁים שָׁם בִּבְחִינַת עִבּוּר כַּמּוּבָא בַּגִּלְגּוּלִים שֶׁכָּל הַנְּשָׁמוֹת בָּאִים בְּתוֹךְ הַמַּלְכוּת בִּבְחִינַת עִבּוּר וְנִתְחַדְּשִׁים שָׁם וְזֶהוּ (תְּהִלִּים י''ט) : ''הַשָּׁמַיִם מְסַפְּרִים כְּבוֹד אֵל'', הַיְנוּ  הַתּוֹרָה שֶׁהוּא אֵשׁ וּמַיִם, הַיְנוּ בְּחִינַת הַנְּשָׁמוֹת וּבָאִים בְּתוֹךְ הַתְּפִלָּה, שֶׁהוּא בְּחִינַת כְּבוֹד אֵל כְּמוֹ שֶׁכָּתוּב (תְּהִלִּים ס''ו) : ''שִׂימוּ כָבוֹד תְּהִלָּתוֹ'', בְּחִינַת: ''תְּהִלָּתִי אֶחְטָם לָךְ'' (נ''א נקרא כבוד מצאתי), עַל שֵׁם שֶׁהִיא מַלְבֶּשֶׁת [בכת''י אותם] אוֹתָנוּ כִּי ר יוֹחָנָן קָרָא לְמָאנֵיהּ מְכַבְּדוּתָא (שבת קי''ג) וְעַל יְדֵי זֶה נִקְרֵאת כְּבוֹד אֵל וְהֵן מְאִירִין זֶה לָזֶה  הַנְּשָׁמוֹת מְאִירִין לְהַתְּפִלָּה בִּבְחִינַת הַעֲלָאַת מַיִן נוּקְבִין וְהַתְּפִלָּה מְאִירָה לְהַנְּשָׁמוֹת בִּבְחִינַת חִדּוּשִׁין שֶׁהִיא מְחַדֶּשֶׁת אוֹתָם בִּבְחִינַת עִבּוּר וְהַנְּשָׁמוֹת הַמְלֻבָּשִׁין בַּתְּפִלָּה, הַמּוּבָאוֹת לַצַּדִּיק שֶׁבַּדּוֹר, הֵם בִּבְחִינַת (תְּהִלִּים מ''ה) : ''בְּתוּלוֹת אַחֲרֶיהָ רֵעוֹתֶיהָ מוּבָאוֹת לָךְ'' אָמַר רַבָּה בַּר בַּר חָנָּה: זִמְנָא חָדָא הֲוָה קָאָזְלִינָן בִּסְפִינְתָּא, וְחָזִינָן הַהוּא כַּוְרָא דְּיָתְבָא לֵיהּ חָלְתָא אַגַּבֵּיהּ, וְקָדְחָה אֲגַמָּא עִלּוּיֵהּ סַבְרִינָן יַבֶּשְׁתָּא הוּא, וְסַלְקִינָן וְאָפִינָן וּבַשְׁלִינָן אַגַּבֵּיהּ. וְכַד חַם גַּבֵּיהּ אִתְהַפֵּיךְ, וְאִי לָאו דַּהֲוָה מִקָּרְבָא סְפִינְתָּא, הֲוָה טַבְעִינָן (בָּבָא בַּתְרָא עג:) פֵּרוּשׁ רַשְׁבַּ''ם: דְּיָתְבָא חָלְתָא אַגַּבֵּיהּ  שֶׁהָיָה חוֹל נִקְבָּץ עַל גַּבּוֹ: וְקָדַח עֲשָׂבִים עַל הַחוֹל: וְסַבְרִינָן יַבֶּשְׁתָּא הִיא  אִיֵי הַיָּם הִיא. וְזֶה שֶׁאָמַר רַבָּה בַּר בַּר חָנָּה: חָזִינָן לְהַאי כַּוְרָא וְכוּ כִּי  בְּגָלוּתֵנוּ, כִּבְיָכוֹל, הַקָּדוֹשׁ בָּרוּךְ הוּא בְּהַסְתָּרַת פָּנִים, כְּמוֹ שֶׁכָּתוּב (תְּהִלִּים ל) : ''הִסְתַּרְתָּ  פָנֶיךָ'', שֶׁהוּא בְּחִינוֹת רַחֲמִים וּפָנָה  ערֶף שֶׁהוּא בְּחִינוֹת דִּין  וְכָל תְּפִלּוֹתֵינוּ וּבַקָּשָׁתֵנוּ עַל זֶה שֶׁפָּנָה ערֶף אֵלֵינוּ, שֶׁיַּחֲזר אֶת פָּנָיו כְּמוֹ שֶׁכָּתוּב (שָׁם פ''ו) : ''פְּנֵה אֵלַי'' וּכְמוֹ שֶׁכָּתוּב (בְּמִדְבַּר ו) : ''יָאֵר ה פָּנָיו'' וּכְשֶׁאָנוּ רוֹאִים ארֶךְ הַגָּלוּת וּבְכָל יוֹם אֲנַחְנוּ צוֹעֲקִים אֵלָיו וְאֵינָם נוֹשָׁעִים וְיֵשׁ מֵעַמֵּנוּ בְּנֵי יִשְׂרָאֵל שֶׁטּוֹעִים, חַס וְשָׁלוֹם, בְּלִבָּם, שֶׁכָּל הַתְּפִלּוֹת הֵם לָרִיק אֲבָל בֶּאֱמֶת כָּל הַתְּפִלּוֹת הַצַּדִּיקִים שֶׁבְּכָל דּוֹר וָדוֹר הֵם מַעֲלִים אוֹתָם, וּמְקִימִים אוֹתָם כְּמוֹ שֶׁכָּתוּב: ''וַיָּקֶם משֶׁה אֶת הַמִּשְׁכָּן'' וּמַעֲלִין כָּל שַׁיְפָא וְשַׁיְפָא לְדוּכְתֵּיהּ וּבוֹנִין קוֹמָתָהּ שֶׁל הַשְּׁכִינָה מְעַט מְעַט עַד שֶׁיִּשְׁתַּלֵּם שִׁעוּר קוֹמָתָהּ אָז יָבוֹא מָשִׁיחַ, דָּא משֶׁה וְיַשְׁלִים אוֹתָהּ, וְיָקִים אוֹתָהּ בִּשְׁלֵמוּת וְזֶה פֵּרוּשׁ: חָזִינָא לְהַאי כַּוְרָא הוּא בְּחִינַת  צַדִּיק הַדּוֹר, הַנִּקְרָא דָּג (עיין מאורי אור ערך דג ובזוהר ויקרא מ''ב ובדף רע''ח:) זֶה בְּחִינַת משֶׁה מָשִׁיחַ דְּיַתְבָא לֵיהּ חַלְתָא אַגַּבֵּיהּ הַיְנוּ הַתְּפִלּוֹת שֶׁאָנוּ מִתְפַּלְּלִים עַל זֶה, שֶׁכִּבְיָכוֹל פָּנָה ערֶף אֵלֵינוּ יַתְבָא לֵיהּ הַיְנוּ: ''וַיָּבִיאוּ אֶת הַמִּשְׁכָּן אֶל משֶׁה'' כִּי צָרִיךְ לְהָבִיא וּלְקַשֵּׁר אֶת הַתְּפִלָּה לְהַצַּדִּיק שֶׁבַּדּוֹר וְקַדְחִי עָלֵהּ אֲגְמָא הַיְנוּ הַנְּשָׁמוֹת הַבָּאִים עִם הַתְּפִלָּה בְּחִינַת ''בְּתוּלוֹת אַחֲרֶיהָ רֵעוֹתֶיהָ'' וְכוּ כִּי  הַנְּשָׁמוֹת הֵן נִקְרָאִין עֲשָׂבִין כְּמוֹ שֶׁכָּתוּב (יְחֶזְקֵאל ט''ז) : ''רְבָבָה כְּצֶמַח הַשָּׂדֶה נְתַתִּיךְ'' וְסַבְרִינָן  יַבֶּשְׁתָּא הוּא הַיְנוּ  שֶׁהַתְּפִלּוֹת אֵינָם עוֹשִׂים פֵּרוֹת אֲבָל בֶּאֱמֶת אֵינוֹ כֵּן, אֶלָּא סַלְקִינָן וַאֲפִינָן וּבַשְׁלִינָן הַיְנוּ כָּל הַתְּפִלּוֹת סַלְקִינָן וְעוֹלִין  וְכָל מַה שֶּׁמַּרְבִּין בִּתְפִלָּה, נִבְנֶה הַשְּׁכִינָה בְּיוֹתֵר וּמְכִינָה אֶת עַצְמָהּ לְזִּוּוּג וְזֶה אֲפִינָן וּבַשְׁלִינָן כִּי  אֲפִיָּה וּבִשּׁוּל הֵם הֲכָנָה לָאֲכִילָה, לִבְחִינַת זִוּוּג כְּמוֹ שֶׁכָּתוּב (בְּרֵאשִׁית ל''ט) : ''כִּי אִם הַלֶּחֶם אֲשֶׁר הוּא אוֹכֵל'' כְּשֶׁיִּשְׁתַּלֵּם קוֹמָה שֶׁל כָּל הַשְּׁכִינָה הַיְנוּ  עַל יְדֵי רב הַתְּפִלּוֹת יִכְמְרוּ רַחֲמָיו, וְיִתְהַפֵּךְ מִדַּת הַדִּין לְמִדַּת הָרַחֲמִים וְזֶה כַּד חַם הַיְנוּ כַּאֲשֶׁר יִכְמְרוּ רַחֲמָיו גַּבֵּיהּ אִתְהַפֵּךְ, הַיְנוּ שֶׁיִּתְהַפֵּךְ מִדַּת הַדִּין לְמִדַּת הָרַחֲמִים וְאִי לא הֲוֵי מִקָּרְבִינָן לִסְפִינְתָּא הַיְנוּ: ''לְמַעֲנִי לְמַעֲנִי אֶעֱשֶׂה זאת'' (יְשַׁעְיָהוּ מ''ח) כִּדְאִיתָא בַּמִּדְרָשׁ (וַיִּקְרָא כ''ז) ''מִי הִקְדִּימַנִי וַאֲשַׁלֵּם לוֹ'' מִי עָשָׂה לִי מְזוּזָה קדֶם שֶׁנָּתַתִּי לוֹ בַּיִת וְכוּ נִמְצָא,  שֶׁכָּל מַעֲשִׂים טוֹבִים שֶׁלָּנוּ וְכָל הַתְּפִלּוֹת הַכּל מֵאִתּוֹ וְאֵין רָאוּי לַחֲשׁב לְקַבֵּל שָׂכָר עַל שׁוּם דָּבָר. וְאַף עַל פִּי שֶׁנִּרְאֶה, שֶׁעַל יְדֵי תְּפִלָּתֵנוּ וְתוֹרָתֵנוּ יִהְיֶה הַגְּאֻלָּה אַף עַל פִּי כֵן צְרִיכִין אֲנַחְנוּ לְחַסְדּוֹ, שֶׁבְּחַסְדּוֹ יִגְאַל אוֹתָנוּ אִי לא מִקָּרְבִינָן  לִסְפִינְתָּא זֶה בְּחִינַת חֶסֶד כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (קידושין פ''ב) הַסַּפָּנִין רֻבָּן חֲסִידִים אִי לא חַסְדּוֹ,  טַבְעִינָן, חַס וְשָׁלוֹם, בַּגָּלוּת וְזֶה פֵּרוּשׁ:  אֱמוֹר אֶל הַכּהֲנִים,  בְּחִינַת תְּפִלָּה כְּמוֹ שֶׁכָּתוּב (דְּבָרִים כ''ו) : ''אֶת ה הֶאֱמַרְתָּ הַיּוֹם''  כּהֲנִים הֵם בְּחִינַת תּוֹרָה בְּחִינַת נְשָׁמוֹת כַּנַּ''ל כְּמוֹ שֶׁכָּתוּב (מַלְאָכִי ב) : ''כִּי שִׂפְתֵי כהֵן יִשְׁמְרוּ דַעַת וְתוֹרָה'' וְכוּ  אַהֲרן בְּחִינַת מִשְׁפָּט, כְּמוֹ שֶׁכָּתוּב (שְׁמוֹת כ''ח) : ''וְנָשָׂא אַהֲרן אֶת מִשְׁפַּט בְּנֵי יִשְׂרָאֵל'' (חסר וצ''ל) כי צריך לזה בחינת משפט כנ''ל ואמרת אליהם, ואמרת דייקא (מצאתי בכת''י המועתק מכת''י רבינו ז''ל) כִּי צָרִיךְ לְהָבִיא כָּל הַתְּפִלּוֹת לִבְחִינַת משֶׁה מָשִׁיחַ (חסר וצ''ל) והוא יקים [אותם כמ''ש ויביאו את המשכן אל משה ויקם משה] את המשכן (מכת''י) וְהוּא יָקִים אֶת הַמִּשְׁכָּן וְזֶה פֵּרֵשׁ רַשִׁ''י: לְהַזְהִיר הַגְּדוֹלִים עַל הַקְּטַנִּים הַיְנוּ צַדִּיק הַדּוֹר, שֶׁהוּא בְּחִינַת משֶׁה מָאוֹר הַגָּדוֹל יַזְהִיר וְיָאִיר אֶת הַתְּפִלָּה, שֶׁהִיא בְּחִינַת מָאוֹר הַקָּטָן (עיין זוהר פקודי רל''ח:) וּלְנֶפֶשׁ לא יִטַּמָּא בְּעַמָּיו הַיְנוּ עַל יְדֵי שְׁמִירַת הַבְּרִית כַּנַּ''ל כַּמּוּבָא בַּזּהַר (עיין זוהר ויקרא ט''ו: ועיין זוהר פקודי רס''ג רס''ד ועיין ת''כ פ''ט)  עִקָּרָא דְּיִצְרָא בִּישָׁא עַל עֲרַיָן וְהִיא עִקָּרָא דִּמְסַאֲבוּתָא וּ כְשֶׁיִּשְׁמר אֶת הַבְּרִית, זוֹכֶה לִבְחִינַת תְּפִלָּה כַּנַּ''ל וְזוֹכֶה לִבְחִינַת ''תְּהִלָּתִי אֶחֱטָם לָךְ'' כִּי  עִקַּר הָרֵיחַ תָּלוּי בַּטָּהֳרָה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (סוֹטָה מח:) מִשֶּׁבָּטְלָה הַטָּהֳרָה בָּטְלָה הָרֵיחַ (שָׁם מט) שֶׁאָמַר: רֵיחָא דְּחַנוּנִיתָא אֲנִי מֵרִיחַ. אָמַר לֵיהּ: בְּנִי, טָהֳרָה יֵשׁ בְּךָ


~ ג - אַקְרוּקְתָּא

אָמַר רַבָּה בַּר בַּר חַנָּה: לְדִידִי חָזִי לִי הַהִיא אַקְרוּקְתָּא, דְּהַוֵי כְּאַקְרָא דְּהַגְרוֹנְיָא. וְאַקְרָא דְּהַגְרוֹנְיָא כַּמָּה הֲוֵי ? שִׁתִּין בָּתֵּי ! אָתָא תַּנִּינָא בַּלְעָהּ. אָתָא פּוּשְׁקַנְצָא וּבַלְעָה לְתַנִּינָא, וְסָלִיק יָתִיב בְּאִילָנָה. תָּא חָזִי כַּמָּה נָפִישׁ חֵילֵיהּ דְּאִילָנָא רַשְׁבַּ''ם: אַקְרוּקְתָּא  צְפַרְדֵּעַ: כְּאַקְרָא דְּהַגְרוֹנְיָא  גָּדוֹל הָיָה כְּאוֹתָהּ כְּרָךְ: וְאַקְרָא דְּהַגְרוֹנְיָא כַּמָּה הֲוֵי ? שִׁתִּין בָּתֵּי  תַּלְמוּדָא קָאֲמַר לָהּ: אָתָא תַּנִּינָא  רַבָּה קָאֲמַר לָהּ: פּוּשְׁקַנְצָא  עוֹרֵב נְקֵבָה הִנֵּה  מִי שֶׁשּׁוֹמֵעַ נְגִינָה מִמְּנַגֵּן רָשָׁע קָשֶׁה לוֹ לַעֲבוֹדַת הַבּוֹרֵא. וּכְשֶׁשּׁוֹמֵעַ מִמְּנַגֵּן כָּשֵׁר וְהָגוּן, אֲזַי טוֹב לוֹ כְּמוֹ שֶׁיִּתְבָּאֵר כִּי הִנֵּה קוֹל  הַנְּגִינָה נִמְשֶכֶת מִן הַצִּפֳּרִים כִּדְאִיתָא בַּמִּדְרָשׁ (וַיִּקְרָא רַבָּה, טז). מִפְּנֵי מָה מְצרָע טָהֳרָתוֹ תְּלוּיָה בִּשְׁתֵּי צִפֳּרִים חַיּוֹת טְהוֹרוֹת ? יָבוֹא קַלַּנְיָא וִיכַפֵּר עַל קַלַּנְיָא. כִּי נִלְקָה מֵחֲמַת קוֹלוֹ שֶׁדִּבֵּר לָשׁוֹן הָרָע. נִמְצָא, מִי שֶׁהוּא כָּשֵׁר נִמְשֶׁכֶת הַנְּגִינָה שֶׁלּוֹ מִן הַשְּׁתֵּי צִפֳּרִים חַיּוֹת טְהוֹרוֹת (וַיִּקְרָא נג:) שֶׁ הַשְּׁתֵּי צִפֳּרִים הַנַּ''ל, יוֹנְקִים מֵאֲתַר דִּנְבִיאִים יַנְקִין לְכָךְ נִקְרָא  הַמְּנַגֵּן חַזָּן מִלְּשׁוֹן חָזוֹן, הַיְנוּ לְשׁוֹן נְבוּאָה כִּי לוֹקֵחַ הַנְּגִינָה מֵאֲתַר דִּנְבִיאִים יַנְקִין וּכְשֶׁהַמְּנַגֵּן הוּא רָשָׁע אֲזַי הוּא לוֹקֵחַ הַנְּגִינָה שֶׁלּוֹ מִצִּפֳּרִים אֲחֵרוֹת שֶׁבִּקְּלִפָּה וְכָתוּב בַּזּהַר: כִּי הַצִּפֳּרִים שֶׁבַּקְּלִפָּה יוֹנְקִין מִדַּדֵּי הַמַּלְכוּת. וְכַד אִתְפָּלֵג לֵילְיָא כְּדֵין כְּרוֹזָא כָּרִיז: ''כַּצִּפֳּרִים הָאֲחוּזוֹת בַּפַּח, כָּהֵם יוֹקְשִׁים בְּנֵי אָדָם'' (זוהר ויחי רי''ז: ועיין בע''ח שער הקליפות פ''ב). וְהַתִּקּוּן הוּא שֶׁיּוּכַל לִשְׁמעַ נְגִינָה מִכָּל אָדָם הוּא עַל יְדֵי שֶׁיִּלְמַד בַּלַּיְלָה תּוֹרָה שֶׁבְּעַל פֶּה הַיְנוּ גְּמָרָא שֶׁהִיא בְּחִינַת לַיְלָה כִּדְאִיתָא בַּמִּדְרָשׁ (שוחר טוב תהלים יט), כְּשֶׁהָיָה משֶׁה בָּהָר אַרְבָּעִים יוֹם וְאַרְבָּעִים לַיְלָה, לא הָיָה יוֹדֵעַ מָתַי יוֹם ומָתַי לַיְלָה, רַק עַל יְדֵי זֶה כְּשֶׁהָיָה לוֹמֵד תּוֹרָה שֶׁבִּכְתָב, הָיָה יוֹדֵעַ שֶׁהוּא יוֹם, וּכְשֶׁלָּמַד תּוֹרָה שֶׁבְּעַל פֶּה, הָיָה יוֹדֵעַ שֶׁהוּא לַיְלָה נִמְצָא, שֶׁהַתּוֹרָה שֶׁבְּעַל פֶּה הִיא בְּחִינַת לַיְלָה וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין כד:) ''בַּמַּחְשַׁכִּים הוֹשִׁיבַנִי'' זֶה תַּלְמוּד בַּבְלִי וזהו (בְּרֵאשִׁית א) : ''וְלַחֹשֶׁךְ קָרָא לַיְלָה'' הַיְנוּ עַל יְדֵי שֶׁיִּלְמַד שַׁ''ס יְתַקֵּן הַשִּׁית עִיזְקָאִין שֶׁבַּקָּנֶה, שֶׁמֵּהֶם יוֹצֵא הַקּוֹל וְזֶהוּ (אֵיכָה ב) : ''קוּמִי רנִי בַלַּיְלָה'' הַיְנוּ שֶׁתִּהְיֶה תְּקוּמָה לְהָרִנָּה הַיְנוּ עַל יְדֵי הַלַּיְלָה שֶׁהִיא גְּמָרָא שַׁ''ס אַךְ כְּשֶׁלּוֹמֵד שֶׁלּא לִשְׁמָהּ, הַיְנוּ בִּשְׁבִיל שֶׁיִּתְקָרֵא רַבִּי הַלִּמּוּד אֵינוֹ בַּחֲשִׁיבוּת כָּל כָּךְ וכשלומד בלילה חוט של חסד נמשך עליו (חגיגה יב:) וּמֵגֵן עָלָיו שֶׁלּא יַזִּיק לוֹ הַמַּחֲשָׁבָה הַנַּ''ל וְאִיתָא בְּכִתְבֵי הָאֲרִ''י זַ''ל כִּי  צִפֳּרִים שֶׁבִּקְלִפָּה  הֵם מחִין שֶׁבְּמַלְכוּת דִּקְלִפָּה וְהַשְּׁתֵּי צִפֳּרִים חַיּוֹת טְהוֹרוֹת, הֵם בִּנְיַן הַמַּלְכוּת דִּקְדֻשָּׁה לפיכך נשתבח דוד לפני שאול (שְׁמוּאֵל א ט''ז) : ''וְיוֹדֵעַ נַגֵּן'' כִּי הַנְּגִינָה הִיא בִּנְיַן הַמַּלְכוּת לְכָךְ רָאוּי הוּא לְמַלְכוּת וזה שכתוב אצלו (תְּהִלִּים ע''ח) : ''מֵאַחַר עָלוֹת הֱבִיאוֹ'' הַיְנוּ מֵאַחַר הַמֵּינִיקוֹת, הַיְנוּ נֶצַח וָהוֹד כִּי הֵם מְנִיקִין לַנְּבִיאִים וְהֵם בִּנְיַן הַמַּלְכוּת וְזֶה שֶׁאָמַר רַבָּה בַּר בַּר חָנָה: לְדִידִי חָזִי לִי הַהִיא אַקְרוּקְתָּא. וּפֵרֵשׁ רַשְׁבַּ''ם:  צְפַרְדֵּעַ, הַיְנוּ צִפּוֹר דֵּעָה (עיין תדא''ר פ''ז ועיין בכוונות האריז''ל על ענין דם צפרדע) דַּהֲוֵי כִּי אַקְרָא דְּהַגְרוֹנְיָא מִלְּשׁוֹן  ''קְרָא בְגָרוֹן'' (יְשַׁעְיָהוּ נ''ח) הַיְנוּ שֶׁהַנְּגִינָה נִמְשֶׁכֶת מִמֶּנּוּ וְאַקְרָא דְּהַגְרוֹנְיָא כַּמָּה הֲוֵי ? שִׁתִּין בָּתֵּי. הַיְנוּ עַל יְדֵי מָה תְּתַּקֵּן בְּחִינַת קְרָא בְגָרוֹן ? עַל יְדֵי שִׁתִּין בָּתֵי, הַיְנוּ עַל יְדֵי שִׁתִּין מַסֶכְתּוֹת וּפֵרֵשׁ רַשְׁבַּ''ם: תַּלְמוּדָא קָאֲמַר לָהּ, הַיְנוּ שֶׁיִּלְמַד תַּלְמוּד אָתָא תַּנִּינָא בַּלְעָהּ וּפֵרֵשׁ רַ''שׁ: רַבָּה קָאֲמַר לָהּ הַיְנוּ  עַל יְדֵי שֶׁיִּלְמַד שֶׁלּא לִשְׁמָהּ, יִבְלַע אוֹתָהּ הַנָּחָשׁ וְזֶה שֶׁפֵּרֵשׁ רַשְׁבַּ''ם, רַבָּה קָאֲמַר לָהּ הַיְנוּ עַל יְדֵי שֶׁיִּלְמוֹד בִּשְׁבִיל שֶׁיִּתְקָרֵא רַבִּי אָתָא פּוּשְׁקַנְצָא וּפֵרֵשׁ רַשְׁבַּ''ם: עוֹרֵב הַיְנוּ עַל יְדֵי שֶׁיִּלְמַד בַּלַּיְלָה, מִלְּשׁוֹן עַרְבִית (עיין רש''י עירובין כ''ב ד''ה שמשכים ומעריב) וּבַלְעָהּ הַיְנוּ וּמֵגֵן עָלָיו מִן הַנָּחָשׁ הַנִּזְכָּר לְעֵיל וְסָלִיק יָתִיב  בְּאִילָנָא פֵּרֵשׁ הַמַּהַרְשָׁ''א, שֶׁהוּא בְּחִינַת  אַבְרָהָם שֶׁכָּתוּב אֶצְלוֹ (בְּרֵאשִׁית כ''א) : ''וַיִּטַּע אֵשֶׁל'' שֶׁהוּא בְּחִינַת חֶסֶד הַיְנוּ שֶׁהַחוּט שֶׁל חֶסֶד שֶׁנִּמְשָׁךְ עָלָיו מֵגֵן עָלָיו מִן הַנָּחָשׁ הַנַּ''ל תָּא חֲזִי כַּמָּה נָפִישׁ חֵילֵיה דְּאִילָנָא הַיְנוּ שֶׁרַבָּה מַתְמִיהַ אֶת עַצְמוֹ שֶׁכָּל כָּךְ גָּבַר עָלֵינוּ חַסְדּוֹ, שֶׁאֲפִלּוּ עַל זֶה יָכוֹל לְהָגֵן וּבָזֶה יִתְיַשֵּׁב הַסְּמִיכוּת שֶׁל הַמִּשְׁנָה (אָבוֹת פֶּרֶק א). עֲשֵׂה לְךָ רַב, וּקְנֵה לְךָ חָבֵר, וֶהֱוֵי דָּן אֶת כָּל הָאָדָם לְכַף זְכוּת כִּי עַל יְדֵי שֶׁשּׁוֹמֵעַ הַנְּגִינָה כַּנַּ''ל הוּא מְתַקֵּן בִּנְיַן הַמַּלְכוּת שֶׁלּוֹ וְזֶה עֲשֵׂה לְךָ רַב, הַיְנוּ שֶׁיְּתַקֵּן בְּחִינַת מַלְכוּת וְזֶה עַל יְדֵי קְנֵה לְךָ חָבֵר הַיְנוּ עַל יְדֵי קָנֶה, שֶׁהַקּוֹל יוֹצֵא מִמֶּנּוּ שֶׁמְּחַבֵּר הַשְּׁנֵי כְּרוּבִים לִהְיוֹת פָּנִים בְּפָנִים ''כְּמַעַר אִישׁ וְלוֹיוֹת'' (מלכים א ז) בִּזְמַן שֶׁיִּשְׂרָאֵל עוֹשִׂין רְצוֹנוֹ שֶׁל מָקוֹם (עין בבא בתרא צט וברשב''ם שם) וַאֲזַי  כְּשֶׁיְּתַקֵּן בְּחִינַת מַלְכוּת שֶׁלּוֹ וְיוּכַל לִמְשׁל בְּכָל מַה שֶּׁיִּרְצֶה וְיוּכַל לְהָמִית לָזֶה וּלְהַחֲיוֹת לָזֶה וְנִמְצָא עוֹלָם חָרֵב לָזֶה אָמַר:  וֶהֱוֵי דָּן אֶת כָּל הָאָדָם לְכַף זְכוּת שֶׁצָּרִיךְ לָדוּן אֶת כָּל אָדָם לְכַף זְכוּת כִּי אֵין הַקָּדוֹשׁ בָּרוּךְ הוּא חָפֵץ בְּחֻרְבַּן הָעוֹלָם ''כִּי לא לְתֹהוּ בְּרָאָהּ, לָשֶׁבֶת יְצָרָהּ'' (ישעיה מ''ה) וּבִשְׁבִיל זֶה מַרְגְּלָא בְּפוּמָא דְּאִינְשִׁי עַכְשָׁו לוֹמַר שֶׁהַחַזָּנִים הֵם שׁוֹטִים, וְאֵינָם בְּנֵי דֵּעָה כִּי עַכְשָׁו מַלְכוּת דִּקְדֻשָּׁה בַּגָּלוּת וְעַל כֵּן הַנְּגִינָה שֶׁהִיא נִמְשֶׁכֶת מֵאֲתַר דִּנְבִיאִים מִבְּחִינַת מחִין וְדַעַת דְּמַלְכוּת דִּקְדֻשָּׁה וְעַכְשָׁו שֶׁהַמַּלְכוּת בְּגָּלוּת, וְעַל כֵּן הַנְּגִינָה נִפְגֶּמֶת וְעַל כֵּן הַחַזָּנִים הֵם בְּלא דַּעַת כִּי אֵין לָהֶם כּחַ עַכְשָׁו לְהַמְשִׁיךְ הַנְּגִינָה מִשָּׁרְשָׁהּ שֶׁבִּקְדֻשָּׁה שֶׁהוּא בְּחִינַת מחִין וְדַעַת שֶׁל מַלְכוּת דִּקְדֻּשָּׁה, כַּנַּ''ל אֲבָל לֶעָתִיד שֶׁיִּתְעַלֶּה מַלְכוּת דִּקְדֻשָּׁה וְיִהְיֶה ''ה לְמֶלֶךְ עַל כָּל הָאָרֶץ'' אֲזַי תִּתְעַלֶּה וְתֻשְׁלַם הַנְּגִינָה בִּבְחִינַת דַּעַת דְּמַלְכוּת דִּקְדֻשָּׁה שֶׁמִּשָּׁם נִמְשֶׁכֶת הַנְּגִינָה כַּנַּ''ל וזהו (תְּהִלִּים מ''ז) : ''כִּי מֶלֶךְ כָּל הָאָרֶץ אֱלהִים, זַמְּרוּ מַשְׂכִּיל'' כִּי אֲזַי כְּשֶׁיִּהְיֶה ה לְמֶלֶךְ עַל כָּל הָאָרֶץ וְיִתְעַלֶּה מַלְכוּת דִּקְדֻשָּׁה אֲזַי: ''זַמְּרוּ מַשְׂכִּיל'', הַיְנוּ שֶׁהַחַזָּנִים הַמְזַמְּרִים יִהְיוּ בְּדַעַת וּבְשֵׂכֶל עַל יְדֵי שֶׁיִּתְעַלֶּה מַלְכוּת דִּקְדֻשָּׁה וִיקַבְּלוּ הַנְּגִינָה מִשָּׁרְשָׁהּ שֶׁבִּקְדֻשָּׁה שֶׁהוּא בְּחִינַת דַּעַת וּמחִין שֶׁל מַלְכוּת דִּקְדֻשָּׁה כַּנַּ''ל [שַׁיָּךְ לְעֵיל] (עיין פסחים נ: ועיין זוהר ויחי רי''ט) ''כִּי גָּדל מֵעַל שָׁמַיִם חַסְדֶּךָ'' (תְּהִלִּים ק''ח)  שָׁמַיִם הוּא בְּחִינַת קוֹל, כְּמוֹ שֶׁכָּתוּב: ''מִשָּׁמַיִם הִשְׁמַעְתָּ קוֹלֶךָ'' כִּי עַל יְדֵי הַחֶסֶד הַיְנוּ בְּחִינַת חוּט שֶׁל חֶסֶד, הַנִּמְשָׁךְ עַל יְדֵי שֶׁלּוֹמֵד תּוֹרָה בַּלַּיְלָה עַל יְדֵי זֶה נִתְתַּקֵּן הַקּוֹל כַּנַּ''ל וְזֶהוּ: ''כִּי גָּדוֹל מֵעַל שָׁמַיִם חַסְדֶּךָ'' כַּנַּ''ל הַשְּׁתֵּי צִפֳּרִים דִּקְדֻשָּׁה, שֶׁמִּשָּׁם הַנְּבוּאָה נִמְשֶׁכֶת, הֵם בִּנְיַן מַלְכוּת דִּקְדֻשָּׁה וְעַל כֵּן הַעֲמָדַת מֶלֶךְ הָיָה עַל פִּי נְבוּאָה כְּכָל מַלְכוּת בֵּית דָּוִד שֶׁהָיָה עַל פִּי נְבוּאָה וְהַנְּבוּאָה נִמְשֶׁכֶת מִן  הַכְּרוּבִים שֶׁהֵם בְּחִינַת שְׁתֵּי צִפֳּרִים הַנַּ''ל שֶׁהֵם בִּנְיַן מַלְכוּת דִּקְדֻשָּׁה כַּנַּ''ל מֵאַחַר עָלוֹת הֱבִיאוֹ, הַיְנוּ מֵאַחַר הַמֵּינִיקוֹת כִּי הֵם יַנְקִין לַנְּבִיאִים וְכוּ כַּנַּ''ל וְזֶהוּ ''מֵאַחַר עָלוֹת'' הַיְנוּ שֶׁדָּוִד הַמֶּלֶךְ, עָלָיו הַשָּׁלוֹם הָיָה יָכוֹל לְתַקֵּן וּלְהַעֲלוֹת גַּם הַנְּגִינָה שֶׁאֵינוֹ מֵאָדָם כָּשֵׁר לְהַעֲלוֹתָהּ אֶל הַקְּדֻשָּׁה וְזֶהוּ: ''מֵאַחַר עָלוֹת הֱבִיאוֹ'' הַיְנוּ גַּם הַנְּגִינָה, שֶׁהִיא מֵאֲחוֹרֵי הַקְּדֻשָּׁה בִּבְחִינַת ''מֵאַחַר עָלוֹת'', מֵאַחַר הַמֵּינִיקוֹת כִּי  הַנְּגִינָה דִּקְדֻשָּׁה הוּא מֵאֲתַר דִּנְבִיאִים יַנְקִין וְהַנְּגִינָה שֶׁאֵינוֹ בִּקְדֻשָּׁה הִיא בְּחִינַת מֵאַחַר עָלוֹת, מֵאֲחוֹרֵי הַקְּדֻשָּׁה וְדָוִד הַמֶּלֶךְ, עָלָיו הַשָּׁלוֹם, הָיָה יָכוֹל לְתַקֵּן נְגִינָה זוֹ גַּם כֵּן וְעַל יְדֵי זֶה נִתְעַלָּה מַלְכוּת דִּקְדֻשָּׁה כַּנַּ''ל וְזֶהוּ: ''מֵאַחַר עָלוֹת הֵבִיאוּ לִרְעוֹת בְּיַעֲקב'' וְכוּ כִּי עַל יְדֵי זֶה זָכָה לְמַלְכוּת כַּנַּ''ל


~ ד - אָנכִי ה אֱלהֶיךָ

[לְשׁוֹן רַבֵּנוּ, זִכְרוֹנוֹ לִבְרָכָה] אָנכִי ה אֱלהֶיךָ אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית עֲבָדִים (שְׁמוֹת כ) א.  כְּשֶׁאָדָם יוֹדֵעַ שֶׁכָּל מְארְעוֹתָיו הֵם לְטוֹבָתוֹ זאת הַבְּחִינָה הִיא מֵעֵין עוֹלָם הַבָּא כְּמוֹ שֶׁכָּתוּב (תְּהִלִּים נ''ו) : ''בַּה אֲהַלֵּל דָּבָר בֵּאלהִים אֲהַלֵּל דָּבָר'' (עיין ברכות ד''ס ע''ב) וְזאת הַבְּחִינָה הִיא מֵעֵין עוֹלָם הַבָּא כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (פְּסָחִים נ:) ''בַּיּוֹם הַהוּא יִהְיֶה ה אֶחָד'' וְכוּ וְהִקְשׁוּ: וְכִי הָאִידְנָא לָאו הוּא אֶחָד ? וְתֵּרְצוּ חֲכָמֵינוּ, זִכְרוֹנָם לִבְרָכָה.  הָאִידְנָא מְבָרְכִין עַל הַטּוֹבָה הַטּוֹב וְהַמֵּטִיב וְעַל הָרָעָה דַּיָּן אֱמֶת וּלֶעָתִיד כֻּלּוֹ הַטּוֹב וְהַמֵּטִיב שֶׁיִּהְיֶה שֵׁם ה וְשֵׁם אֱלקִים אַחְדוּת אֶחָד ב.  וְזאת הַבְּחִינָה אִי אֶפְשָׁר לְהַשִּׂיג אֶלָּא כְּשֶׁמַּעֲלֶה בְּחִינַת מַלְכוּת דִּקְדֻשָּׁה מֵהַגָּלוּת מִבֵּין הָעֲכּוּ''ם כִּי עַכְשָׁו הַמַּלְכוּת וְהַמֶּמְשָׁלָה לְהָעֲכּוּ''ם וּ בִשְׁבִיל זֶה נִקְרָאִים עֲבוֹדַת אֱלִילִים שֶׁלָּהֶם בְּשֵׁם אֱלהִים כִּי יוֹנְקִים מִבְּחִינַת מַלְכוּת הַנִּקְרָא אֱלהִים כְּמוֹ שֶׁכָּתוּב (תְּהִלִּים ע''ד) : ''אֱלהִים מַלְכִּי מִקֶּדֶם'' וּכְשֶׁמַּעֲלִין בְּחִינַת מַלְכוּת מִבֵּין הָעַכּוּ''ם אֲזַי נִתְקַיֵּם (שָׁם מ''ז) : ''כִּי מֶלֶךְ כָּל הָאָרֶץ אֱלהִים'' ג. וְאִי אֶפְשָׁר לְהָשִׁיב הַמְלוּכָה לְהַקָּדוֹשׁ בָּרוּךְ הוּא אֶלָּא עַל יְדֵי וִדּוּי דְּבָרִים לִפְנֵי תַּלְמִיד חָכָם עַל יְדֵי זֶה מְתַקֵּן וּמַעֲלֶה בְּחִינַת מַלְכוּת לְשָׁרְשָׁהּ וזהו (הוֹשֵׁעַ י''ד) : ''קְחוּ עִמָּכֶם דְּבָרִים'' זֶהוּ וִדּוּי דְּבָרִים, זֶה בְּחִינַת מַלְכוּת כְּמוֹ דַּבָּר אֶחָד לְדוֹר (סַנְהֶדְרִין ח)  דַּבָּר, לְשׁוֹן מַנְהִיג וּמוֹשֵׁל וְשׁוּבוּ אֶל ה שֶׁיְּתַקְּנוּ וְיַעֲלוּ אֶת הַדְּבָרִים, אֶת בְּחִינַת מַלְכוּת, בְּחִינַת אֶלהִים אֶל ה הַיְנוּ כַּנַּ''ל וזהו : ''בַּה אֲהַלֵּל דָּבָר, בֵּאלהִים אֲהַלֵּל דָּבָר'' הַיְנוּ  שֶׁיֵּדַע, שֶׁכָּל מְארְעוֹתָיו, כֻּלָּם לְטוֹבָתוֹ וִיבָרֵךְ עַל כָּל הַדְּבָרִים הַטּוֹב וְהַמֵּטִיב ד.  וּכְשֶׁיֵּדַע כָּל זאת נִקְרָא יְדִיעָה שְׁלֵמָה כִּי עִקַּר  הַדַּעַת הוּא אַחְדוּת שֶׁל חֶסֶד וּגְבוּרָה (כמובא בכתבי האריז''ל)  זֶה נִקְרָא דַּעַת הַיְנוּ שֶׁלּא יַחֲלק בֵּין חֶסֶד לְדִין, וִיבָרֵךְ עַל כֻּלָּם ''הַטּוֹב וְהַמֵּטִיב'' וְזֶה נִקְרָא: ''ה אֶחָד וּשְׁמוֹ אֶחָד'' כְּמַאֲמַר חֲכָמֵינוּ, זִכְרוֹנָם לִבְרָכָה שֶׁלֶּעָתִיד יִהְיֶה אַחְדוּת גָּמוּר, שֶׁיִּהְיֶה כֻּלּוֹ הַטּוֹב וְהַמֵּטִיב וְזֶה ה אֶחָד וּשְׁמוֹ זֶה בְּחִינַת אֱלהִים מַלְכוּת, כְּמוֹ שֶׁכָּתוּב (שְׁמוּאֵל ב ח) : ''וַיַּעַשׂ דָּוִד שֵׁם''  אֶחָד גִּימַטְרִיָּא אַהֲבָה הַיְנוּ הֵן  ה שֶׁהוּא רַחֲמִים הֵן שְׁמוֹ שֶׁהוּא בְּחִינַת  אֱלהִים, בְּחִינַת דִּין  כֻּלָּם לְטוֹבָתְךָ מֵחֲמַת אַהֲבָה שֶׁהַקָּדוֹשׁ בָּרוּךְ הוּא אוֹהֵב אוֹתְךָ כְּמוֹ שֶׁכָּתוּב (מִשְׁלֵי ג) : ''אֶת אֲשֶׁר יֶאֱהַב ה יוֹכִיחַ'' וּכְתִיב (עָמוֹס ג) : ''רַק אֶתְכֶם יָדַעְתִּי מִכּל מִשְׁפְּחוֹת הָאֲדָמָה, עַל כֵּן אֶפְקוֹד עֲלֵיכֶם עֲווֹנוֹתֵיכֶם'' ה.  וַעֲווֹנוֹתָיו שֶׁל אָדָם הֵם עַל עַצְמוֹתָיו כְּמוֹ שֶׁכָּתוּב (יְחֶזְקֵאל ל''ב) : ''וַתְּהִי עֲוֹנוֹתָם חֲקוּקָה עַל עַצְמוֹתָם'' וְכָל עֲבֵרָה יֵשׁ לָהּ צֵרוּף אוֹתִיּוֹת וּכְשֶׁעָבַר אֵיזֶה עֲבֵרָה, אֲזַי נֶחְקָק צֵרוּף רַע עַל עַצְמוֹתָיו וְעַל יְדֵי זֶה מַכְנִיס בְּחִינַת הַדִּבּוּר שֶׁל הַלָּאו הַזֶּה שֶׁעָבַר, בְּתוֹךְ הַטֻּמְאָה הַיְנוּ שֶׁמַּכְנִיס בְּחִינַת מַלְכוּת שֶׁהוּא בְּחִינַת דַּבָּר אֶחָד לַדּוֹר הוּא מַכְנִיס אוֹתָהּ בְּתוֹךְ הָעַכּוּ''ם, וְנוֹתֵן לָהֶם מֶמְשָׁלָה לְמָשָׁל, אִם עָבַר עַל דִבּוּר שֶׁל הַלָּאו לא יִהְיֶה לְךָ (שמות כ) אֲזַי מַחֲרִיב הַצֵּרוּף הַטּוֹב שֶׁל הַדִּבּוּר וּבוֹנֶה צֵרוּף רַע  וְנֶחְקָק הַצֵּרוּף הַזֶּה עַל עַצְמוֹתָיו, וְנוֹקֵם בּוֹ כְּמוֹ שֶׁכָּתוּב (יִרְמְיָהוּ ה) : ''עֲוֹנוֹתֵיכֶם הִטּוּ אֵלֶּה'' וּכְתִיב (תְּהִלִּים ל''ד) : ''תְּמוֹתֵת רָשָׁע רָעָה'' וְעַל יְדֵי וִדּוּי דְּבָרִים יוֹצֵא מֵעַצְמוֹתָיו הָאוֹתִיּוֹת הַחֲקוּקִים עֲלֵיהֶם וְנַעֲשֶׂה מֵהֶם הַדִּבּוּר שֶׁל הַוִּדּוּי כִּי הַדִּבּוּר יוֹצֵא מֵעַצְמוֹתָיו כְּמוֹ שֶׁכָּתוּב (שָׁם ל''ה) : ''כָּל עַצְמתַי תּאמַרְנָה'' וּמַחֲרִיב הַבִּנְיָן וְהַצֵּרוּף הָרָע וּבוֹנֶה מֵהֶם מַלְכוּת דִּקְדֻשָּׁה וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (סוֹטָה ז:). בְּשָׁעָה שֶׁהָלְכוּ יִשְׂרָאֵל בַּמִּדְבָּר, הָיוּ עַצְמוֹתָיו שֶׁל יְהוּדָה מְגֻלְגָּלִין עַד שֶׁאָמַר משֶׁה: ''שְׁמַע ה קוֹל יְהוּדָה'' שֶׁבִּקֵּשׁ משֶׁה מֵהַקָּדוֹשׁ בָּרוּךְ הוּא, שֶׁיִּזְכּר לִיהוּדָה הַוִּדּוּי שֶׁהִתְוַדָּה וְכֵן הֲוֵי לֵיה וְזֶה דַּוְקָא עַצְמוֹתָיו הָיוּ מְגֻלְגָּלִין עַל שֵׁם: ''וַתְּהִי עֲוֹנוֹתָם חֲקוּקָה עַל עַצְמוֹתָם'' וְעַל יְדֵי הַוִּדּוּי נִתְתַּקְּנוּ וְעָלוּ כָּל חַד לְדוּכְתֵּיה וִ יהוּדָה זֶה בְּחִינַת מַלְכוּת רֶמֶז, שֶׁבְּחִינַת מַלְכוּת נִתְתַּקֵּן עַל יְדֵי וִדּוּי דְּבָרִים וְזֶה נַעֲשָׂה עַל יְדֵי משֶׁה, שֶׁזָּכַר משֶׁה הַוִּדּוּי כִּי כֵן צָרִיךְ, שֶׁיִּהְיֶה הַוִּדּוּי לִפְנֵי תַּלְמִיד חָכָם וְ כָל תַּלְמִיד חָכָם הוּא בְּחִינַת משֶׁה כְּמוֹ שֶׁאָמְרוּ משֶׁה שַׁפִּיר קָאֲמַרְתְּ (שבת ק''א:) וּבָזֶה שֶׁזָּכַר משֶׁה הַוִּדּוּי נַעֲשָׂה כְּאִלּוּ הִתְוַדָּה עַכְשָׁו לִפְנֵי משֶׁה וְעַל יְדֵי זֶה נִתְתַּקֵּן בְּחִינַת מַלְכוּת וְנֶחֱרַב הַצֵּרוּף הָרָע שֶׁנֶּחְקַק עַל עַצְמוֹתָיו ו. וְזֶה בְּחִינַת הַחְזָרַת הַמַּלְכוּת לְשָׁרְשָׁהּ כִּי  שׁרֶשׁ הַמַּלְכוּת הוּא אֵשׁ כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (סַנְהֶדְרִין קא:). לָמָּה טָעָה נְבָט ? שֶׁרָאָה שֶׁיָּצָא אֵשׁ מֵאֲמָתוֹ וְ הַתּוֹרָה נִקְרֵאת אֵשׁ, שֶׁמִּשָּׁם הַמַּלְכוּת כְּמוֹ שֶׁכָּתוּב (יִרְמְיָהוּ כ''ג) : ''הֲלוֹא כּה דְבָרִי כָּאֵשׁ'' וּכְתִיב (מִשְׁלֵי ח) : ''בִּי מְלָכִים יִמְלכוּ'' וְעִקַּר הַתּוֹרָה הֵם הַתַּלְמִידֵי חֲכָמִים כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (מַכּוֹת כב:). כַּמָּה טִפְּשָׁאֵי דְּקַיְמָא מִקַּמֵּי סֵפֶר תּוֹרָה, וְלָא קַיְמָא מִקַּמֵּי צוּרְבָא מִדְּרַבָּנָן וְזֶהוּ (בְּמִדְבַּר ל''א) : ''כָּל דָּבָר אֲשֶׁר יָבא בָאֵשׁ תַּעֲבִירוּ בָאֵשׁ'' דָּבָר זֶה בְּחִינַת מַלְכוּת שֶׁנִּמְשָׁךְ בְּתוֹךְ  הַטֻּמְאָה בְּתוֹךְ  חֲמִימוּת הַיֵּצֶר כְּמוֹ (קִדּוּשִׁין פא:) נוּרָא בֵּי עַמְרָם תַּעֲבִירוּ בָאֵשׁ תִּקּוּנוֹ עַל יְדֵי אֵשׁ הַיְנוּ וִדּוּי דְּבָרִים לִפְנֵי תַּלְמִיד חָכָם כַּנַּ''ל וְזֶה לְשׁוֹן  עֲבֵרָה שֶׁהַצֵּרוּף שֶׁל עֲבֵרָה עוֹבֵר בְּתוֹךְ עַצְמוֹתָיו מֵעֵבֶר אֶל עֵבֶר וּ מִצְוָה לְשׁוֹן הִתְחַבְּרוּת כְּשֶׁעוֹשֶׂה חֲבִילוֹת חֲבִילוֹת שֶׁל מִצְוֹות, (וַיִּקְרָא רַבָּה כא). אֲזַי  נִתְחַבְּרוּ שִׁבְרֵי עַצְמוֹתָיו כְּמוֹ שֶׁכָּתוּב (תְּהִלִּים ל''ד) : ''שׁוֹמֵר כָּל עַצְמוֹתָיו'' ז. וְזֶה פֵּרוּשׁ (מִשְׁלֵי ט''ז) : ''חֲמַת מֶלֶךְ מַלְאֲכֵי מָוֶת'' כִּי חֲמָתוֹ שֶׁל הַקָּדוֹשׁ בָּרוּךְ הוּא בִּשְׁבִיל הַמַּלְכוּת שֶׁהִשְׁפִּיל עַל יְדֵי עֲווֹנוֹתָיו ''וְאִישׁ חָכָם יְכַפְּרֶנָּה'' הַיְנוּ בְּחִינַת תַּלְמִיד חָכָם, בְּחִינַת משֶׁה הוּא יְכַפֵּר לוֹ (מִיכָה ז) וזהו: ''וְעבֵר עַל פֶּשַׁע לִשְׁאֵרִית'' לְמִי שֶׁמֵּשִׂים עַצְמוֹ כְּשִׁירַיִם (ראשׁ הַשָּׁנָה יז:) נִמְצָא, כְּשֶׁבָּא לִפְנֵי תַּלְמִיד חָכָם וּמוֹצִיא כָּל צֵרוּפָיו לִפְנֵי הַתַּלְמִיד חָכָם  וְהַתַּלְמִיד חָכָם הוּא בְּחִינַת משֶׁה שֶׁמֵּשִׂים עַצְמוֹ כְּשִׁירַיִם כְּמוֹ שֶׁכָּתוּב (בְּמִדְבַּר י''ב) : ''וְהָאִישׁ משֶׁה עָנָו מְאד'' וְ עַל יְדֵי זֶה נִקְרָא אִישׁ חָכָם כְּמוֹ שֶׁכָּתוּב (אִיּוֹב כ''ח) : ''וְהַחָכְמָה מֵאַיִן תִּמָּצֵא'' (עַיֵּן סוֹטָה כא:) וּבָזֶה יֵשׁ כּחַ לַתַּלְמִיד חָכָם לְכַפֵּר כְּמוֹ שֶׁנֶּאֱמַר: וְאִישׁ חָכָם יְכַפְּרֶנָּה וּבִשְׁבִיל זֶה כְּשֶׁהִתְפַּלֵּל משֶׁה עַל חֵטְא הָעֵגֶל אָמַר (שְׁמוֹת ל''ב). ''אִם תִּשָּׂא חַטָּאתָם, וְאִם אַיִן מְחֵנִי נָא''  כִּי זֶה מִן הַנִּמְנָע שֶׁלּא יָבוֹא לְאָדָם אֵיזֶה גַּדְלוּת, כְּשֶׁשּׁוֹמֵעַ שֶׁמְּסַפְּרִין שִׁבְחוֹ כָּל שֶׁכֵּן כְּשֶׁמֶּלֶךְ גָּדוֹל מְשַׁבֵּחַ וּמְפָאֵר אֶת הָאָדָם אֲזַי בְּוַדַּאי מִן הַנִּמְנָע, שֶׁלּא יָבוֹא לוֹ אֵיזֶה גַּדְלוּת  אֲבָל צָרִיךְ לָזֶה בִּטּוּל כָּל הַרְגָּשׁוֹתָיו וְחָמְרִיּוֹתָיו אֲזַי יָכוֹל הָאָדָם, לִשְׁמעַ שִׁבְחוֹ וְלא יָבוֹא לוֹ שׁוּם גַּדְלוּת כְּמוֹ משֶׁה רַבֵּנוּ שֶׁרָאָה כָּתוּב בַּתּוֹרָה: ''וַיְּדַבֵּר ה אֶל משֶׁה'', ''וַיּאמֶר ה אֶל משֶׁה'' וְיִשְׂרָאֵל קוֹרְאִין בְּכָל יוֹם בַּתּוֹרָה שִׁבְחוֹ שֶׁל משֶׁה וְהוּא בְּעַצְמוֹ מְסַפֵּר לָהֶם שְׁבָחָיו וְלא הָיָה לְמשֶׁה שׁוּם הִתְפָּאֲרוּת וְגַדְלוּת מִזֶּה כְּמוֹ שֶׁכָּתוּב: ''וְהָאִישׁ משֶׁה עָנָו מְאד'' וּבְוַדַּאי עַל יְדֵי עַנְוְתָנוּתוֹ הָיָה כּחַ בְּיַד משֶׁה לְכַפֵּר עֲווֹן הָעֵגֶל וְזֶה שֶׁטָּעַן משֶׁה: ''וְאִם אַיִן'' הַיְנוּ ''אִם לא תִּשָּׂא חַטָּאתָם'' בָּזֶה אַתָּה מַרְאֶה שֶׁאֵין לִי כָּל כָּךְ עֲנִיווּת, שֶׁאוּכַל לְכַפֵּר לָהֶם עֲווֹן הָעֵגֶל בְּכֵן בַּקָּשָׁתִי ''מְחֵנִי נָא'' כְּדֵי שֶׁלּא אֶכָּשֵׁל בְּגַדְלוּת שֶׁאֲנִי רוֹאֶה וְשׁוֹמֵעַ בְּכָל עֵת סִפּוּר שְׁמִי וְשִׁבְחִי בַּתּוֹרָה  כִּי מִי יוּכַל לַעֲמד בָּזֶה שֶׁיִּשְׁמַע סִפּוּר שִׁבְחוֹ וְלא יִתְגָּאֶה אִם לא עָנָו גָּדוֹל וְאִם אֲנִי עָנָו צָרִיךְ לְךָ שֶׁתִּשָּׂא חֲטָאְתָם כְּמוֹ שֶׁכָּתוּב ''וְעוֹבֵר עַל פֶּשַׁע לִשְׁאֵרִית'' וְכוּ וְזֶה (דְּבָרִים ל''ג) : ''וַיְהִי בִישֻׁרוּן מֶלֶךְ'' היינו שמלכות עלה לשורשה כמו שכתוב (תְּהִלִּים ל''ז) : ''וַעֲנָוִים יִרְשׁוּ אָרֶץ'' וְאֶרֶץ הִיא דִּינָא דְּמַלְכוּתָא כְּמוֹ שֶׁכָּתוּב (אִיּוֹב כ) : ''וְאֶרֶץ מִתְקוֹמָמָה לוֹ'' ח. וְזֶהוּ שֶׁאָמְרוּ חֲכָמֵינוּ, זִכְרוֹנָם לִבְרָכָה (סוֹטָה כא). מָשָׁל לְאֶחָד, שֶׁהָיָה מְהַלֵּךְ בַּדֶרֶךְ בְּאִישׁוֹן לַיְלָה וַאֲפֵלָה וּמִתְיָרֵא מִן הַקּוֹצִים וּמִן הַפְּחָתִים וּמֵחַיָּה רָעָה וּמִלִּסְטִים וְאֵינוֹ יוֹדֵעַ בְּאֵיזֶה דֶּרֶךְ מְהַלֵּךְ וְכוּ כִּי זֶה יָדוּעַ  שֶׁכָּל הַמִּדּוֹת רָעוֹת וְתוֹלְדוֹתֵיהֶן נִמְשָׁכִין מֵאַרְבָּעָה יְסוֹדוֹת, מֵאַרְבַּע מָרוֹת כַּמּוּבָא בְּמִשְׁנַת חֲסִידִים.  עַצְבוּת וְתוֹלְדוֹתֵיהֶן נִמְשָׁכִין מִדּוֹמֵם תַּאֲווֹת רָעוֹת וְתוֹלְדוֹתֵיהֶן נִמְשָׁכִין מִצּוֹמֵחַ דְּבָרִים בְּטֵלִים וְתוֹלְדוֹתֵיהֶן נִמְשָׁכִין מֵחַי גַּאֲוָה וְתוֹלְדוֹתֵיהֶן נִמְשָׁכִין מִמְּדַבֵּר וּ מִי שֶׁרוֹצֶה לֵילֵךְ בְּדֶרֶךְ הַקּדֶשׁ צָרִיךְ לְשַׁבֵּר כָּל הַמִּדּוֹת רָעוֹת וִיסַפֵּר לִפְנֵי הַתַּלְמִיד חָכָם הַיְנוּ וִדּוּי דְּבָרִים וְהַתַּלְמִיד חָכָם יְפָרֵשׁ וִיבָרֵר לוֹ דֶּרֶךְ לְפִי שׁרֶשׁ נִשְׁמָתוֹ וְיֵשׁ שָׁלשׁ בְּחִינוֹת בְּהִתְקָרְבוּת לַצַּדִּיקִים שֶׁעַל יְדֵי שָׁלשׁ בְּחִינוֹת אֵלּוּ נִתְתַּקֵּן הַכּל וְאֵלּוּ הֵם הַשְּׁלּוֹשָׁה בְּחִינוֹת הַבְּחִינָה הָרִאשׁוֹנָה. כְּשֶׁרוֹאֶה אֶת הַצַּדִּיק, כְּמוֹ שֶׁכָּתוּב (יְשַׁעְיָהוּ ל) : ''וְהָיוּ עֵינֶיךָ רוֹאוֹת אֶת מוֹרֶיךָ'' וְזאת הַבְּחִינָה מְבַטֶּלֶת הַמִּדּוֹת רָעוֹת הַנִּמְשָׁכִין מִשְּׁנֵי הַיְּסוֹדוֹת: דּוֹמֵם צוֹמֵחַ הַיְנוּ עַצְבוּת וְתוֹלְדוֹתֶיהָ, וְתַאֲווֹת רָעוֹת כִּי  צַדִּיק הַדּוֹר נִקְרָא אֵם עַל שֵׁם שֶׁהוּא מֵינִיק לְיִשְׂרָאֵל בְּאוֹר תּוֹרָתוֹ  וְהַתּוֹרָה נִקְרֵאת חָלָב כְּמוֹ שֶׁכָּתוּב (שִׁיר הַשִּׁירִים ד) : ''דְּבַשׁ וְחָלָב תַּחַת לְשׁוֹנֵךְ'' וְזֶה  אָנוּ רוֹאִים בְּחוּשׁ כְּשֶׁהַתִּינוֹק הוּא בְּעַצְבוּת וְעַצְלוּת כְּשֶׁרוֹאֶה אֶת אִמּוֹ הוּא נִתְעוֹרֵר בִּזְרִיזוּת גָּדוֹל לִקְרַאת אִמּוֹ הַיְנוּ לְשָׁרְשׁוֹ  גַּם אָנוּ רוֹאִים בְּחוּשׁ כְּשֶׁהַתִּינוֹק עוֹסֵק בְּדִבְרֵי שְׁטוּת שֶׁלּוֹ אַף עַל פִּי שֶׁיֵּשׁ לוֹ תַּאֲוָה גְּדוֹלָה לָזֶה אַף עַל פִּי כֵן כְּשֶׁרוֹאֶה אֶת אִמּוֹ הוּא מַשְׁלִיךְ כָּל תַּאֲווֹתָיו אַחַר כְּתֵפָיו וּמוֹשֵׁךְ אֶת עַצְמוֹ לְאִמּוֹ נִמְצָא, שֶׁנִּתְבַּטְּלִין הַמִּדּוֹת רָעוֹת שֶׁל שְׁנֵי הַיְּסוֹדוֹת: דּוֹמֵם צוֹמֵחַ עַל יְדֵי הִסְתַּכְּלוּת פְּנֵי הַצַּדִּיק וְזֶהוּ וּמִתְיָרֵא מִן הַקּוֹצִים, שֶׁהוּא בְּחִינַת צוֹמֵחַ וּפְחָתִים שֶׁהוּא בְּחִינַת דּוֹמֵם וּכְשֶׁנִּזְדַּמֵּן לוֹ  אֲבוּקָה שֶׁל אוֹר זֶה תַּלְמִיד חָכָם, שֶׁהוּא אָבִיק בְּאוֹר הַתּוֹרָה וְעַל יָדוֹ נִצּוֹל מִמִּדּוֹת רָעוֹת שֶׁל שְׁנֵי יְסוֹדוֹת: דּוֹמֵם צוֹמֵחַ וְאָז נִצּוֹל מִן הַקּוֹצִים וּמִן הַפְּחָתִים הַבְּחִינָה הַשְּׁנִיָּה: הַצְּדָקָה שֶׁנּוֹתֵן לְתַלְמִיד חָכָם שֶׁעַל יְדֵי זֶה נִצּוֹל מִמִּדּוֹת רָעוֹת שֶׁל שְׁנֵי יְסוֹדוֹת: חַי מְדַבֵּר שֶׁהֵן בְּחִינַת חַיָּה רָעָה וְלִסְטִים שֶׁהֵן דְּבָרִים בְּטֵלִים וְגַאֲוָה וְתוֹלְדוֹתֵיהֶן כִּי  עַל יְדֵי דְּבָרִים בְּטֵלִים וּלְשׁוֹן הָרָע, בָּא עֲנִיּוּת כְּמוֹ שֶׁכָּתוּב (שְׁמוֹת ד) : ''כִּי מֵתוּ כָּל הָאֲנָשִׁים'', זֶהוּ עֲנִיּוּת (נדרים סד: קִדּוּשִׁין מט:) גם בגאווה אמרו (ע''ש ועיין סוכה כ''ט: ועיין מגילה י''ג: ברש''י ד''ה ואם הגיס) : סִימָן לְגַסּוּת הָרוּחַ עֲנִיּוּת וְעַל יְדֵי צְדָקָה נִתְעַשֵּׁר כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (גִּטִּין ז:) אִם שְׁלֵמִים וְכֵן רַבִּים וְכֵן נָגוֹזוּ וְעָבַר וְעִנִּיתִיךָ לא אֲעַנְּךָ, שׁוּב אֵין מַרְאִין לוֹ סִימָנֵי עֲנִיּוּת וְזֶהוּ, כֵּיוָן שֶׁעָלָה עַמּוּד הַשַּׁחַר, נִצּוֹל מֵחַיָּה רָעָה וּמִלִּסְטִים עַמּוּד הַשַּׁחַר רֶמֶז לִצְדָקָה כְּמוֹ שֶׁכָּתוּב (יְשַׁעְיָהוּ נ''ח) : ''כִּי תִרְאֶה עָרם וְכִסִּיתוֹ וְכוּ, אָז יִבָּקַע כַּשַּׁחַר אוֹרֶךָ'' נִמְצָא, עַל יְדֵי צְדָקָה נִצּוֹל מִמִּדּוֹת רָעוֹת שֶׁל שְׁנֵי יְסוֹדוֹת: חַי מְדַבֵּר שֶׁהֵם בְּחִינַת חַיָּה רָעָה וְלִסְטִים הַבְּחִינָה הַשְּׁלִישִׁית: כְּשֶׁמִּתְוַדֶּה וִדּוּי דְּבָרִים לִפְנֵי תַּלְמִיד חָכָם שֶׁעַל יְדֵי זֶה הַתַּלְמִיד חָכָם מַדְרִיךְ אוֹתוֹ בְּדֶרֶךְ יָשָׁר לְפִי שׁרֶשׁ נִשְׁמָתוֹ וְזֶה הִגִּיעַ לְפָרָשַׁת דְּרָכִים וְאָמְרוּ חֲכָמֵינוּ, זִכְרוֹנָם לִבְרָכָה (שָׁם סוֹטָה) : זֶה תַּלְמִיד חָכָם וְיוֹם הַמִּיתָה זֶה בְּחִינַת וִדּוּי דְּבָרִים לִפְנֵי תַּלְמִיד חָכָם וִדּוּי, כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין מג:) : כָּל הַמּוּמָתִין מִתְוַדִּין וְזֶה נִקְרָא פָּרָשַׁת דְּרָכִים כִּי הַתַּלְמִיד חָכָם מַפְרִישׁ לוֹ דֶּרֶךְ לְפִי שׁרֶשׁ נִשְׁמָתוֹ אֲזַי נִצּוֹל מִכֻּלָּם כִּי קדֶם שֶׁהִתְוַדָּה אַף עַל פִּי שֶׁהָיָה אֵצֶל הַתַּלְמִיד חָכָם וְנָתַן לוֹ מָמוֹן עֲדַיִן אֵינוֹ יוֹדֵעַ בְּאֵיזֶהוּ דֶּרֶךְ הוּא מְהַלֵּךְ כִּי ''יֵשׁ דֶּרֶךְ יָשָׁר לִפְנֵי אִישׁ וְאַחֲרִיתָהּ דַּרְכֵי מָוֶת'' (מִשְׁלֵי י''ד) אֲבָל כְּשֶׁהִגִּיעַ לְפָרָשַׁת דְּרָכִים, זֶה תַּלְמִיד חָכָם וְיוֹם הַמִּיתָה הַיְנוּ וִדּוּי דְּבָרִים לִפְנֵי תַּלְמִיד חָכָם אֲזַי נִצּוֹל מִכֻּלָּם ט. וְזֶה בְּכָל פַּעַם שֶׁבָּא אֵצֶל תַּלְמִיד חָכָם וּמְסַפֵּר לְפָנָיו כָּל לִבּוֹ וְ הַתַּלְמִיד חָכָם הוּא בְּחִינַת משֶׁה, שֶׁהוּא בְּחִינַת אַיִן כְּמוֹ שֶׁכָּתוּב: ''וְהַחָכְמָה מֵאַיִן תִּמָּצֵא'' וְ עַל יְדֵי זֶה אַתָּה נִכְלָל בָּאֵין סוֹף וזה בחינת (עיין תיקון כ''א ותיקון ס''ד) זַרְקָא דְּאִזְדְּרִיקַת לְאֲתַר דְּאִתְנְטִילַת מִתַּמָּן  שֶׁתַּחֲזִיר אֶת הַמַּלְכוּת לְאֵין סוֹף שֶׁהוּא רָצוֹן שֶׁבְּכָל הָרְצוֹנוֹת כִּי הַמַּלְכוּת, שֶׁהוּא בְּחִינַת אוֹתִיּוֹת הַדִּבּוּרִים כָּל אוֹת וָאוֹת מְלֻבָּשׁ בָּהּ רְצוֹן הַשֵּׁם יִתְבָּרַךְ שֶׁרְצוֹן הַשֵּׁם יִתְבָּרַךְ הָיָה שֶׁזּאת הָאוֹת יִהְיֶה לָהּ תְּמוּנָה כָּזוֹ וְאוֹת אַחֶרֶת יִהְיֶה לָהּ תְּמוּנָה אַחֶרֶת נִמְצָא, שֶׁרְצוֹנוֹת, הַיְנוּ תְּמוּנוֹת אוֹתִיּוֹת הֵם הִתְגַּלּוּת מַלְכוּתוֹ יִתְבָּרַךְ שְׁמוֹ וְ כָל אֵלּוּ הָרְצוֹנוֹת, הַיְנוּ הַתְּמוּנוֹת נִמְשָׁכִין מֵרְצוֹן אֵין סוֹף, שֶׁאֵין בּוֹ תְּמוּנָה וְכָל הַדְּבָרִים וְהַיֵּשׁוּת שֶׁבָּעוֹלָם הֵם מֵהָאוֹתִיּוֹת, הַיְנוּ מִמַּלְכוּת כִּי  יֵשׁוּת הוּא מֵחֲמַת הַמַּלְכוּת שֶׁרָצָה הַקָּדוֹשׁ בָּרוּךְ הוּא שֶׁיִּתְגַּלֶּה מַלְכוּתוֹ בָּעוֹלָם וְעַל יְדֵי זֶה בָּרָא אֶת הָעוֹלָם מֵאַיִן לְיֵשׁ וְ כָל הָרְצוֹנוֹת, הַיְנוּ הַתְּמוּנוֹת, וְכָל הַיֵּשׁוּת, הַיְנוּ בְּחִינַת מַלְכוּת  מְקַבְּלִים חִיּוּתָם מֵרְצוֹן אֵין סוֹף כְּמוֹ שֶׁכָּתוּב (מְגִלָּה לא:) בְּכָל מָקוֹם שֶׁאַתָּה מוֹצֵא גְּדֻלָּתוֹ שֶׁל הַקָּדוֹשׁ בָּרוּךְ הוּא הַיְנוּ מַלְכוּתוֹ, הַיְנוּ רְצוֹנוֹת שָׁם אַתָּה מוֹצֵא עַנְוְתָנוּתוֹ, הַיְנוּ רְצוֹן אֵין סוֹף  וְזֶה בְּחִינַת הִתְפַּשְּׁטוּת הַגַּשְׁמִיּוּת. כִּי כְּשֶׁרוֹצֶה לְהִכָּלֵל בִּרְצוֹן אֵין סוֹף צָרִיךְ לְבַטֵּל אֶת הַיֵּשׁוּת שֶׁלּוֹ וְזֶהוּ שֶׁכָּתוּב בַּזּהַר (חֵלֶק ב פח:) שֶׁהִסְתַּלְּקוּת משֶׁה בְּשַׁבָּת בְּשַׁעְתָּא דְּמִנְחָה שֶׁאָז הִתְגַּלּוּת רַעֲוָא דְּרַעֲוִין שֶׁהוּא בְּחִינַת  רְצוֹן אֵין סוֹף שֶׁכָּל הָרְצוֹנוֹת מְקַבְּלִין חִיּוּתָם מִמֶּנּוּ וְזֶה מֵחֲמַת  שֶׁבִּטֵּל משֶׁה כָּל יֵשׁוּתוֹ כְּמוֹ שֶׁכָּתוּב (שְׁמוֹת ט''ז) : ''וְנָחְנוּ מָה'' וְזֶה פֵּרוּשׁ: (דְּבָרִים ל''ד) : ''וַיִּקְבּר אוֹתוֹ  בַּגַּיְא'' זֶה בְּחִינַת אַיִן כְּמוֹ שֶׁכָּתוּב (יְשַׁעְיָהוּ מ) : ''כָּל גֶּיא יִנָּשֵׂא'' ''בְּאֶרֶץ מוֹאָב'' זֶה בְּחִינַת מַלְכוּת שֶׁדָּוִד בָּא מִמּוֹאָב  שֶׁנִּסְתַּלֵּק משֶׁה בְּתוֹךְ אֵין סוֹף בְּתוֹךְ רָצוֹן שֶׁבָּרְצוֹנוֹת, בְּתוֹךְ רַעֲוָא דְּרַעֲוִין שֶׁהוּא בְּחִינַת רְצוֹן אֵין סוֹף הַמְלֻבָּשׁ בִּרְצוֹנוֹת, בִּתְמוּנוֹת אוֹתִיּוֹת, בִּבְחִינַת מַלְכוּת כְּמוֹ שֶׁכָּתוּב: ''בְּכָל מָקוֹם שֶׁאַתָּה מוֹצֵא גְּדֻלָּתוֹ'' הַיְנוּ  מַלְכוּת בְּחִינַת רַעֲוִין ''שָׁם אַתָּה מוֹצֵא''  רַעֲוָא, רְצוֹן אֵין סוֹף וְזֶה ''מוּל בֵּית פְּעוֹר'' כִּי אָמְרוּ חֲכָמֵינוּ, זִכְרוֹנָם לִבְרָכָה (מִדְרַשׁ אַגָּדָה, מוּבָא בְּתוֹסְפוֹת סוֹטָה יד:) לָמָּה נִקְרָא שְׁמוֹ פְּעוֹר עַל שֵׁם שֶׁפּוֹעֵר פִּיו כִּי כְּשֶׁפּוֹגְמִין בְּמַלְכוּת אֲזַי יֵשׁ לוֹ כּחַ לִפְער פִּיו בְּצֵרוּפִים רָעִים אֲבָל משֶׁה שֶׁתִּקֵּן מִדַּת הַמַּלְכוּת עַל יְדֵי זֶה לא הָיָה יְכלֶת בְּיַד פְּעוֹר לִפְער פִּיו וְזֶה:  ''וְלא יָדַע אִישׁ'', אֲפִלּוּ משֶׁה לא יָדַע כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סוֹטָה יד)  כִּי נִתְבַּטֵּל לְגַבֵּי אֵין סוֹף וְכָל זֶה הָיָה בְּמוֹתוֹ אֲבָל בְּוַדַּאי  גַּם בְּחַיָּיו הָיָה לוֹ הִתְפַּשְּׁטוּת הַגַּשְׁמִיּוּת וְהָיָה מְדַבֵּק אֶת עַצְמוֹ בְּאוֹר אֵין סוֹף. אֲבָל  הַהִתְפַּשְּׁטוּת הָיָה בִּבְחִינַת (יחזקאל א) : ''וְהַחַיּוֹת רָצוֹא וָשׁוֹב'' כִּי  הַקָּדוֹשׁ בָּרוּךְ הוּא רוֹצֶה בַּעֲבוֹדָתֵנוּ כְּמוֹ שֶׁכָּתוּב: וְאָבִיתָ תְּהִלָּה מִגּוּשֵׁי עָפָר, מִקְּרוּצֵי חֹמֶר  וּבִשְׁבִיל זֶה צָרִיךְ שֶׁלּא יִשָּׁאֵר כֵּן אֶלָּא עַד עֵת שֶׁיָּבוֹא הַקָּדוֹשׁ בָּרוּךְ הוּא בְּעַצְמוֹ וְיִטּל נִשְׁמָתוֹ וְזֶה שֶׁאָנוּ רוֹאִים,  שֶׁלִּפְעָמִים נִתְלַהֵב אָדָם בְּתוֹךְ הַתְּפִלָּה וְאוֹמֵר כַּמָּה תֵּבוֹת בְּהִתְלַהֲבוּת גָּדוֹל  זֶה בְּחֶמְלַת ה עָלָיו שֶׁנִּפְתַּח לוֹ אוֹר אֵין סוֹף וְהֵאִיר לוֹ וּכְשֶׁרוֹאֶה אָדָם הִתְנוֹצְצוּת הַזּאת אַף עַל גַּב דְּאִיהוּ לָא חָזִי מַזְלֵיהּ חָזִי (מְגִלָּה ג) תֵּכֶף נִתְלַהֵב נִשְׁמָתוֹ לִדְבֵקוּת גָּדוֹל לְדַבֵּק אֶת עַצְמוֹ בְּאוֹר אֵין סוֹף וּכְשִׁעוּר הִתְגַּלּוּת אֵין סוֹף לְפִי מִנְיַן הַתֵּבוֹת שֶׁנִּפְתְּחוּ וְהִתְנוֹצְצוּ כָּל אֵלּוּ הַתֵּבוֹת אוֹמֵר בִּדְבֵקוּת גָּדוֹל וּבִמְסִירַת נַפְשׁוֹ וּבְבִטּוּל כּחוֹתָיו  וּבְשָׁעָה שֶׁנִּתְבַּטֵּל לְגַבֵּי אֵין סוֹף אֲזַי הוּא בִּבְחִינַת: ''וְלא יָדַע אִישׁ'' שֶׁאֲפִלּוּ הוּא בְּעַצְמוֹ אֵינוֹ יוֹדֵעַ מֵעַצְמוֹ אֲבָל  זאת הַבְּחִינָה צָרִיךְ לִהְיוֹת רָצוֹא וָשׁוֹב כְּדֵי שֶׁיִּתְקַיֵּם יֵשׁוּתוֹ נִמְצָא כְּשֶׁהוּא בִּבְחִינַת וָשׁוֹב אֲזַי צָרִיךְ לְהַרְאוֹת גַּם לְדַעְתּוֹ כִּי מִתְּחִלָּה,  בִּשְׁעַת דְּבֵקוּת הָיָה נִתְבַּטֵּל הַדַּעַת כְּמוֹ שֶׁכָּתוּב: ''וְלא יָדַע אִישׁ'' וּכְשֶׁהוּא בִּבְחִינַת  וָשׁוֹב, שֶׁשָּׁב לְיֵשׁוּתוֹ אָז שָׁב לְדַעְתּוֹ וּכְשֶׁשָּׁב לְדַעְתּוֹ,  אָז הוּא יוֹדֵעַ אַחְדוּת הָאֵין סוֹף וְטוּבוֹ וַאֲזַי אֵין חִלּוּק בֵּין ה לֵאלהִים בֵּין מִדַּת הַדִּין לְמִדַּת הָרַחֲמִים כִּי  בְּאֵין סוֹף אֵין שַׁיָּךְ, חַס וְשָׁלוֹם, שִׁנּוּי רָצוֹן כִּי הַשִּׁנּוּיִים אֵינוֹ אֶלָּא בְּשִׁנּוּי הַתְּמוּנוֹת אֲבָל  עַל יְדֵי הַדְּבֵקוּת שֶׁל אָדָם בְּאֵין סוֹף שֶׁשָּׁם אֵין שִׁנּוּי רָצוֹן, כִּי שָׁם רָצוֹן פָּשׁוּט וְאַחַר כָּךְ נִשְׁאָר בּוֹ רְשִׁימוּ מֵאַחְדוּת הַזּאת וְאַחַר כָּךְ נַעֲשֶׂה בִּבְחִינַת וָשׁוֹב אֲזַי הָרְשִׁימוּ מַרְאֶה לָדַעַת שֶׁיֵּדַע שֶׁכֻּלּוֹ טוֹב וְכֻלּוֹ אֶחָד. וְזֶה שֶׁאָמַר משֶׁה לְדוֹרוֹ (דְּבָרִים ד) ''אַתָּה הָרְאֵתָ לָדַעַת כִּי ה הוּא הָאֱלהִים'' כִּי  משֶׁה הוּא בְּחִינַת אַיִן וְדוֹרוֹ הַדְּבוּקִים אֵלָיו רָאוּי לָהֶם לָדַעַת הַיְנוּ לְהָאִיר לַדַּעַת, בְּחִינַת אֵין סוֹף, בְּחִינַת רַעֲוָא דְּרַעֲוִין בְּחִינַת: ה הוּא הָאֱלהִים וְזֶה פֵּרוּשׁ: אָמַר רַבָּה בַּר בַּר חָנָא: זִימְנָא חַדָּא הֲוָה קָאַזְלִינָן בִּסְפִינְתָּא, וַחֲזִינָן הַהוּא כַּוְרָא דְּיַתְבָא לֵיהּ אָכְלָה טִינָא בְּאוּסְיֵהּ, וּמֵתָה (כ''ה גי הב''ח בגמ, וכ''ה בדברי רבינו ז''ל להלן בפירוש המאמר) וְאִידְחוּהוּ מַיָא, וְשַׁדְיוּהוּ לְגוּדָא, וַחֲרוּב מִינֵיהּ שִׁיתִין מְחוֹזֵי, וְאָכְלוּ מִינֵיהּ שִׁיתִין מְחוֹזֵי, וּמָלְחוּ מִינֵיהּ שִׁיתִין מְחוֹזֵי, וּמָלְאוּ מֵחַד גַּלְגַּלָא דְּעֵינָא תְּלָת מֵאָה גַּרְבֵּי מִשְׁחָא. וְכִי הַדְרָן לְבָתַר תְּרֵיסַר יַרְחֵי שַׁתָּא, חֲזִינָן דְּהַוָה קָא מְנַסְרֵי מִגַּרְמֵיהּ מְטַלֶלְתָּא, וִיהָבֵי לְמִבְנִינְהוּ הַנָּךְ מְחוֹזֵי (בָּבָא בַּתְרָא עג:) רַשְׁבַּ''ם: כַּוְרָא  דָּג: אָכְלָא טִינָא  שֶׁרֶץ קָטָן: בְּאוּסְיֵהּ  בִּנְחִירָיו שֶׁל דָּג נִכְנַס הַשֶּׁרֶץ: וְאִידְחוּהוּ מַיָּא  הִדִּיחוּהוּ הַמַּיִם וְהִשְׁלִיכוּהוּ לַיַּבָּשָׁה כְּדֶרֶךְ יָם, שֶׁאֵינוֹ סוֹבֵל דָּבָר מֵת: חָרְבוּ מִינֵיהּ שִׁיתִין מְחוֹזֵי  שֶׁהִשְׁלִיכוּהוּ הַמַּיִם עַל שִׁשִּׁים כְּרַכִּים וּשְׁבָרָן כֻּלָּם, שֶׁהָיָה גָּדוֹל כָּל כָּךְ: וְאָכְלוּ מִינֵיהּ שִׁיתִין מְחוֹזֵי  בְּעוֹדֶנּוּ לַח: וּמָלְחוּ מִינֵיהּ שִׁיתִין מְחוֹזֵי  אֲחֵרִים, שֶׁהָיוּ רְחוֹקִין מִשָּׁם, מָלְחוּ מִינֵיהּ וּנְשָׁאוּהוּ לִמְקוֹמָן: מֵחַד גַּלְגַּלָא דְּעֵינָא  מִגַּלְגַּל עֵינוֹ לָקְחוּ שֶׁמֶן תְּלָת מֵאָה גַּרְבֵּי: הַוָה מְנַסְרֵי  לִבְנוֹת מֵעַצְמוֹת הַדָּג אוֹתָן מְחוֹזֵי שֶׁהִפִּיל פֵּרוּשׁ:  סְפִינָה לְשׁוֹן חֲשִׁיבוּת, בְּחִינַת מַלְכוּת שֶׁרַבָּה בַּר בַּר חָנָא חָקַר בְּשִׂכְלוֹ אוֹדוֹת הַמַּלְכוּת אֵיךְ בְּנֵי יִשְׂרָאֵל מַעֲלִין אוֹתָהּ הַאי כַּוְרָא  יִשְׂרָאֵל מְכֻנִּין בְּשֵׁם דָּגִים כְּמוֹ שֶׁכָּתוּב (בְּרֵאשִׁית מ''ח) : ''וְיִדְגּוּ לָרב בְּקֶרֶב הָאָרֶץ'' דְּיַתְבֵי לֵיהּ אָכְלָא טִינָא בִּנְחִירָיו זֶה בְּחִינַת תְּפִלָּתָן שֶׁל יִשְׂרָאֵל כְּמוֹ שֶׁכָּתוּב (יְשַׁעְיָהוּ מ''ח) : ''וּתְהִלָּתִי אֶחֱטָם לָךְ'' שֶׁ נִּתְעָרֵב שֶׁרֶץ, הַיְנוּ טֻמְאָה בִּתְפִלָּתוֹ וַעֲבוֹדָתוֹ וּבִלְבֵּל אוֹתוֹ וְלא הָיָה יָכוֹל אִישׁ הַיִּשְׂרְאֵלִי הַזֶּה לַעֲבד עֲבוֹדָתוֹ תַּמָּה מֶה עָשָׂה הָאִישׁ הַזֶּה ? עָשָׂה שָׁלשׁ בְּחִינוֹת הַנַּ''ל הַיְנוּ הִתְקַשְּׁרוּת לְהַצַּדִּיק וּנְתִינַת הַצְּדָקָה וּוִדּוּי דְּבָרִים וְזֶה פֵּרוּשׁ: וּמֵתָה, וְאִידְחוּהוּ מַיָא, וְשַׁדְיוּהוּ לְגוּדָא וְהִזְכִּיר הַשָּׁלשׁ בְּחִינוֹת מֵעֵילָא לְתַתָּא וּ מֵתָה זֶה בְּחִינַת וִדּוּי דְּבָרִים כְּמוֹ שֶׁכָּתוּב: ''כָּל הַמּוּמָתִין מִתְוַדִּין'' וְאִידְחוּהוּ  מַיָא זֶה בְּחִינַת צְדָקָה כְּמוֹ שֶׁכָּתוּב (קהֶלֶת י''א) ''שַׁלַּח לַחְמְךָ עַל פְּנֵי הַמַּיִם'' וכתיב (יְשַׁעְיָהוּ ל''ב) : ''אַשְׁרֵיכֶם זוֹרְעֵי עַל כָּל מַיִם'' וְשַׁדְיוּהוּ לְגוּדָא  הַצַּדִּיק נִקְרָא גּוּדָא, לְשׁוֹן גָּדֵר שֶׁהוּא גּוֹדֵר פִּרְצוֹתֵיהֶן שֶׁל יִשְׂרָאֵל (יְחֶזְקֵאל כ''ב, יְשַׁעְיָהוּ נ''ח) (מגילה י''ג) וְזֶה: וְשַׁדְיוּהוּ לְגוּדָא, שֶׁהִקְרִיב אֶת עַצְמוֹ לַצַּדִּיק וְעַל יְדֵי שָׁלשׁ בְּחִינוֹת אֵלּוּ וְחָרוּב מִינֵיהּ שִׁיתִּין מְחוֹזָא שֶׁעַל יְדֵי הַמִּיתָה, הַיְנוּ וִדּוּי דְּבָרִים הֶעֱלָה אֶת הַמַּלְכוּת מִבֵּין הַסִּטְרָא אָחֳרָא וְהַצַּדִּיק הוֹרָה לוֹ אֶת הַדֶּרֶךְ הַיָּשָׁר כְּמוֹ שֶׁכָּתוּב בְּהַפְטָרַת בְּרֵאשִׁית (יְשַׁעְיָהוּ מ''ב) : ''אַחֲרִיב הָרִים וּגְבָעוֹת'' רֶמֶז עַל חֻרְבַּן מֶמְשֶׁלֶת הָעַכּוּ''ם ''וְהוֹלַכְתִּי עִוְּרִים בְּדֶרֶךְ לא יָדָעוּ'' זֶה בְּחִינַת שֶׁהַצַּדִּיק הוֹרָה לוֹ דֶּרֶךְ יָשָׁר זֶה בְּחִינַת פָּרָשַׁת דְּרָכִים כַּנַּ''ל וְשִׁיתִין מְחוֹזָא, רֶמֶז עַל עֲלִיַּת הַמַּלְכוּת דִּכְתִיב בֵּהּ (שִׁיר הַשִּׁירִים ו) : ''שִׁשִּׁים הֵמָּה מְלָכוֹת'' וְאָכְלוּ מִינָהּ שִׁיתִין מְחוֹזָא רֶמֶז עַל שְׁנֵי מִדּוֹת רָעוֹת שֶׁל חַי מְדַבֵּר שֶׁעַל יָדוֹ בָּא עֲנִיּוּת כַּנַּ''ל וְעַל יְדֵי צְדָקָה מְתַקֵּן אוֹתָם וְיַמְשִׁיךְ שֶׁפַע וְזֶה: אָכְלוּ מִינֵיה וְשִיתִין מְחוֹזָא רֶמֶז עַל בְּחִינַת שִׁשִּׁים  גִּבּוֹרִים, שֶׁמִּשָּׁם בָּא פַּרְנָסָה כְּמוֹ שֶׁאָמְרוּ (בְּרָכוֹת לג:) גְּבוּרוֹת גְּשָׁמִים וּמָלְחוּ מִינָהּ שִׁיתִּין מְחוֹזָא זֶה רֶמֶז עַל תִּקּוּן שְׁנֵי מִדּוֹת רָעוֹת דּוֹמֵם צוֹמֵחַ עַל יְדֵי קִרְבָתוֹ לְהַצַּדִּיק כִּי  הַצַּדִּיק הוּא ''בְּרִית מֶלַח עוֹלָם'' גַּם  עַצְבוּת וְתַאֲווֹת בָּאִים מִדָּמִים עֲכוּרִים ו עַל יְדֵי מֶלַח פּוֹלֵט הַדָּמִים רָעִים וְשִיתִּין מְחוֹזָא זֶה רֶמֶז עַל שִׁשִּׁים אוֹתִיּוֹת שֶׁבְּבִרְכַּת כּהֲנִים שֶׁהֵם בְּיַד הַצַּדִּיק כְּמוֹ שֶׁכָּתוּב (מִשְׁלֵי י) ''בְּרָכוֹת לְראשׁ צַדִּיק'' וּמָלְאוּ מֵחַד גַּלְגַּלָא דְּעֵינָא תְּלָת מֵאָה גַּרְבֵּי מִשְׁחָא גַּרְבֵּי מִשְׁחָא, זֶה בְּחִינוֹת הַדַּעַת כִּי  ''שֶׁמֶן מִשְׁחַת קדֶשׁ'' (שְׁמוֹת ל),  זֶה בְּחִינַת שֵׂכֶל וּ תְלָת מֵאָה, זֶה בְּחִינַת משֶׁה שֶׁהוּא בְּחִינַת מַה שֶּׁהַצַּדִּיק מַקְטִין אֶת עַצְמוֹ, בִּבְחִינַת מָה  בְּשָׁלשׁ בְּחִינוֹת צָרִיךְ לְהַקְטִין אֶת עַצְמוֹ כְּמוֹ שֶׁכָּתוּב (יִרְמְיָהוּ ט) : ''אַל יִתְהַלֵּל חָכָם, גִּבּוֹר וְעָשִׁיר'' נִמְצָא  שֶׁבְּכָל בְּחִינָה מֵאֵלּוּ שָׁלשׁ בְּחִינוֹת הוּא נַעֲשֶׂה מָה וְעַל יְדֵי זֶה יֵשׁ לוֹ הִתְפַּשְּׁטוּת הַגַּשְׁמִיּוּת וּמִדַּבֵּק בְּאוֹר אֵין סוֹף, שֶׁאֵין שָׁם שׁוּם שִׁנּוּי רָצוֹן אֶלָּא: ה הוּא הָאֱלקִים, כַּנַּ''ל הַיְנוּ כֻּלּוֹ הַטּוֹב וְהַמֵּטִיב וזה בחינת  חד גלגלא דעינא כמובא באידרא (זהַר נָשׂא קלז:) : וּלְזִימְנָא דְּאָתִי יִשְׁתַּכַּח בָּה  עֵינָא חַד דְּרַחֲמֵי זֶה בְּחִינַת כֻּלּוֹ הַטּוֹב וְהַמֵּטִיב נִמְצָא  כְּשֶׁהַצַּדִּיק עוֹשֶׂה עַצְמוֹ מָה מְדַבֵּק אֶת עַצְמוֹ לְעֵינָא חַד דְרַחֲמֵי הַיְנוּ לְאֵין סוֹף וְאַחַר כָּךְ כְּשֶׁחוֹזֵר בִּבְחִינַת רָצוֹא וָשׁוֹב אָז מַמְשִׁיךְ מֵאוֹר אֵין סוֹף הָאַחְדוּת הָרָצוֹן הַפָּשׁוּט שָׁם דֶּרֶךְ הַמָּה שֶׁלּוֹ וְ נַעֲשֶׂה מִמָּה מֵאָה כְּמוֹ שֶׁנֶּאֱמַר: אַל תִּקְרֵי מָה אֶלָּא מֵאָה (עיין מנחות מ''ג ועיין רש''י ותוספות) וְנַעֲשֶׂה תְּלָת מֵאָה מִתְּלָת מָה וּמַמְשִׁיךְ אוֹר הַזֶּה לְדַעְתּוֹ וּלְשִׂכְלוֹ הַיְנוּ גַּרְבֵּי דְּמִשְׁחָא, שֶׁהוּא בְּחִינַת שֵׂכֶל, כַּנַּ''ל אַתָּה הָרְאֵיתָ לָדַעַת,  שֶׁמַּמְשִׁיךְ אוֹר אֵין סוֹף לְדַעְתּוֹ שֶׁיֵּדַע הָאַחְדוּת, שֶׁה הוּא הָאֱלקִים וִיבָרֵךְ הַטּוֹב וְהַמֵּטִיב עַל הַכּל כְּמוֹ לֶעָתִיד לָבוֹא כִּי הַדְרָן וְאָתָאן לְבָתַר תְּרֵיסַר יַרְחֵי שַׁתָּא, וְקָחֲזִינָן דְּהָוֵי מְנַסְרָא מִגַּרְמַיְהוּ לְבִנְיָנָא הַנָּךְ מְחוֹזָא כִּי מֵאֲחוֹרֵי הַקְּדֻשָּׁה, שֶׁהֵם שְׁנֵים עָשָׂר שְׁבָטִים שֶׁעַל יָדָם נִתְתַּקֵּן מַלְכוּת הַנַּ''ל (עיין זוהר ויחי רמא) וְאַחֲרֵיהֶם הוּא הַטֻּמְאָה וְיֵשׁ בְּנֵי אָדָם שֶׁיּוֹצְאִין מֵהַקְּדֻשָּׁה וְזֶה שֶׁסִּפֵּר הַתַּנָּא שֶׁהִדֵּר וְחָזַר לְעַיֵּן בְּאֵלּוּ שֶׁהֵם בָּתַר תְּרֵיסַר יַרְחֵי שַׁתָּא שֶׁהֵם אֲחוֹרֵי שְׁנֵים עָשָׂר שְׁבָטִים דִּקְדֻשָּׁה שֶׁיּוֹצְאִין מִכְּלַל יִשְׂרָאֵל עַל יְדֵי מַעֲשֵׂיהֶם הָרָעִים וַחֲזִינָן דְּהָווּ מְנַסְרֵי מִגַּרְמַיְהוּ הַיְנוּ  שֶׁעַל יְדֵי מַעֲשֵׂיהֶם הָרָעִים הַחֲקוּקִים עַל עַצְמוֹתָם וְהַחֲקִיקָה עוֹבֵר מֵעֵבֶר לְעֵבֶר כִּנְסִירָה מַמָּשׁ אֲבָל עַל יְדֵי שֶׁאִישׁ הַיִּשְׂרְאֵלִי הַנַּ''ל נִתְעוֹרֵר בִּתְשׁוּבָה עַל יְדֵי שֶׁרֶץ קָטָן שֶׁבִּנְחִירָיו עַל יְדֵי שֶׁהִרְגִּישׁ טֻמְאָה קְטַנָּה שֶׁמְּבַלְבֶּלֶת אוֹתוֹ עַל יְדֵי תְּשׁוּבָתוֹ גּוֹרֵם שֶׁגַּם אֵלּוּ הָרְשָׁעִים נַעֲשׂוּ כִּסֵּא לַקְּדֻשָּׁה וִיהָבֵי לְבִנְיָנָא הַנָּךְ מְחוֹזָא שֶׁעוֹזְרִים גַּם הֵם לְעוֹבְדֵי הַשֵּׁם שֶׁיִּבְנוּ הַנָּךְ מְחוֹזָא הַנַּ''ל וְזֶה פֵּרוּשׁ: אָנכִי ה אֱלהֶיךָ פֵּרוּשׁ,  הֵן ה הֵן אֱלהֶיךָ תָּבִין, שֶׁכָּל זאת אָנכִי הַיְנוּ שֶׁתְּקַיֵּם: ''בַּה אֲהַלֵּל דָּבָר, בֵּאלהִים אֲהַלֵּל דָּבָר'' הַיְנוּ כֻּלּוֹ הַטּוֹב וְהַמֵּטִיב, כַּנַּ''ל אֲשֶׁר הוֹצֵאתִיךָ מֵאֶרֶץ מִצְרַיִם דְּאִיתָא בַּמִּדְרָשׁ (בְּרֵאשִׁית רַבָּה טז) כִּי  כָּל הַגָּלֻיּוֹת נִקְרָאִים עַל שֵׁם גָּלוּת מִצְרַיִם מִפְּנֵי שֶׁהֵם מְצֵרִים לְיִשְׂרָאֵל הַיְנוּ שֶׁעַל יְדֵי הַצַּדִּיק נִתְבַּטֵּל מַלְכוּתָם וּמֶמְשַׁלְתָּם שֶׁל הָעַכּוּ''ם כִּי עַל יְדֵי זֶה עוֹלָה מִתּוֹכָם מַלְכוּת דִּקְדֻשָּׁה כַּנַּ''ל מִבֵּית עֲבָדִים זֶה רֶמֶז עַל בִּטּוּל  הַמִּדּוֹת רָעוֹת שֶׁל אַרְבַּע יְסוֹדוֹת הַמְכֻנִּים בְּשֵׁם עֲבָדִים כִּי  כָּל הָאַרְבָּעָה יְסוֹדוֹת הֵם מִתַּחַת גַּלְגַּל הַיָּרֵחַ וְהַיָּרֵחַ מְכֻנֶּה בְּשֵׁם עֶבֶד כַּמּוּבָא בַּזּהַר (וַיֵּשֶׁב קפ''א) : ''הִנֵּה יַשְׂכִּיל  עַבְדִי'' דָּא סִיהַרָא פֵּרוּשׁ: עַל יְדֵי הַצַּדִּיק  עוֹלָה הַמַּלְכוּת מִן הַסִּטְרָא אָחֳרָא וְנִתְבַּטְּלִים הַמִּדּוֹת רָעוֹת וְעַל יְדֵי זֶה הָאָדָם בָּא לִבְחִינַת עוֹלָם הַבָּא לִבְחִינַת ''בַּה אֲהַלֵּל דָּבָר, בֵּאלהִים אֲהַלֵּל דָּבָר''


~ ה - בַּחֲצוֹצְרוֹת וְקוֹל שׁוֹפָר

[לְשׁוֹן רַבֵּנוּ, זִכְרוֹנוֹ לִבְרָכָה] בַּחֲצוֹצְרוֹת וְקוֹל שׁוֹפָר הָרִיעוּ לִפְנֵי וְכוּ (תְּהִלִּים צ''ח) א.  כִּי צָרִיךְ כָּל אָדָם לוֹמַר. כָּל הָעוֹלָם לא נִבְרָא אֶלָּא בִּשְׁבִילִי (סַנְהֶדְרִין לז) נִמְצָא כְּשֶׁהָעוֹלָם נִבְרָא בִּשְׁבִילִי צָרִיךְ אֲנִי לִרְאוֹת וּלְעַיֵּן בְּכָל עֵת בְּתִקּוּן הָעוֹלָם וּלְמַלְּאוֹת חֶסְרוֹן הָעוֹלָם וּלְהִתְפַּלֵּל בַּעֲבוּרָם וְעִנְיַן הַתְּפִלָּה הֵן בִּשְׁנֵי פָּנִים קדֶם גְּזַר דִּין מִתְפַּלְּלִין כְּסֵדֶר הַתְּפִלָּה וְאֵין צָרִיךְ לְהַלְבִּישׁ הַתְּפִלָּה אֲבָל לְאַחַר גְּזַר דִּין צָרִיךְ לְהַלְבִּישׁ הַתְּפִלָּה כְּדֵי שֶׁלּא יָבִינוּ הַמַּלְאָכִים הָעוֹמְדִים לִשְׂמאל, וְלא יְקַטְרְגוּ כְּמוֹ שֶׁכָּתוּב (דָּנִיֵּאל ד) : ''בִּגְזֵרַת עִירִין פִּתְגָּמִין'' הַיְנוּ לְאַחַר גְּזַר דִּין אֲזַי ''בְּמַאֲמַר קַדִּישִׁין שְׁאִלְתִּין'' אֲזַי הַצַּדִּיקִים מַלְבִּישִׁים שְׁאֵלָתָם בְּמַאֲמָר ב. אֲבָל אֵיךְ יַדְעִינָן בֵּין קדֶם גְּזַר דִּין לְבֵּין אַחַר גְּזַר דִּין ? עַל יְדֵי הַמִּצְווֹת שֶׁאָנוּ עוֹשִׂים יְכוֹלִין אֲנַחְנוּ לֵידַע בֵּין קדֶם גְּזַר דִּין לְאַחַר גְּזַר דִּין וְדַוְקָא  כְּשֶׁעוֹשִׂין הַמִּצְווֹת בְּשִׂמְחָה גְּדוֹלָה כָּל כָּךְ עַד שֶׁאֵין רוֹצֶה בְּשׁוּם שְׂכַר עוֹלָם הַבָּא אֶלָּא הוּא רוֹצֶה שֶׁיַּזְמִין לוֹ הַקָּדוֹשׁ בָּרוּךְ הוּא מִצְוָה אַחֶרֶת בִּשְׂכַר מִצְוָה זאת כְּמַאֲמַר חֲכָמֵינוּ, זִכְרוֹנָם לִבְרָכָה (אָבוֹת ד) : שְׂכַר מִצְוָה מִצְוָה כִּי הוּא נֶהֱנֶה מֵהַמִּצְוָה בְּעַצְמָהּ וְזֶהוּ  הַחִלּוּק שֶׁבֵּין נְבוּאַת משֶׁה רַבֵּנוּ לְבֵין נְבוּאַת שְׁאָר נְבִיאִים כְּפֵרוּשׁ רַשִׁ''י: ''וַיְּדַבֵּר משֶׁה אֶל רָאשֵׁי הַמַּטּוֹת וְכוּ זֶה הַדָּבָר אֲשֶׁר צִוָּה ה'' (בבר ל) פֵּרֵשׁ רַשִׁ''י: כָּל הַנְּבִיאִים נִתְנַבְּאוּ בְּ''כה אָמַר ה'' נוֹסַף עֲלֵיהֶם משֶׁה, שֶׁהִתְנַבֵּא: בְּ''זֶה הַדָּבָר'' כִּי בְּחִינַת  ''כּה'' הוּא אַסְפַּקְלַרְיָא שֶׁאֵינָהּ מְאִירָה וְ''זֶה הַדָּבָר ''הוּא בְּחִינַת אַסְפַּקְלַרְיָא הַמְּאִירָה וְ אֵלּוּ הַשְּׁתֵּי בְּחִינוֹת נְבִיאוּת יֵשׁ בַּעֲבוֹדַת הַבּוֹרֵא יֵשׁ אָדָם הָעוֹשֶה הַמִּצְוָה בִּשְׂכַר עוֹלָם הַבָּא שֶׁאֵינוֹ נֶהֱנֶה מֵהַמִּצְוָה בְּעַצְמָהּ אִלּוּ לא הָיוּ נוֹתְנִין לוֹ עוֹלָם הַבָּא בִּשְׂכָרָהּ לא הָיָה עוֹשֶׂה אוֹתָהּ וְזֶה בְּחִינַת ''כּה'',  אַסְפַּקְלַרְיָא שֶׁאֵינָהּ מְאִירָה כְּמוֹ אָדָם שֶׁרוֹאֶה אֵיזֶה דָּבָר מֵרָחוֹק (עיין זוהר וירא ק''ך) כֵּן  הוּא עוֹשֶׂה הַמִּצְוָה בִּשְׁבִיל שְׂכָרָהּ הַבָּא לְעֵת רָחוֹק הַיְנוּ אַחַר עוֹלָם הַזֶּה ו שילום שכר נקרא בשם נביא כי ראשי תיבות של יָבא בְרִנָּה נשֵׂא אֲלֻמּוֹתָיו וְשָׁם בַּפָּסוּק הַזֶּה נִרְמַז עַל שִׁלּוּם שָׂכָר (תְּהִלִּים קכ''ו). ''הָלוֹךְ יֵלֵךְ וּבָכה נוֹשֵׂא מֶשֶׁךְ הַזָּרַע'', שֶׁמִּצְטַעֵר בַּעֲשִׂיָּתָהּ ''בּא יָבא בְרִנָּה נשֵׂא אֲלֻמּוֹתָיו'' שֶׁיִּשְׂמַח לֶעָתִיד, כְּשֶׁיְּקַבֵּל שְׂכַר הַמִּצְווֹת יָבא בְּרִנָּה נשֵׂא אֲלֻמּוֹתָיו, רָאשֵׁי תֵּבוֹת נָבִיא אֲבָל נָבִיא שֶׁמִּתְנַבֵּא בְּ''זֶה הַדָּבָר''  שֶׁאֵינוֹ רוֹצֶה בִּשְׂכַר הַמִּצְווֹת אֶלָּא רוֹצֶה בַּמִּצְוָה בְּעַצְמָהּ שֶׁהוּא מְשַׂמֵּחַ כָּל כָּךְ בַּעֲשִׂיָּתָהּ עַד שֶׁמְּמָאֵס בְּכָל מִין שָׂכָר נִמְצָא שֶׁעוֹלָם הַבָּא שֶׁלּוֹ בְּהַמִּצְוָה בְּעַצְמָהּ וְזֶה בְּחִינַת נָבִיא, הַיְנוּ שִׁלּוּם שָׂכָר, בִּבְחִינַת: ''זֶה הַדָּבָר'' בִּבְחִינַת  אַסְפַּקְלַרְיָא הַמְּאִירָה כְּמוֹ אָדָם הָרוֹאֶה דָּבָר מִקָּרוֹב בִּרְאִיָּה יָפָה וּבָרָה כְּמוֹ כֵן הוּא נֶהֱנֶה מֵהַמִּצְוָה בְּעַצְמָהּ וּשְׂכָרוֹ נֶגֶד עֵינָיו וּמִי שֶׁהוּא בַּמַּדְרֵגָה הַזּאת שֶׁעוֹשֶׂה הַמִּצְוָה בְּשִׂמְחָה גְּדוֹלָה כָּל כָּךְ עַד שֶׁאֵין רוֹצֶה בְּשׁוּם שְׂכַר עוֹלָם הַבָּא בִּשְׁבִילָהּ הוּא יָכוֹל לֵידַע בֵּין קדֶם גְּזַר דִּין לְאַחַר גְּזַר דִּין כִּי הַמִּצְווֹת הֵם קוֹמָה שְׁלֵמָה וְהֵם מְחַיִּין אֶת כָּל הַקּוֹמוֹת הֵן קוֹמַת אָדָם, הֵן קוֹמַת עוֹלָם, הֵן קוֹמַת שָׁנָה כִּי  עוֹלָם שָׁנָה נֶפֶשׁ, הֵן מְקַבְּלִין הַחִיּוּת מֵהַמִּצְווֹת כְּמוֹ שֶׁכָּתוּב (תְּהִלִּים ל''ג) : ''וְכָל מַעֲשֵׂהוּ בֶּאֱמוּנָה'' וּכְתִיב (שָׁם קי''ט) : ''כָּל מִצְוֹתֶיךָ אֱמוּנָה'' וְ הַקָּדוֹשׁ בָּרוּךְ הוּא הוּא אַחְדוּת פָּשׁוּט עִם הַמִּצְווֹת וּכְשֶׁמַּעֲשֵׂה הַקָּדוֹשׁ בָּרוּךְ הוּא כְּתִקּוּנָן וּכְסִדְרָן אֲזַי הַקָּדוֹשׁ בָּרוּךְ הוּא מְשַׂמֵּחַ בָּהֶם וּמִתְעַנֵּג בָּהֶם כְּמוֹ שֶׁכָּתוּב (שָׁם ק''ד) : ''יִשְׂמַח ה בְּמַעֲשָׂיו'' כְּמוֹ בַּעַל מְלָאכָה, שֶׁעוֹשֶׂה אֵיזֶה כְּלִי וְהַכְּלִי הוּא יָפֶה אֲזַי הוּא מִתְעַנֵּג בָּה וְהַשִּׂמְחָה שֶׁל הַקָּדוֹשׁ בָּרוּךְ הוּא הִיא מְלֻבֶּשֶׁת בְּהַמִּצְווֹת כִּי הֵם אַחְדוּתוֹ וּמִי שֶׁעוֹשֶׂה הַמִּצְוָה בְּשִׂמְחָה מֵהַמִּצְוָה בְּעַצְמָהּ נִמְצָא כְּשֶׁנִּכְנָס בְּהַשִּׂמְחָה שֶׁבַּמִּצְוָה הוּא נִכְנָס בְּשִׂמְחַת הַקָּדוֹשׁ בָּרוּךְ הוּא שֶׁמְּשַמֵּחַ בְּמַעֲשָׂיו וְזֶה בְּחִינַת (שָׁם קמ''ט) : ''יִשְׂמַח יִשְׂרָאֵל בְּעוֹשָׂיו'' נִמְצָא כְּשֶׁיֵּשׁ אֵיזֶה צַעַר וְדִין בְּעוֹלָם שָׁנָה נֶפֶשׁ אֲזַי בְּוַדַּאי נִגְרָע מִשִּׂמְחַת הַקָּדוֹשׁ בָּרוּךְ הוּא כְּמוֹ שֶׁכָּתוּב (בְּרֵאשִׁית ו) : ''וַיִּתְעַצֵּב אֶל לִבּוֹ'' וּכְמוֹ שֶׁכָּתוּב (סַנְהֶדְרִין מו:) שְׁכִינָה מָה אוֹמֶרֶת קָלַנִי מֵראשִׁי וְכוּ וְזֶה שֶׁנִּכְנָס בְּתוֹךְ הַשִּׁמְחָה יָכוֹל בְּוַדַּאי לֵידַע לְפִי עִנְיַן הַשִּׂמְחָה אִם הוּא קדֶם גְּזַר דִּין, אִם הוּא לְאַחַר גְּזַר דִּין גַּם יָכוֹל לֵידַע עַל אֵיזֶהוּ חֵלֶק מֵהַקּוֹמָה נִגְזַר הַדִּין כִּי יוֹדֵעַ לְפִי קוֹמַת הַמִּצְווֹת אִם אֵין יָכוֹל לַעֲשׂוֹת בְּשִׂמְחָה רָאשֵׁי הַמִּצְווֹת הַיְנוּ מִצְווֹת הַתְּלוּיִים בָּראשׁ יֵדַע שֶׁהַדִּין נִגְזַר עַל רָאשֵׁי עוֹלָם שָׁנָה נֶפֶשׁ וְכֵן בִּשְׁאָר קוֹמַת הַמִּצְווֹת וְזֶהוּ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מְכִילְתָּא, וְעַיֵּן בֵּיצָה טז:) בְּשַׁבָּת, זָכְרֵהוּ מֵאֶחָד בְּשַׁבָּת הַיְנוּ  שִׂמְחַת וְתַעֲנוּג עוֹלָם הַבָּא שֶׁהוּא בְּחִינַת שַׁבָּת יַרְגִּישׁ בְּשֵׁשֶׁת יְמֵי הַמַּעֲשֶׂה שֶׁהֵן בְּחִינַת מַעֲשֵׂה הַמִּצְווֹת שֶׁבָּהֶם נִבְרְאוּ עוֹלָם שָׁנָה נֶפֶשׁ וזהו (דְּבָרִים כ''ד) : ''בְּיוֹמוֹ תִתֵּן שְׂכָרוֹ''  שֶׁיְּהֵא שְׂכָרוֹ מֵהַמִּצְווֹת בְּעַצְמָן ''וְלא תָבוֹא עָלָיו הַשֶּׁמֶשׁ''  שֶׁלּא יַעֲשֶׂה הַמִּצְווֹת בִּשְׂכַר עוֹלָם הַבָּא שֶׁהִיא אַחַר בִּיאַת שִׁמְשׁוֹ אַחַר מוֹתוֹ ג. וְ עִקַּר הַשִּׂמְחָה הוּא בַּלֵּב כְּמוֹ שֶׁכָּתוּב (תְּהִלִּים ד) : ''נָתַתָּה שִׂמְחָה בְלִבִּי'' וְ אִי אֶפְשָׁר לַלֵּב לִשְׂמחַ אֶלָּא עַד שֶׁיָּסִיר עַקְמוּמִיּוּת שֶׁבְּלִבּוֹ שֶׁיְּהֵא לוֹ יַשְׁרוּת לֵב וְאָז יִזְכֶּה לְשִׂמְחָה כְּמוֹ שֶׁכָּתוּב (שָׁם צ''ז) : ''וּלְיִשְׁרֵי לֵב שִׂמְחָה'' וְ עַקְמוּמִיּוּת שֶׁבַּלֵּב מַפְשִׁיטִין עַל יְדֵי רְעָמִים כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת נט:) לא נִבְרְאוּ רְעָמִים אֶלָּא לְפַשֵּׁט עַקְמִימִיּוּת שֶׁבַּלֵּב וּ רְעָמִים הוּא בְּחִינַת קוֹל שֶׁאָדָם מוֹצִיא בְּכחַ בִּתְפִלָּתוֹ וּמִזֶּה נַעֲשֶׂה רְעָמִים כי איתא בזוהר (פִּינְחָס רלה:) כַּד קָלָא נָפִיק וְאַעֲרָא בְּעָבֵי מַטְרָא אִשְׁתַּמָּע קָלָא לִבְרִיָּתָא וְדָא אִינוּן רְעָמִים וְ עִקַּר הָרְעָמִים הֵם מִגְּבוּרוֹת כְּמוֹ שֶׁכָּתוּב (אִיּוֹב כ''ו) : ''וְרַעַם גְּבוּרוֹתָיו מִי יִתְבּוֹנָן'' וּבִשְׁבִיל זֶה אָנוּ מְבָרְכִין: שֶׁכּחוֹ וּגְבוּרָתוֹ וְכוּ וְהַגְּבוּרוֹת הֵם בְּחִינַת כּחַ וּגְבוּרָה שֶׁאָדָם מוֹצִיא אֶת הַקּוֹל בְּכחַ גָּדוֹל וְהַקּוֹל הַזֶּה פּוֹגֵעַ בְּ עָבֵי מִטְרָא הַיְנוּ בְּחִינַת מחִין, שֶׁמִּשָּׁם יוֹרְדִין טִפִּין טִפִּין כְּמוֹ שֶׁכָּתוּב בַּזּהַר (פִּינְחָס רלה:). ''בְּאֵר מַיִם חַיִּים וְנוֹזְלִים מִן  לְבָנוֹן'' מִן לִבּוּנָא דְּמחָא וּכְשֶׁפּוֹגֵעַ בְּעָבֵי מִטְרָא אֲזַי אִשְׁתַּמָּע קָלָא לִבְרִיָּתָא, הַיְנוּ בְּחִינַת רְעָמִים וְזֶהוּ (תְּהִלִּים ע''ז) : ''קוֹל רַעַמְךָ  בַּגַּלְגַּל'' הַיְנוּ בְּגַלְגַּלְתָּא דְּמחָא כַּד אַעֲרָא בְּגַלְגַּלְתָּא דְּמחָא נַעֲשֶׂה מֵהַקּוֹל רְעָמִים, וְנִשְׁמָע לִבְרִיָּתָא וְזֶה (שָׁם מ''ט) : ''פִּי יְדַבֵּר חָכְמוֹת'' הַיְנוּ הַדִּבּוּר הַיּוֹצֵא מִפִּי פּוֹגֵעַ בַּחָכְמָה הַיְנוּ בְּגַלְגַּלְתָּא דְּמחָא וְעַל יְדֵי זֶה: ''וְהָגוּת לִבִּי'' וְכוּ הַיְנוּ עי''ז שנתעורר הָרַעַם, נִתְעוֹרֵר הַלֵּב כְּמוֹ שֶׁאָמְרוּ: קוֹל מְעוֹרֵר הַכַּוָּנָה (עיין ברכות כ''ד: ובהרא''ש ורבינו יונה שם ובש''ע סי ק''א ובסי ס''א סעיף ד) וזהו (בְּרָכוֹת ו:) מִי שֶׁיֵּשׁ בּוֹ יִרְאַת שָׁמַיִם, דְּבָרָיו נִשְׁמָעִין כִּי  מִי שֶׁיֵּשׁ בּוֹ יִרְאָה, קוֹלוֹ נַעֲשֶׂה רְעָמִים כִּי  רַעַם מִסִּטְרָא דְּיִצְחָק כְּמוֹ שֶׁכָּתוּב: ''וְרַעַם גְּבוּרוֹתָיו'' וְעַל יְדֵי זֶה דְּבָרָיו נִשְׁמָעִין הַיְנוּ מִשְׁתַּמָּע קָלָא לִבְרִיָּתָא כִּי תַּמָּן תַּלְיָא שְׁמִיעָה (זוהר פנחס ר''ל) כְּמוֹ שֶׁנֶּאֱמַר (חֲבַקּוּק ג) : ''ה, שָׁמַעְתִּי שִׁמְעֲךָ יָרֵאתִי'' וְזֶה פֵּרוּשׁ (תְּהִלִּים ק''ג) : ''גִּבּוֹרֵי כחַ עוֹשֵׂי דְּבָרוֹ לִשְׁמעַ בְּקוֹל דְּבָרוֹ'' אִיתָא בַּזּהַר (לֵךְ צ:) זַכְיָן לְמִשְׁמָע קָלִין מִלְּעֵילָא הַיְנוּ עַל יְדֵי הַגְּבוּרוֹת נַעֲשֶׂה רְעָמִים וְעַל יְדֵי זֶה הַלֵּב שׁוֹמֵעַ וְהַיְנוּ: ''וְהָגוּת לִבִּי תְּבוּנוֹת'' וּכְמוֹ שֶׁכָּתוּב (מְלָכִים א ג) : ''וְנָתַתָּ לְעַבְדְּךָ לֵב שׁוֹמֵעַ'' וְגַם דְּבָרָיו נִשְׁמָעִין לִבְרִיָּתָא וְזֶהוּ: ''לִשְׁמעַ בְּקוֹל דְּבָרוֹ'' וְזֶה בְּחִינַת קוֹל הַשּׁוֹפָר דָּא שׁוֹפָר שֶׁל אַיִל, אֵילוֹ שֶׁל יִצְחָק (זוהר פנחס רל''ה:) בְּחִינַת: ''וְרַעַם גְּבוּרוֹתָיו'' (תְּהִלִּים פ''ט) וזהו ''אַשְׁרֵי הָעָם יוֹדְעֵי תְרוּעָה'' יוֹדְעֵי דַּיְקָא שֶׁיִּפְגַּע הַקּוֹל בַּמּחַ, בְּחִינוֹת עָבֵי מִטְרָא וְיִהְיֶה בִּבְחִינַת רְעָמִים וּ מִי שֶׁשּׁוֹמֵעַ תְּקִיעַת שׁוֹפָר מֵאִישׁ יָרֵא וְחָרֵד בְּוַדַּאי לא יִדְאַג כָּל הַשָּׁנָה מֵרְעָמִים כְּמוֹ שֶׁכָּתוּב: ''בְּקוֹלוֹת וּבְרָקִים עֲלֵיהֶם נִגְלֵיתָ, וּבְקוֹל שׁוֹפָר עֲלֵיהֶם הוֹפַעְתָּ'' שֶׁבְּקוֹל הַשּׁוֹפָר הוֹפִיעַ עֲלֵיהֶם מִקּוֹלוֹת וּבְרָקִים ד. אֲבָל  צָרִיךְ לְפַנּוֹת אֶת הַמּחִין מֵחָכְמוֹת חִיצוֹנִיּוֹת וּמִמַּחֲשָׁבוֹת זָרוֹת מֵחָמֵץ שֶׁלּא יַחְמִיץ אֶת חָכְמָתוֹ בְּחָכְמוֹת חִיצוֹנִיּוֹת וּבְתַאֲווֹת כְּדֵי שכְּשֶׁיּוֹצִיא אֶת הַקּוֹל וְיִפְגַּע בְּמחוֹ יִתְעַבֵד מִמֶּנּוּ רַעַם אֲבָל כְּשֶׁגַּלְגַּלְתָּא דְּמחָא  אָטוּם בְּטֻמְאָה כְּמוֹ שֶׁכָּתוּב (וַיִּקְרָא י''א) : ''וְנִטְמֵתֶם בָּם'' אֲזַי אֵין קוֹלוֹ נִשְׁמָע גַּם  יִשְׁמר יִרְאָתוֹ, שֶׁמִּמֶּנּוּ תּוֹצְאוֹת הַקּוֹל כְּמוֹ שֶׁכָּתוּב: ''וְרַעַם גְּבוּרוֹתָיו''  שֶׁלּא יִהְיֶה לוֹ יִרְאָה חִיצוֹנִית וְזֶה (אָבוֹת פֶּרֶק ג) : אִם אֵין חָכְמָה אֵין יִרְאָה אִם אֵין יִרְאָה אֵין חָכְמָה וְזֶהוּ (שַׁבָּת נו: וּבְסַנְהֶדְרִין כא:) : יָרַד גַּבְרִיאֵל וְנָעַץ קָנֶה בַּיָּם פֵּרוּשׁ: מֵהִשְׁתַּלְשְׁלוּת הַגְּבוּרוֹת הַיְנוּ יִרְאָה חִיצוֹנִית נָעַץ קָנֶה בְּיַם הַחָכְמָה קָנֶה דָּא בְּחִינַת קוֹל הַיּוֹצֵא מֵהַקָּנֶה (ברכות ס''א) הַיְנוּ עַל יְדֵי הִשְׁתַּלְשְׁלוּת הַגְּבוּרוֹת שֶׁהִיא בְּחִינַת סוּסְפִיתָא דְּדַהֲבָא, יִרְאָה חִיצוֹנִית נִשְׁאָר הַקּוֹל נָעוּץ בַּאֲטִימַת הַשֵּׂכֶל וְלא יִשְׁתַּמַּעַ לִבְרִיָּתָא וְ עִקָּר לִשְׁמר מחוֹ שֶׁלּא יַחְמִיץ וְזֶהוּ (תְּהִלִּים ס''ח) : ''גְּעַר חַיַּת קָנֶה'', כִּדְאִיתָא בַּזּהַר (פִּינְחָס רנ''ב) קָנֵה  חֵי''ת תְּשַׁבֵּר וְתַעֲשֶׂה מִמֶּנָּה הֵ''א וְתַעֲשֶׂה מֵאוֹתִיּוֹת חָמֵץ מַצָּה הַיְנוּ  שֶׁלּא תַּחְמִיץ חָכְמָתְךָ וְזֶהוּ לְשׁוֹן  גְּעַר לְשׁוֹן מְרִיבָה כִּי  מַצָּה לְשׁוֹן מְרִיבָה דְּצַדִּיקַיָא עָבְדִּין מַצּוּתָא בְּסִטְרִין אָחֳרָנִין דְּלָא יִתְקְרִיבוּ לְמִשְׁכָּנָא דִּקְדֻשָּׁה הַיְנוּ  כְּשֶׁתִּשְׁמר אֶת חָכְמָתְךָ שֶׁלּא יִכָּנֵס בּוֹ חָכְמוֹת חִיצוֹנִיּוֹת שֶׁלּא תְּהַרְהֵר בְּהִרְהוּרִים רָעִים שֶׁהֵם בְּחִינַת קָנֶה דְּסִטְרָא אָחֳרָא כְּנֶגֶד קְנֵה חָכְמָה קְנֵה בִּינָה דִּקְדֻשָּׁה  עַל יְדֵי זֶה תִּנָּצֵל מִבְּחִינַת חָמֵץ שֶׁהִיא סִטְרָא דְּמוֹתָא כִּדְאִיתָא  מַחְמֶצֶת, תַּמָּן סִטְרָא דְמוֹתָא וְתַאֲמִין כִּי כָּל מַצּוּתָא וּמְרִיבָה שֶׁיֵּשׁ בֵּין הַצַּדִּיקִים הַשְּׁלֵמִים אֵין זֶה אֶלָּא כְּדֵי שֶׁיְּגָרְשׁוּ סִטְרִין אָחֳרָנִין וְזֶה פֵּרוּשׁ (מִשְׁלֵי ט''ו) : ''אזֶן שׁמַעַת תּוֹכַחַת חַיִּים בְּקֶרֶב חֲכָמִים  תָּלִין'' לְשׁוֹן תְּלוּנָה וּמְרִיבָה (ועיין זוהר חדש ס ויצא וילן שם כד''א וילונו העם) כְּשֶׁאַתָּה שׁוֹמֵעַ מְרִיבוֹת שֶׁבֵּין הַצַּדִּיקִים תֵּדַע, שֶׁזֶּה מַשְׁמִיעִין אוֹתְךָ תּוֹכָחָה עַל שֶׁפָּגַמְתָּ בְּטִפֵּי מחֲךָ שֶׁעַל זֶה נֶאֱמַר (מִשְׁלֵי ב) : ''כָּל בָּאֶיהָ לא יְשׁוּבוּן, וְלא יַשִׂיגוּ אָרְחוֹת חַיִּים'' שֶׁאַתָּה דָּבוּק בְּסִטְרָא דְּמוֹתָא בְּחִינַת חָמֵץ בְּחִינַת יָרַד גַּבְרִיאֵל וְכוּ וְתֵדַע שֶׁנָּעַץ קָנֶה הַיְנוּ חָכְמוֹת חִיצוֹנִיּוֹת נְעוּצִים בְּיַם חָכְמָתְךָ וּבְוַדַּאי אִם לא הָיָה נִפְגָּם מחֲךָ לא הָיָה נִשְׁמָע לְךָ מְרִיבוֹת שֶׁבֵּין הַצַּדִּיקִים וְאֵין הַמְּרִיבָה אֶלָּא בִּשְׁבִילְךָ כְּדֵי שֶׁתָּשׁוּב מִמָּוֶת לְחַיִּים, מֵחָמֵץ לְמַצָּה, מֵחֵי''ת לְהֵ''א וְתָשׁוּב מִיִּרְאָה רָעָה, מִקּוֹל פָּגוּם, מֵחָכְמָה פְּגוּמָה לְיִרְאָה טוֹבָה, לְקוֹל טוֹב, לְחָכְמָה טוֹבָה וּ כְשֶׁתִּשְׁמר אֶת מחֲךָ מִבְּחִינַת חָמֵץ שֶׁלּא יִהְיֶה אָטוּם אֲזַי יִפְגַּע קוֹלְךָ בְּגֻלְגָּלְתְּךָ וְיִתְעַבֵד רַעַם וְיִתְפַּשֵּׁט עַקְמִוּמִיּוּת שֶׁבְּלִבְּךָ וְאָז תִּזְכֶּה לְשִׂמְחָה כְּמוֹ שֶׁכָּתוּב: ''וּלְיִשְׁרֵי לֵב שִׂמְחָה'' וְזֶה פֵּרוּשׁ (תְּהִלִּים פ''א) : ''אֶעֶנְךָ בְּסֵתֶר רַעַם, אֶבְחָנְךָ עַל מֵי מְרִיבָה סֶלָה'' מֵי מְרִיבָה זֶה בְּחִינַת מַצָּה בְּחִינַת מחִין עַל יְדֵי זֶה נַעֲשֶׂה רְעָמִים ה. וְתֵדַע, שֶׁצָּרִיךְ לְשַׁתֵּף הַגְּבוּרוֹת בַּחֲסָדִים שְׂמאלָא בִּימִינָא כְּמוֹ שֶׁכָּתוּב (תְּהִלִּים כ) : ''בִּגְבוּרוֹת יֵשַׁע יְמִינוֹ'' כִּי עִקַּר הִתְגַּלּוּת עַל יְדֵי הַחֲסָדִים כְּמוֹ שֶׁכָּתוּב (שָׁם ק''י) : ''שֵׁב לִימִינִי'' וְכֵן צָרִיךְ לְשַׁתֵּף הָאַהֲבָה עִם הַיִּרְאָה כְּדֵי שֶׁיִּתְעַבֵד רְעָמִים וְזֶה מִסִּטְרָא דִּימִינָא, מחָא חִוְרָא כְּכַסְפָּא (תִּקּוּן ע) וְזֶה ''וַיָּשָׁב הַיָּם'' (שְׁמוֹת י''ד), הַיְנוּ יָם הַחָכְמָה ''לִפְנוֹת  בּקֶר'' דָּא בּקֶר דְּאַבְרָהָם (עיין זוהר תרומה ק''ע:) בְּחִינַת: ''אַבְרָהָם אוֹהֲבִי'' (יְשַׁעְיָהוּ מ''א) ''לְאֵיתָנוֹ'' דָּא גְּבוּרוֹת הַיְנוּ בְּחִינַת: ''קוֹל רַעַמְךָ בַּגַּלְגַּל'' וְזֶהוּ (שִׁיר הַשִּׁירִים ח) : ''מַיִם רַבִּים לא יוּכְלוּ לְכַבּוֹת אֶת הָאַהֲבָה'' כִּי עִקַּר הִתְגַּבְּרוּת עַל יְדֵי הָאַהֲבָה כְּמוֹ שֶׁכָּתוּב: ''שֵׁב לִימִינִי'' וְכוּ וְזֶהוּ פֵּרוּשׁ (תְּהִלִּים כ''ט) : ''אֵל הַכָּבוֹד''  אֵל דָּא חֶסֶד כָּבוֹד דָּא חָכְמָה כְּמוֹ שֶׁכָּתוּב (מִשְׁלֵי ג) : ''כָּבוֹד חֲכָמִים יִנְחָלוּ'' הִרְעִים דָּא בְּחִינַת רְעָמִים הַיְנוּ הַגְּבוּרוֹת בְּחִינַת רְעָמִים צָרִיךְ לְשַׁתֵּף עִמָּהֶם אַהֲבָה כְּדֵי שֶׁיִּפְגְּעוּ בַּכָּבוֹד בִּבְחִינַת חָכְמָה שֶׁיִּתְעֲבֵד מֵהֶם רְעָמִים וְתִתְגַּבֵּר עַל אוֹיְבֶיךָ כְּמוֹ שֶׁכָּתוּב: ''שֵׁב לִימִינִי'' וְכוּ וְזֶה פֵּרוּשׁ: אָמַר רַבָּה בַּר בַּר חָנָא: זִימְנָא חַדָּא הָוָה אַזְלִינָן בִּסְפִינְתָּא, וְסַגָּאִי סְפִינְתָּא בֵּין שִׁיצָא לְשִׁיצָא דְּכַוְרָא, תְּלָתָא יוֹמָא וּתְלָתָא לֵילוֹתָא, אִיהוּ בִּזְקִיפוּ וְאָנָן בְּשִׁפּוּלֵי. וְכִי תֵּימָא, לָא מַסְגֵּי סְפִינְתָּא טוּבָא ? כִּי אָתָא רַב דִּימִי אָמַר כְּמֵיחַם קֻמְקוּמָא דְּמַיָא. מַסְגֵּי שִׁתִּין פַּרְסֵי, וְשָׁדִי פָּרְשָׁא גִּירָא וְקָדְמָה לֵיהּ אִיהִי. וְאָמַר רַב אַשִׁי הַהוּא גִּילְדָּנָא דְּיָמָא הֲוָאִי, דְּאִית לֵיהּ תְּרֵי שִׁיצָא (בָּבָא בַּתְרָא עג:) רַשְׁבַּ''ם: שִׁיצָא  סְנַפִּיר: בֵּין שִׁיצָא לְשִׁיצָא  סְנַפִּירִין בְּגַב הַדָּג, אֶחָד לְצַד הָראשׁ וְאֶחָד לְצַד הַזָּנָב: אִיהוּ בִּזְקִיפוּ  שֶׁהָיָה הוֹלֵךְ כְּנֶגֶד הָרוּחַ: וְאַנַן אַזְלִינָן בְּשִׁפּוּלֵי  כְּמוֹ שֶׁהָרוּחַ הוֹלֵךְ, דְּמַיִם שֶׁל יָם אֵינָם נוֹבְעִין, אֶלָּא עַל יְדֵי רוּחַ הוֹלְכִין בָּהֶן: כְּמֵיחַם קֻמְקוּמָא דְּמַיָא  כְּשִׁיעוּר שֶׁמְּחַמְּמִים קֻמְקוּמָא שֶׁל מַיִם חַמִּין: וְשַׁדְיָא פָּרְשָׁא גִּירָא  כְּשֶׁהָיָה שׁוּם אָדָם יוֹרֶה בְּחֵץ וּבְקֶשֶׁת עַל שְׂפַת הַיָּם לָאָרֶץ, הָוֵי חֲזִינָן דְּקַדְמָה לָהּ סְפִינְתָּא לַחֵץ  סְפִינְתָּא לְשׁוֹן חֲשִׁיבוּת דָּא בְּחִינַת גְּבוּרָה יִרְאָה כְּמוֹ שֶׁכָּתוּב (יְשַׁעְיָהוּ ל''ג) :  ''יִרְאַת ה הִיא אוֹצָרוֹ'', שֶׁהִיא עִקַּר הַחֲשִׁיבוּת  שִׁיצָא לְשׁוֹן צָרָה כְּמוֹ שֶׁכָּתוּב (בְּמִדְבַּר ט''ז) ''וַאֲכַלֶּה אתָם כְּרָגַע'', וְתַרְגּוּמוֹ: וַאֲשַׁצֵי יַתְהוֹן תְּלָתָא יוֹמָא וְלֵילוּתָא דָּא בְּחִינַת  מִצְווֹת, שֶׁיֵּשׁ בָּהֶם מֻשְׂכָּלוֹת וּמְקֻבָּלוֹת וְחֻקּוֹת וּכְתִיב בָּהֶם (יהוֹשֵׁעַ א) : ''וְהָגִיתָ בּוֹ יוֹמָם וָלָיְלָה'' אִיהוּ בִּזְקִיפוּ וְאֲנַן בְּשִׁפּוּלֵי זֶה בְּחִינַת: ''יִשְׂמַח ה בְּמַעֲשָׂיו, יִשְׂמַח יִשְׂרָאֵל בְּעוֹשָׂיו'' כְּמֵיחַם  קֻמְקוּמָא דְמַיָא, דָּא מחָא כְּמוֹ שֶׁכָּתוּב (שִׁיר הַשִּׁירִים ד) : ''וְנוֹזְלִים מִן לְבָנוֹן'' מַסְגָּא שִׁתִּין פַּרְסֵי דָּא בְּחִינַת גְּבוּרוֹת, שִׁשִּׁים גִּבּוֹרִים, וְרַעַם גְּבוּרוֹתָיו וְכִי שָׁדִי פָּרְשָׁא גִּירָא  פָּרְשָׁא: דָּא בְּחִינַת חֶסֶד שֶׁהוּא מוֹצִיא לָאוֹר תַּעֲלוּמוֹת, דְּבָרִים הַמְּצֻמְצָמִין הוּא מְפָרֵשׁ אוֹתָם גִּירָא דָּא (תְּהִלִּים קמ''ד) : ''שְׁלַח חִצֶּךָ וּתְהֻמֵּם'' דָּא בְּחִינַת: ''שֵׁב לִימִינִי'' וְכוּ קָדְמָה לֵיהּ אִיהִי דָּא בְּחִינַת יִרְאָה שֶׁהִיא קדֶם שֶׁהַיִּרְאָה הִיא קוֹדֶמֶת כְּמוֹ שֶׁכָּתוּב (שָׁם קי''א) : ''רֵאשִׁית חָכְמָה'' וְכוּ שֶׁרַבָּה בַּר בַּר חָנָא סִפֵּר, שֶׁהָלַךְ כָּל כָּךְ בְּמִדַּת הַיִּרְאָה וְרָאָה גּדֶל כּחַ הַיִּרְאָה עַד שֶׁיָּכוֹל לְהָבִין עַל יָדָהּ בֵּין קדֶם גְּזַר דִּין לְאַחַר גְּזַר דִּין וְזֶהוּ בֵּין שִׁיצָא וְכוּ וְהָדָר מְפָרֵשׁ אֵיךְ יָכוֹל לְהָבִין הַיְנוּ עַל יְדֵי הַמִּצְווֹת, שֶׁהֵם בְּחִינַת תְּלָתָא יוֹמָא וְכוּ יָכוֹל לְהָבִין וְדַוְקָא כְּשֶׁעוֹשִׂין אוֹתָן בְּשִׂמְחָה וְעַל יְדֵי שִׂמְחַת הַמִּצְווֹת יָכוֹל לְהָבִין כִּי הַקָּדוֹשׁ בָּרוּךְ הוּא מְשַׂמֵּחַ בְּמַעֲשָׂיו וְהַשִּׂמְחָה הִיא מְלֻבֶּשֶׁת בְּמִצְווֹת, כַּנַּ''ל וַאֲנַחְנוּ מְשַׂמְּחִין לְמַטָּה גַּם כֵּן בְּהַקָּדוֹשׁ בָּרוּךְ הוּא כְּמוֹ שֶׁכָּתוּב: ''יִשְׂמַח יִשְׂרָאֵל בְּעוֹשָׂיו'' וְ אֵין רְצוֹנֵנוּ בְּשׁוּם שָׂכָר, אֲפִלּוּ שְׂכַר עוֹלָם הַבָּא, כַּנַּ''ל וְזֶה, אִיהוּ בִּזְקִיפוּ וְאֲנַן בְּשִׁפּוּלֵי לְפִי שִׂמְחָתוֹ כֵּן שִׂמְחָתֵנוּ וְעַל יְדֵי זֶה אֲנַחְנוּ יְכוֹלִין לְהָבִין וְהָדָר מְפָרֵשׁ אֵיךְ לְהַשִּׂיג בְּחִינַת שִׂמְחָה עַל יְדֵי בְּחִינַת רַעַם וְזֶהוּ: כִּי אָתָא רַב דִּימִי אָמַר: כְּמֵיחַם קֻמְקוּמָא דְּמַיָא וְכוּ הַיְנוּ בְּחִינַת: קוֹל רַעַמְךָ בַּגַּלְגַּל שִׁיתִּין זֶה בְּחִינַת גְּבוּרוֹת הַפּוֹגְעִין בְּגַלְגַּלְתָּא וְנַעֲשֶׂה מִמֶּנּוּ רְעָמִים וְאִשְׁתַּמָע קָלָא. זֶה בְּחִינַת  הַקּוֹל מְעוֹרֵר הַכַּוָּנָה בְּחִינַת: לא נִבְרְאוּ רְעָמִים וְכוּ וְהָדָר אָמַר שֶׁעִקַּר הִתְגַּבְּרוּת הַגְּבוּרוֹת אֵינוֹ אֶלָּא עַל יְדֵי חֲסָדִים וְצָרִיךְ לְאַכְלָלָא שְׂמאלָא בִּימִינָא, כַּנַּ''ל וְאַף עַל פִּי כֵן צָרִיךְ לְאַקְדָּמָא אֶת הַיִּרְאָה (עיין תקונים בהקדמה) כִּי בַּעַל אֲבֵדָה מַחֲזִיר עַל אֲבֵדָתוֹ [כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (קִדּוּשִׁין ב:). דַּרְכּוֹ שֶׁל אִישׁ לְחֲזֵר אַחַר אִשָּׁה מָשָׁל לְאָדָם, שֶׁאָבְדָה לוֹ אֲבֵדָה וְכוּ פֵּרוּשׁ: כִּי  אַהֲבָה הוּא בְּחִינַת אִישׁ וְיִרְאָה הִיא בְּחִינַת אִשָּׁה כַּיָּדוּעַ וְעַל כֵּן  צָרִיךְ לְהַקְדִּים אֶת הַיִּרְאָה כִּי אָז תָּבוֹא אֵלָיו הָאַהֲבָה מִמֵּילָא כִּי הָאַהֲבָה הוֹלֶכֶת וּמְחַזֶּרֶת אַחַר הַיִּרְאָה תָּמִיד כִּי בַּעַל אֲבֵדָה מַחֲזִיר אַחַר אֲבֵדָתוֹ כַּנַּ''ל כָּךְ שָׁמַעְתִּי מִפִּיו הַקָּדוֹשׁ בְּפֵרוּשׁ] וְזֶהוּ בְּחִינַת: וְכִי שָׁדָא פָּרְשָׁא גִּירָא וְכוּ וְאָמַר רַב אַשִׁי: הַאי גִּלְדָּנָא דְיָּמָא וְכוּ גִּילְדָנָא הוּא בְּחִינַת שֵׁם אג''לא שֶׁהוּא בְּחִינַת גְּבוּרוֹת כִּי הוּא רָאשֵׁי תֵּבוֹת: אַתָּה גִּבּוֹר לְעוֹלָם אֲדנָי, כַּמּוּבָא (ז''ח פר תרומה) כִּי גִּלְדָּנָא הוּא אוֹתִיּוֹת אג''ל, וְשֵׁם אֲדנָ''י בִּשְׁלֵמוּת הַיְנוּ שֵׁם אגל''א, כַּנַּ''ל וְזֶה פֵּרוּשׁ: בַּחֲצצְרוֹת וְקוֹל שׁוֹפָר וְכוּ הַיְנוּ עַל יְדֵי בְּחִינַת קוֹל דְּנָפִיק, כַּנַּ''ל עַל יְדֵי זֶה יִרְעַם הַיָּם וְכוּ נַעֲשֶׂה בְּחִינַת רְעָמִים, בְּחִינַת: ''קוֹל רַעַמְךָ בַּגַּלְגַּל'' תֵּבֵל וְישְׁבֵי בָהּ דָּא בְּחִינַת לִבָּא וְערְקִין דִּילֵהּ כְּמוֹ שֶׁאָמְרוּ: לא נִבְרְאוּ רְעָמִים וְכוּ כִּי  תֵּבֵל אוֹתִיּוֹת תָּיו לֵב, לְשׁוֹן רְשִׁימָה כְּמוֹ שֶׁכָּתוּב (יְחֶזְקֵאל ט) : ''וְהִתְוִיתָ תָּו''  שֶׁנִּרְשַׁם הַקּוֹל בַּלֵּב כְּמוֹ שֶׁנֶּאֱמַר: לא נִבְרְאוּ רְעָמִים וְכוּ נְהָרוֹת יִמְחֲאוּ כָף, בְּחִינַת שִׂמְחָה, כַּנַּ''ל, ''וּלְיִשְׁרֵי לֵב שִׂמְחָה'' וְעַל יְדֵי הַשִּׂמְחָה יַחַד הָרִים יְרַנֵּנוּ  רִנָּה: לְשׁוֹן תְּפִלָּה כְּמוֹ שֶׁכָּתוּב (מְלָכִים א ח) : ''לִשְׁמעַ אֶל הָרִנָּה'' וְכוּ  הָרִים בְּחִינַת צַדִּיקִים (עיין מ''ר בא פ ט''ו) הַיְנוּ עַל יְדֵי שִׂמְחַת הַלֵּב יְכוֹלִין לְהִתְפַּלֵּל וּלְהַלְבִּישׁ אֶת תְּפִלָּתָן בְּמַאֲמָר כְּשֶׁיָּבִינוּ כִּי נִגְזַר הַדִּין וְזֶה פֵּרוּשׁ יַחַד שֶׁמַּלְבִּישִׁים תְּפִלָּתָם בְּסִפּוּרִים יַחַד


~ ו - קְרָא אֶת יְהוֹשֻׁעַ

[לְשׁוֹן רַבֵּנוּ, זִכְרוֹנוֹ לִבְרָכָה] וַיּאמֶר ה אֶל משֶׁה, קְרָא אֶת יְהוֹשֻׁעַ וְכוּ (דְּבָרִים ל''א) א. כִּי  צָרִיךְ כָּל אָדָם לְמַעֵט בִּכְבוֹד עַצְמוֹ וּלְהַרְבּוֹת בִּכְבוֹד הַמָּקוֹם (עיין תנד''א פי''ג, מ''ר בבר פ ד) כִּי  מִי שֶׁרוֹדֵף אַחַר הַכָּבוֹד אֵינוֹ זוֹכֶה לִכְבוֹד אֱלקִים אֶלָּא לְכָבוֹד שֶׁל מְלָכִים, שֶׁנֶּאֱמַר בּוֹ (מִשְׁלֵי כ''ה) : ''כְּבד מְלָכִים חֲקר דָּבָר''  וְהַכּל חוֹקְרִים אַחֲרָיו וְשׁוֹאֲלִים. מִי הוּא זֶה וְאֵיזֶהוּ, שֶׁחוֹלְקִים לוֹ כָּבוֹד הַזֶּה וְחוֹלְקִים עָלָיו שֶׁאוֹמְרִים שֶׁאֵינוֹ רָאוּי לַכָּבוֹד הַזֶּה אֲבָל מִי שֶׁבּוֹרֵחַ מִן הַכָּבוֹד שֶׁמְּמַעֵט בִּכְבוֹד עַצְמוֹ וּמַרְבֶּה בִּכְבוֹד הַמָּקוֹם אֲזַי הוּא זוֹכֶה לִכְבוֹד אֱלהִים וְאָז אֵין בְּנֵי אָדָם חוֹקְרִים עַל כְּבוֹדוֹ אִם הוּא רָאוּי אִם לָאו וְעָלָיו נֶאֱמַר (שָׁם) : ''כְּבד אֱלהִים הַסְתֵּר דָּבָר'' כִּי אָסוּר לַחֲקר עַל הַכָּבוֹד הַזֶּה ב.  וְאִי אֶפְשָׁר לִזְכּוֹת לַכָּבוֹד הַזֶּה אֶלָּא עַל יְדֵי תְּשׁוּבָה וְעִקַּר הַתְּשׁוּבָה כְּשֶׁיִּשְׁמַע בִּזְיוֹנוֹ, יִדּם וְיִשְׁתּק כִּי לֵית כָּבוֹד בְּלא כָּ''ף (זוהר פנחס רנ''ה: שם ובתיקונים) והכָּ''ף הוא  כֶּתֶר בְּחִינַת אֶהֱיֶה בְּחִינַת תְּשׁוּבָה כִּי  אֶהֱיֶה דָּא אָנָא זָמִין לְמֵהְוֵי הַיְנוּ  קדֶם הַתְּשׁוּבָה עֲדַיִן אֵין לוֹ הֲוָיָה כְּאִילוּ עַדֲיִין לא נִתְהַוָּה בָּעוֹלָם כִּי טוֹב לוֹ שֶׁלּא נִבְרָא מִשֶּׁנִּבְרָא וּכְשֶׁבָּא לְטַהֵר אֶת עַצְמוֹ וְלַעֲשׂוֹת תְּשׁוּבָה אָז הוּא בִּבְחִינַת אֶהֱיֶה הַיְנוּ שֶׁיִּהְיֶה לוֹ הֲוָיָה בָּעוֹלָם הַיְנוּ אֲנָא זָמִין לְמֶהְוֵי וְזֶה בְּחִינַת כֶּתֶר כִּי  כֶּתֶר לְשׁוֹן הַמְתָּנָה בְּחִינַת תְּשׁוּבָה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (יוֹמָא לח: לט:) הַבָּא לִטָּהֵר מְסַיְּעִין לוֹ. מָשָׁל לְאֶחָד, שֶׁבָּא לִקְנוֹת אֲפַרְסְמוֹן אוֹמְרִים לוֹ: הַמְתֵּן וְכוּ וְזֶה בְּחִינַת כֶּתֶר כְּמוֹ שֶׁכָּתוּב (אִיּוֹב ל''ו) : ''כַּתַּר לִי זְעֵיר וַאֲחַוֶּךָּ'' אֲבָל קדֶם הַתְּשׁוּבָה אֲזַי בְּחִינַת אֶהֱיֶה בְּהַסְתָּרַת פָּנִים מִמֶּנּוּ כִּי עֲדַיִן לא הֵכִין אֶת עַצְמוֹ לְמֶהְוֵי בָּעוֹלָם וְ הַסְתָּרַת פְּנֵי אֶהֱיֶה גִּימַטְרִיָּא דָּם הַיְנוּ שְׁפִיכוּת דָּמִים וּבִזְיוֹנוֹת עַל שֵׁם (שְׁמוּאֵל א ב) : ''וּבזַי יֵקָלּוּ'' כִּי עֲדַיִן הַדָּם שֶׁבֶּחָלָל הַשְּׂמָאלִי שֶׁבַּלֵּב, שֶׁשָּׁם מְדוֹר הַיֵּצֶר הָרָע כְּמוֹ שֶׁכָּתוּב (קהֶלֶת י) : ''וְלֵב כְּסִיל לִשְׂמאלוֹ'' עֲדַיִן הוּא בְּתֹקֶף וָעז וּבִשְׁבִיל זֶה בָּאִין עָלָיו בִּזְיוֹנוֹת וּשְׁפִיכוּת דָּמִים כִּי זֶה בְּחִינַת הַסְתָּרַת וְהַחְזָרַת פְּנֵי אקי''ה, גִּימַטְרִיָּא דָּם [פֵּרוּשׁ: כִּי אֲחוֹרֵי שֵׁם אֶהְיֶה הוּא בְּגִימַטְרִיָּא דָּם, כַּמּוּבָא. הַיְנוּ כְּשֶׁכּוֹתְבִין הַשֵּׁם בַּאֲחוֹרַיִם דְּהַיְנוּ א, אה, אהי, אהיה, שֶׁחוֹזְרִין בְּכָל פַּעַם לְאָחוֹר הוּא בְּגִימַטְרִיָּא דָּם וְזֶהוּ בְּחִינַת הַחְזָרַת וְהַסְתָּרַת פְּנֵי אֶהְיֶה, שֶׁעוֹלֶה דָּם] וְתִקּוּן לָזֶה,  שֶׁיַּהֲפךְ דָּם לְדם שֶׁיִּהְיֶה מִן הַשּׁוֹמְעִים חֶרְפָּתָם וְאֵינָם מְשִׁיבִים וְלא יְדַקְדֵּק עַל בִּזְיוֹן כְּבוֹדוֹ וּכְשֶׁמְּקַיֵּם דּם לַה אָז הַקָּדוֹשׁ בָּרוּךְ הוּא מַפִּיל לוֹ חֲלָלִים חֲלָלִים כְּמוֹ שֶׁכָּתוּב (תְּהִלִּים ל''ז) : ''דּוֹם לַה וְהִתְחוֹלֵל לוֹ'' וְהוּא יַפִּיל לְךָ חֲלָלִים (כְּמוֹ שֶׁדָּרְשׁוּ רַבּוֹתֵינוּ זַ''ל גִטִּין ז, ) הַיְנוּ: ''וְלִבִּי חָלַל בְּקִרְבִּי'' (תְּהִלִּים ק''ט) הַיְנוּ עַל יְדֵי זֶה נִתְמַעֵט הַדָּם שֶׁבֶּחָלָל הַשְּׂמָאלִי וְ זֶה בְּחִינַת זְבִיחַת הַיֵּצֶר הָרָע  וְעַל יְדֵי זֶה זוֹכֶה לְכָבוֹד אֱלקִי כְּמוֹ שֶׁכָּתוּב (שָׁם נ) : ''זבֵחַ תּוֹדָה יְכַבְּדָנְנִי'' וְדָרְשׁוּ חֲכָמֵינוּ, זִכְרוֹנָם לִבְרָכָה (סַנְהֶדְרִין מג:) עַל זְבִיחַת הַיֵּצֶר הָרָע ג. וְ צָרִיךְ לֶאֱחֹז תָּמִיד בְּמִדַּת הַתְּשׁוּבָה כִּי מִי יאמַר: ''זִכִּיתִי לִבִּי, טָהַרְתִּי מֵחַטָּאתִי'' (מִשְׁלֵי כ) כִּי בְּשָׁעָה שֶׁאָדָם אוֹמֵר: חָטָאתִי, עָוִיתִי, פָּשַׁעְתִּי אֲפִלּוּ זֶה אִי אֶפְשָׁר לוֹמַר בְּבַר לֵבָב בְּלִי פְּנִיָּה [וְזֶהוּ: מִי יאמַר: ''זִכִּיתִי לִבִּי, טָהַרְתִּי מֵחַטָּאתִי'' הַיְנוּ מִי יוּכַל לוֹמַר שֶׁלִבּוֹ זַךְ וְטָהוֹר מִפְּנִיּוֹת אֲפִלּוּ בְּשָׁעָה שֶׁאוֹמֵר: חָטָאתִי וְכוּ וְזֶהוּ: ''מִי יאמַר וְכוּ: טָהַרְתִּי מֵחַטָּאתִי'' הַיְנוּ שֶׁיִּהְיֶה טָהוֹר מִן הֶחָטָאתִי, עָוִיתִי, פָּשַׁעְתִּי שֶׁאָמַר כִּי גַּם אָז אֵינוֹ זַךְ וְטָהוֹר בְּלִי פְּנִיּוֹת, כַּנַּ''ל] נִמְצָא,  שֶׁצָּרִיךְ לַעֲשׂוֹת תְּשׁוּבָה עַל הַתְּשׁוּבָה הָרִאשׁוֹנָה הַיְנוּ עַל חָטָאתִי, עָוִיתִי, פָּשַׁעְתִּי שֶׁאָמַר כִּי עָלָיו נֶאֱמַר (יְשַׁעְיָהוּ כ''ט) : ''בִּשְׂפָתָיו כִּבְּדוּנִי'' כִּי עַל יְדֵי תְּשׁוּבָה זוֹכֶה לִכְבוֹד ה ''וְלִבּוֹ רָחַק מִמֶּנִּי'' וַ אֲפִלּוּ אִם יוֹדֵעַ אָדָם בְּעַצְמוֹ, שֶׁעָשָׂה תְּשׁוּבָה שְׁלֵמָה אַף עַל פִּי כֵן צָרִיךְ לַעֲשׂוֹת תְּשׁוּבָה עַל תְּשׁוּבָה הָרִאשׁוֹנָה כִּי מִתְּחִלָּה כְּשֶׁעָשָׂה תְּשׁוּבָה עָשָׂה לְפִי הַשָּׂגָתוֹ וְאַחַר כָּךְ בְּוַדַּאי כְּשֶׁעוֹשֶׂה תְּשׁוּבָה בְּוַדַּאי הוּא מַכִּיר וּמַשִּׂיג יוֹתֵר אֶת הַשֵּׁם יִתְבָּרַךְ נִמְצָא לְפִי הַשָּׂגָתוֹ שֶׁמַּשִּׂיג עַכְשָׁו בְּוַדַּאי הַשָּׂגָתוֹ הָרִאשׁוֹנָה הוּא בִּבְחִינַת גַּשְׁמִיּוּת נִמְצָא, שֶׁצָּרִיךְ לַעֲשׂוֹת תְּשׁוּבָה עַל הַשָּׂגָתוֹ הָרִאשׁוֹנָה עַל שֶׁהִתְגַּשֵּׁם אֶת רוֹמְמוּת אֱלקוּתוֹ וְזֶה בְּחִינַת  עוֹלָם הַבָּא שֶׁיִּהְיֶה כֻּלּוֹ שַׁבָּת, הַיְנוּ כֻּלּוֹ תְּשׁוּבָה כְּמוֹ שֶׁכָּתוּב (דְּבָרִים ל) : ''וְשַׁבְתָּ עַד ה אֱלקֶיךָ'' כִּי  עִקָּר עוֹלָם הַבָּא הוּא הַשָּׂגַת אֱלקוּתוֹ כְּמוֹ שֶׁכָּתוּב (יִרְמְיָהוּ ל''א) : ''וְיֵדְעוּ אוֹתִי לְמִקְּטַנָּם וְעַד גְּדוֹלָם''  נִמְצָא בְּכָל עֵת שֶׁיַּשִּׂיגוּ הַשָּׂגָה יְתֵרָה אֲזַי יַעֲשׂוּ תְּשׁוּבָה עַל הַהַשָּׂגָה הָרִאשׁוֹנָה וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה: (שָׁם בְּסַנְהֶדְּרִין). כָּל הַזּוֹבֵחַ אֶת יִצְרוֹ הַיְנוּ בְּחִינַת תְּשׁוּבָה בְּחִינַת: ''וְלִבִּי חָלָל בְּקִרְבִּי'' בְּחִינַת דּם לַה בְּחִינַת אקיה בְּחִינַת כֶּתֶר בְּחִינַת כָּבוֹד, כַּנַּ''ל וּמִתְוַדֶּה עָלָיו הַיְנוּ שֶׁמִּתְוַדֶּה עַל זְבִיחַת יִצְרוֹ הַיְנוּ שֶׁעוֹשֶׂה תְּשׁוּבָה עַל תְּשׁוּבָתוֹ וְהַשָּׂגָתוֹ הָרִאשׁוֹנָה כְּאִלּוּ כִּבְּדוֹ לְהַקָּדוֹשׁ בָּרוּךְ הוּא בִּשְׁנֵי עוֹלָמוֹת כִּי תְּשׁוּבָה הָרִאשׁוֹנָה בְּחִינַת כְּבוֹד עוֹלָם הַזֶּה וְאַחַר הַתְּשׁוּבָה שֶׁזּוֹכֶה לְהַשָּׂגָה יְתֵרָה וּמַכִּיר בְּיוֹתֵר אֶת רוֹמְמוּת אֱלקוּתוֹ וְעוֹשֶׂה תְּשׁוּבָה עַל תְּשׁוּבָתוֹ זאת הַתְּשׁוּבָה הוּא בְּחִינַת כְּבוֹד עוֹלָם הַבָּא וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (פְּסָחִים נ:) ''אוֹר יְקָרוֹת וְקִפָּאוֹן'' (זְכַרְיָה י''ד), אוֹר שֶׁהוּא יָקָר בָּעוֹלָם הַזֶּה, יִהְיֶה קָפוּי וְקַל לָעוֹלָם הַבָּא נִמְצָא  בָּעוֹלָם הַבָּא כְּשֶׁיִּזְכּוּ לְהַשָּׂגָה יְתֵרָה בֶּאֱלקוּתוֹ בְּוַדַּאי יִתְחָרְטוּ וְיַעֲשׂוּ תְּשׁוּבָה עַל הַשָּׂגַת עוֹלָם הַזֶּה כִּי הַשָּׂגַת עוֹלָם הַזֶּה בִּבְחִינַת גֶּשֶׁם נֶגֶד הַשָּׂגַת עוֹלָם הַבָּא וְזֶה כְּאִלּוּ כִּבְּדוֹ לְהַקָּדוֹשׁ בָּרוּךְ הוּא בִּשְׁנֵי עוֹלָמוֹת כִּי זְבִיחַת הַיֵּצֶר הִיא תְּשׁוּבָה הָרִאשׁוֹנָה הוּא בְּחִינַת כְּבוֹד עוֹלָם הַזֶּה וְהַוִּדּוּי עַל זְבִיחַת הַיֵּצֶר, הַיְנוּ תְּשׁוּבָה שְׁנִיָּה הִיא בְּחִינַת כְּבוֹד עוֹלָם הַבָּא שֶׁהַכָּבוֹד הָרִאשׁוֹן נַעֲשָׂה קָפוּי וְקַל נֶגֶד הַכָּבוֹד הַשֵּׁנִי וְזֶה שֶׁאוֹמֵר הַקָּדוֹשׁ בָּרוּךְ הוּא (תְּהִלִּים נ). ''אֵלֶּה עָשִׂיתָ וְהֶחֱרַשְׁתִּי, דִּמִּיתָ הֱיוֹת אֶהְיֶה כָמוֹךָ'' כִּי הָאָדָם עַל יְדֵי שֶׁמַּחֲרִישׁ נַעֲשֶׂה בְּחִינַת אקיה, כַּנַּ''ל אֲבָל הַקָּדוֹשׁ בָּרוּךְ הוּא, מַה שֶּׁמַּחֲרִישׁ לָאָדָם אֵין זֶה בִּשְׁבִיל אקיה, חַס וְשָׁלוֹם כִּי זֶה אֵין שַׁיָּךְ אֵצֶל הַקָּדוֹשׁ בָּרוּךְ הוּא אֵין זֶה אֶלָּא כְּדֵי שֶׁיְּקַבְּלוּ עָנְשָׁם בָּעוֹלָם הַבָּא שֶׁאָז מְסַדְּרִין לְעֵינָיו עֲווֹנוֹתָיו וְיוֹכִיחַ אוֹתוֹ עַל פָּנָיו וְזֶה: אוֹכִיחֲךָ וְאֶעֶרְכָה לְעֵינֶיךָ ד. וּ כְשֶׁרוֹצֶה אָדָם לֵילֵךְ בְּדַרְכֵי הַתְּשׁוּבָה צָרִיךְ לִהְיוֹת בָּקִי בַּהֲלָכָה וְ צָרִיךְ לִהְיוֹת לוֹ שְׁנֵי בְּקִיאוּת הַיְנוּ בָּקִי בְּרָצוֹא, בָּקִי בְּשׁוֹב כְּמוֹ שֶׁכָּתוּב: זַכָּאָה מַאן דְּעַיִל וְנָפִיק (זהַר וַיַּקְהֵל ריג:, הַאַזִינוּ רצב) וְזֶה בְּחִינַת (תְּהִלִּים קל''ט) :  ''אִם אֶסַּק שָׁמַיִם שָׁם אָתָּה'' בְּחִינַת עַיִל בְּחִינַת בָּקִי בְּרָצוֹא ''וְאַצִּיעָה שְׁאוֹל הִנֶּךָּ'' בְּחִינַת וְנָפִיק בְּחִינַת בָּקִי בְּשׁוֹב וזהו (שִׁיר הַשִּׁירִים ו) : ''אֲנִי לְדוֹדִי וְדוֹדִי לִי'' אֲנִי לְדוֹדִי, זֶה בְּחִינַת עַיִל וְדוֹדִי לִי זֶה בְּחִינַת וְנָפִיק [וְזֶה סוֹד כַּוָּנַת אֱלוּל] וְזֶה עִקַּר כְּבוֹדוֹ וְזֶה (יְשַׁעְיָהוּ נ''ח) : ''וְכִבַּדְתּוֹ מֵעֲשׂוֹת דְּרָכֶיךָ'' דְּרָכֶיךָ לְשׁוֹן רַבִּים הַיְנוּ עַיִל וְנָפִיק וּכְשֶׁיֵּשׁ לוֹ אֵלּוּ הַשְּׁנֵי בְּקִיאוּת הַנַּ''ל אֲזַי הוּא הוֹלֵךְ בְּדַרְכֵי הַתְּשׁוּבָה וְזוֹכֶה לִכְבוֹד ה כְּמוֹ שֶׁכָּתוּב: ''וְכִבַּדְתּוֹ מֵעֲשׂוֹת דְּרָכֶיךָ'' הַיְנוּ שֶׁזּוֹכֶה לְכֶּתֶר כִּי לֵית כָּבוֹד בְּלא כָּף וְאָז יְמִין ה פְּשׁוּטָה לְקַבֵּל תְּשׁוּבָתוֹ [וְזֶה סוֹד כַּוָּנַת אֱלוּל] ה. וְ עַל יְדֵי הַדְּמִימָה וְהַשְּׁתִיקָה נַעֲשֶׂה בְּחִינַת חִירִיק כַּמּוּבָא בְּתִּקּוּנִים (בְּהַקְדָּמָה ז) ''וְתַחַת רַגְלָיו כְּמַעֲשֵׂה לִבְנַת הַסַּפִּיר'' (שְׁמוֹת כ''ד) דָּא חִירִיק וְזֶה בְּחִינַת (יְשַׁעְיָהוּ ס''ו) : ''וְהָאָרֶץ הֲדם רַגְלָי'' הֲדם זֶה בְּחִינַת דְּמִימָה וְזֶה בְּחִינַת הַנְּקֻדָּה הַתַּחְתּוֹנָה שֶׁל תְּמוּנַת א וּנְקֻדָּה הָעֶלְיוֹנָה שֶׁעַל הָאָלֶף זֶה בְּחִינַת כֶּתֶר בְּחִינַת (יְחֶזְקֵאל א) : ''וּמִמַּעַל לָרָקִיעַ אֲשֶׁר עַל ראשָׁם אֶבֶן סַפִּיר דְּמוּת כִּסֵּא'' דְּמִתְכַּסְיָא לְעֵילָא מִוָּא''ו שֶׁבָּאָלֶ''ף, דְמִתְקַרְיָא רָקִיעַ (שָׁם בַּתִּקּוּנִים) וְהַנְּקֻדָּה הִיא כִּסֵּא דְּמִתְכַּסְיָא כְּמוֹ שֶׁכָּתוּב (חַגִּיגָה יג:) ''בַּמֻּפְלָא מִמְּךָ אַל תִּדְרשׁ, וּבַמְכֻסֶּה מִמְּךָ אַל תַּחְקר'' וְזֶה בְּחִינַת: ''כְּבוֹד אֱלקִים הַסְתֵּר דָּבָר'' בְּחִינַת כֶּתֶר וְ הַוָא''ו שֶׁבְּתוֹךְ הָאָלֶף, הוּא רָקִיעַ, שָׁמַיִם, אֵשׁ וּמַיִם בְּחִינַת הַבּוּשָׁה שֶׁנִּשְׁתַּנָּה פָּנָיו לְכַמָּה גְּוָנִין (עיין חא''ג ברכות ו: [בד''ה מאי כרום]) וְזֶה בְּחִינַת רָקִיעַ כְּלָלִיּוּת הַגְּוָנִין וְנַעֲשֶׂה עַל יְדֵי זֶה אָדָם לָשֶׁבֶת עַל הַכִּסֵּא כְּמוֹ שֶׁכָּתוּב (שָׁם בְּיְחֶזְקֵאל) : ''וּדְמוּת כְּמַרְאֵה אָדָם עָלָיו מִלְמָעְלָה'' כִּי לֵית אָדָם בְּלא אָלֶ''ף (שָׁם) וְזֶה  אוֹתִיּוֹת אָדָם, אָלֶף דָּם. הַיְנוּ עַל יְדֵי דּם לַה, נַעֲשֶׂה אָלֶ''ף וְנַעֲשֶׂה אָדָם לָשֶׁבֶת עַל הַכִּסֵּא (עיין זוהר תזריע דף מח) כִּי הַוָּא''ו שֶׁבְּתוֹךְ הָאָלֶף הוּא רָקִיעַ, כְּלָלִיּוּת הַגְּוָנִין, הַיְנוּ הַבּוּשָׁה, כַּנַּ''ל וְהַנְּקֻדָּה הַתַּחְתּוֹנָה הִיא הַשְּׁתִיקָה וְהַדְּמִימָה כְּמוֹ שֶׁכָּתוּב: ''וְהָאָרֶץ הֲדם רַגְלָי'' וְזֶה בְּחִינַת חִירִיק, בְּחִינַת: ''וְתַחַת רַגְלָיו'' וְהַנְּקֻדָּה הָעֶלְיוֹנָה הוּא כִּסֵּא דְּמִתְכַּסְיָא בְּחִינַת תְּשׁוּבָה, בְּחִינַת: ''כְּבוֹד אֱלקִים הַסְתֵּר דָּבָר'' בְּחִינַת: ''בַּמְּכֻסֶּה מִמְּךָ אַל תַּחְקר'' בְּחִינַת: ''וּמִמַּעַל לָרָקִיעַ דְּמוּת כִּסֵּא וְכוּ'' וְנַעֲשֶׂה ''אָדָם לָשֶׁבֶת עַל הַכִּסֵּא'' בְּחִינַת: ''כְּמַרְאֵה אָדָם עָלָיו מִלְמָעְלָה'' וְאָז נַעֲשֶׂה יִחוּד בֵּין חַמָּה לִלְבָנָה שֶׁהַשֶּׁמֶשׁ מֵאִיר לַלְּבָנָה וְנַעֲשֶׂה יִחוּד בֵּין משֶׁה וִיהוֹשֻׁעַ כִּי (בָּבָא בַּתְרָא עה) פְּנֵי משֶׁה כִּפְנֵי חַמָּה וְדָא  נְּקֻדָּה הָעֶלְיוֹנָה בְּחִינַת כִּסֵּא בְּחִינַת משֶׁה כְּמוֹ שֶׁכָּתוּב (תְּהִלִּים פ''ט) : ''וְכִסְאוֹ כַּשֶּׁמֶשׁ נֶגְדִּי'' בְּחִינַת: ''וּמִמַּעַל לָרָקִיעַ דְּמוּת כִּסֵּא'' וְהַ נְּקֻדָּה הַתַּחְתּוֹנָה הִיא יְהוֹשֻׁעַ בְּחִינַת לְבָנָה בְּחִינַת: ''וְתַחַת רַגְלָיו כְּמַעֲשֵׂה לִבְנַת'' דָּא לְבָנָה וְהַוָּא''ו שֶׁבְּתוֹךְ הָאָלֶף הוּא הָרָקִיעַ הוּא בְּחִינַת הָאהֶל כְּמוֹ שֶׁכָּתוּב (שְׁמוֹת ל''ג) : ''וִיהוֹשֻׁעַ בִּן נוּן לא יָמִישׁ מִתּוֹךְ הָאהֶל'' וְ אהֶל הוּא רָקִיעַ כְּמוֹ שֶׁכָּתוּב (יְשַׁעְיָהוּ מ) : ''וַיִּמְתָּחֵם כָּאהֶל לָשָׁבֶת'' וּכְתִיב (תְּהִלִּים ק''ד) : ''נוֹטֶה שָׁמַיִם כַּיְּרִיעָה'' וְזֶה (שְׁמוֹת כ''ו) : ''יְרִיעוֹת הָאהֶל'' וְכִסֵּא הָעֶלְיוֹן הַיְנוּ נְקֻדָּה הָעֶלְיוֹנָה נֶחְלֶקֶת לְשָׁלשׁ טִפִּין כִּי  תְּשׁוּבָה צָרִיךְ לִהְיוֹת בְּשָׁלשׁ תְּנָאִים כְּמוֹ שֶׁכָּתוּב (יְשַׁעְיָהוּ ו) : ''פֶּן יִרְאֶה בְעֵינָיו, וּבְאָזְנָיו יִשְׁמָע, וּלְבָבוֹ יָבִין וְשָׁב'' וְאֵלּוּ  הַשָּׁלשׁ בְּחִינוֹת הֵם נְקֻדַּת סֶגּוֹ''ל וְסֶגּוֹל דָּא חַמָּה (תִּקּוּנִים בְּהַקְדָּמָה ז:) הַיְנוּ פְּנֵי משֶׁה כִּפְנֵי חַמָּה ו. וְזֶה פֵּרוּשׁ: אָמַר רַבָּה בַּר בַּר חָנָה: זִימְנָא חַדָּא הֲוָה אַזְלִינָן בְּמִדְבָּרָא, וַחֲזִינָן הַנֵי אַוָּזֵי דִּשְׁמִיטִין גַּדְפַיְהוּ מִשַּׁמְנַּיְהוּ, וְקָא נַגְדֵּי נַחֲלֵי דְּמַשְׁחָא מִתּוּתַיְהוּ. וְאַמִּינָא לְהוּ: אִית לִי מִנַּיְכוּ חוּלְקָא לְעַלְמָא דְּאָתִי ? חַדָּא דַּלְיָא לִי אַטְמָא, וְחַדָּא דַּלְיָא לִי גַּדְפָא. כִּי אֲתָאִי לְקַמֵּיהּ דְּרַבִּי אֶלְעָזָר, אָמַר לִי: עֲתִידִין יִשְׂרָאֵל לִתֵּן עֲלֵיהֶם אֶת הַדִּין: (בָּבָא בַּתְרָא עג:) רַשְׁבַּ''ם: דִּשְׁמִיטִין גַּדְפַיְהוּ  נָפְלוּ נוֹצָה שֶׁלָּהֶם מֵרב שׁוּמָן: דַּלְיָא לִי גַּדְפָא  הִגְבִּיהַּ לִי הַכָּנָף, רָמַז זֶהוּ חֶלְקְךָ לֶעָתִיד לָבוֹא: לִתֵּן עֲלֵיהֶם אֶת הַדִּין  שֶׁבַּחַטָּאתָם מִתְעַכֵּב מָשִׁיחַ, וְיֵשׁ לָהֶם צַעַר בַּעֲלֵי חַיִּים, לְאוֹתָן אַוָּזִין, מֵחֲמַת שׁוּמָנָן שֶׁהָלַךְ לַחֲקר  בַּמִּדָּה הַטּוֹבָה שֶׁל עֲנָוָה שֶׁאָדָם מֵשִׂים עַצְמוֹ כַּמִּדְבָּר, לָדוּשׁ. (עיין עירובין נ''ד) שֶׁהַכּל דָּשִׁין עָלָיו וְרָאָה  חֲכָמִים, וְזֶה בְּחִינַת אַוָּזֵי כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת נז:) הָרוֹאֶה אַוָּז בַּחֲלוֹם יְצַפֶּה לְחָכְמָה דִּשְׁמִיטִין גַּדְפַיְהוּ פֵּרֵשׁ רַשִׁ''י:  נוֹצוֹת, זֶה בְּחִינַת מַחֲלקֶת וּבִזְיוֹנוֹת כְּמוֹ שֶׁכָּתוּב (דְּבָרִים כ''ה) : ''כִּי יִנָּצוּ אֲנָשִׁים'' הַיְנוּ  שֶׁאֵין מַשְׁגִּיחִין עַל מַחֲלקֶת וּבִזְיוֹנוֹת שֶׁמְּבַזִּין אוֹתָן וְשׁוֹמְעִים חֶרְפָּתָן וְאֵינָם מְשִׁיבִים ו על שם השתיקה נקראים חכמים כי (אָבוֹת ג) : סְיָג לַחָכְמָה שְׁתִיקָה [כִּי הַשְּׁתִיקָה הִיא בְּחִינַת כֶּתֶר כִּי עַל יְדֵי הַשְּׁתִיקָה זוֹכִין לִתְשׁוּבָה שֶׁהִיא בְּחִינַת כֶּתֶר, כַּנַּ''ל] וְזֶה לְשׁוֹן דִּשְׁמִטִּין כְּמוֹ שֶׁכָּתוּב (דְּבָרִים ט''ו) : ''שָׁמוֹט כָּל בַּעַל מַשֶּׁה יָדוֹ'' הַיְנוּ  שֶׁלּא יִתְבַּע עֶלְבּוֹנוֹ וְזֶה בְּחִינַת: סְיָג לַחָכְמָה שְׁתִיקָה סְיָג דַּיְקָא זֶה בְּחִינַת  כֶּתֶר שֶׁהוּא בְּחִינַת סְיָג וְגָדֵר סָבִיב סָבִיב שֶׁמְּסַבֵּב וּמַכְתִּיר וּמַעֲטִיר אֶת הַחָכְמָה וְזֶה הַכֶּתֶר, שֶׁהוּא בְּחִינַת סְיָג נַעֲשֶׂה מֵהַשְּׁתִיקָה, כַּנַּ''ל וְזֶה פֵּרוּשׁ מִשַּׁמְנַּיְהוּ מִלְּשׁוֹן: ''שָׁמַנְתָּ עָבִיתָ'' [כְּלוֹמַר: מֵחֲמַת שֶׁאוֹחֲזִין עַצְמָן בִּבְחִינַת (דְּבָרִים ל''ב) :שָׁמַנְתָּ עָבִיתָ] הַיְנוּ בִּשְׁבִיל זֶה שׁוֹמְעִין חֶרְפָּתָן וְאֵינָם מְשִׁיבִים כִּי זֶה עוֹשִׂין בִּשְׁבִיל תְּשׁוּבָה עַל עֲווֹנוֹתָם כְּמוֹ שֶׁכָּתוּב (שָׁם) : ''וַיִּשְׁמַן יְשֻׁרוּן'' [בְּחִינַת הַשְׁמֵן לֵב וכוּ, וְאָזְנָיו וכוּ, פֶּן יִרְאֶה וכוּ שֶׁהַתְּשׁוּבָה צָרִיךְ לִהְיוֹת בִּשְׁלשָׁה תְּנָאִים אֵלּו] וְנַגְדֵּי נַחֲלֵי דְּמַשְׁחָא מִתְּחוּתַיְהוּ הַיְנוּ  עַל יְדֵי הַשְּׁתִיקָה זוֹכִין לְכָבוֹד אֱלקִי  שֶׁהוּא בְּחִינַת שֶׁמֶן כְּמוֹ שֶׁכָּתוּב (תְּהִלִּים מ''ה) : ''אָהַבְתָּ צֶּדֶק וַתִּשְׂנָא רֶשַׁע, עַל כֵּן מְשָׁחֲךָ'' וְזֶה בְּחִינַת (שָׁם כ''ד) : ''מֶלֶךְ הַכָּבוֹד'' וְאַמִּינָא לְהוּ: אִית לִי מִינַּיְכוּ חוּלְקָא לְעַלְמָא דְּאָתִי ? חַדָּא דַּלְיָא לִי אַטְמָא זֶה בְּחִינַת: ''וְהָאָרֶץ הֲדם רַגְלָי'' בְּחִינַת נְקֻדָּה הַתַּחְתּוֹנָה, כַּנַּ''ל וְחַדָּא דַּלְיָא לִי כָּנָף זֶה בְּחִינַת כִּסֵּא כְּמוֹ שֶׁכָּתוּב (יְשַׁעְיָהוּ ל) : ''וְלא יִכָּנֵף עוֹד מוֹרֶיךָ'' זֶה בְּחִינַת נְקֻדָּה הָעֶלְיוֹנָה הַיְנוּ שֶׁהֶרְאוּ לְרַבָּה בַּר בַּר חַנָה שֶׁגַּם הוּא זָכָה לְאֵלּוּ הַבְּחִינוֹת אָמַר רַבִּי אֶלְעָזָר: עֲתִידִין יִשְׂרָאֵל לִתֵּן עֲלֵיהֶם אֶת הַדִּין כִּי  יִשְׂרָאֵל נִקְרָאִים אָדָם וְקוּדְשָׁא בְּרִיךְ הוּא וְיִשְׂרָאֵל כֻּלָּא חַד (עיין זוהר חיי שרה קכ''ו: ובתנחומא פ קדושים [פ''א]) כְּמוֹ שֶׁכָּתוּב: ''וְעַל הַכִּסֵּא דְּמוּת כְּמַרְאֵה אָדָם'' וְיִשְׂרָאֵל יִתְּנוּ דִּין לְכָל בָּאֵי עוֹלָם הַיְנוּ הֵם יִשְׁפְּטוּ בְּעַצְמָן כָּל הַדִּינִין ז. וְזֶה פֵּרוּשׁ: (תְּהִלִּים מ''ז) : ''יַדְבֵּר עַמִּים תַּחְתֵּינוּ וּלְאֻמִּים תַּחַת רַגְלֵינוּ'' זֶה בְּחִינַת חִירִיק נְּקֻדָּה הַתַּחְתּוֹנָה שֶׁל אָלֶף שֶׁהוּא בְּחִינַת: ''וְתַחַת רַגְלָיו'' בְּחִינַת: ''וְהָאָרֶץ הֲדם רַגְלָי'' ''יִבְחַר לָנוּ אֶת נַחֲלָתֵנוּ'', זֶה בְּחִינַת משֶׁה בְּחִינַת נְקֻדָּה הָעֶלְיוֹנָה שֶׁל הָאָלֶף בְּחִינַת: ''וּמִמַּעַל לָרָקִיעַ דְּמוּת כִּסֵּא'' ''וְכִסְאוֹ כַּשֶּׁמֶשׁ'' פְּנֵי משֶׁה כִּפְנֵי חַמָּה כְּמַאֲמַר חֲכָמֵינוּ, זִכְרוֹנָם לִבְרָכָה (זְבָחִים קיט:) ר שִׁמְעוֹן אוֹמֵר: נַחֲלָה זוֹ שִׁילה שִׁילה דָּא משֶׁה (זהַר בְּרֵאשִׁית כה: וּבְתִּקּוּן כא) ''אֶת גְּאוֹן יַעֲקב'' זֶה בְּחִינַת  וָא''ו שֶׁבְּתוֹךְ אָלֶף בְּחִינַת אהֶל בְּחִינַת אוֹר שֶׁמּשֶׁה מֵאִיר לִיהוֹשֻׁעַ כְּמוֹ שֶׁכָּתוּב (בְּרֵאשִׁית כ''ה) : ''וְיַעֲקב אִישׁ תָּם יוֹשֵׁב אהָלִים'' וְזֶה בְּחִינַת (סַנְהֶדְרִין כ:) : שְׁלשָׁה דְּבָרִים שֶׁנִּצְטַוּוּ יִשְׂרָאֵל שֶׁיְּכַלּוּ זַרְעוֹ שֶׁל עֲמָלֵק, זֶה בְּחִינַת: ''יַדְבֵּר עַמִּים תַּחְתֵּינוּ'' וּלְמַנּוֹת לָהֶם מֶלֶךְ, זֶה בְּחִינַת ''גְּאוֹן יַעֲקב'' בְּחִינַת (בְּמִדְבַּר כ''ד) : ''דָּרַךְ כּוֹכָב מִיַּעֲקב'', בְּחִינַת מֶלֶךְ וְלִבְנוֹת לָהֶם  בֵּית הַבְּחִירָה, זֶה בְּחִינַת משֶׁה, בְּחִינַת דַּעַת כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת לג:)  מִי שֶׁיֵּשׁ בּוֹ דֵּעָה, כְּאִלּוּ נִבְנָה בֵּית הַמִּקְדָּשׁ בְּיָמָיו וְזֶה בְּחִינַת: ''יִבְחַר לָנוּ אֶת נַחֲלָתֵנוּ'' [מִסִּימָן ד עַד כָּאן לְשׁוֹן רַבֵּנוּ, זִכְרוֹנוֹ לִבְרָכָה] וְזֶה פֵּרוּשׁ: ''וַיּאמֶר ה אֶל משֶׁה: קְרָא אֶת יְהוֹשֻׁעַ''  משֶׁה הוּא נְקֻדָּה הָעֶלְיוֹנָה וִיהוֹשֻׁעַ הוּא נְקֻדָּה הַתַּחְתּוֹנָה ''וְהִתְיַצְּבוּ בָאהֶל'' זֶה בְּחִינַת הָרָקִיעַ בְּחִינַת הַוָּא''ו שֶׁבְּתוֹךְ הָאָלֶף ''וַאֲצַוֶּנּוּ'' כִּי משֶׁה הָיָה צָרִיךְ אָז לִמְסֹר הַכּל לִיהוֹשֻׁעַ ''וְאֵין שִׁלְטוֹן בְּיוֹם הַמָּוֶת'' (קהֶלֶת ח) כִּי בִּשְׁעַת הִסְתַּלְּקוּת הַצַּדִּיק אֵין לוֹ שְׁלִיטָה וְכחַ לְהָאִיר לִיהוֹשֻׁעַ עַל כֵּן דִּיֵּק וַאֲצַוֶּנּוּ, אֲנִי בְּעַצְמִי כִּי חָזְרָה הַמֶּמְשָׁלָה לְהַקָּדוֹשׁ בָּרוּךְ הוּא וּכְלָל כָּל הָעִנְיָן כָּלוּל בִּתְמוּנַת אָלֶף שֶׁהוּא נְקֻדָּה הָעֶלְיוֹנָה, וְנְקֻדָּה הַתַּחְתּוֹנָה וּוָא''ו וְהוּא עִנְיָן שֶׁאָמְרוּ חֲכָמֵינוּ, זִכְרוֹנָם לִבְרָכָה שֶׁקּדֶם כְּנִיסַת יִשְׂרָאֵל לָאָרֶץ הֻזְהֲרוּ לְקַיֵּם שָׁלשׁ מִצְווֹת לְהַכְרִית זַרְעוֹ שֶׁל עֲמָלֵק וְלִבְנוֹת לָהֶם בֵּית הַבְּחִירָה וּלְמַנּוֹת מֶלֶךְ לְהַכְרִית זַרְעוֹ שֶׁל עֲמָלֵק הִיא בְּחִינַת יְהוֹשֻׁעַ, נְקֻדָּה הַתַּחְתּוֹנָה כְּמוֹ שֶׁכָּתוּב (שְׁמוֹת י''ז) : ''צֵא הִלָּחֵם בַּעֲמָלֵק'' וְכַמְּבאָר בַּזּהַר הָעִנְיָן (בְּשַׁלַּח סה:) וְלִבְנוֹת בֵּית הַבְּחִירָה הוּא בְּחִינַת משֶׁה, נְקֻדָּה הָעֶלְיוֹנָה כִּי מִי שֶׁיֵּשׁ בּוֹ דֵּעָה, כְּאִלּוּ נִבְנֶה בֵּית הַמִּקְדָּשׁ בְּיָמָיו וּמשֶׁה הוּא בְּחִינַת הַדַּעַת וּלְמַנּוֹת מֶלֶךְ הוּא בְּחִינַת רָקִיעַ הַוָּא''ו שֶׁבְּתוֹךְ הָאָלֶ''ף כְּמוֹ שֶׁכָּתוּב: ''דָּרַךְ כּוֹכָב מִיַּעֲקב'' שֶׁקָּאִי עַל שֶׁיָּקוּם מֶלֶךְ מִיַּעֲקב ''וְדָרַךְ  כּוֹכָב'' הוּא בְּחִינַת רָקִיעַ שֶׁיֵּשׁ בּוֹ כּוֹכָבִים וּמַזָּלוֹת וְהַיְנוּ ''מִיַּעֲקב'' כִּי  ''יַעֲקב אִישׁ תָּם ישֵׁב אהָלִים''  בְּחִינַת רָקִיעַ כְּמוֹ שֶׁכָּתוּב: ''וַיִּמְתָּחֵם כָּאהֶל'' כַּמְּבאָר בַּזּהַר, שֶׁיַּעֲקב הוּא בְּחִינָת וָא''ו כִּי שָׁלשׁ מִצְווֹת אֵלּוּ הֵם בְּחִינַת תְּשׁוּבָה, וְהָבֵן [מִן וּכְלָל עַד כָּאן כָּפוּל לְעֵיל בְּשִׁנּוּי לָשׁוֹן קְצָת].  [שַׁיָּךְ לְעֵיל], וְזֶה סוֹד כַּוָּנוֹת אֱלוּל. שָׁמַעְתִּי קְצָת כְּטִפָּה מִן הַיָּם עַיֵּן שָׁם בַּכַּוָּנוֹת שֶׁל אֱלוּל, מְבאָר שָׁם, שֶׁכְּלָל כַּוָּנוֹת אֱלוּל הוּא, ''הַנּוֹתֵן בַּיָּם דֶּרֶךְ'', שֶׁצְּרִיכִין לְהָאִיר בְּחִינַת דֶּרֶךְ בַּיָּם וְכוּ, וְזֶה הַדֶּרֶךְ הוּא בְּחִינַת שְׁתֵּי פְּעָמִים הַשֵּׁם יב''ק, כִּי שְׁתֵּי פְּעָמִים יב''ק עוֹלֶה דֶּרֶךְ, וְזֶה נִמְשָׁךְ מִבְּחִינַת שְׁנֵי שֵׁמוֹת, שֶׁהֵם קס''א ס''ג, כִּי אֵלּוּ שְׁנֵי שֵׁמוֹת קס''א ס''ג, הֵם עוֹלִים בְּגִימַטְרִיָּא שְׁתֵּי פְּעָמִים יב''ק, שֶׁהוּא בְּגִימַטְרִיָּא דֶּרֶךְ, כַּנַּ''ל וְצָרִיךְ לְכַוֵּן שֵׁם קס''א בְּסֶגּוֹל, וְשֵׁם ס''ג בְּחִירִיק וְסֶגּוֹל דקס''א וְחִירִיק דס''ג הֵם עוֹלִים תָּי''ו, כִּי שֵׁם קס''א הוּא שֵׁם אקי''ק בְּמִלּוּאוֹ כָּזֶה: אָלֶף קֵי יוּד קֵי, שֶׁהֵם יוּד אוֹתִיּוֹת, וְכָל אַחַת נְקֻדָּה בְּסֶגּוֹל, וְסֶגּוֹל הוּא שָׁלשׁ נְקֻדּוֹת, וְעַל כֵּן הוּא עוֹלֶה שְׁלשִׁים, וְעַל כֵּן יוּד פְּעָמִים סֶגּוֹל עוֹלֶה שִׁי''ן וְס''ג הֵם יוּד אוֹתִיּוֹת שֶׁל מִלּוּי הֲוָיָ''ה, יוּד קֵי וָאו קֵי, וְכָל אַחַת נְקֻדָּה בְּחִירִיק, עוֹלֶה ק, וּשְׁנֵיהֶם חִירִיק דְס''ג וְסֶגּוֹל דְקס''א עוֹלִים יַחַד תָּיו, בְּגִימַטְרִיָּא פְּשׁוּטָה, וְאָז עַל יְדֵי כָּל בְּחִינוֹת הַנַּ''ל, הַיָּמִין פְּשׁוּטָה לְקַבֵּל תְּשׁוּבָתוֹ, כִּי יָמִין בְּמִלּוּאוֹ עוֹלֶה דֶּרֶךְ עִם הַשָּׁלשׁ אוֹתִיּוֹת, שֶׁהוּא שְׁתֵּי פְּעָמִים יב''ק וְכוּ, עַיֵּן שָׁם וְעַתָּה בּוֹא וּרְאֵה וְהָבֵן אֵיךְ כָּל הַכַּוָּנוֹת הַנַּ''ל מְרֻמָּזִים וְנֶעֱלָמִים בְּדֶרֶךְ נִפְלָא וְנוֹרָא מְאד בְּתוֹךְ הַתּוֹרָה הַנַּ''ל כִּי מְבאָר שָׁם, שֶׁ מִּי שֶׁרוֹצֶה לַעֲשׂוֹת תְּשׁוּבָה צָרִיךְ שֶׁיִּהְיֶה לוֹ שְׁנֵי בְּקִיאוּת הַיְנוּ בָּקִי בְּרָצוֹא בָּקִי בְּשׁוֹב שֶׁהוּא בְּחִינַת עַיִל וְנָפִיק בְּחִינַת: ''אִם אֶסַּק שָׁמַיִם שָׁם אָתָּה'' שֶׁהוּא בְּחִינַת בָּקִי בְּרָצוֹא ''וְאַצִּיעָה שְׁאוֹל הִנֶּךָ'', שֶׁהוּא בְּחִינַת בָּקִי בְּשׁוֹב וְכוּ כַּמְבאָר לְעֵיל, עַיֵּן שָׁם וְהַפֵּרוּשׁ הַפָּשׁוּט הוּא  שֶׁמִּי שֶׁרוֹצֶה לֵילֵךְ בְּדַרְכֵי הַתְּשׁוּבָה צָרִיךְ לַחֲגר מָתְנָיו, שֶׁיִּתְחַזֵּק עַצְמוֹ בְּדַרְכֵי ה תָּמִיד בֵּין בַּעֲלִיָּה בֵּין בִּירִידָה שֶׁהֵם בְּחִינַת: ''אִם אֶסַּק שָׁמַיִם וְאַצִּיעָה שְׁאוֹל'' וְכוּ הַיְנוּ  בֵּין שֶׁיִּזְכֶּה לְאֵיזֶה עֲלִיָּה, לְאֵיזֶה מַדְרֵגָה גְּדוֹלָה אַף עַל פִּי כֵן אַל יַעֲמד שָׁם, וְלא יִסְתַּפֵּק עַצְמוֹ בָּזֶה רַק צָרִיךְ שֶׁיִּהְיֶה בָּקִי בָּזֶה מְאד לֵידַע וּלְהַאֲמִין שֶׁהוּא צָרִיךְ לָלֶכֶת יוֹתֵר וְיוֹתֵר וְכוּ שֶׁזֶּהוּ בְּחִינַת בָּקִי בְּרָצוֹא, בִּבְחִינַת עַיִל שֶׁהוּא בְּחִינַת: ''אִם אֶסַּק שָׁמַיִם שָׁם אָתָּה'' וְכֵן לְהֵפֶךְ  שֶׁאֲפִלּוּ אִם יִפּל, חַס וְשָׁלוֹם, לְמָקוֹם שֶׁיִּפּל אֲפִלּוּ בִּשְׁאוֹל תַּחְתִּיּוֹת גַּם כֵּן אַל יִתְיָאֵשׁ עַצְמוֹ לְעוֹלָם וְתָמִיד יְחַפֵּשׂ וִיבַקֵּשׁ אֶת הַשֵּׁם יִתְבָּרַךְ וִיחַזֵּק עַצְמוֹ בְּכָל מָקוֹם שֶׁהוּא בְּכָל מַה שֶׁיּוּכַל כִּי גַּם בִּשְׁאוֹל תַּחְתִּיוֹת נִמְצָא הַשֵּׁם יִתְבָּרַךְ וְגַם שָׁם יְכוֹלִין לְדַּבֵּק אֶת עַצְמוֹ אֵלָיו יִתְבָּרַךְ וְזֶה בְּחִינַת: ''וְאַצִּיעָה שְׁאוֹל הִנֶּךָּ'' וְזֶה בְּחִינַת בָּקִי בְּשׁוֹב כִּי  אִי אֶפְשָׁר לֵילֵךְ בְּדַרְכֵי הַתְּשׁוּבָה כִּי אִם כְּשֶׁבָּקִי בִּשְׁנֵי הַבְּקִיאוּת הָאֵלּוּ וְדִקְדֵּק רַבֵּנוּ, זִכְרוֹנוֹ לִבְרָכָה, וְקָרָא עִנְיָן זֶה בִּלְשׁוֹן בָּקִי כִּי  הִיא בְּקִיאוּת גָּדוֹל מְאד מְאד שֶׁיִּזְכֶּה לֵידַע לְיַגֵּעַ עַצְמוֹ וְלִטְרחַ בַּעֲבוֹדַת ה תָּמִיד וּלְצַפּוֹת בְּכָל עֵת לְהַגִּיעַ לְמַדְרֵגָה גְּבוֹהָ יוֹתֵר וְאַף עַל פִּי כֵן אַל יִפּל מִשּׁוּם דָּבָר וַאֲפִלּוּ אִם יִהְיֶה אֵיךְ שֶׁיִּהְיֶה, חַס וְשָׁלוֹם אַף עַל פִּי כֵן אַל יִפּל בְּדַעְתּוֹ כְּלָל וִיקַיֵּם: ''וְאַצִּיעָה שְׁאוֹל הִנֶּךָּ'', כַּנַּ''ל.  [וְעַל פִּי סוֹד נֶעְלָם בָּזֶה סוֹד כַּוָּנוֹת אֱלוּל הַנַּ''ל, כִּי בָּקִי הוּא בְּחִינַת שֵׁם יב''ק הַנַּ''ל, שֶׁהוּא אוֹתִיּוֹת בָּקִי (עיין זוהר משפטים קט''ז:, וזוהר פנחס רכ''ג). וְזֶה שֶׁזּוֹכֶה לִשְׁנֵי הַבְּקִיאוּת הַנַּ''ל, שֶׁהֵם שְׁתֵּי פְּעָמִים בָּקִי, דְּהַיְנוּ בָּקִי בְּרָצוֹא בָּקִי בְּשׁוֹב, עַל יְדֵי זֶה זוֹכֶה לְדֶרֶךְ הַתְּשׁוּבָה, כִּי שְׁתֵּי פְּעָמִים בָּקִי, שֶׁהֵם בְּחִינַת שְׁתֵּי פְּעָמִים יב''ק, הַנַּ''ל, עוֹלֶה בְּגִימַטְרִיָּא דֶּרֶךְ כַּנַּ''ל. כִּי עַל פִּי הַכַּוָּנוֹת נַעֲשֶׂה זֶה הַדֶּרֶךְ מִבְּחִינַת סֶגּוֹל דְקס''א וְחִירִיק דְס''ג, שֶׁהֵם בְּגִימַטְרִיָּא שְׁתֵּי פְּעָמִים יב''ק, כַּנִּזְכָּר לְעֵיל וְזֶה בְּעַצְמוֹ סוֹד, בְּחִינַת שְׁנֵי הַבְּקִיאוּת הַנַּ''ל, כִּי בָּקִי בְּרָצוֹא, שֶׁהוּא בְּחִינַת ''אֶסַּק שָׁמַיִם'', זֶה בְּחִינַת סֶגּוֹל דקס''א, כִּי אֶסַּק אוֹתִיּוֹת קס''א וּבָקִי בְּשׁוֹב, שֶׁהוּא בְּחִינַת: ''וְאַצִּיעָה שְׁאוֹל הִנֶּךָּ'', זֶה בְּחִינַת חִירִיק דְס''ג, מִלְּשׁוֹן: ''אַל תַּסֵּ''ג גְּבוּל עוֹלָם'', שֶׁהוּא בְּחִינַת שֶׁמַּסִּיג גְּבוּלוֹ וּמַחֲזִירוֹ לַאֲחוֹרָיו, שֶׁזֶּה בְּחִינַת יְרִידָה, שֶׁהָאָדָם נוֹפֵל, חַס וְשָׁלוֹם, מִמַּדְרֵגָתוֹ, וְהוּא נָסוֹג אָחוֹר, חַס וְשָׁלוֹם. אַף עַל פִּי כֵן יְחַזֵּק אֶת עַצְמוֹ, וְאַל יִתְיָאֵשׁ עַצְמוֹ לְעוֹלָם, כִּי גַּם שָׁם נִמְצָא הַשֵּׁם יִתְבָּרַךְ, בִּבְחִינַת: ''וְאַצִּיעָה שְׁאוֹל הִנֶּךָּ'', כַּנַּ''ל, וְזֶה בְּחִינַת שֵׁם ס''ג, כַּנַּ''ל. כִּי סֶגּוֹל דָּא חַמָּה, שֶׁהוּא נְקֻדָּה הָעֶלְיוֹנָה שֶׁעַל הָאָלֶף, הַנֶּחֱלֶקֶת לְשָׁלשׁ טִפִּין, שֶׁזֶּהוּ בְּחִינַת ''אֶסַּק שָׁמַיִם'', בְּחִינַת סֶגּוֹל דְקס''א, שֶׁהוּא אוֹתִיּוֹת אֶסַּק, כַּנַּ''ל וְחִירִיק הוּא בְּחִינַת נְקֻדָּה הַתַּחְתּוֹנָה שֶׁל הָאָלֶף, שֶׁהוּא בְּחִינַת: ''וְאַצִּיעָה שְׁאוֹל הִנֶּךָּ'', שֶׁהוּא בְּחִינַת חִירִיק דְס''ג הַנַּ''ל וְזֶה שֶׁכָּתַב שָׁם לְמַעְלָה בְּהַתּוֹרָה הַנַּ''ל: ''וּכְשֶׁיֵּשׁ לוֹ אֵלּוּ הַשְּׁנֵי בְּקִיאוּת הַנַּ''ל אֲזַי הוּא הוֹלֵךְ בְּדַרְכֵי הַתְּשׁוּבָה'', כִּי מִשְּׁנֵי פְּעָמִים בָּקִי, שֶׁהֵם בְּחִינַת קס''א וס''ג, ''אֶסַּק שָׁמַיִם וְאַצִּיעָה שְׁאוֹל'' וְכוּ, עַל יְדֵי זֶה נַעֲשֶׂה בְּחִינַת דֶּרֶךְ, שֶׁהוּא בְּגִימַטְרִיָּא שְׁתֵּי פְּעָמִים בָּקִי, שֶׁהֵם קס''א וְס''ג וְכוּ, כַּנַּ''ל כִּי עִקַּר דֶּרֶךְ הַתְּשׁוּבָה זוֹכִין עַל יְדֵי שְׁנֵי הַבְּקִיאוּת הַנַּ''ל, וְאָז יְמִין ה פְּשׁוּטָה לְקַבֵּל תְּשׁוּבָתוֹ, כִּי יָמִין בְּגִימַטְרִיָּא דֶּרֶךְ, שֶׁהֵם שְׁתֵּי פְּעָמִים בָּקִי, כַּנַּ''ל וּפְשׁוּטָה בְּגִימַטְרִיָּא סֶגּוֹל דְקס''א וְחִירִיק דְס''ג, שֶׁהֵם בְּעַצְמָם בְּחִינַת נְקֻדָּה הָעֶלְיוֹנָה וּנְקֻדָּה הַתַּחְתּוֹנָה שֶׁהֵם בְּחִינַת מַה שֶּׁצְּרִיכִין לְבַקֵּשׁ הַשֵּׁם יִתְבָּרַךְ תָּמִיד, הֵן לְמַעְלָה הֵן לְמַטָּה, בְּחִינַת: ''אִם אֶסַּק שָׁמַיִם שָׁם אָתָּה, וְאַצִּיעָה שְׁאוֹל הִנֶּךָּ'', שֶׁהֵם בְּחִינַת שְׁנֵי הַבְּקִיאוּת הַנַּ''ל, וְעַל כֵּן כְּשֶׁיֵּשׁ לוֹ שְׁנֵי הַבְּקִיאוּת הַנַּ''ל, אָז הוּא הוֹלֵךְ בְּדַרְכֵי הַתְּשׁוּבָה, וְאָז יְמִין ה פְּשׁוּטָה לְקַבֵּל תְּשׁוּבָתוֹ וְהָבֵן הַדְּבָרִים הֵיטֵב, כִּי הֵם דְּבָרִים עֲמֻקִּים מְאד וְעַל פִּי זֶה תָּבִין לְקַשֵּׁר הַתּוֹרָה הֵיטֵב, שֶׁמַּה שֶּׁכָּתַב בַּסּוֹף מֵעִנְיַן נְקֻדָּה הָעֶלְיוֹנָה וּנְקֻדָּה הַתַּחְתּוֹנָה שֶׁל הָאָלֶף, זֶהוּ בְּעַצְמוֹ בְּחִינַת שְׁנֵי הַבְּקִיאוּת הַנַּ''ל, [כִּי זֶה אֵינוֹ מְבאָר בְּפֵרוּשׁ בְּהַתּוֹרָה הַנַּ''ל, רַק עַל פִּי כַּוָּנוֹת הַנַּ''ל מוּבָן זאת מִמֵּילָא לַמַּשְׂכִּיל] וְזֶהוּ בְּעַצְמוֹ בְּחִינַת תְּשׁוּבָה עַל תְּשׁוּבָה, שֶׁכָּתַב שָׁם כִּי זְבִיחַת הַיֵּצֶר הָרָע, שֶׁהוּא בְּחִינַת דּם לַה, שֶׁהוּא בְּחִינַת תְּשׁוּבָה הָרִאשׁוֹנָה, שֶׁהוּא בְּחִינַת כְּבוֹד עוֹלָם הַזֶּה, זֶה בְּחִינַת נְקֻדָּה הַתַּחְתּוֹנָה, שֶׁנַּעֲשֵׂית מִבְּחִינַת הַדְּמִימָה וְהַשְּׁתִיקָה, מִבְּחִינַת דּם לַה וְכָל זֶה הוּא בְּחִינַת חִירִיק דְס''ג וְכוּ, שֶׁהוּא בְּחִינַת בָּקִי בְּשׁוֹב, כַּנַּ''ל וּתְשׁוּבָה הַשְּׁנִיָּה שֶׁעוֹשֶׂה עַל תְּשׁוּבָתוֹ הָרִאשׁוֹנָה, שֶׁהוּא בְּחִינַת כְּבוֹד הָעוֹלָם הַבָּא, בְּחִינַת: ''כְּבוֹד אֱלקִים הַסְתֵּר דָּבָר'', זֶה בְּחִינַת נְקֻדָּה הָעֶלְיוֹנָה, בְּחִינַת כֶּתֶר, שֶׁהוּא בְּחִינַת משֶׁה, בְּחִינַת סֶגּוֹל וְכוּ וְהָבֵן הַדְּבָרִים הֵיטֵב, אֵיךְ כָּל הַדְּבָרִים הַנֶּאֱמָרִים שָׁם, בְּהַתּוֹרָה הַנַּ''ל, נִקְשָׁרִים וְנִכְלָלִים אַחַר כָּךְ בְּיַחַד בְּקֶשֶׁר נִפְלָא וְנוֹרָא, וְהַמַּשְׂכִּילִים יָבִינוּ קְצָת] וְ עִקַּר הַדָּבָר שֶׁעַל יְדֵי שֶׁהָאָדָם, כְּשֶׁהוּא בַּמַּדְרֵגָה הַתַּחְתּוֹנָה מְאד וְאַף עַל פִּי כֵן הוּא מְחַזֵּק עַצְמוֹ וּמַאֲמִין שֶׁגַּם שָׁם יֵשׁ לוֹ תִּקְוָה עֲדַיִן כִּי גַּם שָׁם נִמְצָא הַשֵּׁם יִתְבָּרַךְ בִּבְחִינַת: ''וְאַצִּיעָה שְׁאוֹל הִנֶּךָּ'' אֲזַי מַמְשִׁיךְ עַל עַצְמוֹ הַקְּדֻשָּׁה מִשֵּׁם הַקָּדוֹשׁ הֲוָיָה בְּמִלּוּי ס''ג שֶׁהוּא מְחַיֶּה אֶת כָּל הַנְּסוֹגִים אָחוֹר מִקְּדֻשָּׁתוֹ לְהַחֲזִיקָם לְבַל יִפְּלוּ לְגַמְרֵי, חַס וְשָׁלוֹם וְזֶה בְּחִינַת בָּקִי בְּשׁוֹב שֶׁזֶּה הַבְּקִיאוּת הוּא בְּחִינַת שֵׁם יב''ק הַקָּדוֹשׁ, בְּחִינַת שֵׁם ס''ג וְכֵן  כְּשֶׁאָדָם זוֹכֶה לָבוֹא לְאֵיזֶה מַדְרֵגָה בַּקְּדֻשָּׁה הָעֶלְיוֹנָה וְאַף עַל פִּי כֵן אֵינוֹ עוֹמֵד שָׁם וְהוּא מִתְחַזֵּק וּמִתְגַּבֵּר לַעֲלוֹת יוֹתֵר וְיוֹתֵר אֲזַי מַמְשִׁיךְ הַקְּדֻשָּׁה עַל עַצְמוֹ מִשֵּׁם הַקָּדוֹשׁ אקי''ק בְּמִלּוּי קס''א שֶׁהוּא בְּחִינַת בָּקִי בְּרָצוֹא כִּי הָאָדָם כְּפִי תְּנוּעוֹתָיו וּכְפִי הִתְחַזְּקוּתוֹ בָּעֲבוֹדָתוֹ יִתְבָּרַךְ כֵּן גּוֹרֵם לְיַחֵד הַשֵּׁמוֹת לְמַעְלָה וּמַמְשִׁיךְ עַל עַצְמוֹ הַקְּדֻשָּׁה מִשָּׁם וְהָבֵן הֵיטֵב וְהִנֵּה מְבאָר לְעֵיל שֶׁעַל יְדֵי הַדְּמִימָה וְהַשְּׁתִיקָה שֶׁשּׁוֹתְקִין לַחֲבֵרוֹ כְּשֶׁמְּבַזִּין אוֹתוֹ עַל יְדֵי זֶה זוֹכֶה לִתְשׁוּבָה, שֶׁהִיא בְּחִינַת כֶּתֶר כַּנַּ''ל, עַיֵּן שָׁם כִּי סְיָג לַחָכְמָה שְׁתִיקָה כַּנַּ''ל כִּי  צְרִיכִין לִזָּהֵר מְאד לָדוּן אֶת כָּל אָדָם לְכַף זְכוּת וַאֲפִלּוּ הַחוֹלְקִים עָלָיו וּמְבַזִּין אוֹתוֹ צָרִיךְ לְדוּנָם לְכַף זְכוּת וְלִשְׁתּק לָהֶם וְעַל יְדֵי זֶה נַעֲשֶׂה בְּחִינַת כֶּתֶר כַּמּוּבָא בַּמִּדְרָשׁ: מָשָׁל לְאֶחָד, שֶׁמָּצָא אֶת חֲבֵרוֹ שֶׁהוּא עוֹשֶׂה כֶּתֶר אָמַר לוֹ: בִּשְׁבִיל מִי, אָמַר לוֹ: בִּשְׁבִיל הַמֶּלֶךְ. אָמַר לוֹ: כֵּיוָן שֶׁהוּא לְצרֶךְ הַמֶּלֶךְ, כָּל אֶבֶן טוֹב שֶׁתִּמְצָא, תִּקְבָּעֶנּוּ בּוֹ (וַיִּקְרָא רַבָּה פָּרָשָׁה ב) כָּךְ כָּל אֶחָד מִיִּשְׂרָאֵל הוּא בְּחִינַת כֶּתֶר לְהַשֵּׁם יִתְבָּרַךְ וְצָרִיךְ לְהַכְנִיס בּוֹ כָּל מִין אֲבָנִים טוֹבוֹת שֶׁאֶפְשָׁר לִמְצא דְּהַיְנוּ  שֶׁצְּרִיכִין לְהִשְׁתַּדֵּל לְחַפֵּשׂ וּלְבַקֵּשׁ אַחַר כָּל צַד זְכוּת וְדָבָר טוֹב שֶׁאֶפְשָׁר לִמְצא בְּיִשְׂרָאֵל וְלָדוּן אֶת הַכּל לְכַף זְכוּת כִּי הֵם בְּחִינַת כֶּתֶר לְהַשֵּׁם יִתְבָּרַךְ כַּנִּזְכָּר לְעֵיל וְכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה:  הֱוֵי דָּן אֶת כָּל אָדָם לְכַף זְכוּת נִמְצָא, שֶׁעַל יְדֵי שֶׁדָּנִים אֶת הַכּל לְכַף זְכוּת שֶׁעַל יְדֵי זֶה שׁוֹתְקִין לוֹ כְּשֶׁמְּבַזֶּה אוֹתוֹ כִּי מוֹצְאִין בּוֹ זְכוּת, שֶׁאֵינוֹ חַיָּב כָּל כָּךְ בַּמֶה שֶּׁמְּבַזֶּה אוֹתוֹ כִּי לְפִי דַּעְתּוֹ וּסְבָרָתוֹ נִדְמֶה לוֹ שֶׁרָאוּי לוֹ לְבַזּוֹת אוֹתוֹ וְכוּ עַל יְדֵי זֶה נַעֲשֶׂה בְּחִינַת כֶּתֶר הַיְנוּ כַּנַּ''ל שֶׁעַל יְדֵי הַדְּמִימָה וְהַשְּׁתִיקָה נַעֲשֶׂה בְּחִינַת כֶּתֶר, כַּנַּ''ל


~ ז - וְאֵלֶּה הַמִּשְׁפָּטִים

[לְשׁוֹן רַבֵּנוּ, זִכְרוֹנוֹ לִבְרָכָה] וְאֵלֶּה הַמִּשְׁפָּטִים אֲשֶׁר תָּשִׂים לִפְנֵיהֶם (שְׁמוֹת כא) אָמְרוּ חֲכָמֵינוּ, זִכְרוֹנָם לִבְרָכָה: הֻשְׁווּ אִשָּׁה לְאִישׁ (קִדּוּשִׁין לה בָּבָא קַמָּא טו) וְאִיתָא בִּמְכִילְתָּא: יָכוֹל יִהְיוּ הַתַּלְמִידִים לוֹמְדִין וְאֵינָם מְבִינִים תַּלְמוּד לוֹמַר: ''אֲשֶׁר תָּשִׂים לִפְנֵיהֶם'' עָרְכֵם לִפְנֵיהֶם כְּשֻׁלְחָן עָרוּךְ א. דַּע, כִּי  עִקַּר הַגָּלוּת אֵינוֹ אֶלָּא בִּשְׁבִיל חֶסְרוֹן אֱמוּנָה כְּמוֹ שֶׁכָּתוּב (שִׁיר הַשִּׁירִים ד) : ''תָּבוֹאִי, תָּשׁוּרִי מֵראשׁ אֲמָנָה'' (עיין תנחומא פ בשלח [פ''י]) וֶ אֱמוּנָה הוּא בְּחִינַת תְּפִלָּה כְּמוֹ שֶׁכָּתוּב (שְׁמוֹת י''ז) : ''וַיְהִי יָדָיו אֱמוּנָה'', וְתַרְגּוּמוֹ: פְּרִישָׂן בִּצְלוֹ וְזֶה בְּחִינַת נִסִּים לְמַעְלָה מֵהַטֶּבַע כִּי הַתְּפִלָּה לְמַעְלָה מֵטֶבַע כִּי הַטֶּבַע מְחַיֵּב כֵּן וְהַתְּפִלָּה מְשַׁנָּה הַטֶּבַע וְזֶה דְּבַר נֵס וְלָזֶה  צָרִיךְ אֱמוּנָה שֶׁיַּאֲמִין שֶׁיֵּשׁ מְחַדֵּשׁ וּבְיָדוֹ לְחַדֵּשׁ דָּבָר כִּרְצוֹנוֹ וְעִקַּר אֱמוּנָה בְּחִינַת תְּפִלָּה בְּחִינַת נִסִּים אֵינוֹ אֶלָּא בְּאֶרֶץ יִשְׂרָאֵל כְּמוֹ שֶׁכָּתוּב (תְּהִלִּים ל''ז) : ''שְׁכָן אֶרֶץ וּרְעֵה אֱמוּנָה'' וְשָׁם עִקַּר עֲלִיּוֹת הַתְּפִלּוֹת כְּמוֹ שֶׁכָּתוּב (בְּרֵאשִׁית כ''ח) : ''וְזֶה שַׁעַר הַשָּׁמָיִם'' (שָׁם ט''ו) ובשביל זה כשפגם אברהם ''במה אדע'' וּבָזֶה פָּגַם בִּירֻשַּׁת אֶרֶץ שֶׁהִיא בְּחִינַת אֱמוּנָה, בְּחִינַת תְּפִלָּה הָיָה גָּלוּת מִצְרַיִם וְדַוְקָא יַעֲקב וּבָנָיו יָרְדוּ מִצְרַיִם כִּי הֵם בְּחִינַת שְׁנֵים עָשָׂר נֻסְחָאוֹת הַתְּפִלָּה וְהוֹרִיד אוֹתָם בְּגָלוּת וּ מִצְרַיִם הוּא הִפּוּךְ הַנִּסִּים כְּמוֹ שֶׁכָּתוּב (שְׁמוֹת י''ד) : ''וּמִצְרַיִם נָסִים לִקְרָאתוֹ'' שֶׁאֵין שָׁם מְקוֹם הַנִּסִּים וְאֵין שָׁם מְקוֹם הַתְּפִלָּה כְּמוֹ שֶׁכָּתוּב (שָׁם ט) : ''וְהָיָה כְּצֵאתִי אֶת הָעִיר אֶפְרשׂ אֶת כַּפַּי'' (ב''ר ט''ז) ו כל הגלויות מכונים בשם מצרים עַל שֵׁם שֶׁהֵם מְצֵרִים לְיִשְׂרָאֵל וּכְשֶׁפּוֹגְמִין בֶּאֱמוּנָה, בִּתְפִלָּה, בְּאֶרֶץ יִשְׂרָאֵל הוּא יוֹרֵד לְגָלוּת וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (סַנְהֶדְרִין צז:) אֵין מָשִׁיחַ בֶּן דָּוִד בָּא, אֶלָּא עַד שֶׁתִּכְלֶה פְּרוּטָה מִן הַכִּיס הַיְנוּ, שֶׁיִּכְלוּ הָאֶפִּיקוֹרְסִים שֶׁאֵין לָהֶם אֱמוּנָה בְּנִסִּים וּמְכַסִּים כָּל הַנִּסִּים בְּדֶרֶךְ הַטֶּבַע כִּי עִקַּר הַנִּסִּים בְּאֶרֶץ יִשְׂרָאֵל כִּי (תַּעֲנִית י) אֶרֶץ יִשְׂרָאֵל שׁוֹתָה תְּחִלָּה וּשְׁתִיָּתָהּ מֵהַ תְּהוֹמוֹת שֶׁהֵם לְשׁוֹן: ''וַתֵּהם כָּל הָעִיר'' (רוּת א) שֶׁעַל דָּבָר נִסִּי תְּמֵהִין הָעוֹלָם וזהו (תְּהִלִּים מ''ב) : ''תְּהוֹם אֶל תְּהוֹם קוֹרֵא'' כִּי יֵשׁ נִסִּים עִלָּאִין, שֶׁהוּא בְּחִינַת תְּהוֹם עִלָּאָה וְיֵשׁ נִסִּים תַּתָּאִין, שֶׁהֵם בְּחִינַת תְּהוֹמָא תַתָּאָה וּ מַלְאָךְ שֶׁכָּלוּל מִכָּל הַנִּסִּים מִשְּׁנֵי הַתְּהוֹמוֹת דָּמְיָא לְעֶגְלָא (תַּעֲנִית כה:) שֶׁהוּא בְּחִינַת  עִגּוּלִים בְּחִינַת אֱמוּנָה כְּמוֹ שֶׁכָּתוּב (תְּהִלִּים פ''ט) : ''וֶאֱמוּנָתְךָ סְבִיבוֹתֶיךָ'' וּפְרִיטָא שִׂפְוָתֵהּ שֶׁהוּא בְּחִינַת תְּפִלָּה כְּמוֹ שֶׁכָּתוּב (שָׁם נ''א) : ''אֲדנָי שְׂפָתַי תִּפְתָּח'' וְהוּא כְּלָלוּת הַנִּסִּים וְזֶה פֵּרוּשׁ: עַד שֶׁתִּכְלֶה פְּרוּטָה מִן הַכִּיס כִּי יֵשׁ בְּנֵי אָדָם הַמְכַסִּים כְּלָלִיּוּת הַנִּסִּים הַכְּלוּלִים בַּמַּלְאָךְ דִּפְרִיטָא שִׂפְוָתֵהּ מְכַסִּים בְּדֶרֶךְ הַטֶּבַע וּכְשֶׁתִּכְלֶה זאת וְתִתְרַבֶּה אֱמוּנָה בָּעוֹלָם אָז יָבוֹא מָשִׁיחַ כִּי עִקַּר הַגְּאֻלָּה תָּלוּי בָּזֶה כְּמוֹ שֶׁכָּתוּב: ''תָּבוֹאִי, תָּשׁוּרִי מֵראשׁ אֲמָנָה'' ב. אֲבָל  אִי אֶפְשָׁר לָבוֹא לֶאֱמוּנָה אֶלָּא עַל יְדֵי אֱמֶת כַּמּוּבָא בַּזּהַר (בָּלָק קצח:) : ''וְהָיָה צֶדֶק אֵזוֹר מָתְנָיו וֶאֱמוּנָה'' וְכוּ (יְשַׁעְיָהוּ י''א) הַיְנוּ צֶדֶק, הַיְנוּ אֱמוּנָה וְאָמְרוּ שָׁם: אֱמוּנָה אִתְקְרִיאַת, כַּד אִתְחַבַּר בַּהּ אֱמֶת ג. וְ אִי אֶפְשָׁר לָבוֹא לֶאֱמֶת אֶלָּא עַל יְדֵי הִתְקָרְבוּת לְצַדִּיקִים וְיֵלֵךְ בְּדֶרֶךְ עֲצָתָם וְעַל יְדֵי שֶׁמְּקַבֵּל מֵהֶם עֲצָתָם נֶחְקָק בּוֹ אֱמֶת כְּמוֹ שֶׁכָּתוּב (תְּהִלִּים נ''א) : ''הֵן אֱמֶת חָפַצְתָּ'' כְּשֶׁאַתָּה חָפֵץ אֱמֶת ''בַטֻּחוֹת וּבְסָתֻם חָכְמָה תוֹדִיעֵנִי'' כִּי  הָעֵצוֹת שֶׁמְּקַבֵּל מֵהֶם הוּא בְּחִינַת נִשּׂוּאִין וְזִוּוּג וּכְשֶׁמְּקַבְּלִין עֵצוֹת מֵרְשָׁעִים הוּא בְּחִינַת נִשּׂוּאִין בַּקְּלִפָּה וזהו ''הנחש השיאני'' (בְּרֵאשִׁית ג) לְשׁוֹן נִשּׂוּאִין עֲצוֹת הַנָּחָשׁ שֶׁקִּבְּלָה הוּא בְּחִינַת נִשּׂוּאִין וְעַל יְדֵי נִשּׂוּאִין הֵטִיל בָּהּ זֻהֲמָא ובמעמד הר סיני פסקה זוהמתן (שַׁבָּת קמו) כִּי שָׁם קִבְּלוּ תַּרְיַ''ג עֵטִין דִּקְדֻשָּׁה (זהַר יִתְרוֹ פ''ב:) וְהָיְתָה לָהֶם נִשּׂוּאִין בִּקְדֻשָּׁה וְ לָמָּה נִקְרָא עֵצָה בִּבְחִינַת נִשּׂוּאִין ? כִּי (בְּרָכוֹת סא) הַכְּלָיוֹת יוֹעֲצוֹת וּכְלָיוֹת הֵם כְּלֵי הַהוֹלָדָה, כְּלֵי הַזֶּרַע נִמְצָא, כְּשֶׁמְּקַבְּלִין עֵצָה מֵאָדָם כְּאִלּוּ מְקַבְּלִין מִמֶּנּוּ זֶרַע וְהַכּל לְפִי אָדָם אִם רָשָׁע אוֹ צַדִּיק וּבִשְׁבִיל זֶה הַתּוֹרָה מַתִּישׁ כּחַ (סַנְהֶדְרִין כו:) וְנִקְרֵאת תּוּשִׁיָּה כִּי הֵם תַּרְיַ''ג עֵטִין כְּמוֹ שֶׁכָּתוּב (מִשְׁלֵי ח) : ''לִי עֵצָה וְתוּשִׁיָּה'' וְעֵצוֹת הֵם בִּמְקוֹם נִשּׂוּאִין בְּחִינַת זִוּוּג הַמַּתִּישׁ כּחַ וַעֲצַת הַצַּדִּיק הוּא כֻּלּוֹ זֶרַע אֱמֶת וְזֶה פֵּרוּשׁ (יִרְמְיָה ב) : ''וְאָנכִי נְטַעְתִּיךְ שׂוֹרֵק'' בְּחִינַת הַגְּאֻלָּה כְּמוֹ שֶׁכָּתוּב (זְכַרְיָה י) : ''אֶשְׁרְקָה לָהֶם וַאֲקַבְּצֵם'' וְעַל יְדֵי מָה ? עַל יְדֵי: ''כֻּלּוֹ זֶרַע אֱמֶת'' (שָׁם בְּיִרְמְיָה) [סִיּוּם הַפָּסוּק ''וְאָנכִי נְטַעְתִּיךָ'' הַנַּ''ל] עַל יְדֵי עֲצַת הַצַּדִּיקִים תָּבוֹא לֶאֱמֶת וְעַל יְדֵי זֶה נִקְרֵאת אֱמוּנָה, כַּד אִתְחַבַּר בַּהּ אֱמֶת וְעַל יְדֵי זֶה תָּבוֹא הַגְּאֻלָּה כַּנַּ''ל כִּי הוּא מְקַבֵּל טִפֵּי הַשֵּׂכֶל שֶׁל הַצַּדִּיק עַל יְדֵי עֵצָה שֶׁמְּקַבֵּל מִמֶּנּוּ וְזֶה: ''הֵן אֱמֶת חָפַצְתָּ בַטֻּחוֹת'' בַּכְּלָיוֹת ''חָכְמָה תוֹדִיעֵנִי'' שֶׁאֶזְכֶּה לְקַבֵּל טִפֵּי הַמּחַ, טִפֵּי הַשֵּׂכֶל עַל יְדֵי עֵצָה שֶׁאֲקַבֵּל מֵהֶם וְאָז אֶזְכֶּה לֶאֱמֶת כִּי  הַטִּפֵּי הַשֵׂכֶל נִקְרָא ''כֻּלּוֹ זֶרַע אֱמֶת'' ד. וְדַע, שֶׁעַל יְדֵי מִצְוַת צִיצִית הָאָדָם נִצּוֹל מֵעֲצַת הַנָּחָשׁ מִנִּשּׂוּאִין שֶׁל רָשָׁע מִבְּחִינַת נִאוּף כִּי צִיצִית שְׁמִירָה לְנִאוּף כַּמּוּבָא בַּתִּקּוּנִים (תִּקּוּן יח) : ''וַיִּקַּח שֵׁם וָיֶפֶת אֶת הַשִּׂמְלָה וַיָּשִׂימוּ עַל שְׁכֶם שְׁנֵיהֶם'' (בְּרֵאשִׁית ט) זֶה בְּחִינַת צִיצִית ''וְעֶרְוַת אֲבִיהֶם לא רָאוּ'' כִּי צִיצִית מְכַסָּה עַל עֲרָיִין אֲבָל חָם, דְּהוּא יֵצֶר הָרָע דִּמְחַמֵּם גּוּפֵהּ דְּבַר נָשׁ בַּעֲבֵרָה הוּא אָרוּר, כְּמוֹ שֶׁכָּתוּב (שָׁם) : ''אָרוּר כְּנָעַן'' כְּמוֹ שֶׁכָּתוּב (שָׁם ג) : ''אָרוּר אַתָּה מִכָּל הַבְּהֵמָה'' וְהַשִּׂמְלָה הַיְנוּ צִיצִית הוּא שְׁמִירָה מֵעֲצַת הַנָּחָשׁ מִזֻּהֲמַת הַנָּחָשׁ וְזֶה בְּחִינַת (שָׁם מ''ט) : ''בֵּן פּרָת עֲלֵי עָיִן'' בִּשְׁבִיל צִיצִית לְשׁוֹן (שִׁיר הַשִּׁירִים ב) : ''מֵצִיץ מִן הַחֲרַכִּים'' עַל יְדֵי זֶה זָכָה לְבֵן פּרָת שֶׁנִּשְׁמַר מִנִּשּׂוּאִין שֶׁל נָחָשׁ מִזִּוּוּג שֶׁל הַסִּטְרָא אָחֳרָא וְזָכָה לְזִוּוּגָא דִקְדֻשָּׁה וְזֶה:  ''פּרָת'', לְשׁוֹן זִוּוּג לְשׁוֹן: ''פְּרוּ וּרְבוּ'' וְ עִקַּר הַנִּאוּף תָּלוּי בָּעֵינַיִם כְּמוֹ שֶׁאָמְרוּ (סוֹטָה ט:) : שִׁמְשׁוֹן הָלַךְ אַחַר עֵינָיו וּכְמוֹ שֶׁכָּתוּב (בְּמִדְבַּר ט''ו) : ''וְלא תָתוּרוּ אַחֲרֵי לְבַבְכֶם וְאַחֲרֵי עֵינֵיכֶם'' וּשְׁמִירַת צִיצִית, שֶׁהוּא בְּחִינַת עֵינַיִם הוּא שְׁמִירָה מֵעֲצַת הַנָּחָשׁ וְיָכוֹל לְקַבֵּל הָעֵצוֹת מִצַּדִּיק שֶׁהוּא כֻּלּה זֶרַע אֱמֶת ה. וְזֶה פֵּרוּשׁ: אָמַר רַבָּה בַּר בַּר חָנָה: אֲמַר לִי הַהוּא טַיְעָא, תָּא אַחֲוֵי לָךְ טוּרָא דְּסִינַי. אַזְלִי וַחֲזָאִי דְּהַדְרָן לֵהּ עַקְרַבֵּי, וְקָיְמִין כִּי חַמָרֵי חִוַּרְתָא. וְשָׁמַעְתִּי בַּת קוֹל שֶׁאוֹמֶרֶת: אוֹי לִי שֶׁנִּשְׁבַּעְתִּי, וְעַכְשָׁו שֶׁנִּשְׁבַּעְתִּי, מִי מֵפֵר לִי רַשְׁבַּ''ם: ''שֶׁנִּשְׁבַּעְתִּי''  מִן הַגָּלוּת, כְּדִכְתִיב קְרָאֵי טוּבֵי בִּנְבִיאִים תָּא וְאַחֲוֵי לָךְ טוּרָא דְּסִינַי שֶׁהוּא בְּחִינַת עֵצוֹת כִּי שָׁם קִבְּלוּ תַּרְיַ''ג עֵטִין חֲזַאי דְּהָדְרָן לֵהּ עַקְרַבָּא הַיְנוּ שֶׁיֵּשׁ עֲצַת נָחָשׁ עֲצַת רְשָׁעִים שֶׁעַל יְדֵיהֶם אֵין יְכוֹלִים לְקַבֵּל עֲצַת צַדִּיקִים, זֶרַע אֱמֶת וְקָיְמוּ כִּי חַמְרֵי חִוַּרְתָּא זֶה בְּחִינַת צִיצִית שֶׁהוּא שְׁמִירָה מֵעֲצַת הַנָּחָשׁ, מִנִּאוּף כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (מְנָחוֹת מג:). אֵיזֶה עָנְשׁוֹ גָּדוֹל, שֶׁל לָבָן אוֹ שֶׁל תְּכֵלֶת ? וְאָמְרוּ: מָשָׁל לְאֶחָד, שֶׁצִּוָּה לְהָבִיא לוֹ חוֹתָם שֶׁל זָהָב, הַיְנוּ תְּכֵלֶת, וְחוֹתָם שֶׁל טִיט, הַיְנוּ לָבָן וְזֶה: ''חַמְרֵי'' לְשׁוֹן חֹמֶר וָטִיט ''חִוָּרָא'' הַיְנוּ לָבָן כִּי עַכְשָׁו זֶה עִקַּר הַצִּיצִית וְשָׁמַעְתִּי בַּת קוֹל שֶׁאוֹמֶרֶת, אוֹי לִי שֶׁנִּשְׁבַּעְתִּי פֵּרֵשׁ רַבֵּנוּ שְׁמוּאֵל: עַל הַגָּלוּת הַיְנוּ, עַל יְדֵי צִיצִית יְכוֹלִין לָבוֹא לַעֲצַת צַדִּיקִים לִבְחִינַת אֱמֶת וְעַל יְדֵי אֱמֶת בָּאִים לֶאֱמוּנָה כַּנַּ''ל וְעַל יְדֵי אֱמוּנָה בָּא הַגְּאֻלָּה כַּנַּ''ל וְזֶה שֶׁשָּׁמַע חֲרָטַת הַשֵּׁם יִתְבָּרַךְ עַל הַגָּלוּת כִּי הַצִּיצִית שֶׁהֵם חֲמָרֵי חִוָּרָא גָּרַם כָּל זֶה וְזֶה פֵּרוּשׁ: ''וְאֵלֶּה'' כָּל מָקוֹם שֶׁנֶּאֱמַר וְאֵלֶּה מוֹסִיף זֶה בְּחִינַת יוֹסֵף בְּחִינַת שְׁמִירַת הַבְּרִית בְּחִינַת צִיצִית הַמִּשְׁפָּטִים, זֶה בְּחִינַת כֻּלּה זֶרַע אֱמֶת כְּמוֹ שֶׁכָּתוּב (תְּהִלִּים י''ט) : ''מִשְׁפְּטֵי ה אֱמֶת'' שֶׁזּוֹכֶה לַעֲצַת צַדִּיקִים, לִבְחִינַת אֱמֶת אֲשֶׁר תָּשִׂים לִפְנֵיהֶם זֶה בְּחִינוֹת כַּד אִתְחַבַּר בַּהּ אֱמֶת וְזֶה בְּחִינַת הֻשְׁווּ אִשָּׁה לְאִישׁ כִּי זֶה  אִישׁ וְאִשָּׁה הֵם בְּחִינַת הִתְחַבְּרוּת אֱמֶת וֶאֱמוּנָה וּבָזֶה תָּלוּי הַגְּאֻלָּה כַּנַּ''ל וְזֶה: יָכוֹל שֶׁיִּהְיוּ הַתַּלְמִידִים לוֹמְדִים וְאֵין מְבִינִים תַּלְמוּד לוֹמַר וְכוּ, עָרְכֵם לִפְנֵיהֶם כְּ שֻׁלְחָן עָרוּךְ זֶה בְּחִינַת הַגְּאֻלָּה שֶׁלֶּעָתִיד יִתְגַּלּוּ כָּל הַחָכְמוֹת כְּשֻׁלְחָן עָרוּךְ כְּמוֹ שֶׁכָּתוּב (יְשַׁעְיָהוּ י''א) : ''וּמָלְאָה הָאָרֶץ דֵּעָה'' [עַד כָּאן לְשׁוֹן רַבֵּנוּ, זִכְרוֹנוֹ לִבְרָכָה] [הַשְׁמָטוֹת הַשַּׁיָּכִים לְהַתּוֹרָה הַזּאת]. הַתְּפִלָּה הוּא בְּחִינַת אֱמוּנָה, וְהוּא בְּחִינַת הַנִּסִּים, כִּי נֵס לְמַעְלָה מִטֶּבַע, וְלָזֶה צָרִיךְ אֱמוּנָה כַּנַּ''ל, עַיֵּן שָׁם וּבִשְׁבִיל זֶה,  הַתְּפִלָּה מְסֻגָּל לְזִכָּרוֹן כִּי תְּפִלָּה הוּא בְּחִינַת אֱמוּנָה כַּנַּ''ל וְשִׁכְחָה הוּא עִנְיָן שֶׁהָיָה לְפָנֵינוּ דְּבַר מָה וְנִשְׁכַּח וְעָבַר מֵאִתָּנוּ וְהִיא דֶּרֶךְ הַהַנְהָגָה עַל פִּי מַעֲרֶכֶת הַמַּזָּלוֹת שֶׁמִּתְנַהֵג כְּסֵדֶר יוֹם אַחַר יוֹם וְהוּא הִפּוּךְ הָאֱמוּנָה מַה שֶּׁאֵין כֵּן אִם מַאֲמִין שֶׁיֵּשׁ מְחַדֵּשׁ הַכּל בִּרְצוֹנוֹ בְּכָל יוֹם תָּמִיד וְהוּא מְחַיֶּה וּמְקַיֵּם הַכּל תָּמִיד וְהוּא לְמַעְלָה מֵהַזְּמַן אֵין כָּאן שִׁכְחָה, וְדוּ''ק וּמֵעַתָּה תִּרְאֶה נִפְלָאוֹת בְּדִבְרֵי רַבּוֹתֵינוּ, זִכְרוֹנָם לִבְרָכָה (שַׁבָּת קד:) מֵ''ם וְסָמֶ''ךְ שֶׁבַּלּוּחוֹת בְּנֵס הָיוּ עוֹמְדִין כִּי  מַס הוּא בְּחִינַת הַשִּׁכְחָה וְעַל זֶה אָמְרוּ רַבּוֹתֵינוּ, זִכְרוֹנָם לִבְרָכָה (חֲגִיגָה ט:) אֵין דּוֹמֶה הַשּׁוֹנֶה פִּרְקוֹ מֵאָה פְּעָמִים לְמֵאָה פְּעָמִים וְאֶחָד מַס בְּגִימַטְרִיָּא מֵאָה וְעַד מֵאָה שׁוֹלֵט הַשַּׂר שֶׁל שִׁכְחָה וזה שֶׁהִמְתִּיקוּ חֲזַ''ל: מֵ''ם וְסָמֶ''ךְ הַיְנוּ מַ''ס שֶׁהוּא בְּחִינַת הַשִּׁכְחָה בְּנֵס הָיוּ עוֹמְדִין כִּי נֵס הוּא הֶפֶךְ הַשִּׁכְחָה כִּי נִסִּים הֵם בְּחִינַת הַתְּפִלָּה בְּחִינַת אֱמוּנָה שֶׁהִיא הֵפֶךְ הַשִּׁכְחָה, כַּנַּ''ל וְדַע וכוּ כִּי צִיצִית שְׁמִירָה לְנִאוּף וכוּ עַל שְׁכֶם שְׁנֵיהֶם, זֶה בְּחִינַת צִיצִית וְכוּ וזה (בְּרֵאשִׁית ל''ז) : ''הֲלא אַחֶיךָ רעִים בִּשְׁכֶם'' הַיְנוּ בְּחִינַת צִיצִית כַּנַּ''ל שֶׁהִיא שְׁמִירָה לְנִאוּף וְהוּא בְּחִינַת שְׁמִירַת הַבְּרִית שֶׁהִיא בְּחִינַת יוֹסֵף עַל כֵּן אָמַר יַעֲקב לְיוֹסֵף ''הֲלוֹא אַחֶיךָ רעִים בִּשְׁכֶם'' שֶׁהוּא בְּחִינָה שֶׁלְּךָ ''לְכָה וְאֶשְׁלָחֲךָ אֲלֵיהֶם'' וְזֶה פֵּרוּשׁ: ''וְאָנכִי נְטַעְתִּיךְ שׂוֹרֵק'' וכוּ כִּי הוּא מְקַבֵּל טִפֵּי הַשֵּׂכֶל שֶׁל הַצַּדִּיק עַל יְדֵי עֵצָה שֶׁמְּקַבֵּל מִמֶּנּוּ וְזֶה שׂוֹרֵק הוּא בְּחִינַת שׁוּרֻק שֶׁהוּא תְּלָת טִפִּין, כְּמוֹ שֶׁכָּתוּב בַּזּהַר (וּבַּתִּקּוּנִים, תִּקּוּן נ''ו) וְהוּא תְּלָת מחִין כִּי הוּא עִנְיָן אֶחָד כִּי  הַטִּפָּה בָּאָה מֵהַמּחַ וּמַגִּיעָה לְהַכְּלָיוֹת שֶׁהֵן כְּלֵי הַהוֹלָדָה, שֶׁמְּבַשְּׁלִין הַזֶּרַע כֵּן הַשֵּׂכֶל נוֹלָד גַּם כֵּן בַּמּחַ וּמַגִּיעַ עַד הַכְּלָיוֹת הַיּוֹעֲצוֹת ותלת מוחין הוא בחינת (יְשַׁעְיָהוּ ו). ''הַשְׁמֵן לֵב וְכוּ וְאָזְנָיו וְכוּ וְעֵינָיו וְכוּ, פֶּן יִרְאֶה בְעֵינָיו וּבְאָזְנָיו יִשְׁמָע וּלְבָבוֹ יָבִין וָשָׁב וְכוּ'' כְּלוֹמַר, שֶׁאֵינוֹ רוֹצֶה לְדַבֵּק עַצְמוֹ לַצַּדִּיקִים פֶּן יִרְאֶה וְכוּ אֲבָל כְּשֶׁמְּדַבֵּק עַצְמוֹ לְצַדִּיקִים וּמְקַבֵּל מֵהֶם עֵצָה אֲזַי הוּא בְּחִינַת כְּלָיוֹת יוֹעֲצוֹת שֶׁהֵם כְּלֵי הַהוֹלָדָה שֶׁמְּקַבֵּל הַטִּפָּה מחַ הַמִּתְחַלֶּקֶת לִתְלָת טִפִּין תְּלָת מחִין כַּנַּ''ל וְאָז יִרְאֶה בְעֵינָיו וּבְאָזְנָיו יִשְׁמָע וּלְבָבוֹ יָבִין וְכוּ שֶׁהֵם בְּחִינַת הַשְּׁלשָׁה מחִין וָשָׁב וְרָפָא לוֹ וְזֶהוּ: ''וְאָנכִי נְטַעְתִּיךְ שׂוֹרֵק כֻּלּה זֶרַע אֱמֶת'', וְהָבֵן וְזֶה פֵּרוּשׁ: אָמַר רַבָּה בַּר בַּר חָנָה וְכוּ וְזֶה רָמַז גַּם כֵּן בְּפֶתַח דְּבָרָיו אָמַר לִי הַהוּא טַיְעָא וּפֵרֵשׁ רַבֵּנוּ שְׁמוּאֵל: בְּכָל מָקוֹם סוֹחֵר יִשְׁמָעֵאל כִּי  יִשְׁמָעֵאל הוּא בְּחִינַת הַתְּפִלָּה כְּמוֹ שֶׁכָּתוּב (בְּרֵאשִׁית ט''ז) : ''כִּי שָׁמַע ה אֶל עָנְיֵךְ'' וְתַרְגּוּמוֹ: אֲרֵי קַבִּיל ה יָת צְלוֹתִיךְ וְהוּא בְּחִינַת אֱמוּנָה כַּנַּ''ל וְזֶהוּ  סוֹחֵר, מִלְּשׁוֹן סְחוֹר סְחוֹר [בְּחִינַת מַקִּיפִים] שֶׁהוּא בְּחִינַת אֱמוּנָה כַּנַּ''ל, ''וֶאֱמוּנָתְךָ סְבִיבוֹתֶיךָ'' (תְּהִלִּים פ''ט) וְזֶהוּ (רוּת ג) : ''וּפָרַשְׂתָּ כְּנָפֶךָ עַל אֲמָתֶךָ'' כִּי צִיצִית דִּקְדֻשָּׁה, שֶׁהֵם כַּנְפֵי מִצְוָה הוּא שְׁמִירַת הַבְּרִית וְהוּא בְּחִינַת זִוּוּג דִּקְדֻשָּׁה וזהו ששאל חגי הנביא (חַגַּי ב) ''הֵן יִשָּׂא אִישׁ בְּשַׂר קדֶשׁ בִּכְנַף בִּגְדּוֹ וְנָגַע בִּכְנָפוֹ אֶל הַלֶּחֶם'' כִּי  פְּגַם הַבְּרִית הֶעְדֵּר הַלֶּחֶם כְּמוֹ שֶׁכָּתוּב (מִשְׁלֵי ו) : ''בְּעַד אִשָּׁה זוֹנָה עַד כִּכַּר לָחֶם'', וְהָבֵן ''וַתֵּשֶׁב בְּאֵיתָן קַשְׁתּוֹ וְכוּ, מִשָּׁם רוֹעֶה אֶבֶן יִשְׂרָאֵל'' (בְּרֵאשִׁית מ''ט) אֲבָהָן וּבְנִין בְּחִינַת הַתְּפִלָּה יַעֲקב וּבָנָיו סְגֻלָּה לְחוֹלֶה לְהִסְתַּכֵּל עַל הַצִּיצִית והסוד בפסוק (שָׁם מ''ח) : ''הִנֵּה בִנְךָ יוֹסֵף בָּא אֵלֶיךָ'' כִּי כָּל אֵלּוּ הַתֵּבוֹת מְרַמְּזִין עַל הַצִּיצִית דְּהַיְנוּ מִנְיַן הַחוּטִין וְהַחֻלְיוֹת וְהַקְּשָׁרִים כַּמְבאָר בִּ''פְרִי עֵץ חַיִּים'' (בְּשַׁעַר הַצִּיצִית, פֶּרֶק ד, בַּהַגָּ''ה, עַיֵּן שָׁם) [ז''ל הפע''ח: ט''ל כריכות הם קנ''ו כמנין יוסף. וסמ''ך גודלין יש בכל הכנפות עם הציצית כמנין הנה וכמנין בנך. חוליות וקשרים והחוטין הם ל''ב והם שזורין הרי ס''ד כמנין בא אליך ע''כ]. וְזֶהוּ: ''הִנֵּה בִנְךָ יוֹסֵף בָּא אֵלֶיךָ'' דְּהַיְנוּ בְּחִינַת צִיצִית כַּנַּ''ל עַל יְדֵי זֶה ''וַיִּתְחַזֵּק יִשְׂרָאֵל''


~ ח - רָאִיתִי מְנוֹרַת זָהָב

רָאִיתִי וְהִנֵּה מְנוֹרַת זָהָב כֻּלָּהּ וְגֻלָּהּ עַל ראשָׁהּ וְכוּ (זְכַרְיָה ד, הַפְטָרַת שַׁבָּת חֲנֻכָּה) א. הִנֵּה יָקָר גְּנּוּחֵי וְנהַ [שֶׁקּוֹרִין קְרֶעכְץ] מֵאִישׁ יִשְׂרְאֵלִי כִּי הוּא שְׁלֵמוּת הַחֶסְרוֹנוֹת כִּי  עַל יְדֵי בְּחִינַת הַנְּשִׁימָה שֶׁהוּא הָרוּחַ חַיִּים נִבְרָא הָעוֹלָם כְּמוֹ שֶׁכָּתוּב (תְּהִלִּים ל''ג) : ''וּבְרוּחַ פִּיו כָּל צְבָאָם'' וְ חִדּוּשׁ הָעוֹלָם יִהְיֶה גַּם כֵּן בִּבְחִינַת הָרוּחַ כְּמוֹ שֶׁכָּתוּב (שָׁם ק''ד) : ''תְּשַׁלַּח רוּחֲךָ יִבָּרֵאוּן וּתְחַדֵּשׁ פְּנֵי אֲדָמָה'' וְהוּא גַּם כֵּן חִיּוּת הָאָדָם כִּי  חִיּוּת הָאָדָם הוּא הַנְּשִׁימָה כְּמוֹ שֶׁכָּתוּב (בְּרֵאשִׁית ב) : ''וַיִּפַּח בְּאַפָּיו נִשְׁמַת חַיִּים'' וּכְתִיב (שָׁם ז) : ''כּל אֲשֶׁר נִשְׁמַת רוּחַ חַיִּים בְּאַפָּיו'' וּכְמוֹ שֶׁאָמְרוּ חֲכָמִים: אִם תֶּחְסַר הַנְּשִׁימָה תֶּחְסַר הַחַיִּים נִמְצָא, כִּי  עִקַּר חִיּוּת כָּל הַדְּבָרִים הוּא בִּבְחִינַת רוּחַ וּ כְשֶׁיֵּשׁ חִסָּרוֹן בְּאֵיזֶה דָּבָר עִקַּר הַחִסָּרוֹן הוּא בִּבְחִינַת הַחִיּוּת שֶׁל אוֹתוֹ הַדָּבָר שֶׁהוּא בְּחִינַת הָרוּחַ חַיִּים שֶׁל אוֹתוֹ הַדָּבָר לַאֲשֶׁר הָרוּחַ הוּא הַמְקַיֵּם הַדָּבָר וְהָאֲנָחָה הוּא אֲרִיכַת הַנְּשִׁימָה וְהוּא בִּבְחִינַת ''אֶרֶךְ אַפַּיִם'' דְּהַיְנוּ מַאֲרִיךְ רוּחֵהּ וְעַל כֵּן כְּשֶׁמִּתְאַנֵּחַ עַל הַחִסָּרוֹן וּמַאֲרִיךְ רוּחֵהּ הוּא מַמְשִׁיךְ רוּחַ הַחַיִּים לְהַחִסָּרוֹן כִּי עִקַּר הַחִסָּרוֹן הוּא הִסְתַּלְּקוּת הָרוּחַ חַיִּים כַּנַּ''ל וְעַל כֵּן עַל יְדֵי הָאֲנָחָה מַשְׁלִים הַחִסָּרוֹן ב. אַךְ מֵאַיִן מְקַבְּלִין הָרוּחַ חַיִּים ? דַּע, שֶׁעִקַּר הָרוּחַ חַיִּים מְקַבְּלִין מֵהַצַּדִּיק וְהָרַב שֶׁבַּדּוֹר כִּי  עִקַּר רוּחַ הַחַיִּים הוּא בְּהַתּוֹרָה כְּמוֹ שֶׁכָּתוּב (שָׁם א) : ''וְרוּחַ אֱלקִים מְרַחֶפֶת עַל פְּנֵי הַמָּיִם'' הוּא הַתּוֹרָה וְהַצַּדִּיקִים דְּבֵקִים בַּתּוֹרָה וְעַל כֵּן עִקַּר הָרוּחַ חַיִּים הוּא אֶצְלָם וּכְשֶׁהוּא מְקֻשָּׁר לְהַצַּדִּיק וְהָרַב שֶׁבַּדּוֹר כְּשֶׁהוּא מִתְאַנֵּחַ וּמַאֲרִיךְ רוּחֵהּ מַמְשִׁיךְ רוּחַ הַחַיִּים מֵהַצַּדִּיק שֶׁבַּדּוֹר שֶׁהוּא דָּבוּק בְּהַתּוֹרָה אֲשֶׁר שָׁם הָרוּחַ וְזֶהוּ שֶׁנִּקְרָא  הַצַּדִּיק (בְּמִדְבַּר כ''ז) : ''אִישׁ אֲשֶׁר רוּחַ בּוֹ'' שֶׁיּוֹדֵעַ לַהֲלךְ נֶגֶד רוּחוֹ שֶׁל כָּל אֶחָד וְאֶחָד (כְּמוֹ שֶׁפֵּרֵשׁ רַשִּׁ''י שָׁם) כִּי  הַצַּדִּיק מַמְשִׁיךְ וּמַשְׁלִים הָרוּחַ חַיִּים שֶׁל כָּל אֶחָד וְאֶחָד כַּנַּ''ל וְזֶה בְּחִינַת (בְּרָכוֹת ג:) : רוּחַ צְפוֹנִית הַמְנַשֶּׁבֶת בַּכִּנּוֹר שֶׁל דָּוִד כִּי כִּנּוֹר שֶׁל דָּוִד הָיָה שֶׁל חָמֵשׁ נִימִין כְּנֶגֶד חֲמִשָּׁה חֻמְּשֵׁי תוֹרָה וְרוּחַ צָפוֹן שֶׁהָיְתָה מְנַשֶּׁבֶת בּוֹ הוּא בְּחִינַת ''וְרוּחַ אֱלקִים מְרַחֶפֶת עַל פְּנֵי הַמָּיִם'' הַנַּ''ל כִּי  רוּחַ צָפוֹן הוּא בְּחִינַת הָרוּחַ הַצָּפוּן בְּלִבּוֹ שֶׁל אָדָם (עיין תיקון ס''ט) שֶׁהוּא בְּחִינַת הָרוּחַ חַיִּים כִּי צָפוֹן חָסֵר (בָּבָא בַּתְרָא כה:) וְ הַחִסָּרוֹן הוּא בַּלֵּב כְּמוֹ שֶׁכָּתוּב (תְּהִלִּים ל''ז) : ''וְיִתֶּן לְךָ מִשְׁאֲלת לִבֶּךָ'' ''יְמַלֵּא ה כָּל מִשְׁאֲלוֹתֶיךָ'' (שָׁם כ) וְ עִקַּר הָרוּחַ חַיִּים הוּא בַּלֵּב וּכְמוֹ שֶׁכָּתוּב בְּתִקּוּנֵי זהַר (תִּקּוּן יג) : כֻּלְּהוֹ שַׁיְפִין מִתְנַהֲגִין בָּתַר לִבָּא כְּמַלְכָּא וכוּ, כְּמָא דְּאַתְּ אָמַר (יְחֶזְקֵאל א) : ''אֶל אֲשֶׁר יִהְיֶה שָׁם הָרוּחַ לָלֶכֶת'' וכוּ כִּי הָרוּחַ הוּא בַּלֵּב וְהַחִסָּרוֹן הוּא הִסְתַּלְּקוּת הָרוּחַ שֶׁמְּקוֹמוֹ בַּלֵּב וְעַל כֵּן נִרְגָּשׁ הַחִסָּרוֹן בַּלֵּב וְעַל כֵּן כְּשֶׁנִּתְמַלֵּא הַחִסָּרוֹן שֶׁהוּא בִּבְחִינַת הָרוּחַ כַּנַּ''ל נֶאֱמַר: ''וְיִתֶּן לְךָ מִשְׁאֲלת לִבֶּךָ, יְמַלֵּא ה'' וְכוּ, הַיְנוּ כַּנַּ''ל וְעַל כֵּן  יִשְׂרָאֵל שֶׁהֵם מְקַבְּלִין הָרוּחַ חַיִּים מֵהַתּוֹרָה  נִקְרָאִים עַל שֵׁם צָפוֹן כְּמוֹ שֶׁכָּתוּב (תְּהִלִּים פ''ג) : ''עַל עַמְּךָ יַעֲרִימוּ סוֹד וְיִתְיָעֲצוּ עַל צְפוּנֶיךָ'' ג. אַךְ רְשָׁעִים הַדּוֹבְרִים עַל צַדִּיק עָתָק בְּגַאֲוָה וָבוּז מֵאַיִן מְקַבְּלִין הֵם הָרוּחַ לְהַשְׁלִים הַחִסָּרוֹן ? אַךְ דַּע שֶׁיֵּשׁ רַב דִּקְלִפָּה וְהוּא בְּחִינַת עֵשָׂו כְּמוֹ שֶׁכָּתוּב בְּעֵשָׂו (בְּרֵאשִׁית ל''ג) : ''יֶשׁ לִי רָב'' וְהוּא בְּחִינַת (שָׁם ל''ו) ''אַלּוּפֵי עֵשָׂו'' וּכְמוֹ שֶׁתִּרְגֵּם אוּנְקְלוֹס: ''רַבְרְבֵי עֵשָׂו'' בְּחִינַת הָרַב דִּקְלִפָּה וּמֵהֶם מְקַבְּלִין הָרְשָׁעִים הָרוּחַ וְהוּא בְּחִינַת רוּחַ הַטֻּמְאָה בְּחִינַת רוּחַ סְעָרָה כְּמוֹ שֶׁכָּתוּב (שָׁם כ''ז) : ''הֵן עֵשָׂו אָחִי אִישׁ שָׂעִיר'' (עיין תיקון ס''ט) וְעַל כֵּן הָרוּחַ שֶׁלָּהֶם גָּדוֹל וְתַקִּיף לְפִי שָׁעָה כְּמוֹ  רוּחַ סְעָרָה שֶׁהוּא גָּדוֹל בִּשְׁעָתוֹ ועל כן ''כל צורריו יפיח בהם'' (תְּהִלִּים י) ''יָפִיחַ'' דַּיְקָא שֶׁמִּתְגַּבֵּר עֲלֵיהֶם עַל יְדֵי בְּחִינַת רוּחַ פִּיו שֶׁהוּא גָּדוֹל בִּשְׁעָתוֹ אַךְ שֶׁאֵין לוֹ קִיּוּם כְּלָל וְלַסּוֹף כָּלֶה וְנֶאֱבָד וּמְסָעֵר גּוּפֵהּ וְנִשְׁמָתֵהּ (עיין תיקון יח) וּכְמוֹ שֶׁכָּתוּב (דְבָרִים ז) : ''וּמְשַׁלֵּם לְשׂנְאָיו אֶל פָּנָיו לְהַאֲבִידוֹ'' וּמְשַׁלֵּם לְשׁוֹן שְׁלֵמוּת הַחִסָּרוֹן שֶׁנִּמְשָׁךְ לוֹ דְּהַיְנוּ בְּחִינַת אֲרִיכַת הָרוּחַ וְזֶהוּ: אֶל פָּנָיו כִּי  פָּנָיו הוּא בְּחִינַת הָרוּחַ כְּמוֹ שֶׁכָּתוּב (יְשַׁעְיָהוּ ג) : ''הַכָּרַת פְּנֵיהֶם עָנְתָה בָּם'' זֶה הַחֹטֶם (יְבָמוֹת קכ) שֶׁהוּא בְּחִינַת הָרוּחַ כְּמוֹ שֶׁכָּתוּב: ''וַיִּפַּח בְּאַפָּיו נִשְׁמַת חַיִּים'' ''כּל אֲשֶׁר נִשְׁמַת רוּחַ חַיִּים בְּאַפָּיו'' אַךְ הוּא לְהַאֲבִידוֹ כִּי אַף שֶׁהוּא גָּדוֹל לְפִי שָׁעָה לַסּוֹף נֶאֱבָד כַּנַּ''ל וְזֶהוּ בְּחִינַת (יְרוּשַׁלְמִי תַּעֲנִית פ''ב ה''א) : אֶרֶךְ אַפַּיִם לָרְשָׁעִים (ועיין עירובין כב) כִּי  הָרוּחַ הַנְּשִׁימָה הוּא בִּבְחִינַת אֶרֶךְ אַפַּיִם וְהַיְנוּ מַאֲרִיךְ אַפֵּהּ וְגָבֵי דִּילֵהּ (ב''ר פ ס''ז) כִּי אַף שֶׁלְּפִי שָׁעָה הָרוּחַ גָּדוֹל וְתַקִּיף בְּחִינַת מַאֲרִיךְ אַפֵּהּ אַךְ לַסּוֹף גָּבֵי דִּילֵהּ כַּנַּ''ל וְעַל כֵּן  נִקְרָאִים יִשְׂרָאֵל (יְשַׁעְיָהוּ נ''ד) ''עֲנִיָּה סֹעֲרָה'' כִּי הֵם עַכְשָׁו תַּחַת מֶמְשֶׁלֶת עֵשָׂו אִישׁ שָׂעִיר בְּחִינַת רוּחַ סְעָרָה הַנַּ''ל אַךְ הַדָּבוּק בְּצַדִּיקִים מְקַבֵּל הָרוּחַ חַיִּים, שְׁלֵמוּת הַחִסָּרוֹן מֵהַצַּדִּיק וְהָרַב דִּקְדֻשָּׁה ד. וְעַל כֵּן ''וְאִישׁ חָכָם יְכַפְּרֶנָּה'' (מִשְׁלֵי ט''ז) כִּי  הַחִסָּרוֹן הוּא מֵחֲמַת עֲווֹנוֹת כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (שַׁבָּת נה:) אֵין מִיתָה בְּלא חֵטְא וְאֵין יִסּוּרִים בְּלא עָוֹן כְּמוֹ שֶׁכָּתוּב (תְּהִלִּים פ''ט) : ''וּפָקַדְתִּי בְּשֵׁבֶט פִּשְׁעָם וּבִנְגָעִים עֲוֹנָם'' וְעַל כֵּן הַצַּדִּיק הַמַּמְשִׁיךְ רוּחַ הַחַיִּים וּמַשְׁלִים הַחִסָּרוֹן מְכַפֵּר הֶעָוֹן וְהוּא מִגּדֶל רַחֲמָנוּת וַחֲנִינוּת מֵהַבּוֹרֵא יִתְבָּרַךְ שְׁמוֹ שֶׁצִּמְצֵם עַצְמוֹ לִהְיוֹת הָרוּחַ חַיִּים אֵצֶל הַצַּדִּיקִים דְּהַיְנוּ שֶׁהֵם יְקַבְּלוּ הָרוּחַ חַיִּים מֵהַתּוֹרָה וְהֵם מַמְשִׁיכִין רוּחַ הַחַיִּים אֶל הַחֶסְרוֹנוֹת וּבָזֶה מְכַפְּרִין הָעֲווֹנוֹת וְזֶהוּ בְּחִינַת שְׁלשׁ עֶשְׂרֵה מִדּוֹת (שְׁמוֹת ל''ד). ''ה ה אֵל רַחוּם וְחַנּוּן אֶרֶךְ אַפַּיִם'' אֶרֶךְ אַפַּיִם הוּא בְּחִינַת הָרוּחַ, שֶׁהוּא מַאֲרִיךְ רוּחֵהּ בְּחִינַת אֲנָחָה עַל הַחִסָּרוֹן וְהַיְנוּ ''וְרַב חֶסֶד וֶאֱמֶת'' כְּמוֹ שֶׁאָמַרְנוּ שֶׁמְּקַבְּלִין הָרוּחַ חַיִּים מֵהַצַּדִּיק רַב דִּקְדֻשָּׁה שֶׁהוּא ''רַב חֶסֶד'' הֶפֶךְ עֵשָׂו רַב דִּקְלִפָּה שֶׁהוּא אַדְמוֹנִי תּקֶף הַדִּין וְהַיְנוּ ''וֶאֱמֶת'' כִּי הַצַּדִּיק מְקַבֵּל הָרוּחַ חַיִּים מֵהַתּוֹרָה שֶׁנִּקְרֵאת (מַלְאָכִי ב) : ''תּוֹרַת אֱמֶת הָיְתָה בְּפִיהוּ'' וְהַיְנוּ ''נצֵר חֶסֶד לָאֲלָפִים'' לָאֲלָפִים זֶה בְּחִינַת אַלּוּפֵי עֵשָׂו רַבְרְבֵי עֵשָׂו שֶׁהֵם רַב דִּקְלִפָּה וְזֶהוּ: ''נצֵר חֶסֶד'' שֶׁחֶסֶד, בְּחִינַת הָרַב דִּקְדֻשָּׁה נוֹצֵר וּמַמְתִּיק בְּחִינַת אַלּוּפֵי עֵשָׂו רַבְרְבֵי עֵשָׂו וְעַל כֵּן ''נשֵׂא עָוֹן וָפֶשַׁע'' כִּי עַל יְדֵי רוּחַ הַחַיִּים שְׁלֵמוּת הַחִסָּרוֹן שֶׁמַּמְשִׁיכִין מֵהַצַּדִּיק עַל יְדֵי אֲנָחָה עַל יְדֵי זֶה נִתְכַּפְּרִין הָעֲווֹנוֹת שֶׁזֶּהוּ בְּחִינַת ''וְאִישׁ חָכָם יְכַפְּרֶנָּה'' כַּנַּ''ל ה. וְהִנֵּה, כְּשֶׁמִּתְאַנֵּחַ מַמְשִׁיךְ רוּחַ הַחַיִּים אֶל הַחִסָּרוֹן שֶׁמִּתְאַנֵּחַ עָלָיו וּמַשְׁלִים אוֹתוֹ אַךְ לְהִתְגָּרוֹת בָּרְשָׁעִים אִי אֶפְשָׁר כִּי כְּשֶׁמִּתְגָּרֶה בְּהָרָשָׁע וְהוּא מִתְאַנֵּחַ וּמַמְשִׁיךְ הָרוּחַ מֵהָרַב שֶׁלּוֹ דִּקְלִפָּה וְהָרוּחַ שֶׁלּוֹ גָּדוֹל בִּשְׁעָתוֹ וְעַל כֵּן ''כָּל צוֹרְרָיו יָפִיחַ בָּהֶם'', כַּנַּ''ל וְיוּכַל לְהַזִּיק לוֹ, חַס וְשָׁלוֹם וְעַל כֵּן  לָאו כָּל אָדָם יָכוֹל לְהִתְגָּרוֹת בָּרְשָׁעִים אִם לא מִי שֶׁהוּא צַדִּיק גָּמוּר ו צדיק גמור הוא כשהוא בבחינת (מִשְׁלֵי י''ב) : ''לא יְאֻנֶּה לַצַּדִּיק כָּל אָוֶן'' דְּהַיְנוּ  שֶׁכְּבָר גֵּרֵשׁ וּבִטֵּל כָּל הָרָע שֶׁלּוֹ עַד שֶׁבָּטוּחַ שֶׁלּא יֶאֱרַע לוֹ שׁוּם מִכְשׁוֹל עֲבֵרָה. וְהָעִנְיָן כִּי יֵשׁ  אַרְבָּעָה יְסוֹדוֹת אֵשׁ, רוּחַ, מַיִם, עָפָר וּלְמַעְלָה בְּשָׁרְשָׁם הֵם אַרְבַּע אוֹתִיּוֹת הֲוַיָ''ה (עיין סוף תיקון כ''ב) וּלְמַטָּה הֵם מְערָבִים טוֹב וָרָע וְהַצַּדִּיק גָּמוּר שֶׁהִבְדִּיל וְהִפְרִישׁ הָרָע מִן הַטּוֹב לְגַמְרֵי עַד שֶׁלּא נִשְׁאַר לוֹ שׁוּם רַע מֵאֶחָד מֵאַרְבָּעָה יְסוֹדוֹת הַנַּ''ל שֶׁהֵם כְּלַל הַמִּדּוֹת כַּיָּדוּעַ וּכְשֶׁהוּא בִּבְחִינָה זוֹ מֻתָּר לְהִתְגָּרוֹת בָּרְשָׁעִים. וְהָעִנְיָן כִּי כָּל רָשָׁע הַהֶכְרֵחַ שֶׁיִּהְיֶה לוֹ צִנּוֹר שֶׁיְּקַבֵּל דֶּרֶךְ שָׁם הָרוּחַ שֶׁלּוֹ לְהַשְׁלִים הַחִסָּרוֹן וְהַצִּנּוֹר הוּא דֶּרֶךְ הַמִּדָּה רָעָה מֵאַרְבָּעָה יְסוֹדוֹת שֶׁהִמְשִׁיךְ וְהִגְבִּיר הוּא הַדֶּרֶךְ וְהַצִּנּוֹר שֶׁמְּקַבֵּל דֶּרֶךְ שָׁם הָרוּחַ חַיִּים שֶׁלּוֹ לְהַשְׁלִים חֶסְרוֹנוֹ וּכְשֶׁהַצַּדִּיק רוֹצֶה לְהַשְׁפִּילוֹ הוּא מֻכְרָח לֵירֵד לְהַמִּדָּה רָעָה הַהִיא שֶׁהִגְבִּיר עָלָיו הָרָשָׁע לְהַכְנִיעָהּ וּלְקַלְקֵל הַצִּנּוֹר הַהוּא שֶׁל הָרָשָׁע שֶׁמְּקַבֵּל מִשָּׁם הַחִיּוּת שֶׁלּוֹ וְעַל כֵּן מֻכְרָח שֶׁיִּהְיֶה זֶה הַצַּדִּיק צַדִּיק גָּמוּר שֶׁאֵין בּוֹ שׁוּם רָע לְמַעַן לא יִהְיֶה כּחַ לְהָרוּחַ סְעָרָה שֶׁהוּא הָרוּחַ חַיִּים שֶׁל הָרָשָׁע לִשְׁלט וּלְהַזִּיק, חַס וְשָׁלוֹם, לְהַצַּדִּיק בְּעֵת שֶׁיּוֹרֵד לְהַמִּדָּה רָעָה שֶׁל הָרָשָׁע לְקַלְקְלָהּ כִּי  אֵין לְהָרָע שׁוּם תְּפִיסָה וַאֲחִיזָה בְּהַצַּדִּיק גָּמוּר וְאֵין לוֹ מָקוֹם לֶאֱחֹז בּוֹ [וְגַם מֵהַמִּדָּה רָעָה בְּעַצְמָהּ שֶׁיּוֹרֵד לְהַכְנִיעָהּ אֵין לוֹ שׁוּם תְּפִיסָה, חַס וְשָׁלוֹם רַק מַה שֶּׁיּוֹרֵד לְתוֹכָהּ הוּא לְהַכְנִיעָהּ וּלְהַשְׁפִּילָהּ בִּבְחִינַת (בְּרֵאשִׁית י''ג) : ''וַיַּעַל אַבְרָם מִמִּצְרַיִם'' ] וְזֶהוּ (תְּהִלִּים קמ''ז) : מַשְׁפִּיל רְשָׁעִים עֲדֵי אָרֶץ רָאשֵׁי תֵבוֹת:  אֵשׁ, רוּחַ, מַיִם, עָפָר שֶׁהֵם כָּל הָאַרְבַּע יְסוֹדוֹת שֶׁהֵם כְּלַל כָּל הַמִּדּוֹת שֶׁצְּרִיכִין לְבָרְרָם בְּבֵרוּר גָּמוּר עַד שֶׁלּא יִהְיֶה בּוֹ שׁוּם אֲחִיזָה מִשּׁוּם רַע שֶׁבְּשׁוּם מִדָּה מֵהָאַרְבָּעָה יְסוֹדוֹת הַנַּ''ל וַאֲזַי הוּא צַדִּיק גָּמוּר כַּנַּ''ל וְאָז דַּיְקָא כְּשֶׁמַּבְדִּיל הָרָע מֵאַרְבָּעָה יְסוֹדוֹת אֵשׁ, רוּחַ, מַיִם, עָפָר אֲזַי הוּא מַשְׁפִּיל רְשָׁעִים עֲדֵי אָרֶץ כַּנַּ''ל מַה שֶּׁאֵין כֵּן צַדִּיק שֶׁאֵינוֹ גָמוּר אַף שֶׁאֵין לוֹ שׁוּם עֲבֵרָה אַף עַל פִּי כֵן עֲדַיִן לא הִבְדִּיל הָרָע לְגַמְרֵי וְהָרָע עֲדַיִן בְּכחַ וְעַל כֵּן אָסוּר לוֹ לְהִתְגָּרוֹת בָּרְשָׁעִים כִּי יֵשׁ מָקוֹם לְהָרָע לֶאֱחֹז בּוֹ וְיוּכַל לְהַזִּיק לוֹ, חַס וְשָׁלוֹם הָאֲרִיכַת רוּחַ שֶׁל הָרָשָׁע שֶׁהוּא גָּדוֹל בִּשְׁעָתוֹ בִּבְחִינַת רוּחַ סְעָרָה כַּנַּ''ל וְזֶהוּ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ז:). וְהָכְּתִיב: ''אַל תִּתְחַר בִּמְרֵעִים'' ? (תְּהִלִּים ל''ז) מִי שֶׁלִּבּוֹ נוֹקְפוֹ אוֹמֵר כֵּן פֵּרֵשׁ רַשִׁ''י: הַיָּרֵא מֵעֲבֵרוֹת שֶׁבְּיָדוֹ שֶׁבְּיָדוֹ דַּיְקָא זֶהוּ שֶׁאָמַרְנוּ כִּי בֶּאֱמֶת אֵין לוֹ שׁוּם עֲבֵרָה רַק שֶׁהוּא יָרֵא עֲדַיִן מֵעֲבֵרוֹת שֶׁבְּיָדוֹ וְכחוֹ לַעֲשׂוֹת כִּי הָרָע עֲדַיִן בְּכחַ כִּי לא זָכָה עֲדַיִן לִבְחִינַת לא יְאֻנֶּה לַצַּדִּיק כָּל אָוֶן וְאֵינוֹ בָּטוּחַ עֲדַיִן שֶׁלּא יֶאֱרַע לוֹ מִכְשׁוֹל עֲבֵרָה, חַס וְשָׁלוֹם וְעַל כֵּן אָסוּר לוֹ לְהִתְגָּרוֹת בָּרְשָׁעִים כַּנַּ''ל וְזֶהוּ: ''תַּחֲרִישׁ כְּבַלַּע רָשָׁע צַדִּיק מִמֶּנּוּ'' (חֲבַקּוּק א) וְאָמְרוּ רַבּוֹתֵינוּ, זִכְרוֹנָם לִבְרָכָה (בָּבָא מְצִיעָא עא) : צַדִּיק מִמֶּנּוּ בּוֹלֵעַ בּוֹלֵעַ דַּיְקָא כִּי הוּא בּוֹלֵעַ אוֹתוֹ מַמָּשׁ בַּאֲרִיכַת הָרוּחַ שֶׁלּוֹ שֶׁהוּא גָּדוֹל בִּשְׁעָתוֹ אֲבָל צַדִּיק גָּמוּר אֵינוֹ בּוֹלֵעַ כִּי אֵין לִבּוֹ נוֹקְפוֹ מֵחֲשַׁשׁ מִכְשׁוֹל עֲבֵרָה כַּנַּ''ל כִּי כְּבָר בִּטֵּל הָרָע לְגַמְרֵי מִכָּל הַמִּדּוֹת וְהַתַּאֲווֹת שֶׁל כָּל הָאַרְבָּעָה יְסוֹדוֹת וְעַל כֵּן זֶה הַצַּדִּיק גָּמוּר וְכָל הַנִּלְוִים אֵלָיו מֻתָּרִים לְהִתְגָּרוֹת בָּרְשָׁעִים כִּי זֶה הַצַּדִּיק יָכוֹל לֵירֵד לְתוֹךְ כָּל הַצִּנּוֹרוֹת שֶׁל כָּל הַמִּדּוֹת רָעוֹת שֶׁלָּהֶם שֶׁהִגְבִּירוּ עַל עַצְמָם וּלְשַׁבְּרָם וּלְבַטְּלָם וְעַל יְדֵי זֶה הוּא מַשְׁפִּיל רְשָׁעִים עֲדֵי אָרֶץ, כַּנַּ''ל ו. וְלָבוֹא לְזֶה  לְהַפְרִישׁ וּלְהַבְדִּיל וּלְבַטֵּל הָרָע מֵהַטּוֹב הוּא עַל יְדֵי תּוֹרָה וּתְפִלָּה וְלִמּוּד הַתּוֹרָה יִהְיֶה לָלוּן לְעָמְקָהּ שֶׁל הֲלָכָה (עיין מגילה דף ג) הַיְנוּ לִלְמד פּוֹסְקִים כִּי  יֵשׁ בְּהַתּוֹרָה אֲחִיזַת הַטּוֹב וְהָרָע שֶׁנֶּאֱחָזִין מִבְּחִינַת אִסּוּר וְהֶתֵּר, טָמֵא וְטָהוֹר, כָּשֵׁר וּפָסוּל, שֶׁיֵּשׁ בְּהַתּוֹרָה וְכָל זְמַן שֶׁאֵינוֹ מְבָרֵר הַהֲלָכָה הוּא מְערָב טוֹב וָרַע וְעַל כֵּן אֵינוֹ יָכוֹל לְהַפְרִישׁ וּלְבַטֵּל הָרָע מֵהַטּוֹב וְהוּא בִּבְחִינַת (מִשְׁלֵי י''א) : ''וְדרֵשׁ רָעָה תְבוֹאֶנּוּ'' עַד אֲשֶׁר הוּא מְעַיֵּן וּמְבָרֵר הַפְּסַק הֲלָכָה וּמְבָרֵר הָאָסוּר וְהַמֻּתָּר וְכוּ דְּהַיְנוּ עַל יְדֵי לִמּוּד פּוֹסְקִים אֲזַי מַפְרִישׁ הַטּוֹב מֵהָרָע (עיין זוהר בהר דף קי''א) אַךְ  לִזְכּוֹת לְזֶה הַשֵּׂכֶל שֶׁיּוּכַל לָלוּן לְעָמְקָהּ שֶׁל הֲלָכָה  הוּא עַל יְדֵי תְּפִלָּה כִּי מִשָּׁם נִמְשָׁךְ הַשֵּׂכֶל ז. וְהָעִנְיָן כְּמוֹ שֶׁכָּתוּב בְּתִקּוּנֵי זהַר (תִּקּוּן י''ד, כט:) : גַּן דָּא אוֹרַיְתָא כִּי  הַתּוֹרָה נִקְרֵאת גַּן וְ נִשְׁמוֹת יִשְׂרָאֵל הַמְעַיְּנִים וּמְבִינִים בְּהַתּוֹרָה הֵם בְּחִינַת עֲשָׂבִין וּדְשָׁאִין דְּאִתְרְבִיאוּ בַּגָּן וּמֵאַיִן הֵם גְּדֵלִים ? הוּא  מִמַּעְיָן, דָּא חָכְמָה כְּמוֹ שֶׁכָּתוּב (שִׁיר הַשִּׁירִים ד) : ''מַעְיַן גַּנִּים'' וּמֵהֵיכָן מְקַבְּלִין הַחָכְמָה וְהַשֵּׂכֶל שֶׁהוּא בְּחִינַת הַמַּעְיָן ? הוּא מֵהַתְּפִלָּה כְּמוֹ שֶׁכָּתוּב (יוֹאֵל ד) : ''וּמַעְיָן מִבֵּית ה יֵצֵא'' הוּא הַתְּפִלָּה כְּמוֹ שֶׁכָּתוּב (יְשַׁעְיָהוּ נ''ו) : ''כִּי בֵיתִי בֵּית תְּפִלָּה'' וְהוּא בְּחִינַת מֵבִיא מִכּחַ אֶל הַפּעַל כִּי  תְּפִלָּה הוּא בְּחִינַת חִדּוּשׁ הָעוֹלָם כִּי תְּפִלָּה הוּא שֶׁמַּאֲמִין שֶׁיֵּשׁ מְחַדֵּשׁ אֲשֶׁר בְּיָדוֹ לַעֲשׂוֹת כִּרְצוֹנוֹ לְשַׁנּוֹת הַטֶּבַע  וְהוּא בְּחִינוֹת בְּרִיאָה בְּכחַ כְּמוֹ שֶׁכָּתוּב (תְּהִלִּים ק''ד) : ''כֻּלָּם בְּחָכְמָה עָשִׂיתָ'' שֶׁהוּא  בְּחִינַת הַתְּפִלָּה שֶׁמִּשָּׁם יוֹצֵא מַעְיַן הַחָכְמָה כַּנַּ''ל וְ הַתּוֹרָה הִיא בְּחִינַת בְּרִיאָה בְּפעַל כְּמוֹ שֶׁכָּתוּב (מִשְׁלֵי ח) : ''וָאֶהְיֶה אֶצְלוֹ אָמוֹן'' אֻמָּן לְשׁוֹן פּוֹעֵל כִּי בְּהַתּוֹרָה נִבְרָא הָעוֹלָם וּכְשֶׁמִּתְפַּלֵּל עַל אֵיזֶה דָבָר הוּא בְּחִינַת חִדּוּשׁ הָעוֹלָם וְהוּא בְּחִינַת בְּרִיאָה בְּכחַ וְהוּא בְּחִינַת הִתְעוֹרְרוּת הַחָכְמָה שֶׁהוּא בַּתְּפִלָּה כַּנִּזְכָּר לְעֵיל: ''וּמַעְיָן מִבֵּית ה יֵצֵא'' זֶה הַתְּפִלָּה כִּי שָׁם נִתְעוֹרֵר הַחָכְמָה כַּנַּ''ל וּמִשָּׁם נִמְשָׁךְ הַמַּעְיָן הוּא הַחָכְמָה אֶל הַתּוֹרָה וְשָׁם יוֹצֵא אֶל הַפּעַל כְּמוֹ שֶׁכָּתוּב (מִשְׁלֵי ב) : ''מִפִּיו דַּעַת וּתְבוּנָה'' כִּי בְּהַתּוֹרָה הוּא הִתְגַּלּוּת הַחָכְמָה וְעַל יְדֵי זֶה נַעֲשֶׂה מַעְיַן גַּנִּים שֶׁהַמַּעְיָן מַשְׁקֶה הַגָּן וְעַל יְדֵי זֶה אִתְרְבִיאוּ עֲשָׂבִין וּדְשָׁאִין כַּנַּ''ל וְזֶהוּ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת לב:) : הַמְעַיֵּן בִּתְפִלָּתוֹ בָּא לִידֵי כְּאֵב לֵב וְכוּ, שֶׁנֶּאֱמַר (מִשְׁלֵי י''ג) : ''תּוֹחֶלֶת מְמֻשָּׁכָה מַחֲלָה לֵב''. מַאי תַּקַּנְתֵּהּ ? יַעֲסֹק בַּתּוֹרָה, שֶׁנֶּאֱמַר: (שָׁם) ''וְעֵץ חַיִּים תַּאֲוָה בָאָה'' זֶהוּ שֶׁאָמַרְנוּ, כִּי בְּהַתְּפִלָּה עֲדַיִן הוּא בְּכחַ וְאֵינוֹ יוֹצֵא אֶל הַפּעַל עַד שֶׁבָּא אֶל הַתּוֹרָה שֶׁהִיא בְּחִינַת בְּרִיאָה בְּפעַל וַאֲזַי נַעֲשֶׂה בַּקָּשָׁתוֹ עַל יְדֵי שֶׁיּוֹצֵא מִכּחַ אֶל הַפּעַל וְהַיְנוּ דִּכְתִיב (בְּרֵאשִׁית ב) : ''וְנָהָר יצֵא מֵעֵדֶן לְהַשְׁקוֹת אֶת הַגָּן, וּמִשָּׁם יִפָּרֵד וְהָיָה לְאַרְבָּעָה רָאשִׁים'' הוּא בְּחִינַת הַתְּפִלָּה כִּי עֵדֶן ''עַיִן לא רָאֲתָה'' כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת לד:) שֶׁזֶּהוּ בְּחִינַת תְּפִלָּה שֶׁהוּא לְמַעְלָה מִן הַטֶּבַע כִּי עַל יְדֵי תְּפִלָּה מְשַׁנֶּה הַטֶּבַע כַּנַּ''ל [שֶׁזֶּהוּ בְּחִינַת עֵדֶן ''עַיִן לא רָאֲתָה'' כִּי לְמַעְלָה מֵהַטֶּבַע אֵין לָנוּ שׁוּם תְּפִיסָא] וְהַיְנוּ: וְנָהָר יצֵא מֵעֵדֶן הַיְנוּ מֵהַתְּפִלָּה, כַּנַּ''ל ''וּמַעְיָן מִבֵּית ה יֵצֵא'' לְהַשְׁקוֹת אֶת הַגָּן הוּא הַתּוֹרָה כַּנַּ''ל, ''מַעְיַן גַּנִּים'' וְכַאֲשֶׁר נִמְשָׁךְ מַעְיַן הַחָכְמָה מֵהַתְּפִלָּה אֶל הַגָּן שֶׁהוּא הַתּוֹרָה אֲזַי אִתְרְבִיאוּ עֲשָׂבִין וּדְשָׁאִין נִשְׁמוֹת יִשְׂרָאֵל כְּלוֹמַר שֶׁגְּדֵלִים בְּהַגָּן וּמְבִינִים וּמַשְׂכִּילִים בְּהַתּוֹרָה וַאֲזַי זוֹכֶה לָלוּן בְּעָמְקָהּ שֶׁל הֲלָכָה לְבָרֵר הַדִּין, הָאָסוּר וְהַמֻּתָּר, הַטָּהוֹר וְכוּ וּבָזֶה מַפְרִישׁ הַטּוֹב מֵהָרָע כַּנַּ''ל וְזֶהוּ: וּמִשָּׁם יִפָּרֵד כִּי עַל יְדֵי זֶה נִפְרָד הָרָע מֵהָאַרְבָּעָה יְסוֹדוֹת וְלא נִשְׁאָר רַק הַטּוֹב וַאֲזַי: וְהָיָה לְאַרְבָּעָה רָאשִׁים הֵם  אַרְבַּע אוֹתִיּוֹת הֲוַיָ''ה שֶׁהֵם שׁרֶשׁ הַטּוֹב שֶׁל הָאַרְבָּעָה יְסוֹדוֹת כַּנַּ''ל ח. וְזֶהוּ בְּחִינוֹת אַרְבַּע צִיצִית כִּי אַרְבַּע  צִיצִית, הֵם בְּחִינַת הָרוּחַ חַיִּים וּכְמוֹ שֶׁכָּתוּב (יְחֶזְקֵאל ל''ז) : ''כּה אָמַר ה מֵאַרְבַּע רוּחוֹת בּאִי הָרוּחַ'' שֶׁעַל יְדֵי זֶה מַכְנִיעִין הָרוּחַ סְעָרָה שֶׁהוּא הָרוּחַ שֶׁל הַמִּתְנַגְּדִים הַחוֹלְקִים עַל הַצַּדִּיקִים אֲמִתִּיִּים שֶׁמַּמְשִׁיכִין אֲרִיכַת הָרוּחַ שֶׁלָּהֶם מֵהָרַב דִּקְלִפָּה שֶׁהוּא בְּחִינַת עֵשָׂו אִישׁ שָׂעִיר כַּנַּ''ל וְעַל כֵּן  צִיצִית הוּא לְשׁוֹן שֵׂעָר כְּמוֹ שֶׁכָּתוּב (שָׁם ח) : ''וַיִּקָּחֵנִי בְּצִיצִית ראשִׁי''  כִּי עַל יָדָם נִכְנָע עֵשָׂו אִישׁ שָׂעִיר בְּחִינַת רוּחַ סְעָרָה כַּנַּ''ל וְזֶה בְּחִינַת טַלִּית לָבָן שֶׁנִּתְעַטֵּף הַקָּדוֹשׁ בָּרוּךְ הוּא וְסִדֵּר שְׁלשׁ עֶשְׂרֵה מִדּוֹת (ראשׁ הַשָּׁנָה י''ז:) כִּי הַשְּׁלשׁ עֶשְׂרֵה מִדּוֹת הֵן בְּחִינוֹת הָרוּחַ חַיִּים דִּקְדֻשָּׁה כַּנַּ''ל וְזֶהוּ בְּחִינַת טַלִּית שֶׁהוּא אַרְבַּע כְּנָפוֹת בְּחִינוֹת הָרוּחַ מֵאַרְבַּע רוּחוֹת כַּנַּ''ל וְהַיְנוּ טַלִּית לָבָן הֶפֶךְ בְּחִינוֹת רוּחַ דִּקְלִפָּה, בְּחִינַת עֵשָׂו שֶׁהוּא ''אַדְמוֹנִי כֻּלּוֹ כְּאַדֶּרֶת שֵׂעָר'' (בְּרֵאשִׁית כ''ה) וּפֵרֵשׁ רַשִׁ''י: כְּטַלִּית כְּטַלִּית דַּיְקָא בְּחִינַת טַלִּית דִּקְלִפָּה שֶׁהוּא בְּחִינַת טַלִּית אָדוֹם שֶׁמִּשָּׁם נִמְשָׁךְ הָרוּחַ שֶׁל הָרְשָׁעִים כַּנַּ''ל וְעַל יְדֵי טַלִּית דִּקְדֻשָּׁה שֶׁהוּא בְּחִינַת טַלִּית לָבָן מַכְנִיעִין אוֹתוֹ כִּי מִשָּׁם נִמְשָׁךְ הָרוּחַ חַיִּים דִּקְדֻשָּׁה שֶׁהוּא בְּחִינַת שְׁלשׁ עֶשְׂרֵה מִדּוֹת שֶׁל רַחֲמִים כַּנַּ''ל וְעַל כֵּן נִתְעַטֵּף הַקָּדוֹשׁ בָּרוּךְ הוּא בְּטַלִּית לָבָן דַּיְקָא וְסִדֵּר לִפְנֵי משֶׁה שְׁלשׁ עֶשְׂרֵה מִדּוֹת שֶׁל רַחֲמִים הַיְנוּ כַּנַּ''ל כִּי עַל יְדֵי טַלִּית דִּקְדֻשָּׁה שֶׁהוּא בִּבְחִינוֹת מַקִּיף שֶׁהוּא בְּחִינַת הָרוּחַ חַיִּים בְּחִינוֹת (קהֶלֶת א) : ''סוֹבֵב סֹבֵב הוֹלֵךְ הָרוּחַ'' נִכְנָע טַלִּית דִּקְלִפָּה בְּחִינַת הָרוּחַ דִּקְלִפָּה וְזֶהוּ (אִיּוֹב ל''ח) : ''לֶאֱחוֹז בְּכַנְפוֹת הָאָרֶץ וְיִנָּעֲרוּ רְשָׁעִים מִמֶּנָּה'' כִּי עַל יְדֵי הָאַרְבַּע כְּנָפוֹת שֶׁהֵם בְּחִינַת הָרוּחַ חַיִּים דִּקְדֻשָּׁה שֶׁהֵם בְּחִינַת הָאַרְבַּע רָאשִׁים הַנַּ''ל עַל יָדָם וְיִנָּעֲרוּ רְשָׁעִים בְּחִינַת מַשְׁפִּיל רְשָׁעִים עֲדֵי אָרֶץ רָאשֵׁי תֵבוֹת: אֵשׁ, רוּחַ, מַיִם, עָפָר, כַּנַּ''ל וְזֶה פֵּרוּשׁ: אָמַר רַבָּה בַּר בַּר חָנָא: אֲמַר לִי הַהוּא טַיְעָא, תָּא וְאַחְוֵי לָךְ מֵתֵי מִדְבָּר. אַזְלִי וַחֲזֵיתִינְהוּ, וְדָמוּ כְּמָאן דִּמְבַסְּמוּ וְגָנוּ אַפַּרְקִיד, וַהֲוָה זְקִיפָא בִּרְכֵּהּ דְּחַד מִנַּיְהוּ, וְעַיֵל טַיְעָא תּוּתֵהּ בִּרְכֵּהּ, כִּי רָכִיב גַּמְלָא וּזְקִיפָא רֻמְחֵהּ וְלָא נְגַע בֵּהּ. פַּסְקֵי חֲדָא קַרְנָא דִּתְכֶלְתָּא דְּחַד מִנַּיְהוּ וְלָא הֲוֵי מִסְתַּגֵי לָן. אָמַר לִי: דִּלְמָא שָׁקַלְתְּ מִידֵי מִנַּיְהוּ ? דִּגְמִירֵי, דְּמָאן דְּשָׁקִיל מִידֵי מִנַּיְהוּ לָא מִסְתַּגֵי לֵהּ. אַזְלִי אַהֲדַרְתֵּהּ, וְהַדַר מִסְתַּגֵי לָן פֵּרוּשׁ רַשְׁבַּ''ם: טַיְעָא  סוֹחֵר יִשְׁמָעֵאל: אַזְלִי וַחֲזֵיתִינְהוּ וְדָמוּ כְּמָאן דִּמְבַסְּמוּ  שֶׁהָיוּ שׁוֹכְבִין בְּפָנִים צְהֻבּוֹת כִּשְׁתוּיֵי יָיִן: אַפַּרְקִיד  פְּנֵיהֶם לְמַעְלָה: וְעַיֵל טַיְעָא תּוּתֵהּ בִּרְכֵּהּ  כְּלוֹמַר, רָאִיתִי שֶׁטַּיְעָא הָיָה הוֹלֵךְ תַּחַת בִּרְכֵּי הַמֵּת, רָכוּב עַל הַגָּמָל וְרָמְחוֹ בְּיָדוֹ, וְלא נָגַע בֵּהּ בַּבִּרְכֵּה: שַׁקְלָא חֲדָא קַרְנָא  כְּנַף הַטַּלִּית לְהַרְאוֹתוֹ לַחֲכָמִים, לִלְמד מִמֶּנּוּ דִּין צִיצִית, אִי כְּבֵית שַׁמַּאי אִי כְּבֵית הִלֵּל, כְּדִלְקַמָּן: וְלָא הָוֵי קָא מִסְתַּגֵי לָן  בְּהֵמוֹת שֶׁהָיִינוּ רוֹכְבִין לא הָיוּ יְכוֹלִין לַהֲלךְ. תָּא וְאַחְוֵי לָךְ מֵתֵי מִדְבָּר הַיְנוּ שֶׁהֶרְאָה לוֹ  הָרְשָׁעִים שֶׁאֵינָם דְּבֵקִים בַּצַּדִּיקִים וְהֵם נִקְרָאִין מֵתֵי מִדְבָּר כִּי מִדְבָּר לא הָיְתָה רוּחַ צְפוֹנִית מְנַשֶּׁבֶת בּוֹ (יְבָמוֹת עב) הַיְנוּ בְּחִינַת רוּחַ הַחַיִּים דִּקְדֻשָּׁה שֶׁהִיא בְּחִינַת רוּחַ צְפוֹנִית שֶׁהָיְתָה מְנַשֶּׁבֶת בַּכִּנּוֹר שֶׁל דָּוִד כַּנַּ''ל וְהָרְשָׁעִים הַלָּלוּ שֶׁאֵינָם דְּבֵקִים בַּצַּדִּיקִים וְאֵין לָהֶם הָרוּחַ דִּקְדֻשָּׁה וְהֵם בְּחַיֵּיהֶם קְרוּאִים מֵתִים וְהֶרְאָה לוֹ מֵהֵיכָן מַגִּיעַ לָהֶם שְׁלֵמוּת הַחִסָּרוֹן וְזֶהוּ שֶׁהֶרְאָה לוֹ. דַּהֲווֹ דָּמוּ כִּמְבַסְּמִי פֵּרֵשׁ רַבֵּנוּ שְׁמוּאֵל, כִּשְׁתוּיֵי יָיִן בְּחִינַת עֵשָׂו אַדְמוֹנִי, שֶׁהוּא הָרַב דִּקְלִפָּה אֲשֶׁר מִשָּׁם מְקַבְּלִין הָרְשָׁעִים הָרוּחַ חַיִּים שֶׁלָּהֶם לְהַשְׁלִים הַחִסָּרוֹן וְזֶהוּ: וְגָנוּ אַפַּרְקִיד פֵּרֵשׁ רַבֵּנוּ שְׁמוּאֵל, פְּנֵיהֶם לְמַעְלָה פְּנֵיהֶם זֶה בְּחִינַת הָרוּחַ כַּנַּ''ל. הַכָּרַת פְּנֵיהֶם וְכוּ וְהַיְנוּ לְמַעְלָה כִּי הָרוּחַ שֶׁלָּהֶם גָּדוֹל לְפִי שָׁעָה עַד אֲשֶׁר עוֹלָה הַצְלָחָתָם לְמַעְלָה כַּנַּ''ל בְּחִינַת כָּל צוֹרְרָיו יָפִיחַ בָּהֶם כַּנַּ''ל וַהֲוָה גְּבַהּ בִּרְכֵּהּ דְּחַד מִנַּיהוּ זֶה מוֹרֶה עַל גּדֶל הַהַצְלָחָה שֶׁל הָרְשָׁעִים כִּי  הֶעְדֵּר הַהַצְלָחָה נִקְרָא ''בִּרְכַּיִם כּוֹשְׁלוֹת'' (יְשַׁעְיָהוּ ל''ה) : וזהו וְגָבַהּ בִּרְכֵּהּ הַיְנוּ רוּם הַהַצְלָחָה וְעַיֵל טַיְעָא תּוּתֵהּ בִּרְכֵּהּ הַיְנוּ  הַצַּדִּיק שֶׁנִּקְרָא טַיְעָא כְּמוֹ שֶׁפֵּרֵשׁ רַבֵּנוּ שְׁמוּאֵל בְּכָל מָקוֹם: סוֹחֵר יִשְׁמָעֵאל וְסוֹחֵר הוּא בְּחִינַת הָרוּחַ כְּמוֹ שֶׁכָּתוּב (קהֶלֶת א) : ''סוֹבֵב סֹבֵב הוֹלֵךְ הָרוּחַ'' וְהַיְנוּ הַצַּדִּיק שֶׁמְּקַבֵּל הָרוּחַ מֵהַקְּדֻשָּׁה וְזֶהוּ: סוֹחֵר יִשְׁמָעֵאל עַל שֵׁם (בְּרֵאשִׁית ט''ז) : ''כִּי שָׁמַע ה אֶל עָנְיֵךְ'' כִּי הַצַּדִּיק שׁוֹמֵעַ כָּל הָאֲנָחוֹת שֶׁל הַדְּבֵקִים בּוֹ כִּי מִמֶּנּוּ תּוֹצְאוֹת חַיִּים לְכָל אֶחָד כִּי הוּא אִישׁ אֲשֶׁר רוּחַ בּוֹ כַּנַּ''ל כִּי רָכִיב גַּמְלָא בְּחִינַת (מִשְׁלֵי י''א) : ''גּוֹמֵל נַפְשׁוֹ אִישׁ חָסֶד'' זֶה בְּחִינַת רַב חֶסֶד כַּנַּ''ל וּזְקִיף רֻמְחָא  רוֹמַח הוּא בְּחִינַת רוּחַ מֵ''ם בְּחִינַת ''וְרוּחַ אֱלקִים מְרַחֶפֶת עַל פְּנֵי הַמָּיִם''  הַיְנוּ הַתּוֹרָה שֶׁנִּתְּנָה לְמ יוֹם שֶׁשָּׁם הָרוּחַ חַיִּים כַּנַּ''ל כְּלוֹמַר, שֶׁהַצַּדִּיק הָיָה לוֹ בְּחִינַת הָרוּחַ שֶׁמְּקַבֵּל מֵהַתּוֹרָה כַּנַּ''ל וְעִם כָּל זֶה נָחִית תְּחוֹת בִּרְכֵּהּ תַּחַת הַצְלָחַת הָרָשָׁע בְּחִינַת ''כְּבַלַּע רָשָׁע צַדִּיק מִמֶּנּוּ'' וְקָא פַּסְקֵי קַרְנָא דִּתְכֶלְתָּא דְּחַד מִנַּיְהוּ הַיְנוּ שֶׁפָּסַק וְשִׁבֵּר הַמִּדָּה רָעָה מֵאֶחָד מֵאַרְבַּע יְסוֹדוֹת שֶׁהִגְבִּיר וְהִמְשִׁיךְ הָרָשָׁע עַל עַצְמוֹ שֶׁהוּא הַצִּנּוֹר שֶׁלּוֹ כַּנַּ''ל וְזֶהוּ: וְקָא פַּסְקֵי קַרְנָא דִּתְכֶלְתָּא וְכוּ הַיְנוּ שֶׁפָּסַק אַחַת מִן הַצִּיצִית שֶׁלָּהֶם שֶׁזֶּה בְּחִינַת מַה שֶּׁפָּסַק וְשִׁבֵּר הַמִּדָּה רָעָה שֶׁלָּהֶם שֶׁהוּא הַצִּנּוֹר שֶׁלָּהֶם כִּי כָּל הַמִּדּוֹת רָעוֹת נִמְשָׁכִין מֵאַרְבָּעָה יְסוֹדוֹת שֶׁשָּׁרְשָׁם אַרְבַּע צִיצִית כַּנַּ''ל וְלָא מִסְתַּגֵּי לָן כְּלוֹמַר, שֶׁאַף עַל פִּי כֵן לא עָלְתָה לוֹ לְהַשְׁפִּיל אֶת הָרָשָׁע וְלָצֵאת מִתַּחַת בִּרְכָּיו אַף עַל פִּי שֶׁפָּסַק וְשִׁבֵּר הַמִּדָּה רָעָה שֶׁל הָרָשָׁע שֶׁנִּמְשֶׁכֶת מֵאַרְבָּעָה יְסוֹדוֹת שֶׁשָּׁרְשָׁם אַרְבַּע צִיצִית כַּנַּ''ל שֶׁזֶּהוּ בְּחִינַת וְקָא פַּסְקֵי קַרְנָא דִּתְכֶלְתָּא דְּחַד מִנַּיְהוּ כַּנַּ''ל אַף עַל פִּי כֵן לא הָיָה יָכוֹל לְהַשְׁפִּילוֹ וְלָצֵאת מִתַּחַת בִּרְכָּיו בְּחִינַת וְלָא מִסְתַּגֵי לָן שֶׁפֵּרוּשׁוֹ שֶׁלּא הָיוּ יְכוֹלִין לָצֵאת מִשָּׁם הַיְנוּ כַּנַּ''ל אָמַר לִי: דִּלְמָא שַׁקְלִית מִידֵי מִנַּיְהוּ ? הַיְנוּ,  שֶׁמָּא יֵשׁ לְךָ אֶחָד מֵאַרְבַּע יְסוֹדוֹת שֶׁלּא תִּקַּנְתָּ בִּשְׁלֵמוּת לְהַפְרִיד מִמֶּנּוּ הָרָע לְגַמְרֵי וְעַל כֵּן לָא מִסְתַּגֵי לָן כַּמְבאָר לְעֵיל שֶׁכָּל זְמַן שֶׁנִּשְׁאָר בּוֹ אֵיזֶה אֲחִיזָה בְּעָלְמָא מֵהָרָע שֶׁל אֵיזֶה מִדָּה אֵינוֹ יָכוֹל לְהַכְנִיעַ אֶת הָרָשָׁע וְזֶהוּ: דִּלְמָא שַׁקְלִית מִידֵי מִנַּיְהוּ שֶׁמָּא לָקַחְתָּ קְצָת מֵהֶם הַיְנוּ,  שֶׁמָּא יֵשׁ בְּךָ עֲדַיִן אֵיזֶה אֲחִיזָה מֵאֵיזֶה מִדָּה רָעָה שֶׁל הָרְשָׁעִים שֶׁלָּקַחְתָּ לְעַצְמְךָ אֵיזֶה מִדָּה וְתַאֲוָה שֶׁלָּהֶם וְעַל כֵּן לָא מִסְתַּגֵי לָן וְעַל כֵּן אֵין אָנוּ יְכוֹלִין לָצֵאת מֵהֶם כַּנַּ''ל דִּגְמִירֵי דְּמָאן דְּשָׁקִיל מִידֵי מִנַּיְהוּ לָא מִסְתַּגֵי לֵהּ הַיְנוּ כַּנַּ''ל שֶׁיֵּשׁ לָנוּ קַבָּלָה  שֶׁכָּל מִי שֶׁלּוֹקֵחַ לְעַצְמוֹ אֵיזֶה דְּבַר תַּאֲוָה וּמִדָּה רָעָה שֶׁל הָרְשָׁעִים הַיְנוּ שֶׁיֵּשׁ בּוֹ עֲדַיִן אֵיזֶה אֲחִיזָה מֵהַמִּדּוֹת רָעוֹת שֶׁלָּהֶן אֵינוֹ יָכוֹל לָצֵאת מֵהֶם וּלְהַכְנִיעָם כַּנַּ''ל אַזְלִי אַהֲדַרְתֵּהּ הַיְנוּ שֶׁהֶחֱזַרְתִּי מַה שֶּׁהָיָה אֶצְלִי אֵיזֶה מְעַט אֲחִיזַת הָרַע מֵהַמִּדּוֹת רָעוֹת שֶׁלָּהֶם הֶחֱזַרְתִּי וְהִפְרַשְׁתִּי מִמֶּנִּי וְהַדַר מִסְתַּגֵי לָן שֶׁאָז עָלְתָה בְּיָדֵינוּ לָצֵאת מִתַּחַת בִּרְכָּיו לְהַכְנִיעוֹ וּלְהַשְׁפִּילוֹ כַּמְבאָר לְעֵיל שֶׁצַּדִּיק גָּמוּר שֶׁמַּפְרִישׁ מֵעַצְמוֹ כָּל אֲחִיזַת הָרַע שֶׁלָּהֶם לְגַמְרֵי הוּא יָכוֹל לָצֵאת מֵהֶם וּלְהַכְנִיעָם וּלְהַשְׁפִּילָם בִּבְחִינַת ''מַשְׁפִּיל רְשָׁעִים עֲדֵי אָרֶץ'' כַּנַּ''ל וְזֶהוּ: רָאִיתִי וְהִנֵּה  מְנוֹרַת זָהָב הִיא הַתּוֹרָה הַנֶּחֱמָדִים מִזָּהָב וְגֻלָּהּ עַל ראשָׁהּ פֵּרֵשׁ רַשִׁ''י: מַעְיָן הוּא הַמַּעְיָן הַיּוֹצֵא מִבֵּית ה הוּא הַתְּפִלָּה וְ שִׁבְעָה נֵרתֶיהָ הֵם הַנְּשָׁמוֹת דְּאִתְרְבִיאוּ בַּגָּן הַנֶּחֱלָקִים לְשֶׁבַע כִּתּוֹת (עיין רש שוח''ט מזמור י''א) שִׁבְעָה וְשִׁבְעָה מוּצָקוֹת הֵם  מ''ט אוֹרוֹת שֶׁהוּא אוֹר הַגָּנוּז לֶעָתִיד (כְּמוֹ שֶׁפֵּרֵשׁ רַשִׁ''י שָׁם) בְּחִינַת עֵדֶן עַיִן לא רָאֲתָה שֶׁהוּא בְּחִינַת הַתְּפִלָּה כַּנַּ''ל וּשְׁנַיִם זֵיתִים עָלֶיהָ פֵּרֵשׁ רַשִׁ''י:  שְׁנֵי אִילָנוֹת הַיְנוּ אִילָנָא דְּחַיֵּי וְאִילָנָא דְּמוֹתָא הַיְנוּ טוֹב וָרָע כַּנַּ''ל וְזֶהוּ: אֶחָד מִיָּמִין וְאֶחָד מִשְּׂמאל כַּנַּ''ל ''וּמִשָּׁם יִפָּרֵד'' שֶׁנִּפְרָד הָרָע מֵהַטּוֹב זֶה לְיָמִין וְזֶה לִשְׂמאל וָאמַר אֶל הַמַּלְאָךְ מָה אֵלֶּה. ויען וכולי לא בחיל וְלא בְכחַ כִּי אִם בְּרוּחִי הַיְנוּ בְּחִינַת הָרוּחַ חַיִּים הַנַּ''ל בְּחִינַת ''כּה אָמַר ה מֵאַרְבַּע רוּחוֹת בּאִי הָרוּחַ'' וְכוּ כַּנַּ''ל כִּי עַל יְדֵי תּוֹרָה וּתְפִלָּה שֶׁעַל יְדֵי זֶה מְבָרְרִין הַטּוֹב מִן הָרָע כַּנַּ''ל שֶׁזֶּה בְּחִינַת כָּל מַרְאֵה הַמְּנוֹרָה כַּנַּ''ל עַל יְדֵי זֶה זוֹכֶה לְרוּחַ הַחַיִּים וְנִשְׁלָם כָּל הַחֶסְרוֹנוֹת כַּנַּ''ל [וְזֶהוּ: ''לא בְחַיִל וְלא בְכחַ כִּי אִם בְּרוּחִי אָמַר ה צְבָאוֹת מִי אַתָּה הַר הַגָּדוֹל לִפְנֵי זְרֻבָּבֶל לְמִישׁר'' וְכוּ כִּי זְרֻבָּבֶל הָיָה אָז הַצַּדִּיק הַדּוֹר וְעָמְדוּ כְּנֶגְדּוֹ כַּמָּה רְשָׁעִים לְבַטְּלוֹ מֵעֲבוֹדָתוֹ כַּמְבאָר בִּפְסוּקִים רַבִּים וְעַל זֶה נֶאֱמַר שָׁם: ''לא בְחַיִל וְלא בְכחַ כִּי אִם בְּרוּחִי'' וְכוּ שֶׁעַל יְדֵי בְּחִינַת הַמְשָׁכַת הָרוּחַ חַיִּים הַנַּ''ל שֶׁמַּמְשִׁיךְ הַצַּדִּיק גָמוּר וְכוּ כַּנַּ''ל עַל יְדֵי זֶה יַכְנִיעַ וְיַפִּיל כָּל הַשּׂוֹנְאִים בְּחִינַת ''מִי אַתָּה הַר הַגָּדוֹל לִפְנֵי זְרֻבָּבֶל לְמִישׁר'' שֶׁכָּל  הַמּוֹנְעִים הָעוֹמְדִים לְפָנָיו כְּהַר כֻּלָּם יִתְבַּטְּלוּ עַל יְדֵי בְּחִינַת הָרוּחַ חַיִּים הַנַּ''ל, כַּנַּ''ל] ט. וְהִנֵּה מְבאָר לְמַעְלָה כִּי הָרוּחַ חַיִּים הוּא בְּהַתּוֹרָה בְּחִינַת ''וְרוּחַ אֱלקִים מְרַחֶפֶת עַל פְּנֵי הַמָּיִם'' כַּנַּ''ל וְעַל כֵּן בְּמִצְרַיִם שֶׁהָיָה קדֶם קַבָּלַת הַתּוֹרָה וְלא הָיָה לָהֶם מֵהֵיכָן לְקַבֵּל הָרוּחַ חַיִּים נֶאֱמַר בָּהֶם (שְׁמוֹת ו) : ''מִקּצֶר רוּחַ'' כִּי לא הָיָה לָהֶם מֵאַיִן לְקַבֵּל הָרוּחַ חַיִּים שֶׁהוּא בְּחִינַת אֶרֶךְ אַפַּיִם מַאֲרִיךְ רוּחֵהּ כַּנַּ''ל וְעַל כֵּן נֶאֱמַר בָּהֶם מִקּצֶר רוּחַ שֶׁהוּא הֶפֶךְ אֶרֶךְ אַפַּיִם שֶׁהוּא בְּחִינַת הָרוּחַ חַיִּים שֶׁמַּמְשִׁיכִין עַל יְדֵי אֲנָחָה לְהַשְׁלִים הַחִסָּרוֹן כַּנַּ''ל כִּי הָרוּחַ הוּא שְׁלֵמוּת הַחִסָּרוֹן כַּנַּ''ל בְּחִינַת ''וְיִתֶּן לְךָ מִשְׁאֲלת לִבֶּךָ'' וְזֶהוּ בְּחִינַת: ''הַרְחֶב פִּיךָ וַאֲמַלְאֵהוּ'' שֶׁנִּתְמַלֵּא הַחִסָּרוֹן וְזֶהוּ בְּחִינַת מְלָאפוּם מְלא פּוּם וְהָעִנְיָן, כִּי מְלָאפוּם הוּא יוּד וָאו וְהוּא בְּחִינַת יוּ''ד מִינֵי דְּפִיקִין כְּנֶגֶד יוּ''ד הַדִּבְּרוֹת וְהַדּפֶק הוּא עַל יְדֵי הָרוּחַ, כַּיָּדוּעַ וְעַל כֵּן הֵם עֲשָׂרָה מִינֵי דְּפִיקִין כְּנֶגֶד עֲשֶׂרֶת הַדִּבְּרוֹת כִּי הָרוּחַ שֶׁהוּא הַדּפֶק הוּא בְּהַתּוֹרָה כַּנַּ''ל וְהַוָּאו הוּא בְּחִינַת הַמְשָׁכַת הָרוּחַ וְהַיְנוּ מְלָאפוּם מְלא פּוּם כִּי עַל יְדֵי הַמְשָׁכַת הָרוּחַ נִשְׁלָם הַחִסָּרוֹן שֶׁזֶּהוּ בְּחִינַת ''הַרְחֶב פִּיךָ וַאֲמַלְאֵהוּ'' שֶׁנִּתְמַלֵא הַחִסָּרוֹן כַּנַּ''ל שֶׁזֶהוּ בְּחִינַת מְלָאפוּם, מְלא פּוּם כַּנַּ''ל וְזֶהוּ שֶׁדִּקְדֵּק: (תְּהִלִּים פ''א) : ''אָנכִי ה אֱלקֶיךָ הַמַּעַלְךָ מֵאֶרֶץ מִצְרָיִם'' וְקִבְּלוּ הַתּוֹרָה אֲשֶׁר שָׁם הָרוּחַ וַאֲזַי דַּיְקָא ''הַרְחֶב פִּיךָ וַאֲמַלְאֵהוּ'' בְּחִינַת מְלָאפוּם כַּנַּ''ל בְּחִינַת שְׁלֵמוּת הַחִסָּרוֹן כִּי דַּיְקָא אַחַר יְצִיאַת מִצְרַיִם בְּחִינַת ''הַמַּעַלְךָ מֵאֶרֶץ מִצְרָיִם'' שֶׁאָז נִתְבַּטֵּל בְּחִינַת מִקּצֶר רוּחַ הַנַּ''ל כִּי קִבְּלוּ הַתּוֹרָה שֶׁשָּׁם הָרוּחַ חַיִּים כַּנַּ''ל עַל כֵּן אָז דַּיְקָא: ''הַרְחֶב פִּיךָ וַאֲמַלְאֵהוּ'' בְּחִינַת שְׁלֵמוּת הַחִסָּרוֹן בְּחִינַת מְלא פּוּם בְּחִינַת ''יְמַלֵּא ה כָּל מִשְׁאֲלוֹתֶיךָ'' כַּנַּ''ל וְעַל כֵּן נִזְכָּר יְצִיאַת מִצְרַיִם בְּפָרָשַׁת צִיצִית כִּי צִיצִית בְּחִינַת הָרוּחַ חַיִּים בְּחִינַת מֵאַרְבַּע רוּחוֹת וְכוּ כַּנַּ''ל גַּם דִּבֵּר אָז מֵעִנְיַן  שְׁתֵּים עֶשְׂרֵה שְׁעוֹת הַיּוֹם וּשְׁתֵּים עֶשְׂרֵה שְׁעוֹת הַלַּיְלָה שֶׁיֵּשׁ בָּהֶם שְׁנֵים עָשָׂר צֵרוּפֵי הֲוַיָ''ה בְּכָל שָׁעָה יֵשׁ צֵרוּף אַחֵר וְכָל שָׁעָה נֶחֱלֶקֶת לְתתר''ף חֲלָקִים וְכָל חֵלֶק וָחֵלֶק מִתתר''ף חֲלָקִים יֵשׁ בּוֹ גַּם כֵּן צֵרוּף הַשֵּׁם וְכָל זֶה הוּא בְּחִינַת רוּחַ הַחַיִּים שֶׁבְּהַדּפֶק (עיין ר''ח שער היראה פ יוד) [וְלא זָכִיתִי לִשְׁמעַ בֵּאוּר עִנְיָן זֶה הֵיטֵב, גַּם שָׁכַחְתִּי קְצָת מִזֶּה, וְהַמַּשְׂכִּילִים יָבִינוּ] ''רֶכֶב אֱלקִים רִבּתַיִם אַלְפֵי שִׁנְאָן'' (תְּהִלִּים ס''ח) אַלְפֵי בְּחִינַת אַלּוּפֵי עֵשָׂו וְעַל יְדֵי רֶכֶב אֱלקִים רִבּתַיִם בְּחִינַת קַבָּלַת הַתּוֹרָה שֶׁמִּשָּׁם מְקַבְּלִין הָרוּחַ חַיִּים הָרַבָּנִים דִּקְדֻשָּׁה עַל יְדֵי זֶה אַלְפֵי שִׁנְאָן כְּמוֹ שֶׁדָּרְשׁוּ חֲכָמֵינוּ, זִכְרוֹנָם לִבְרָכָה (עֲבוֹדָה זָרָה ג:) : אַל תִּקְרֵי שִׁנְאָן אֶלָּא שֶׁאֵינָן הַיְנוּ שֶׁעַל יְדֵי קַבָּלַת הַתּוֹרָה, שֶׁשָּׁם הָרוּחַ דְּהָרַב דִּקְדֻשָּׁה עַל יְדֵי זֶה נִתְבַּטְּלִין וְנִכְנָעִין אַלּוּפֵי עֵשָׂו רַבְרְבֵי עֵשָׂו שֶׁהֵם בְּחִינַת הָרַב דִּקְלִפָּה בִּבְחִינַת אַלְפֵי שֶׁאֵינָן שֶׁאַלּוּפֵי עֵשָׂו, רַבְרְבֵי עֵשָׂו נִתְבַּטְּלִין וְאֵינָן ''מִכְּנַף הָאָרֶץ זְמִרת שָׁמַעְנוּ צְבִי לַצַּדִּיק וָאמַר רָזִי לִי רָזִי לִי אוֹי לִי, בּגְדִים בָּגָדוּ וּבֶגֶד בּוֹגְדִים בָּגָדוּ'' (יְשַׁעְיָהוּ כ''ד) ''מִכְּנַף הָאָרֶץ'' זֶה בְּחִינַת כַּנְפֵי הַצִּיצִית שֶׁשָּׁם הָרוּחַ חַיִּים שֶׁהוּא בְּחִינַת כִּנּוֹר שֶׁל דָּוִד שֶׁהָיָה מְנַגֵּן עַל יְדֵי הָרוּחַ צְפוֹנִית וְכוּ כַּנַּ''ל (עיין זוהר שלח קע''ה:) כִּי  הַנְּגִינָה וְהַזְּמִירוֹת נִמְשָׁכִין מֵהָרוּחַ חַיִּים שֶׁבְּכַנְפֵי רֵאָה כַּיָּדוּעַ וְזֶהוּ: ''זְמִרת שָׁמַעְנוּ'' בְּחִינַת הַנִּגּוּן שֶׁל כִּנּוֹר שֶׁל דָּוִד שֶׁהוּא בְּחִינַת הָרוּחַ חַיִּים שֶׁהוּא בְּחִינַת כַּנְפֵי הַצִּיצִית בְּחִינַת מִכְּנַף הָאָרֶץ כַּנַּ''ל וְעַל יְדֵי זֶה מַכְנִיעִין הָרְשָׁעִים בִּבְחִינַת ''לֶאֱחֹז בְּכַנְפוֹת הָאָרֶץ וְיִנָּעֲרוּ רְשָׁעִים מִמֶּנָּה'' וְזֶהוּ: ''צְבִי לַצַּדִּיק'' פֵּרֵשׁ רַשִׁ''י: עָתִיד לִהְיוֹת מַצָּב וּתְקוּמָה לַצַּדִּיקִים הַיְנוּ כַּנַּ''ל כִּי עַל יְדֵי הָרוּחַ חַיִּים הַנַּ''ל מִתְגַּבְּרִין הַצַּדִּיקִים עַל הָרְשָׁעִים כַּנַּ''ל וְזֶהוּ: ''וָאמַר רָזִי לִי'' וְכוּ אוֹי לִי, פֵּרֵשׁ רַשִׁ''י שֶׁנִּגְלוּ לִי שְׁנֵי רָזִים: רַז פֻּרְעָנִיּוּת וְרַז יְשׁוּעָה, וַהֲרֵי תִּרְחַק הַיְשׁוּעָה עַד וְכוּ הַיְנוּ כַּנַּ''ל כִּי הָרוּחַ שֶׁל הָרָשָׁע גָּדוֹל בִּשְׁעָתוֹ בִּבְחִינַת רוּחַ סְעָרָה שֶׁמִּשָּׁם כָּל הַצָּרוֹת וַאֲרִיכַת הַגָּלוּת שֶׁל יִשְׂרָאֵל וְזֶהוּ: ''בּגְדִים בָּגָדוּ וּבֶגֶד בּוֹגְדִים בָּגָדוּ'' כִּי  יְנִיקַת הַבּוֹגְדִים וְהָרְשָׁעִים הוּא מִבְּחִינַת פְּגַם הַבְּגָדִים דְּהַיְנוּ פְּגַם הַצִּיצִית שֶׁהֵם בְּכַנְפֵי הַבֶּגֶד דְּהַיְנוּ מִפְּגַם הָאַרְבָּעָה יְסוֹדוֹת שֶׁאֲחִיזָתָן וְשָׁרְשָׁם הָעֶלְיוֹן הוּא בְּחִינַת אַרְבַּע צִיצִית כַּנַּ''ל אֲבָל סוֹף כָּל סוֹף: ''פַּחַד וָפַחַת וָפָח עָלֶיךָ יוֹשֵׁב הָאָרֶץ'' וְכוּ כִּי כָל הָרְשָׁעִים יִכְרְעוּ וְיִפּלוּ כִּי לַסּוֹף כָּלֶה וְנֶאֱבָד וְכוּ כַּנַּ''ל כִּי הַצַּדִּיקִים גְּמוּרִים מַכְנִיעִין אוֹתָם וּמַשְׁפִּילִים רְשָׁעִים עֲדֵי אָרֶץ עַל יְדֵי הָרוּחַ חַיִּים שֶׁלָּהֶם שֶׁהוּא בְּחִינַת צִיצִית בְּחִינַת ''מִכְּנַף הָאָרֶץ זְמִרת שָׁמַעְנוּ'' כַּנַּ''ל כִּנּוֹר שֶׁל חָמֵשׁ נִימִין, בְּחִינַת הַתּוֹרָה וְכֵן כָּתוּב בַּזּהַר (צַו לב:) וְתוֹפְשֵׂי הַתּוֹרָה אִלֵּין דְּתָפְשִׂין בְּכִנּוֹרָא חָמֵשׁ אֻנֵי אִית לָרֵאָה (חֻלִּין מ''ז) כִּי רוּחַ הַחַיִּים הוּא בְּהָרֵאָה וּמִשָּׁם הַמְשָׁכַת הָרוּחַ שֶׁל הָאֲנָחָה, כַּיָדוּעַ בְּחוּשׁ וְעַל כֵּן אִית לָהּ חָמֵשׁ אֻנֵי לָרֵאָה כְּנֶגֶד חֲמִשָּׁה חֻמְּשֵׁי תּוֹרָה (עיין תיקון כ''ה:) ה נִימִין דְּכִנּוֹר דְּדָוִד, שֶׁשָּׁם הָרוּחַ חַיִּים כַּנַּ''ל (עַיֵּן בַּתִּקּוּנִים, תִּקּוּן י: כַּנְפֵי מִצְוָה, אִנּוּן ה קִשְׁרִין לָקֳבֵל שְׁמַע וְכוּ, דְּאִנּוּן לָקֳבֵל ה נִימִין דְּכִנּוֹר דְּדָוִד וְכוּ, ע''ש)


~ ט - תְּהמת יְכַסְיֻמוּ

[לְשׁוֹן רַבֵּנוּ, זִכְרוֹנוֹ לִבְרָכָה] תְּהמת יְכַסְיֻמוּ, יָרְדוּ בִמְצוֹלת וְכוּ (שְׁמוֹת ט''ו) א. כִּי  עִקַּר הַחִיּוּת מְקַבְּלִין מֵהַתְּפִלָּה כְּמוֹ שֶׁכָּתוּב (תְּהִלִּים מ''ב) : ''תְּפִלָּה לְאֵל חַיָּי'' ובשביל זה  צריך להתפלל בכל כוחו כי כְּשֶׁמִּתְפַּלֵּל בְּכָל כּחוֹ וּמַכְנִיס כּחוֹ בְּאוֹתִיּוֹת הַתְּפִלָּה אֲזַי נִתְחַדֵּשׁ כּחוֹ שָׁם בִּבְחִינַת (אֵיכָה ג) :חֲדָשִׁים לַבְּקָרִים רַבָּה אֱמוּנָתֶךָ וְכוּ כי  אמונה היא תפילה כמו שכתוב (שְׁמוֹת י''ז) : ''וַיְהִי יָדָיו אֱמוּנָה'' תַּרְגּוּמוֹ: פְּרִישָׂן בִּצְלוֹ ב. וְדַע, שֶׁיֵּשׁ  שְׁנֵים עָשָׂר שְׁבָטִים כְּנֶגֶד שְׁנֵים עָשָׂר מַזָּלוֹת (תִּקּוּן יח, וּבְתִקּוּן כא) וְכָל שֵׁבֶט וָשֵׁבֶט יֵשׁ לוֹ נֻסְחָא מְיֻחֶדֶת וְיֵשׁ לוֹ שַׁעַר מְיֻחָד לִכָּנֵס דֶּרֶךְ שָׁם תְּפִלָּתוֹ וְכָל שֵׁבֶט מְעוֹרֵר בִּתְפִלָּתוֹ כּחַ מַזָּלוֹ שֶׁבִּשְׁנֵים עָשָׂר מַזָּלוֹת וְהַמַּזָּל מֵאִיר לְמַטָּה וּמְגַדֵּל הַצֶּמַח וּשְׁאָר דְּבָרָיו הַצְּרִיכִים אֵלָיו וְזֶה פֵּרוּשׁ (בְּמִדְבַּר כ''ד) : ''דָּרַךְ כּוֹכָב מִיַּעֲקב וְקָם שֵׁבֶט מִיִּשְׂרָאֵל'' וְקָם זֶה בְּחִינַת  עֲמִידָה, בְּחִינַת תְּפִלָּה כְּשֶׁשֵּׁבֶט מִיִּשְׂרָאֵל  עוֹמֵד לְהִתְפַּלֵּל עַל יְדֵי זֶה מְעוֹרֵר כּוֹכָב וְהַכּוֹכָב הוּא דּוֹרֵךְ וּמַכֶּה הַדְּבָרִים שֶׁיִּגְדְּלוּ כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרֵאשִׁית רַבָּה, פָּרָשָׁה י). אֵין לְךָ עֵשֶׂב מִלְּמַטָּה שֶׁאֵין לוֹ כּוֹכָב וּמַלְאָךְ מִלְמַעְלָה, שֶׁמַּכֶּה אוֹתוֹ וְאוֹמֵר לוֹ: גְּדַל! וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (פְּסָחִים קיח:) קָשִׁין מְזוֹנוֹתָיו כִּקְרִיעַת יַם סוּף וְקָשֶׁה זִוּוּגוֹ [כִּקְרִיעַת יַם סוּף] וְכוּ (סוֹטָה ב) כִּי הַיַּם סוּף נִקְרַע לִשְׁנֵים עָשָׂר קְרָעִים כְּנֶגֶד שְׁנֵים עָשָׂר שְׁבָטִים (פִּרְקֵי דְּרַבִּי אֱלִיעֶזֶר, מב, עַיֵּן תִּקּוּן כ''א נט) וּ בְנֵי יִשְׂרָאֵל בִּתְפִלָּתָם גּוֹרְמִים זִוּוּגָא דְּקֻדְשָׁא בְּרִיךְ הוּא וּשְׁכִינְתֵּהּ כְּמוֹ שֶׁכָּתוּב (תְּהִלִּים ס''ח) : ''סֹלּוּ לָרכֵב עֲרָבוֹת'' רוֹכֵב, דָּא קֻדְשָׁא בְּרִיךְ הוּא  עֲרָבוֹת, דָּא שְׁכִינְתֵּהּ שֶׁנִּתְעָרֵב בָּהּ כָּל הַגְּוָנִין וּ לְפִי הַזִּוּוּג שֶׁגּוֹרֵם בִּתְפִלָּתוֹ כֵּן זוֹכֶה לְזִוּוּגוֹ וְהַתְּפִלָּה הֵם שְׁתֵּים עֶשְׂרֵה נֻסְחָאוֹת לְפִיכָךְ הַזִּוּוּג כִּקְרִיעַת יַם סוּף שֶׁהֵם שְׁנֵים עָשָׂר וְגַם יִשְׂרָאֵל מְפַרְנְסִים לַאֲבִיהֶם שֶׁבַּשָּׁמַיִם בִּתְפִלָּתָם (עיין זוהר ויקרא ז: פנחס רכ''ו) כְּמוֹ שֶׁכָּתוּב (שָׁם ק''ה) : ''וַיַּעֲמִידֶהָ לְיַעֲקב לְחֹק'' וְ חֹק לִשָּׁנָא דִמְזוֹנָא הוּא (בֵּיצָה ט''ז) וְאֵין עֲמִידָה אֶלָּא תְּפִלָּה (בְּרָכוֹת ו:) וְזֶה פֵּרוּשׁ (תְּהִלִּים צ''ט) : ''שָׁמְרוּ עֵדתָיו וְחֹק נָתַן לָמוֹ'' עֵדוּת זֶה תְּפִלָּה, כְּמוֹ שֶׁכָּתוּב (שָׁם קכ''ב) : ''שִׁבְטֵי יָהּ עֵדוּת לְהדוֹת לְשֵׁם ה'' גם אמרו חכמינו זכרונם לברכה (שְׁבוּעוֹת ל:) אֵין  עֵדוּת אֶלָּא בַּעֲמִידָה וַעֲמִידָה זֶה  תְּפִלָּה שֶׁאָנוּ מְעִידִין עַל אַחְדוּתוֹ וּ כְפִי שֶׁמְּפַרְנֵס לְאָבִיו שֶׁבַּשָּׁמַיִם בִּתְפִלָּתוֹ כֵּן נוֹתְנִין לוֹ פַּרְנָסָתוֹ וְזֶה: קָשִׁין מְזוֹנוֹתָיו כִּקְרִיעַת יַם סוּף הַיְנוּ מְזוֹנוֹת נִתְחַלֵּק לִשְׁנֵים עָשָׂר שְׁבִילִים לְפִי שְׁתֵּים עֶשְׂרֵה תְּפִלּוֹת שִׁבְטֵי יָהּ וְצָרִיךְ לָזֶה זְכוּת גָּדוֹל שֶׁיִּזְכֶּה אָדָם לְהַעֲלוֹת תְּפִלָּתוֹ דֶּרֶךְ שַׁעַר הַשַּׁיָּךְ לְשִׁבְטוֹ וזה שאמר אבא בנימין (בְּרָכוֹת ה:). כָּל יָמַי הָיִיתִי מִצְטַעֵר עַל שְׁנֵי דְבָרִים: עַל תְּפִלָּתִי שֶׁתְּהֵא סָמוּךְ לְמִטָּתִי הַיְנוּ כַּנַּ''ל, שֶׁיִּתְפַּלֵּל דֶּרֶךְ שַׁעַר הַמַּטֶּה שֶׁלּוֹ כִּי יֵשׁ שְׁנֵים עָשָׂר מַטּוֹת וְכָל אֶחָד יֵשׁ לוֹ שַׁעַר מְיֻחָד וְהִתְפַּלֵּל עַל שֶׁלּא תִּתְרַחֵק תְּפִלָּתוֹ מִמַּטֶּה שֶׁלּוֹ וְזֶה לְשׁוֹן מַטֶּה, כִּי  מַטֶּה לְשׁוֹן זִוּוּג כַּמַּאֲמָר הַסָּמוּךְ: עַל מִטָּתִי שֶׁתְּהֵא נְתוּנָה וְכוּ וּ מִטָּה הוּא בְּחִינַת זִוּוּג גַּם  מַטֶּה הִיא בְּחִינַת פַּרְנָסָה כְּמוֹ שֶׁכָּתוּב (וַיִּקְרָא כ''ו) : ''בְּשִׁבְרִי לָכֶם מַטֵּה לֶחֶם'' כִּי שְׁנֵים עָשָׂר מַטּוֹת גּוֹרְמִין זִוּוּג וּמְפַרְנְסִין כַּנַּ''ל קָשֶׁה זִוּוּגָן וְקָשִׁין מְזוֹנוֹתָיו וְכוּ גַּם הִתְפַּלֵּל עַל שִׁבְטוֹ שֶׁיִּזְכּוּ לִשְׁנֵי שֻׁלְחָנוֹת וְזֶהוּ: וְעַל מִטָּתִי שֶׁתְּהֵא נְתוּנָה בֵּין צָפוֹן לְדָרוֹם וְאָמְרוּ חֲכָמֵינוּ, זִכְרוֹנָם לִבְרָכָה (בָּבָא בַּתְרָא כה:). הָרוֹצֶה לְהַחְכִּים וְכוּ, הָרוֹצֶה לְהַעֲשִׁיר וְכוּ וְיַעֲקב, שֶׁהוּא כָּלוּל כָּל הַשְּׁנֵים עָשָׂר שְׁבָטִים וְהָיָה יוֹדֵעַ כָּל מַטֶּה וּמַטֶּה בְּשָׁרְשׁוֹ בִּשְׁבִיל זֶה כְּתִיב בֵּהּ (בְּרֵאשִׁית מ''ט) : ''וַיֶּאֱסֹף יַעֲקב רַגְלָיו אֶל הַמִּטָּה''  רַגְלָיו זֶה בְּחִינַת תְּפִלָּה כְּמוֹ שֶׁכָּתוּב (תְּהִלִּים פ''ה) : ''צֶדֶק לְפָנָיו יְהַלֵּךְ'' (עיין ברכות יד:) הַיְנוּ, שֶׁהָיָה מְאַסֵּף כָּל הַתְּפִלּוֹת, כָּל אַחַת לְשָׁרְשָׁהּ גַּם הָיָה כּחַ בְּיָדוֹ לִתֵּן חֵלֶק מֵחֶלְקֵי עוֹלָם לְיוֹסֵף כְּמוֹ שֶׁכָּתוּב (בְּרֵאשִׁית מ''ח) : ''וַאֲנִי נָתַתִּי לְךָ שְׁכֶ''ם אַחַד עַל אַחֶיךָ'' וְכוּ כִּי עַל יְדֵי תְּפִלָּתוֹ הָיָה מַשְׁפִּיעַ חִיּוּת לְכָל  שְׁלשָׁה חֶלְקֵי עוֹלָם שֶׁהֵם עוֹלָם הַשָּׁפָל וְעוֹלָם הַכּוֹכָבִים וְעוֹלָם הַמַּלְאָכִים. וזה שְׁכֶ''ם שָׁפָל, כּוֹכָב, מַלְאָךְ כִּי כָּל זֶה זָכָה עַל יְדֵי תְּפִלָּתוֹ כְּמוֹ שֶׁכָּתוּב (שָׁם) : ''אֲשֶׁר לָקַחְתִּי מִיַּד וְכוּ בִּתְפִלָּתִי וּבַקָּשָׁתִי'' ג. אֲבָל  כְּשֶׁאָדָם עוֹמֵד לְהִתְפַּלֵּל אֲזַי בָּאִים מַחֲשָׁבוֹת זָרוֹת וּקְלִפּוֹת וּמְסַבְּבִין אוֹתוֹ וְנִשְׁאָר בַּחשֶׁךְ וְאֵין יָכוֹל לְהִתְפַּלֵּל כְּמוֹ שֶׁכָּתוּב (אֵיכָה ג) : ''סַכּתָ בֶעָנָן לָךְ מֵעֲבוֹר תְּפִלָּה'' וּכְתִיב (תְּהִלִּים י''ב) : ''סָבִיב רְשָׁעִים יִתְהַלָּכוּן''  שֶׁהָרְשָׁעִים, הַיְנוּ הַקְּלִפּוֹת, מְסַבְּבִין אוֹתוֹ כְּרֻם זֻלֻּת הַיְנוּ בִּשְׁעַת הַתְּפִלָּה שֶׁהִיא עוֹמֶדֶת בְּרוּמוֹ שֶׁל עוֹלָם (בְּרָכוֹת ו:) וְ דַע, שֶׁיֵּשׁ פְּתָחִים הַרְבֵּה בַּחשֶׁךְ הַזֶּה לָצֵאת מִשָּׁם כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (יוֹמָא לח:). הַבָּא לִטָּמֵּא, פּוֹתְחִין לוֹ יֵשׁ לוֹ פְּתָחִים הַרְבֵּה (עיין תו שבת ק''ד) נִמְצָא,  שֶׁיֵּשׁ פְּתָחִים הַרְבֵּה בַּחשֶׁךְ גַּם לָצֵאת מִשָּׁם. אֲבָל הָאָדָם הוּא עִוֵּר וְאֵין יוֹדֵעַ לִמְצא הַפֶּתַח. וְדַע, שֶׁעַל יְדֵי אֱמֶת זוֹכֶה לִמְצא הַפֶּתַח כִּי עִקַּר אוֹר הַמֵּאִיר הוּא הַקָּדוֹשׁ בָּרוּךְ הוּא כְּמוֹ שֶׁכָּתוּב (תְּהִלִּים כ''ז) : ''ה אוֹרִי וְיִשְׁעִי'' וְ עַל יְדֵי שֶׁקֶר הוּא מְסַלֵּק אֶת הַקָּדוֹשׁ בָּרוּךְ הוּא כְּמוֹ שֶׁכָּתוּב (שְׁמוֹת כ) : ''לא תִשָּׂא אֶת שֵׁם ה לַשָּׁוְא'' כִּי עַל יְדֵי שָׁוְא מְסַלֵּק אֶת הַקָּדוֹשׁ בָּרוּךְ הוּא כִּי ''דּבֵר שְׁקָרִים לא יִכּוֹן לְנֶגֶד עֵינָי'' (תהלים ק''א) אֲבָל  עַל יְדֵי אֱמֶת, הַקָּדוֹשׁ בָּרוּךְ הוּא שׁוֹכֵן עִמּוֹ כְּמוֹ שֶׁכָּתוּב (תְּהִלִּים קמ''ה) : ''קָרוֹב ה לְכָל קוֹרְאָיו לְכל אשר יקראוהו באמת'' וְכוּ וּ כְשֶׁהַקָּדוֹשׁ בָּרוּךְ הוּא עִמּוֹ הוּא מֵאִיר לוֹ אֵיךְ לֵיצֵא מֵהַחשֶׁךְ הַמּוֹנֵעַ אוֹתוֹ בִּתְפִלָּתוֹ כְּמוֹ שֶׁכָּתוּב: ''ה אוֹרִי'' וְזֶה פֵּרוּשׁ: (בְּרֵאשִׁית ו) ''צהַר תַּעֲשֶׂה לַתֵּבָה'' פֵּרֵשׁ רַשִׁ''י: יֵשׁ אוֹמְרִים חַלּוֹן, וְיֵשׁ אוֹמְרִים אֶבֶן טוֹב וְ הַחִלּוּק שֶׁבֵּין חַלּוֹן לְאֶבֶן טוֹב כִּי הַחַלּוֹן אֵין לוֹ אוֹר בְּעַצְמוֹ אֶלָּא דֶּרֶךְ שָׁם נִכְנָס הָאוֹר אֲבָל כְּשֶׁאֵין אוֹר, אֵין מֵאִיר אֲבָל אֶבֶן טוֹב אֲפִלּוּ כְּשֶׁאֵין אוֹר מִבַּחוּץ הוּא מֵאִיר בְּעַצְמוֹ כֵּן יֵשׁ בְּנֵי אָדָם שֶׁדִּבּוּרָם הוּא חַלּוֹן וְאֵין [את ה]כּחַ לְהָאִיר, לָהֶם בְּעַצְמָם וְזֶה: יֵשׁ אוֹמְרִים, וַאֲמִירָתָם נַעֲשֶׂה חַלּוֹן וְיֵשׁ שֶׁאֲמִירָתָם נַעֲשֶׂה אֶבֶן טוֹב וּמֵאִיר וְ דַע, שֶׁהַכּל לְפִי גּדֶל הָאֱמֶת כִּי עִקַּר הָאוֹר הוּא הַקָּדוֹשׁ בָּרוּךְ הוּא וְהַקָּדוֹשׁ בָּרוּךְ הוּא הוּא עֶצֶם הָאֱמֶת וְעִקַּר הִשְׁתּוֹקְקוּת שֶׁל הַשֵּׁם יִתְבָּרַךְ אֵינוֹ אֶלָּא אֶל הָאֱמֶת וְזֶה: ''וְאֶל אַמָּה תְּכַלֶּנָּה מִלְמַעְלָה'' לְשׁוֹן (שְׁמוּאֵל ב י''ג) : ''וַתְּכַל נֶפֶשׁ דָּוִד''  אַמָּ''ה הִיא ה מוֹצָאוֹת, הַכְּלוּלִים מֵאֵשׁ וּמַיִם הַיְנוּ  שֶׁתִּרְאֶה שֶׁיֵּצְאוּ הַדִּבּוּרִים מִפִּיךָ בֶּאֱמֶת וְאָז יִשְׁתּוֹקֵק הַקָּדוֹשׁ בָּרוּךְ הוּא מִלְמַעְלָה לִשְׁכּן אֶצְלְךָ וּכְשֶׁיִּשְׁכּן אֶצְלְךָ הוּא יָאִיר לְךָ וְזֶה: אַמָּה תְּכַלֶּנָּה מִלְמַעְלָה, רָאשֵׁי תֵבוֹת אֱמֶת כִּי  עַל יְדֵי אֱמֶת הַקָּדוֹשׁ בָּרוּךְ הוּא חוֹמֵד מִלְּמַעְלָה לִשְׁכּן עִם הָאָדָם כְּמוֹ שֶׁכָּתוּב: ''קָרוֹב ה לְכָל קוֹרְאָיו'' וְכוּ וְאָז: ''וּפֶתַח הַתֵּבָה בְּצִדָּהּ תָּשִׂים'' הַיְנוּ הַתֵּבָה הַיּוֹצֵאת בֶּאֱמֶת הִיא תָּשִׂים לְךָ פֶּתַח בַּחשֶׁךְ שֶׁאַתָּה נִצּוֹד בּוֹ וְזֶה:  ''בְּצִדָּהּ'' הַיְנוּ הַקְּלִפָּה הַצָּד צַיִד כְּמוֹ שֶׁכָּתוּב (בְּרֵאשִׁית כ''ה) : ''כִּי צַיִד בְּפִיו'' כִּי מִתְּחִלָּה לא הָיָה יָכוֹל לְדַבֵּר מֵחֲמַת הַחשֶׁךְ הַסּוֹבֵב אוֹתוֹ וְעַל יְדֵי שֶׁיּוֹצֵא מִתּוֹךְ הַחשֶׁךְ וּמִתְפַּלֵּל הֵיטֵב עַל יְדֵי זֶה הוּא מְתַקֵּן  ''תַּחְתִּיִּם שְׁנִיִּם וּשְׁלִישִׁים'' הַיְנוּ עוֹלָם הַשָּׁפָל וְעוֹלַם הַגַּלְגַּלִים וְעוֹלַם הַשֵּׂכֶל [אַךְ אִי אֶפְשָׁר לְהִתְפַּלֵּל רַק כְּשֶׁלּוֹמֵד תּוֹרָה כִּי לא עַם הָאָרֶץ חָסִיד (אָבוֹת ב) וּכְתִיב (מִשְׁלֵי כ''ח) : ''מֵסִיר אָזְנוֹ מִשְּׁמעַ תּוֹרָה גַּם תְּפִלָּתוֹ תוֹעֵבָה'' כְּתַב יַד הַחֲבֵרִים] ד. וְצָרִיךְ כָּל אָדָם לְקַשֵּׁר אֶת תְּפִלָּתוֹ לְצַדִּיק הַדּוֹר וְהַצַּדִּיק יוֹדֵעַ לְכַוֵּן הַשְּׁעָרִים וּלְהַעֲלוֹת כָּל תְּפִלָּה וּתְפִלָּה לַשַּׁעַר הַשַּׁיָּךְ כִּי כָּל צַדִּיק וְצַדִּיק הוּא בְּחִינַת משֶׁה מָשִׁיחַ כְּמוֹ שֶׁאָמְרוּ (שבת ק''א:) : משֶׁה, שַׁפִּיר קָאָמַרְתְּ וּכְתִיב (בְּרֵאשִׁית מ''ט) : ''עַד כִּי יָבא שִׁילה'' דָּא משֶׁה (זהַר בְּרֵאשִׁית כה:) וּמָשִׁיחַ הוּא כָּלוּל כָּל הַתְּפִלּוֹת וּבִשְׁבִיל זֶה יִהְיֶה מָשִׁיחַ מוֹרַח וְדָאִין (סַנְהֶדְרִין צג:) כִּי  הַתְּפִלּוֹת הֵם בְּחִינַת חֹטֶם כְּמוֹ שֶׁכָּתוּב (יְשַׁעְיָהוּ מ''ח) : ''וּתְהִלָּתִי אֶחֱטָם לָךְ'' (עיין זוהר נשא ק''ל:) וְזֶה פֵּרוּשׁ: אֲמַר רַבָּה בַּר בַּר חָנָא: זִמְנָא חֲדָא הֲוֵי קָאָזְלִינַן בְּמַדְבְּרָא, וְאִתְלַוֵּי בַּהֲדָן הַהוּא טַיְעָא, דַּהֲוָה שָׁקִיל עַפְרָא וּמוֹרַח לֵהּ. וְאָמַר: הָא ארְחָא לְדוּכְתָּא פְּלָן וְהָא ארְחָא לְדוּכְתָּא פְּלָן. אָמְרִינַן לֵהּ: כַּמָּה מְרַחֲקִינַן מִמַּיָּא ? וְאָמַר לָן: הָבוּ לִי עַפְרָא יָהֲבִינַן לֵהּ. אָמַר לָן: תְּמַנְיָא פַּרְסֵי. תָּנֵינַן וְיָהֲבִינַן לֵהּ, אָמַר לָן: דִּמְרַחֲקִינַן תְּלָתָא פַּרְסֵי. אֲפֵכִית לֵהּ וְלָא יָכֵלִית לֵהּ. רַשְׁבַּ''ם: טַיְעָא  סוֹחֵר יִשְׁמָעֵאל: וְהָפְכִינַן  הַאי עַפְרָא בְּהַאי עַפְרָא, לְנַסּוֹתוֹ אִם יִהְיֶה בָּקִי כָּל כָּךְ. זִמְנָא חֲדָא אִתְלַוִּין בַּהֲדָן הַהוּא טַיְעָא, סוֹחֵר יִשְׁמָעֵאל זֶה בְּחִינַת צַדִּיק הַדּוֹר, שֶׁהוּא כָּלוּל כָּל הַתְּפִלּוֹת כְּמָשִׁיחַ וּ תְפִלּוֹת זֶה בְּחִינַת סוֹחֵר יִשְׁמָעֵאל כְּמוֹ שֶׁכָּתוּב (בְּרֵאשִׁית ט''ז) : ''כִּי שָׁמַע ה אֶל עָנְיֵךְ'' וְתַרְגּוּמוֹ: קַבֵּיל ה צְלוֹתֵיךְ וְזֶה  סוֹחֵר, כִּי סָבִיב, תַּרְגּוּמוֹ סְחוֹר וְזֶה בְּחִינַת אֱמוּנָה כְּמוֹ שֶׁכָּתוּב (תְּהִלִּים פ''ט) :  ''וֶאֱמוּנָתְךָ סְבִיבוֹתֶיךָ'' וְאִתְלַוִּין בַּהֲדָן הַהוּא טַיְעָא שֶׁקָּשַׁרְנוּ אֶת עַצְמֵנוּ עִם צַדִּיק הַדּוֹר שֶׁהוּא בְּחִינַת מָשִׁיחַ, כְּלָלִיּוּת הַתְּפִלָּה וְשָׁקִיל עַפְרָא וּמוֹרַח וְאָמַר: הָא לְדוּכְתָּא פְּלָן וְהָא לְדוּכְתָּא פְּלָן  עפרא זֶה בְּחִינַת תְּפִלָּה כְּמוֹ שֶׁכָּתוּב (יְשַׁעְיָהוּ מ''א) : ''יִתֵּן כְּעָפָר חַרְבּוֹ'' וְ חֶרֶב זֶה בְּחִינַת תְּפִלָּה כְּמוֹ שֶׁכָּתוּב: ''בְּחַרְבִּי וּבְקַשְׁתִּי'' וּמוֹרַח כִּי יֵשׁ לוֹ כּחַ הַזֶּה לְהָרִיחַ עַל יְדֵי שֶׁהוּא כָּלוּל כָּל הַתְּפִלּוֹת וּכְתִיב: ''וּתְהִלָּתִי אֶחֱטָם לָךְ'' וְאָמַר: הָא לְדוּכְתָּא פְּלָן שֶׁהָיָה יוֹדֵעַ שַׁעֲרֵי תְּפִלּוֹת וְהָיָה יוֹדֵעַ כָּל תְּפִלָּה הַשַּׁיָּךְ לְשִׁבְטוֹ וְאָמְרִינַן לֵהּ: כַּמָּה מְרַחֲקִינַן מִמַּיָּא ? וְאָמַר: הָבוּ לִי עַפְרָא וְיָהֲבִינַן לֵהּ. אָמַר לָן: תְּמַנְיָא פַּרְסֵי תָּנֵינַן וְיָהֲבִינַן לֵהּ, אָמַר לָן: תְּלָתָא פַּרְסֵי הַיְנוּ אָמְרִינַן לֵהּ כַּמָּה אֲנַן מְרַחֲקִינַן מִ מַּיָּא מִבְּחִינַת (אֵיכָה ב) : ''שִׁפְכִי לִבֵּךְ כַּמַּיִם נכַח פְּנֵי ה'' אָמַר לָן,  תְּמַנְיָא בְּחִינוֹת הַיְנוּ לִמּוּד הַתּוֹרָה, שֶׁהוּא חֲמִשָּׁה חֻמְּשֵׁי תּוֹרָה וְשְׁלשָׁה תְּפִלּוֹת תָּנֵינַן וְיָהֲבִינַן לֵהּ תָּנֵינַן, לְשׁוֹן לִמּוּד וְאַחַר הַלִּמּוּד יָהֲבִינַן לֵהּ לְהָרִיחַ כַּמָּה מְרַחֲקִינַן מִזּאת הַבְּחִינָה שֶׁל מַיִם וְאָמַר לָן, תְּלָתָא פַּרְסֵי הַיְנוּ שְׁלשָׁה בְּחִינוֹת תְּפִלּוֹת וְהֶרְאָה לָנוּ סִימָן עַל זֶה שֶׁעֲדַיִן לא הִגַּעְנוּ לְמַדְרֵגָה זאת שֶׁנִּתְפַּלֵּל כָּל כָּךְ בְּכַוָּנָה עַד שֶׁנִּשְׁפּךְ לִבֵּנוּ לְפָנָיו כַּמַּיִם אֲפֵכִית כְּמוֹ שֶׁכָּתוּב (תְּהִלִּים פ''ט) : ''אַף תָּשִׁיב צוּר חַרְבּוֹ וְלא הֲקֵמוֹתוֹ בַּמִּלְחָמָה'' כִּי כָּל הַתְּפִלּוֹת הֵם בְּחִינַת חֶרֶב אֵצֶל מָשִׁיחַ וְאִם הָיוּ הַתְּפִלּוֹת בַּבְּחִינָה הַנַּ''ל בְּוַדַּאי לא הָיָה מֵשִׁיב צוּר חַרְבּוֹ וְזֶה סִימָן שֶׁעֲדַיִן לא הִגַּעְנוּ לְמַדְרֵגַת ''שִׁפְכִי לִבֵּךְ כַּמַּיִם נכַח פְּנֵי ה'' ה. וּ תְפִלָּה הוּא בְּחִינַת נִסִּים שֶׁהוּא אֵין דֶּרֶךְ הַטֶּבַע כִּי לִפְעָמִים הַטֶּבַע מְחַיֵּב אֵיזוֹ דָּבָר וְהַתְּפִלָּה מְהַפֶּכֶת אֶת הַטֶּבַע וְעִקַּר הַנִּסִּים, הַיְנוּ עִקַּר הַתְּפִלָּה אֵינוֹ אֶלָּא בְּאֶרֶץ יִשְׂרָאֵל כְּמוֹ שֶׁכָּתוּב (תְּהִלִּים ל''ז) : ''שְׁכָן אֶרֶץ וּרְעֵה אֱמוּנָה'' וֶאֱמוּנָה זֶה תְּפִלָּה כְּמוֹ שֶׁכָּתוּב (שְׁמוֹת י''ז) : ''וַיְהִי יָדָיו אֱמוּנָה'' כְּתַרְגּוּמוֹ ובשביל זה היא  גבוהה מכל הארצות (זְבָחִים נד:)  עַל שֵׁם שֶׁעִקַּר הַנִּסִּים שָׁם הֵם וּכְתִיב (יְשַׁעְיָהוּ ס''ב) : ''הָרִימִי נֵס'' וּבִשְׁבִיל זֶה נִקְרֵאת אֶרֶץ כְּנַעַן  כְּנַעַן לְשׁוֹן סוֹחֵר, בְּחִינַת אֱמוּנָה כְּמוֹ שֶׁכָּתוּב: ''וֶאֱמוּנָתְךָ סְבִיבוֹתֶיךָ'' וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (תַּעֲנִית י:) אֶרֶץ יִשְׂרָאֵל שׁוֹתָה תְּחִלָּה וְהַגְּשָׁמִים בָּאִים מִתְּהוֹמוֹת כְּמוֹ שֶׁכָּתוּב (תְּהִלִּים מ''ב) : ''תְּהוֹם אֶל תְּהוֹם קוֹרֵא'' וּ תְהוֹם לְשׁוֹן נֵס, (עיין בר''ר פ''ד מעשה נסים יש בדבר ועיין רש''י שם:) כְּמוֹ שֶׁכָּתוּב (רוּת א) : ''וַתֵּהם כָּל הָעִיר'' כִּי עַל נֵס, הַיְנוּ עַל דְּבַר חִדּוּשׁ, מַתְמִיהִין וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (תַּעֲנִית כה:). קוֹל הַתּוֹר נִשְׁמַע בְּאַרְצֵנוּ לְעִנְיַן גְּשָׁמִים כִּי עִקַּר הַגְּשָׁמִים נִשְׁמָע בְּאֶרֶץ יִשְׂרָאֵל כִּי שָׁם הַתְּהוֹמוֹת, הַיְנוּ הַנִּסִּים, הַיְנוּ אֱמוּנָה, תְּפִלָּה וְזֶה לְעֻמַּת זֶה עָשָׂה אֱלקִים וּמִצְרַיִם הוּא הֶפֶךְ אֶרֶץ יִשְׂרָאֵל, זֶה לְעֻמַּת זֶה כְּמוֹ שֶׁכָּתוּב (שְׁמוֹת י''ד) : ''וּמִצְרַיִם נָסִים לִקְרָאתוֹ'' שֶׁמִּצְרַיִם לְעֻמַּת אֶרֶץ יִשְׂרָאֵל לְעֻמַּת הַנִּסִּים וּבִשְׁבִיל זֶה אֵין מְקוֹם תְּפִלָּה בְּמִצְרַיִם כְּמוֹ שֶׁכָּתוּב (שָׁם ט) : ''וְהָיָה כְּצֵאתִי אֶת הָעִיר אֶפְרשׂ כַּפַּי'' בִּשְׁבִיל זֶה, כְּשֶׁפָּגַם אַבְרָהָם בְּאֶרֶץ יִשְׂרָאֵל בְּשָׁעָה שֶׁהִבְטִיחַ לוֹ הַקָּדוֹשׁ בָּרוּךְ הוּא עַל יְרֻשַּׁת אָרֶץ אָמַר (בְּרֵאשִׁית ט''ו) : ''בַּמָּה אֵדַע'' עַל יְדֵי זֶה יָרְדוּ אֲבוֹתֵינוּ לְמִצְרַיִם כִּי פָּגַם בֶּאֱמוּנָה, הַיְנוּ אֶרֶץ יִשְׂרָאֵל, בְּחִינַת נִסִּים וְיָרַד יַעֲקב וּבָנָיו לְמִצְרַיִם שֶׁשָּׁם הֶפֶךְ הַנִּסִּים שֶׁזֶּה לְעֻמַּת זֶה וְיָרְדוּ דַּוְקָא יַעֲקב וּבָנָיו כִּי הוּא פָּגַם בְּאֶרֶץ יִשְׂרָאֵל, בְּחִינַת תְּפִלָּה וְיָרְדוּ יַעֲקב וּבָנָיו, שֶׁהֵם בְּחִינַת תְּפִלָּה שֶׁהֵם בְּחִינַת שְׁנֵים עָשָׂר שַׁעֲרֵי תְּפִלָּה וְעַל יְדֵי שֶׁעִקַּר הַתְּפִלָּה הֵם יַעֲקב וּבָנָיו כַּנַּ''ל עַל יְדֵי זֶה לא זָכָה לְאֶרֶץ יִשְׂרָאֵל, לִבְחִינַת תְּפִלָּה, אֶלָּא יַעֲקב וּבָנָיו כְּמוֹ שֶׁכָּתוּב (בְּרֵאשִׁית כ''א) : ''כִּי בְיִצְחָק יִקָּרֵא לְךָ זָרַע'' וְלא כָּל יִצְחָק (נְדָרִים לא) וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (תַּעֲנִית ח:) אֵין הַגְּשָׁמִים יוֹרְדִין אֶלָּא בִּשְׁבִיל אֲמָנָה הַיְנוּ בְּחִינַת אֶרֶץ יִשְׂרָאֵל, שֶׁהוּא בְּחִינַת תְּפִלָּה, בְּחִינַת אֱמוּנָה וְהִיא שׁוֹתָה תְּחִלָּה שֶׁשָּׁם הַתְּהוֹמוֹת בְּחִינַת נִסִּים כְּמוֹ שֶׁכָּתוּב: ''וַתֵּהם כָּל הָעִיר'' וזהו (שָׁם ח:) : בְּשָׁעָה שֶׁהַגְּשָׁמִים יוֹרְדִין, אֲפִלּוּ פְּרוּטָה שֶׁבַּכִּיס מִתְבָּרֶכֶת פְּרוּטָה זֶה בְּחִינַת קוֹל הַתּוֹר וכמ''ש (שָׁם כ''ה:) : הַאי רוּדְיָא דָּמְיָא לְתוֹר, וּפְרִיטָא שִׂפְוָתֵהּ וְהוּא עוֹמֵד בֵּין תְּהוֹמָא לִתְהוֹמָא שֶׁהוּא כָּלוּל מִשְּׁנֵי הַתְּהוֹמוֹת, שֶׁהוּא כְּלָלִיּוּת הַנִּסִּים וְזֶה:  פְּרוּטָה שֶׁבַּכִּיס, שֶׁפְּעָמִים נִתְכַּסֶּה כּחַ הַנִּסִּים וְעַל יְדֵי הַגְּשָׁמִים נִתְבָּרֵךְ הַפְּרוּטָה הַיְנוּ הַנִּסִּים, דִּפְרִיטָא שִׂפְוָתֵהּ וְאֵלּוּ בְּנֵי אָדָם הַמַּכְחִישִׁים כָּל הַנִּסִּים וְאוֹמְרִים שֶׁהַכּל דֶּרֶךְ הַטֶּבַע וְאִם רוֹאִים אֵיזֶהוּ נֵס הֵם מְכַסִּים אֶת הַנֵּס עִם דֶּרֶךְ הַטֶּבַע שֶׁאוֹמְרִים שֶׁזֶּה דֶּרֶךְ הַטְּבָעִים נִמְצָא שֶׁפּוֹגְמִים בַּתְּפִלָּה כִּי הַתְּפִלָּה הִיא נִסִּים, שֶׁמְּשַׁנָּה אֶת הַטֶּבַע וּפוֹגְמִים בָּאֱמוּנָה שֶׁאֵין מַאֲמִינִים בְּהַשְׁגָּחַת הַבּוֹרֵא יִתְבָּרַךְ וּפוֹגְמִים בְּאֶרֶץ יִשְׂרָאֵל, שֶׁהוּא מְקוֹם הַנִּסִּים כְּמוֹ שֶׁכָּתוּב: ''וְקוֹל הַתּוֹר נִשְׁמַע בְּאַרְצֵנוּ'' וּכְמוֹ שֶׁאָמְרוּ: אֶרֶץ יִשְׂרָאֵל שׁוֹתָה תְּחִלָּה כִּי שָׁם הַתְּהוֹמוֹת מְקוֹם הַנִּסִּים כְּמוֹ שֶׁכָּתוּב: ''וַתֵּהם כָּל הָעִיר'' וְעַל יְדֵי זֶה צָרִיךְ לִפּל בְּגָלוּת מִצְרַיִם כִּי זֶה לְעֻמַּת זֶה עָשָׂה כַּנַּ''ל וְכָל הַגָּלֻיּוֹת מְכֻנִּים בְּשֵׁם מִצְרַיִם עַל שֵׁם שֶׁהֵם מְצֵרִים לְיִשְׂרָאֵל (כְּמוֹ שֶׁאָמְרוּ רַבּוֹתֵינוּ זַ''ל בְּרֵאשִׁית רַבָּה טז) וְזֶה פֵּרוּשׁ: תְּהמת יְכַסְיֻמוּ מִי שֶׁמְּכַסֶּה אֶת הַנִּסִּים וּמַרְאֶה לְכָל דָּבָר שֶׁהוּא דֶּרֶךְ הַטֶּבַע יָרְדוּ בִמְצוֹלת כְּמוֹ אָבֶן (בְּרֵאשִׁית מ''ט) ''מִשָּׁם רעֶה אֶבֶן יִשְׂרָאֵל'' תַּרְגּוּמוֹ: אָב וּבְנָן  מְצוֹלת, זֶה בְּחִינַת מִצְרַיִם שֶׁנֶּאֱמַר (שְׁמוֹת י''ב) : ''וַיְנַצְּלוּ אֶת מִצְרָיִם'' כְּמוֹ אָב וּבְנָן הַיְנוּ יַעֲקב וּבָנָיו שֶׁהֵם בְּחִינַת תְּפִלָּה, בְּחִינַת נִסִּים, בְּחִינַת אֶרֶץ יִשְׂרָאֵל לְפִי יְרִידָתָם וּלְפִי הַפְּגָם שֶׁפָּגַם בִּתְפִלָּה וּבֶאֱמוּנָה וּבְאֶרֶץ יִשְׂרָאֵל כֵּן צָרִיךְ לֵירֵד לְעמֶק הַגָּלוּת שֶׁל מִצְרַיִם כְּמוֹ שֶׁיָּרְדוּ יַעֲקב וּבָנָיו לְמִצְרַיִם כְּשֶׁאָמַר אַבְרָהָם בַּמָּה אֵדַע עַל יְרֻשַּׁת אָרֶץ [עַד כָּאן לְשׁוֹנוֹ זַ''ל]


~ י - וְאֵלֶּה הַמִּשְׁפָּטִים

וְאֵלֶּה הַמִּשְׁפָּטִים אֲשֶׁר תָּשִׂים לִפְנֵיהֶם וְכוּ (שְׁמוֹת כ''א) א. כְּשֶׁיֵּשׁ, חַס וְשָׁלוֹם, דִּינִים עַל יִשְׂרָאֵל עַל יְדֵי רִקּוּדִים וְהַמְחָאַת כַּף אֶל כַּף נַעֲשֶׂה הַמְתָּקַת הַדִּינִין ב. כִּי  עִקַּר גְּדֻלָּתוֹ שֶׁל הַקָּדוֹשׁ בָּרוּךְ הוּא הוּא שֶׁגַּם הָעַכּוּ''ם יֵדְעוּ שֶׁיֵּשׁ אֱלקִים שַׁלִּיט וּמוֹשֵׁל, כַּמּוּבָא בַּזּהַר (יִתְרוֹ סט:) כַּד אֲתָא יִתְרוֹ וַאֲמַר: ''כִּי עַתָּה יָדַעְתִּי כִּי גָדוֹל ה'' וְכוּ, כְּדֵין אִתְיַקַּר וְאִתְעַלָּא שְׁמָא עִלָּאָה ג. וּ לְעַכּוּ''ם אִי אֶפְשָׁר לָהֶם לֵידַע גְּדֻלָּתוֹ שֶׁל הַקָּדוֹשׁ בָּרוּךְ הוּא כִּי אִם עַל יְדֵי בְּחִינַת יַעֲקב כְּמוֹ שֶׁכָּתוּב (יְשַׁעְיָהוּ ב) : ''בֵּית יַעֲקב לְכוּ וְנֵלְכָה בְּאוֹר ה'' כִּי הוּא גִּלָּה אֱלקוּתוֹ שֶׁל הַקָּדוֹשׁ בָּרוּךְ הוּא יוֹתֵר מִשְּׁאָר הָאָבוֹת כִּי אַבְרָהָם קְרָאוֹ הַר וְיִצְחָק קְרָאוֹ שָׂדֶה (פְּסָחִים פח) וְשָׂדֶה הוּא יוֹתֵר מֻשָּׂג וְנִצְרָךְ לְהָעוֹלָם מֵהַר וְיַעֲקב קְרָאוֹ בַּיִת שֶׁהוּא מְקוֹם יִשּׁוּב לִבְנֵי אָדָם יוֹתֵר מִשָּׂדֶה הַיְנוּ שֶׁיַּעֲקב קָרָא אֶת מְקוֹם הַבֵּית הַמִּקְדָּשׁ שֶׁהוּא מְקוֹם הַתְּפִלָּה בַּיִת שֶׁהוּא מְקוֹם יִשּׁוּב לִבְנֵי אָדָם כִּי הֶעֱלָה אֶת הַתְּפִלָּה מֵהַר וְשָׂדֶה לִבְחִינַת בַּיִת שֶׁיֵּשׁ בּוֹ תְּפִיסָה לִבְנֵי אָדָם יוֹתֵר מֵהַר וְשָׂדֶה כִּי בִּבְחִינַת בַּיִת יֵשׁ גַּם לְעַכּוּ''ם הַשָּׂגָה כְּמוֹ שֶׁכָּתוּב (יְשַׁעְיָהוּ נ''ו) : ''כִּי בֵיתִי בֵּית תְּפִלָּה יִקָּרֵא לְכָל הָעַמִּים'' וּכְשֶׁהוּא בִּבְחִינַת בַּיִת כְּדֵין אִתְיַקַּר שְׁמָא עִלָּאָה כַּנַּ''ל וְזֶה פֵּרוּשׁ: (תְּהִלִּים מ''ח) : ''גָּדוֹל ה וּמְהֻלָּל מְאד'' כְּלוֹמַר אֵימָתַי גָּדוֹל ה ? כְּשֶׁהוּא מְהֻלָּל  מְאד מִסִּטְרָא דְּמוֹתָא, שֶׁהוּא בְּחִינַת עַכּוּ''ם [כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרֵאשִׁית רַבָּה ט) עַל פָּסוּק (בְּרֵאשִׁית א) : ''וְהִנֵּה טוֹב מְאד'' ''מְאד'' זֶה מַלְאַךְ הַמָּוֶת] כְּשֶׁהוּא מְהֻלָּל מֵהֶם אֲזַי הוּא גָּדוֹל כִּי הוּא עִקַּר גְּדֻלָּתוֹ וְאֵימָתַי הוּא מְהֻלָּל מֵהֶם ? ''בְּעִיר אֱלקֵינוּ הַר קָדְשׁוֹ'' דְּהַיְנוּ כְּשֶׁבְּחִינַת הַר נַעֲשֶׂה עִיר אֱלקֵינוּ שֶׁהוּא יִשּׁוּב בְּנֵי אָדָם בְּחִינַת בַּיִת, שֶׁהוּא מֻשָּׂג יוֹתֵר מֵהַר וְשָׂדֶה דְּהַיְנוּ כְּשֶׁמַּעֲלִין אֶת בְּחִינַת הַתְּפִלָּה מִבְּחִינַת הַר לִבְחִינַת עִיר וּבַיִת שֶׁאָז יֵשׁ גַּם לָעַכּוּ''ם הַשָּׂגָה כַּנַּ''ל אָז דַּיְקָא גָּדוֹל ה כִּי  זֶה עִקַּר גְּדֻלָּתוֹ יִתְבָּרַךְ כְּשֶׁגַּם הָרְחוֹקִים יוֹדְעִים מִמֶּנּוּ יִתְבָּרַךְ כַּנַּ''ל ד. וְעִנְיָן זֶה לְהַעֲלוֹת הַתְּפִלָּה מִבְּחִינַת הַר וְשָׂדֶה לִבְחִינַת בַּיִת בְּחִינַת עִיר אֱלקֵינוּ כְּדֵי שֶׁיִּתְגַּלֶּה מַלְכוּתוֹ גַּם לָעַכּוּ''ם שֶׁיִּהְיֶה לָהֶם גַּם כֵּן הַשָּׂגָה בֶּאֱלקוּתוֹ יִתְבָּרַךְ שְׁמוֹ אִי אֶפְשָׁר לְהֵעָשׂוֹת כִּי אִם עַל יְדֵי צַדִּיקֵי הַדּוֹר כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בָּבָא בַּתְרָא קטז:) מִי שֶׁיֵּשׁ לוֹ חוֹלֶה בְּתוֹךְ בֵּיתוֹ, יֵלֵךְ אֵצֶל חָכָם וִיבַקֵּשׁ עָלָיו רַחֲמִים כִּי עִקַּר הַתְּפִלָּה אֵינָם יוֹדְעִים כִּי אִם צַדִּיקֵי הַדּוֹר כִּי יֵשׁ בַּעֲלֵי גַּאֲוָה שֶׁאֵינָם רוֹצִים שֶׁיֵּלְכוּ לְצַדִּיקִים וְאוֹמְרִים שֶׁהֵן בְּעַצְמָם יְכוֹלִים לְהִתְפַּלֵּל וּמוֹנְעִים גַּם אֲחֵרִים כְּשֶׁיֵּשׁ לָהֶם צַעַר אוֹ חוֹלֶה לֵילֵךְ לְצַדִּיקִים עֲלֵיהֶם נֶאֱמַר (בְּרֵאשִׁית כ) : ''הָשֵׁב אֵשֶׁת הָאִישׁ'' וְכוּ כִּי זֶה  הַבַּעַל גַּאֲוָה מְכֻנֶּה בִּלְשׁוֹן אֲבִימֶלֶךְ אֲבִי לְשׁוֹן רָצוֹן כִּי הוּא רוֹצֶה לִמְלךְ וְהַיְנוּ אֲבִימֶלֶךְ כִּי בֶּאֱמֶת צַדִּיק מוֹשֵׁל בִּתְפִלָּתוֹ כְּמוֹ שֶׁכָּתוּב (שְׁמוּאֵל ב כג) : ''צַדִּיק מוֹשֵׁל'' וְכוּ וְהוּא מִתְגָּאֶה בְּעַצְמוֹ שֶׁיָּכוֹל לְהִתְפַּלֵּל וְיֵשׁ לוֹ הַמֶּמְשָׁלָה וְעַל כֵּן מְכֻנֶּה בְּשֵׁם אֲבִימֶלֶךְ כִּי הוּא רוֹצֶה לִמְלךְ וְאוֹמֵר: אֲנָא אֶמְלךְ וְזֶה פֵּרוּשׁ: ''הָשֵׁב אֵשֶׁת הָאִישׁ''  אֵשֶׁת רָאשֵׁי תֵּבוֹת ''אֲדנָי שְׂפָתַי תִּפְתָּח'' (תהלים נא) זֶה בְּחִינַת תְּפִלָּה דְּהַיְנוּ הָשֵׁב אֵשֶׁת, בְּחִינַת הַתְּפִלָּה, לְהַצַּדִּיק כִּי נָבִיא הוּא כִּי הַקָּדוֹשׁ בָּרוּךְ הוּא מִתְאַוֶּה לִתְפִלָּתָן שֶׁל צַדִּיקִים (חֻלִּין ס:) וּמְשַׁגֵּר תְּפִלָּה סְדוּרָה בְּפִיו כְּדֵי שֶׁיֵּהָנֶה מִתְּפִלָּתוֹ וְזֶה: כִּי  נָבִיא הוּא, לְשׁוֹן נִיב שְׂפָתָיִם כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת לד:). ''בּוֹרֵא נִיב שְׂפָתָיִם'' אִם שְׁגוּרָה תְּפִלָּתוֹ בְּפִיו וְכוּ  הָשֵׁב, רָאשֵׁי תֵבוֹת: הַר שָׂדֶה, בַּיִת זֶה רֶמֶז שֶׁתְּפִלַּת הַצַּדִּיק הִיא בִּשְׁלֵמוּת שֶׁמַּעֲלֶה אוֹתָהּ מִבְּחִינַת הַר וְשָׂדֶה לִבְחִינַת בַּיִת כַּנַּ''ל אֲבָל אֵלּוּ  הַבַּעֲלֵי גַּאֲוָה מְעַכְּבִים תַּאֲוָתוֹ שֶׁל הַשֵּׁם יִתְבָּרַךְ וְאֵינָם מְבַקְשִׁים מִצַּדִּיקִים שֶׁיִּתְפַּלְּלוּ עֲלֵיהֶם כִּי  חוֹשְׁבִים שֶׁהִתְעַנּוּ וְסִגְּפוּ אֶת עַצְמָם, וּבָזֶה הֵם צַדִּיקִים אֲבָל הָאֱמֶת אֵינוֹ כֵּן כִּי כָּל הַתַּעֲנִיתִים שֶׁהִתְעַנּוּ אֵין זֶה אֶלָּא כְּמוֹ שַׂק שֶׁיֵּשׁ בּוֹ חוֹרִים הַרְבֵּה וּכְשֶׁמְּרִיקִים אֶת הַשַּׂק אַף עַל פִּי כֵן נִשְׁאֲרוּ בּוֹ הַחוֹרִים וְ הַגּוּף נִקְרָא שַׂק כְּמַאֲמַר הַתַּנָּא: שִׁינְנָא, שְׁרֵי שַׂקָּךְ (שַׁבָּת קנב) וְאִם הִתְבּוֹנְנוּ בְּעַצְמָן הָיוּ רוֹאִים אַחַר כָּל הַתַּעֲנֵיתִים עֲדַיִן נִשְׁאֲרוּ אֶצְלָם כָּל תַּאֲוָתָם קְשׁוּרִים בְּשַׂקָּם, הַיְנוּ בְּגוּפָם וְלא תַּאֲוָתָם בִּלְבַד נִשְׁאַר קָשׁוּר בְּגוּפָם כִּי אִם גַּם תַּאֲוַת אֲבִיהֶם שֶׁיֵּשׁ אֶצְלָם מִשְּׁעַת הַהוֹלָדָה מֵחֲמַת שֶׁלּא נִתְקַדֵּשׁ אָבִיו בִּשְׁעַת זִוּוּג גַּם זֶה קָשׁוּר בְּגוּפָם עֲדַיִן וּבְוַדַּאי אִלּוּ הָיוּ רוֹאִים אֶת כָּל זֶה חֲרָדָה גְּדוֹלָה הָיָה נוֹפֵל עֲלֵיהֶם כִּי הָיוּ רוֹאִים אֵיךְ הֵם עוֹמְדִים בְּמַדְרֵגָה פְּחוּתָה וּשְׁפָלָה וְזֶה פֵּרוּשׁ (בְּרֵאשִׁית מב) : ''וַיְהִי הֵם מְרִיקִים שַׂקֵּיהֶם וְהִנֵּה אִישׁ צְרוֹר כַּסְפּוֹ בְּשַׂקוֹ'' אַחַר כָּל  הַתַּעֲנִיתִים שֶׁהוּא הֲרָקַת הַשַּׂק, בְּחִינַת הַגּוּף עֲדַיִן וְהִנֵּה אִישׁ צְרוֹר כַּסְפּוֹ שֶׁקָּשׁוּר וְצָרוּר  כַּסְפּוֹ וְתַאֲוָתוֹ בְּשַׂקּוֹ וְגוּפוֹ וַיִּרְאוּ אֶת צְררוֹת כַּסְפֵּיהֶם הֵמָּה וַאֲבִיהֶם הַיְנוּ, לא דַּי צְרוֹרוֹת כַּסְפֵּיהֶם, שֶׁהוּא תַּאֲווֹת עַצְמָן כִּי אִם גַּם הֵמָּה וַאֲבִיהֶם הַיְנוּ הַתַּאֲווֹת שֶׁל אֲבִיהֶם גַּם הֵמָּה לא נָפְלוּ מֵהֶם וַיִּירָאוּ כִּי חֲרָדָה נָפְלָה עֲלֵיהֶם וַאֲזַי לא הָיוּ רוֹצִים לְהִשְׂתָּרֵר וְלִמְלךְ וְזֶה פֵּרוּשׁ: וַיּאמֶר לָהֶם יַעֲקב אֲבִיהֶם אתִי שִׁכַּלְתֶּם, יוֹסֵף אֵינֶנּוּ וְכוּ זֶה רֶמֶז עַל תּוֹכַחַת הַשֵּׂכֶל כִּי הַשֵּׂכֶל מוֹכִיחַ אֶת הַבַּעֲלֵי גַּאֲוָה הָרוֹצִים לְהִתְגַּדֵּל  יַעֲקב הוּא בְּחִינַת הַשֵּׂכֶל כְּמוֹ שֶׁתִּרְגֵּם אוּנְקְלוֹס (בְּרֵאשִׁית כז) : ''וַיַּעְקְבֵנִי'' וְחַכְּמַנִי אֲבִיהֶם, כִּי אָב בְּחָכְמָה (מגילה י''ג) וְהַיְנוּ שֶׁ הַשֵּׂכֶל מוֹכִיחָם וְאוֹמֵר לָהֶם. אתִי שִׁכַּלְתֶּם, כִּי כָּל הַמִּתְגָּאֶה חָכְמָתוֹ מִסְתַּלֶּקֶת מִמֶּנּוּ (פְּסָחִים סו:) יוֹסֵף אֵינֶנּוּ זֶה בְּחִינַת תִּקּוּן הַמְעֻוָּת הַיְנוּ עֲדַיִן לא תִּקַּנְתֶּם הַמְעֻוָּת שֶׁהוּא לְחֶרְפָּה וּלְקָלוֹן וְיֵשׁ לָכֶם לְהִתְבַּיֵּשׁ מֵחֲמָתוֹ כִּי  תִּקּוּן הַמְעֻוָּת הוּא בְּחִינַת יוֹסֵף עַל שֵׁם (בְּרֵאשִׁית ל) : ''אָסַף אֱלקִים אֶת חֶרְפָּתִי'' וְשִׁמְעוֹן אֵינֶנּוּ הַיְנוּ עַל יְדֵי שֶׁאֵין לְךָ בְּחִינַת יוֹסֵף אֵין לְךָ בְּחִינוֹת שִׁמְעוֹן וְ שִׁמְעוֹן הוּא בְּחִינַת (שָׁם כ''ט) ''כִּי שָׁמַע ה כִּי שְׂנוּאָה אָנכִי'' כִּי אַתָּה אֵינְךָ שָׂנוּא כִּי מֵחֲמַת שֶׁלּא תִּקַּנְתָּ אֶת עַצְמְךָ בְּוַדַּאי אֵינְךָ יָכוֹל לְהוֹכִיחַ אֲחֵרִים כִּי יאמְרוּ לְךָ קְשׁט עַצְמְךָ תְּחִלָּה וכוּ (ב''מ קז:) וְעַל כֵּן אֵינְךָ שָׂנוּא  כִּי הַמּוֹכִיחַ הוּא שָׂנוּא כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (כְּתֻבּוֹת קה:) הַאי צוּרְבָא מֵרַבָּנָן דִּמְרַחֲמֵי לֵהּ בְּנֵי מָתָא, לָאו מִשּׁוּם דְּמַעֲלֵי טְפֵי, אֶלָּא מִשּׁוּם דְּלָא מוֹכַח לְהוּ בְּמִלֵּי דִּשְׁמַיָּא נִמְצָא שֶׁהַמּוֹכִיחַ הוּא שָׂנוּא וְאֶת  בִּנְיָמִין תִּקָּחוּ זֶה מוֹרֶה עַל גַּדְלוּת כִּי פֵּרֵשׁ רַשִׁ''י (בראשית לה) : בִּנְיָמִין, עַל שֵׁם אֶרֶץ יִשְׂרָאֵל, בֶּן יָמִין וְאֶרֶץ יִשְׂרָאֵל הוּא גָּבוֹהַּ מִכָּל הָאֲרָצוֹת (זְבָחִים נד:) וְהַיְנוּ, לא דַּי שֶׁאֵין לָכֶם כָּל הַבְּחִינוֹת הַלָּלוּ עִם כָּל זֶה וְאֶת בִּנְיָמִין תִּקָּחוּ שֶׁאַתֶּם לוֹקְחִים לְעַצְמְכֶם גַּדְלוּת וְהַיְנוּ דְּסִיֵּם הַשֵּׂכֶל הַמּוֹכִיחַ אוֹתָם עָלַי הָיוּ כֻלָּנָה כִּי הַכּל נוֹפֵל עָלַי כִּי כָּל הַמִּתְגָּאֶה חָכְמָתוֹ מִסְתַּלֶּקֶת מִמֶּנּוּ ה. וְהָעֵצָה הַיְּעוּצָה לְבַטֵּל (י''ג לבעל, ועיין באהל''ק במהד''ב) הַ גַּאֲוָה שֶׁהִיא הָעֲבוֹדָה זָרָה כְּמוֹ שֶׁכָּתוּב (מִשְׁלֵי ט''ז) : ''תּוֹעֲבַת ה כָּל גְּבַהּ לֵב'' (כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה סוֹטָה ד:) הָעִקָּר הוּא עַל יְדֵי הִתְקָרְבוּת לַצַּדִּיקִים כַּמּוּבָא בַּתִּקּוּנִים (תִּקּוּן כא מ''ח:) בִּתְרוּעָה דְּאִיהוּ רוּחָא, אִתְעֲבִיר אֵל אַחֵר וְ צַדִּיק הוּא בְּחִינַת רוּחָא כְּמוֹ שֶׁכָּתוּב (בְּמִדְבַּר כ''ז) : ''אִישׁ אֲשֶׁר רוּחַ בּוֹ'' וְעַל יָדוֹ נִכְנָע רוּחַ גָּבוֹהַּ, אֵל אַחֵר וְ נַעֲשֶׂה מֵאַחֵר, אֶחָד כִּי הוּא קוֹצָא דְּאוֹת ד (תִּקּוּן כא נ''ה:) שֶׁמִּמֶּנּוּ אַרְבַּע רוּחוֹת כְּמוֹ שֶׁכָּתוּב (יְחֶזְקֵאל ל''ז) : ''כּה אָמַר ה מֵאַרְבַּע רוּחוֹת בּאִי הָרוּחַ'' וְזֶה לְשׁוֹן תְּרוּעָה לְשׁוֹן (תְּהִלִּים ב) : ''תְּרעֵם בְּשֵׁבֶט בַּרְזֶל'' (תִּקּוּן י''ח וְתקּוּן כ''א) כִּי הוּא מְשַׁבֵּר רוּחַ גָּבוֹהַּ אֵל אַחֵר, כְּפִירוֹת ו. וְזֶה בְּחִינַת רִקּוּדִין וְהַמְחָאַת כַּף כִּי רִקּוּדִין וְהַמְחָאַת כַּף נִמְשָׁכִין מִבְּחִינַת הָרוּחַ שֶׁבַּלֵּב, כַּנִּרְאֶה בְּחוּשׁ כִּי עַל יְדֵי שִׂמְחַת הַלֵּב הוּא מְרַקֵּד וּמַכֶּה כַּף אֶל כַּף וְכַמּוּבָא בַּתִּקּוּנִים (תִּקּוּן כא נ''א:) : וְהַאי רוּחָא נָשִׁב בְּשִׁית פִּרְקִין דִּדְרוֹעָא וּבְשִׁית פִּרְקִין דְּשׁוֹקִין וְהִיא בְּחִינַת הַמְחָאַת כַּף וּבְחִינַת רִקּוּדִין וְזֶהוּ בְּחִינַת: ''לִבּוֹ נָשָׂא אֶת רַגְלָיו'' (בְּרֵאשִׁית רַבָּה, וַיֵּצֵא, פָּרָשָׁה ע) הַיְנוּ עַל יְדֵי הָרוּחַ שֶׁבַּלֵּב בָּאִים הָרִקּוּדִין הַיְנוּ עַל יְדֵי הַצַּדִּיק שֶׁהוּא בְּחִינַת רוּחַ כַּנַּ''ל נִתְבַּטֵּל הַגַּאֲוָה כַּנַּ''ל כְּמוֹ שֶׁכָּתוּב (תְּהִלִּים ל''ו) : ''אַל תְּבוֹאֵנִי רֶגֶל גַּאֲוָה'' וְנִתְבַּטֵּל הָעֲבוֹדַת אֱלִילִים כְּמוֹ שֶׁכָּתוּב: ''וְרַחֲצוּ רַגְלֵיכֶם'' (בְּרֵאשִׁית י''ח) זֶה עֲבוֹדַת אֱלִילִים (ב''מ פ''ו: ומובא ברש''י שם). וּכְשֶׁנִּתְעַלֶּה הָרַגְלִין עַל יְדֵי הָרִקּוּדִין בְּחִינַת נָשָׂא לִבּוֹ אֶת רַגְלָיו וְנִתְבַּטֵּל הַגַּאֲוָה, הַיְנוּ הָעֲבוֹדָה זָרָה עַל יְדֵי זֶה נִמְתָּקִין הַדִּינִים כִּי כָּל זְמַן שֶׁיֵּשׁ עֲבוֹדָה זָרָה בָּעוֹלָם, חֲרוֹן אַף בָּעוֹלָם (סִפְרִי, רְאֵה) וּכְשֶׁנִּתְעַבֵּר הָעֲבוֹדָה זָרָה נִתְעַבֵּר הַחֲרוֹן אַף וְנִמְשָׁכִין חֲסָדִים וְאָז הָרַגְלִין הֵם בִּבְחִינַת רַגְלֵי חֲסִידָיו (שְׁמוּאֵל א ב) הַיְנוּ בִּבְחִינַת חֲסָדִים הַיְנוּ בְּחִינַת ''חַסְדֵּי דָוִד הַנֶּאֱמָנִים'' (יְשַׁעְיָהוּ נ''ה) הַנֶּאֱמָנִים דַּיְקָא, כִּי נִתְבַּטְּלוּ הַמִּינוּת וְהַכְּפִירוֹת וְגַם זֶה בְּחִינַת הַמְחָאַת כַּף כִּי עַל יְדֵי הָרוּחַ נִתְגַּלֶּה הֶאָרַת הַיָּדַיִם כְּמוֹ שֶׁכָּתוּב (שִׁיר הַשִּׁירִים ה) : ''קוֹל דּוֹדִי דּוֹפֵק''  דּוֹפֵק זֶה בְּחִינַת רוּחַ, כַּמּוּבָא בַּתִּקּוּנִים (תִּקּוּן כה ס''ח) וְסָמִיךְ לֵהּ: ''דּוֹדִי שָׁלַח יָדוֹ מִן הַחוֹר'' זֶה בְּחִינַת הִתְגַּלּוּת הֶאָרַת הַיָּדַיִם הַיְנוּ בְּחִינַת הַמְחָאַת כַּף וְאָז נִתְבַּטֵּל הָעֲבוֹדָה זָרָה, הַיְנוּ הַכְּפִירוֹת וְזֶה בְּחִינַת (שְׁמוֹת י''ז) : ''וַיְהִי יָדָיו אֱמוּנָה'' נִמְצָא, שֶׁעַל יְדֵי הַצַּדִּיק הַיְנוּ בְּחִינַת רוּחַ שֶׁבַּלֵּב נִתְגַּלֶּה הֶאָרַת הַיָּדַיִם וְהָרַגְלַיִם הַיְנוּ בְּחִינַת רִקּוּדִין וְהַמְחָאַת כַּף וְנִתְבַּטֵּל הַגַּאֲוָה וְהַכְּפִירוֹת וְנִתְרַבֶּה הָאֱמוּנָה וְאָז נִתְקַיֵּם (תְּהִלִּים כ''ו) : ''רַגְלִי עָמְדָה בְמִישׁוֹר'' שֶׁהוּא בְּחִינַת אֱמוּנָה (שָׁם ע''ג) כי  המינות היא בחינת נטיו רגלי כמ''ש ''כִּמְעַט נָטָיוּ רַגְלָי'' שֶׁנֶּאֱמַר שָׁם עַל שֶׁהִשִּׁיאוֹ לִבּוֹ לְמִינוּת, כַּמְבאָר שָׁם  וְ''רַגְלִי עָמְדָה בְמִישׁוֹר'' מוֹרֶה עַל אֱמוּנָה וְאָז נִתְקַיֵּם ''וַיְהִי יָדָיו אֱמוּנָה'' ז. וְ הַתּוֹרָה הִיא גַּם כֵּן בְּחִינַת יָדַיִן וְרַגְלַיִן כִּי יֵשׁ בְּהַתּוֹרָה נִגְלֶה וְנִסְתָּר  נִגְלֶה הוּא בְּחִינַת יָדַיִם כְּמוֹ שֶׁכָּתוּב: ''דּוֹדִי שָׁלַח יָדוֹ מִן הַחוֹר'' מִן הַ חוֹר הַיְנוּ חָרוּת עַל הַלּוּחוֹת (שְׁמוֹת ל''ב), שֶׁהוּא בְּנִגְלֶה וְ נִסְתָּר הֵם בְּחִינוֹת רַגְלַיִן כְּמַאֲמַר חֲכָמֵינוּ, זִכְרוֹנָם לִבְרָכָה (סֻכָּה מט:) : ''חַמּוּקֵי יְרֵכַיִךְ'' מַה יָרֵךְ בַּסֵּתֶר וְכוּ וּ כְלָלִיּוּת הַתּוֹרָה נִקְרֵאת לֵב שֶׁמַּתְחֶלֶת בְּ''בֵּית'' וּמְסַיֶּמֶת בֶּ''לָמֶד'' שֶׁשָּׁם מִשְׁכַּן הָרוּחַ דְּנָשִׁיב בְּשִׁית פִּרְקִין דִּדְרוֹעִין וְשִׁית פִּרְקִין דְּרַגְלַיִן הַיְנוּ בְּנִגְלֶה וּבְנִסְתָּר ח. וְזֶה בְּחִינַת מָרְדֳּכַי וְאֶסְתֵּר, וְהָמָן בְּחִינוֹת פּוּרִים בְּחִינַת גּוֹרָל שֶׁהִפִּיל הָמָן בְּחִינַת עמֶר שְׂעוֹרִים כִּי הָמָן בְּחִינַת הָעֲבוֹדַת אֱלִילִים כְּמַאֲמַר חֲכָמֵינוּ, זִכְרוֹנָם לִבְרָכָה, שֶׁעָשָׂה עַצְמוֹ עֲבוֹדַת אֱלִילִים (מְגִילָה י:) וּבִשְׁבִיל זֶה הִפִּיל פּוּר הוּא הַגּוֹרָל בַּחֹדֶשׁ שֶׁמֵּת בּוֹ משֶׁה (שָׁם י''ג:) כִּי  משֶׁה הוּא מְבַטֵּל הָעֲבוֹדָה זָרָה וּבִשְׁבִיל זֶה נִקְבַּר מוּל בֵּית פְּעוֹר כְּדֵי לְבַטֵּל הָעֲבוֹדָה זָרָה שֶׁבַּפְּעוֹר כְּמוֹ שֶׁדָּרְשׁוּ רַבּוֹתֵינוּ זַ''ל (סוֹטָה יד) (ועי''ש בתוס) כי  משֶׁה גִּימַטְרִיָּא חֲרוֹן אַף (כמובא במגלה עמוקות אופן קלז) כִּי הוּא מְבַטֵּל חֲרוֹן אַף שֶׁל הָעֲבוֹדָה זָרָה כִּי הוּא קִבֵּל הַתּוֹרָה שֶׁהוּא בְּחִינַת יָדַיִן וְרַגְלַיִן כַּנַּ''ל שֶׁעַל יְדֵיהֶם נִתְבַּטֵּל הָעֲבוֹדַת אֱלִילִים כַּנַּ''ל וְעַל כֵּן הִפִּיל פּוּר בַּיֶּרַח שֶׁמֵּת בּוֹ משֶׁה כִּי חָשַׁב כִּי כְּבָר מֵת משֶׁה הַמְבַטֵּל כּחַ הָעֲבוֹדַת אֱלִילִים וְאֵין עוֹד מִי שֶׁיּוּכַל לְבַטֵּל כּחַ הָעֲבוֹדַת אֱלִילִים אֲבָל מָרְדֳּכַי וְאֶסְתֵּר הָיָה לָהֶם כּחַ לְבַטֵּל הָעֲבוֹדַת אֱלִילִים שֶׁל הָמָן וּבִשְׁבִיל זֶה בִּימֵיהֶם קִבְּלוּ יִשְׂרָאֵל הַתּוֹרָה מֵחָדָשׁ כְּמַאֲמַר חֲכָמֵינוּ זַ''ל (שַׁבָּת פח:) ''קִיְּמוּ וְקִבְּלוּ'' קִיְּמוּ מַה שֶּׁקִּבְּלוּ כְּבָר וזה קִיְּמוּ וְקִבְּלוּ קִיְּמוּ, זֶה בְּחִינַת רַגְלַיִן וְקִבְּלוּ, זֶה בְּחִינַת יָדַיִן וְהוּא בְּחִינַת הַתּוֹרָה בְּעַצְמָהּ כַּנַּ''ל וְזֶה בְּחִינַת מָרְדֳּכַי וְאֶסְתֵּר מרדכי מר דרור (חֻלִּין קלט:) דְּרוֹר, לְשׁוֹן חֵרוּת זֶה בְּחִינַת יָדַיִם כְּמוֹ שֶׁכָּתוּב: ''דּוֹדִי שָׁלַח יָדוֹ מִן הַחוֹר'' כַּנַּ''ל וְ אֶסְתֵּר הוּא בְּחִינַת שׁוֹקַיִן מַה יָּרֵךְ בַּסֵּתֶר כַּנַּ''ל וְזֶה לְשׁוֹן פּוּרִים הַיְנוּ בִּטּוּל הָעֲבוֹדַת אֱלִילִים כְּמוֹ שֶׁכָּתוּב (יְשַׁעְיָהוּ ס''ג) : ''פּוּרָה דָּרַכְתִּי לְבַדִּי וּמֵעַמִּים אֵין אִישׁ אִתִּי'' וְעַל יְדֵי הֶאָרַת מָרְדֳּכַי וְאֶסְתֵּר הַיְנוּ בְּחִינַת הַיָּדַיִן וְרַגְלַיִן נִתְבַּטְּלוּ הַכְּפִירוֹת וְנִתְרַבָּה אֱמוּנָה בָּעוֹלָם עַל יְדֵיהֶם כְּמוֹ שֶׁכָּתוּב (אֶסְתֵּר ב) : ''וַיְהִי אמֵן אֶת הֲדַסָּה'' וּבָהּ כְּתִיב (שָׁם) : ''כַּאֲשֶׁר הָיְתָה בְאָמְנָה אִתּוֹ'' כִּי שְׁנֵיהֶם הֵם בְּחִינַת אֱמוּנָה (עיין תיקון כא דף נז נח ועיין מ''ר שה''ש בפסוק זאת קומתך) וְזֶה נַעֲשֶׂה עַל יְדֵי הָרוּחַ כַּנַּ''ל וְזֶה בְּחִינַת (מְגִלָּה ז:) אֶסְתֵּר בְּרוּחַ הַקּדֶשׁ נֶאֶמְרָה הַיְנוּ בְּחִינַת ''לִבּוֹ נָשָׂא אֶת רַגְלָיו'' כִּי עִקַּר  הָעַכּוּ''ם תָּלוּי בָּהּ שֶׁהִיא  בְּחִינַת רַגְלַיִן כְּמוֹ שֶׁכָּתוּב (מִשְׁלֵי ה) : ''רַגְלֶיהָ יוֹרְדוֹת מָוֶת'' וְעַל כֵּן עִקַּר תִּקּוּן הָעֲבוֹדַת אֱלִילִים עַל יָדָהּ וְעַל כֵּן דַּיְקָא אֶסְתֵּר בְּרוּחַ הַקּדֶשׁ נֶאֶמְרָה אַף שֶׁבֶּאֱמֶת תִּקּוּן הָעֲבוֹדַת אֱלִילִים הוּא גַּם כֵּן עַל יְדֵי מָרְדֳּכַי כַּנַּ''ל רַק מֵחֲמַת שֶׁעִקַּר הָעֲבוֹדַת אֱלִילִים תְּלוּיָה בָּהּ וְעַל כֵּן עַל יָדָהּ עִקַּר הַתִּקּוּן וְעַל כֵּן נִקְרֵאת הַמְּגִלָּה עַל שֵׁם אֶסְתֵּר וְהַיְנוּ דְּדַיְקָא אֶסְתֵּר בְּרוּחַ הַקּדֶשׁ נֶאֶמְרָה כִּי הָרוּחַ הוּא בַּלֵּב וְעַל יָדוֹ נִתְגַּלֶּה הֶאָרַת הַיָּדַיִם וְהָרַגְלַיִם רַק הָעִקָּר תְּלוּיָה בָּרַגְלַיִם, בְּחִינַת אֶסְתֵּר וְזֶה בְּחִינוֹת עמֶר שְׂעוֹרִים  עמֶר זֶה בְּחִינַת מָרְדֳּכַי עַיִן מר מָר דְּרוֹר דְּרוֹר לְשׁוֹן חֵרוּת הַיְנוּ בְּחִינַת חָרוּת עַל הַלֻּחֹת (עיין תיקון נה פ''ח:) [כְּמוֹ שֶׁאָמְרוּ רַבּוֹתֵינוּ זַ''ל (עֵרוּבִין נד:) אַל תִּקְרֵי חָרוּת אֶלָּא חֵרוּת] שֶׁהוּא בְּחִינַת הַתּוֹרָה בְּנִגְלֶה שֶׁהוּא בְּחִינַת ''עַיִן בְּעַיִן'' (בְּמִדְבַּר י''ד)  שְׂעוֹרִים זֶה בְּחִינַת אֶסְתֵּר בְּרוּחַ הַקּדֶשׁ כְּמוֹ שֶׁכָּתוּב (דְּבָרִים ל''ב) : ''כִּשְׂעִירִים עֲלֵי דֶשֶׁא'' שֶׁהוּא לְשׁוֹן רוּחַ וּבִשְׁבִיל זֶה כְּשֶׁבָּא הָמָן לְמָרְדֳּכַי מְצָאוֹ עוֹסֵק בְּעמֶר שְׂעוֹרִים אָמַר לָהֶם: עמֶר שְׂעוֹרִים דִּידְכוּ אָתֵי וְנִצַּח אוֹתוֹ וְאֶת בָּנָיו, כַּמְבאָר בַּמִּדְרָשׁ (אֶסְתֵּר רַבָּה פָּרָשָׁה י, מְגִילָה טז, ) כִּי עַל יְדֵי עמֶר שְׂעוֹרִים שֶׁהוּא בְּחִינַת יָדַיִן וְרַגְלַיִן שֶׁהֵם בְּחִינַת הַמְחָאַת כַּף וְרִקּוּדִין נִתְבַּטֵּל הָעֲבוֹדַת אֱלִילִים שֶׁהוּא בְּחִינַת הָמָן בְּחִינַת גֵּאוּת כַּנַּ''ל וּבִשְׁבִיל זֶה צִוָּה הָמָן לַעֲשׂוֹת עֵץ גָּבהַּ חֲמִשִּׁים אַמָּה כִּי רָצָה לְבַטֵּל כּחַ שֶׁל חֲמִשִּׁים יוֹם שֶׁל סְפִירַת הָעמֶר שֶׁהוּא הַכּחַ שֶׁל מָרְדֳּכַי וְאֶסְתֵּר ט. וְזֶה פֵּרוּשׁ: אָמַר רַבָּה בַּר בַּר חָנָה: אָמַר לִי הַהוּא טַיְעָא: תָּא וְאַחְוֵי לָךְ בְּלוּעֵי דְּקרַח. אַזְלִי וַחֲזַאִי תְּרֵי בִּזְעֵי דְּהַוֵי נָפִיק מִנַיְהוּ קִטְרָא. שְׁקַל גְּבָבָא דְּעַמְרָא וּמַשְׁיֵהּ בְּמַיָּא. וְאַנְחֵהּ בְּרֵישֵׁהּ דְּרֻמְחֵהּ וְעַיְלֵהּ הָתָם, וְכִי אַפִּיק, הַוֵי אִחְרַךְ אִחְרוּכֵי. אָמַר לִי: אַצִּית ! מָה שְׁמָעִית ? וְשִׁמְעֵת דַּהַוֵי אָמְרִין: משֶׁה אֱמֶת וְתוֹרָתוֹ אֱמֶת וְהֵן בַּדָּאִין. אָמַר לִי: כָּל שְׁלשִׁים יוֹמָא מְהַדְּרָא לְהוֹ גֵּיהִנּם לְהָכָא כְּבָשָׂר בְּקַלַּחַת, וְאָמְרִי הָכִי: משֶׁה וְתוֹרָתוֹ אֱמֶת וְהֵן בַּדָּאִין. רַשְׁבַּ''ם: בִּזְעֵי  בְּקָעִים דִּכְתִיב: וַתִּבָּקַע הָאֲדָמָה וְגוֹ. קִטְרָא  עָשָׁן. שְׁקַל גְּבָבָא דְּעַמְרָא  לָקַח גִּזַּת צֶמֶר וּשְׁרָאָהּ בְּמַיִם. וְאִחְרַךְ אִחְרוּכֵי  הַנֵי גְּבָבֵי. וְאַף עַל פִּי שֶׁשָּׁרוּ אוֹתָהּ בְּמַיִם. אַצִּית  הַסְכֵּת וּשְׁמַע. וְשִׁמְעֵת דְּקָאָמְרֵי  שֶׁהֲרֵי יָרְדוּ חַיִּים שְׁאוֹלָה. כָּל תְּלָתִין יוֹמִין  כָּל ראשׁ חֹדֶשׁ. בְּקַלַּחַת  שֶׁמְּהַפְּכִין אוֹתוֹ כְּדֵי שֶׁתִּתְבַּשֵּׁל. בְּלוּעֵי דְּקרַח כִּדְאִיתָא בַּמִּדְרָשׁ (בְּמִדְבַּר רַבָּה פָּרָשָׁה יח, יְרוּשַׁלְמִי סַנְהֶדְרִין פֶּרֶק חֵלֶק) : קרַח מִין הָיָה הַיְנוּ בְּחִינַת הָעֲבוֹדַת אֱלִילִים, מִינוּת וְחַזָאִי תְּרֵי בִּזְעֵי דְּנָפִיק מִנַּיְהוּ קִטְרָא הַיְנוּ בְּחִינַת הַחֲרוֹן אַף שֶׁגּוֹרְמִים בְּמִינוּת כְּמַאֲמַר חֲכָמֵינוּ, זִכְרוֹנָם לִבְרָכָה. כָּל זְמַן שֶׁעֲבוֹדַת אֱלִילִים בָּעוֹלָם, חֲרוֹן אַף בָּעוֹלָם וּ תְרֵי בִּזְעֵי זֶה בְּחִינוֹת תְּרֵי נִקְבֵי הָאַף, שֶׁיּוֹצֵא מֵהֶם הֶעָשָׁן כְּמוֹ שֶׁכָּתוּב (תְּהִלִּים י''ח) : ''עָלָה עָשָׁן בְּאַפּוֹ'' וְשָׁקִיל גְּבָבָא דְּעַמְרָא זֶה בְּחִינַת עמֶר כַּנַּ''ל וּמַשְׁיֵהּ בְּמַיָּא זֶה בְּחִינַת שְׂעוֹרִים בְּחִינַת אֶסְתֵּר בְּרוּחַ הַקּדֶשׁ שֶׁהוּא בְּחִינַת רַגְלַיִן כַּנַּ''ל כִּי  הָרַגְלַיִן הֵם אֲפִיקֵי מַיִם כִּי הֵם בְּחִינַת עַרְבֵי נַחַל כְּמַאֲמַר חֲכָמֵינוּ, זִכְרוֹנָם לִבְרָכָה (סֻכָּה נג:) רַגְלוֹהִי דְּבַר נָשׁ אִנּוּן עָרְבִין לֵהּ עָרְבִין זֶה בְּחִינַת עַרְבֵי נַחַל, אֲפִיקֵי מַיִם הַיְנוּ בְּחִינַת מָרְדֳּכַי וְאֶסְתֵּר בְּחִינַת יָדַיִם וְרַגְלַיִם בְּחִינַת הַמְחָאַת כַּף וְרִקּוּדִין כַּנַּ''ל וְאַנְחֵהּ בְּרֵישֵׁהּ דְּרֻמְחֵא  רמַח, דָּא רוּחַ מֵ''ם שֶׁהוּא מֵאַרְבַּע רוּחוֹת בּאִי הָרוּחַ כִּי  הַמֵּ''ם הִיא אַרְבַּע רוּחוֹת שֶׁהִיא בְּחִינַת רוּחַ הַצַּדִּיק דְּנָשֵׁב בְּיָדַיִן וְרַגְלַיִן כַּנַּ''ל וְ ראשׁ הָרמַח הוּא הַצַּדִּיק כִּי מִמֶּנּוּ תּוֹצְאוֹת הָרוּחַ כְּמוֹ שֶׁכָּתוּב: ''אִישׁ אֲשֶׁר רוּחַ בּוֹ'' כַּנַּ''ל וְאַפְקִינְהוּ, וְאִחְרַךְ אִחְרוּכֵי  אִחְרַךְ, לְשׁוֹן חַיִּים וַאֲרִיכוּת יָמִים כְּמַאֲמַר חֲכָמֵינוּ, זִכְרוֹנָם לִבְרָכָה (עֵרוּבִין נד:). לא יַחֲרךְ רְמִיָּה צֵידוֹ לא יִחְיֶה וְלא יַאֲרִיךְ וְהַיְנוּ: וְאִיחְרַךְ אִיחְרוּכֵי לְשׁוֹן חַיִּים וַאֲרִיכַת יָמִים כִּי  עַל יְדֵי בִּטּוּל הַגַּאֲוָה, הַיְנוּ הָעֲבוֹדַת אֱלִילִים עַל יְדֵי זֶה הַחָכְמָה עַל תִּקּוּנָהּ כַּנַּ''ל וְעַל יְדֵי חָכְמָה יִחְיֶה וְיַאֲרִיךְ יָמִים כְּמוֹ שֶׁכָּתוּב (קהֶלֶת ז) : ''הַחָכְמָה תְּחַיֶּה'' וְכוּ אָמַר לִי: אַצִּית לְהוּ. וְשִׁמְעֵת דְּאָמְרִין: משֶׁה אֱמֶת וְתוֹרָתוֹ אֱמֶת שֶׁהֵן מוֹדִין עַל הָאֱמֶת. כִּי כְּשֶׁמִּתְקָרֵב אֶת עַצְמוֹ לְצַדִּיקִים כְּדֵי לְקַבֵּל מֵהֶם הָרוּחַ כַּנַּ''ל וְעַל יְדֵי זֶה נִשְׁבָּר הַגַּאֲוָה וְהָעֲבוֹדַת אֱלִילִים וְאָז מַכִּירִין אֲפִלּוּ אֵלּוּ שֶׁהֵם מִסִּטְרָא דְּמוֹתָא אֶת גְּדֻלַּת הַבּוֹרֵא יִתְבָּרַךְ שְׁמוֹ כַּנַּ''ל וְאָמַר לִי: כָּל שְׁלשִׁים יוֹמִין מְהַדְּרָא לְהוֹ גֵּיהִנּם לְהָכָא. וְאָמְרִי הָכִי: משֶׁה וְתוֹרָתוֹ אֱמֶת. פֵּרֵשׁ רַבֵּנוּ שְׁמוּאֵל: בְּכָל ראשׁ חֹדֶשׁ הַ תְּשׁוּבָה הוּא ראשׁ חֹדֶשׁ כִּי בְּראשׁ חֹדֶשׁ אָמַר הַקָּדוֹשׁ בָּרוּךְ הוּא: הָבִיאוּ עָלַי כַּפָּרָה כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה (לשון זה הוא ב חולין ס שְׁבוּעוֹת ט) וְזֶה בְּחִינַת תְּשׁוּבָה וְהַתְּשׁוּבָה הַזּאת נִשְׁתַּלְשְׁלָה בְּכָל הַנִּבְרָאִים בְּראשׁ חֹדֶשׁ וּבִשְׁבִיל זֶה גַּם קרַח וַעֲדָתוֹ מֻכְרָחִים לְאֵיזֶה חֲרָטָה בְּראשׁ חֹדֶשׁ אֲבָל הַתְּשׁוּבָה אֵינָהּ מוֹעִיל לָהֶם כִּי  עִקַּר הַתְּשׁוּבָה הִיא רַק בָּעוֹלָם הַזֶּה כִּי מִי שֶׁטָּרַח בְּעֶרֶב שַׁבָּת וְכוּ (עֲבוֹדָה זָרָה ג, ) וְנִמְצָא בְּוַדַּאי לא נִפְטָרִין בְּזֶה הַהוֹדָאָה שֶׁהֵן מִתְחָרְטִין וּמוֹדִין מִדִּין גֵּיהִנּוֹם וְעַל כֵּן מְהַדְרָא לְהוֹ גֵּיהִנּוֹם לְהָכָא כִּי אֵין נִפְטָרִין בָּזֶה וְאַף עַל פִּי כֵן  אֵין גֵּיהִנּוֹם בְּראשׁ חֹדֶשׁ כְּמוֹ בִּשְׁאָר יָמִים (זהַר תְּרוּמָה קנ:) וְ הַגֵּיהִנּוֹם שֶׁל ראשׁ חֹדֶשׁ אֵינוֹ אֶלָּא הַחֲרָטָה שֶׁמִּתְחָרְטִים וּמוֹדִים וּמִתְבַּיְּשִׁין זֶה בְּעַצְמוֹ גֵּיהִנּוֹם שֶׁלָּהֶם וְזֶהוּ דְּדִיֵּק: מְהַדְּרָא לְהוֹ גֵּיהִנּוֹם לְהָכָא דְּהַיְנוּ מַה שֶּׁמְּהַדְּרָא לְהוֹ לְהָכָא, שֶׁחוֹזְרִים וּמוֹדִים הוּא הַגֵּיהִנּוֹם שֶׁלָּהֶם י. וְזֶה פֵּרוּשׁ: וְאֵלֶּה הַמִּשְׁפָּטִים אֲשֶׁר תָּשִׂים לִפְנֵיהֶם כִּי אִיתָא בִּמְכִילְתָּא: אֲשֶׁר תָּשִׂים לִפְנֵיהֶם הֻשְׁווּ אִשָּׁה לְאִישׁ לְכָל דִּינִים שֶׁבַּתּוֹרָה פֵּרוּשׁ, לְכָל דִּינִים שֶׁבַּתּוֹרָה שֶׁצָּרִיךְ לְהַמְתִּיקָם צָרִיךְ לְהַשְׁווֹת, הַיְנוּ לְיַחֵד, קֻדְשָׁא בְּרִיךְ הוּא וּשְׁכִינְתֵּהּ שֶׁהוּא בְּחִינַת אִשָּׁה וְאִישׁ בְּחִינַת מָרְדֳּכַי וְאֶסְתֵּר וְזֶה פֵּרוּשׁ: וְאֵלֶּה כָּל מָקוֹם שֶׁנֶּאֱמַר וְאֵלֶּה, מוֹסִיף עַל הָרִאשׁוֹנִים (בְּרֵאשִׁית רַבָּה, נחַ פָּרָשָׁה ל) בְּחִינַת תּוֹסֶפֶת וְרִבּוּי בְּחִינַת גַּאֲוָה, עֲבוֹדָה זָרָה כְּמוֹ שֶׁכָּתוּב (דְּבָרִים ז) : ''לא מֵרֻבְּכֶם חָשַׁק ה'' שֶׁפֵּרוּשׁוֹ גַּאֲוָה (ע''ש בפירש''י ובחולין פ''ט) וְזֶה בְּחִינַת: מוֹסִיף עַל  הָרִאשׁוֹנִים שֶׁהוּא בְּחִינַת הָמָן עֲמָלֵק כְּמוֹ שֶׁכָּתוּב (בְּמִדְבַּר כ''ד) : ''רֵאשִׁית גּוֹיִם עֲמָלֵק'' וְתִקּוּנוֹ: הַמִּשְׁפָּטִים, בְּחִינַת רוּחַ כְּמוֹ שֶׁכָּתוּב (יְשַׁעְיָהוּ כח) : ''וּלְרוּחַ מִשְׁפָּט וְכוּ מְשִׁיבֵי מִלְחָמָה'' כִּי עַל יְדֵי הָרוּחַ נִתְתַּקֵּן הַגַּאֲוָה וְהָעֲבוֹדַת אֱלִילִים כַּנַּ''ל אֲשֶׁר תָּשִׂים לִפְנֵיהֶם הַיְנוּ הֻשְׁווּ אִשָּׁה לְאִישׁ לְכָל דִּינִים שֶׁבַּתּוֹרָה הַיְנוּ בְּחִינַת הַמְתָּקַת הַדִּינִים כִּי כָּל זְמַן שֶׁיֵּשׁ עֲבוֹדַת אֱלִילִים בָּעוֹלָם, חֲרוֹן אַף וְדִינִים בָּעוֹלָם וְעַל יְדֵי הָרוּחַ הַנַּ''ל נִתְיַחֵד קֻדְשָׁא בְּרִיךְ הוּא וּשְׁכִינְתֵּהּ וְנִמְתָּקִין הַדִּינִים וְנִסְתַּלֵּק חֲרוֹן אַף מִן הָעוֹלָם וְהִנֵּה, כְּלַל הַדְּבָרִים אֵלּוּ שֶׁעַל יְדֵי הַצַּדִּיק, שֶׁהוּא בְּחִינַת הָרוּחַ אִתְעֲבֵר אֵל אַחֵר, כְּפִירוֹת וְעַל יְדֵי הָרוּחַ בָּאִים רִקּוּדִין וְהַמְחָאַת כַּף כִּי עַל יְדֵי הַצַּדִּיק שֶׁהוּא בְּחִינַת הָרוּחַ נִתְעַלּוּ הָרַגְלַיִן, וְנִתְגַּלָּה הֶאָרַת הַיָּדַיִם, וְנִתְרַבָּה הָאֱמוּנָה כַּמְבאָר לְמָעְלָה וְעַל כֵּן כְּתִיב בְּיוֹסֵף, שֶׁהוּא בְּחִינַת הַצַּדִּיק (בְּרֵאשִׁית מ''א) ''וּבִלְעָדֶיךָ לא יָרִים אִישׁ אֶת יָדוֹ וְאֶת רַגְלוֹ'' כִּי בִּלְעֲדֵי בְּחִינַת יוֹסֵף, שֶׁהוּא בְּחִינַת הַצַּדִּיק אִי אֶפְשָׁר לְהַעֲלוֹת וּלְהָרִים הַיָּדַיִם וְהָרַגְלַיִם כַּנַּ''ל וְהִנֵּה, מִכְּלַל הַדְּבָרִים אַתָּה שׁוֹמֵעַ שֶׁ נִּגְלֶה הוּא בְּחִינַת יָדַיִם וְנִסְתָּר הוּא בְּחִינַת רַגְלַיִן בְּחִינַת מָרְדֳּכַי וְאֶסְתֵּר וְאַף שֶׁנִּסְתָּר הוּא לְמַעְלָה מִנִּגְלֶה עִם כָּל זֶה הִתְגַּלּוּת הַנִּגְלֶה הוּא בְּמָקוֹם גָּבוֹהַּ, דְּהַיְנוּ הַיָּדַיִם וְהַנִּסְתָּר בָּרַגְלַיִן, שֶׁהִיא לְמַטָּה מִיָּדַיִם וְהָעִנְיָן עָמק אַךְ הוּא עִנְיָן שֶׁכָּתוּב בַּזּהַר, תַּנָּאִים בַּשּׁוֹקַיִן וְאָמוֹרָאִים בַּיָּדַיִן וְאַף שֶׁהַתַּנָּאִים לְמַעְלָה מֵאָמוֹרָאִים מִכָּל מָקוֹם הֵם בְּמָקוֹם שֶׁהוּא לְמַטָּה מִמְּקוֹם הָאָמוֹרָאִים וְכֵן נְבִיאִים וּכְתוּבִים וּכְבָר מְבאָר עַל זֶה תֵּרוּץ (עיין בפירוש שנדפס בסוף התיקונים בדף י שם מבואר ענין זה) [עוֹד רְאֵה זֶה מָצָאתִי מִכְּתַב יַד רַבֵּנוּ, זִכְרוֹנוֹ לִבְרָכָה, בְּעַצְמוֹ מֵעִנְיַן הַתּוֹרָה הַנַּ''ל, וְזֶהוּ:] וְאֵלֶּה הַמִּשְׁפָּטִים אֲשֶׁר תָּשִׂים וְכוּ  גאות מוּדַעַת זאת בְּכָל הָאָרֶץ שֶׁהִיא מִדָּה מְגֻנָּה וְצָרִיךְ לִבְרחַ מִמֶּנָּה אֲבָל יֵשׁ בְּנֵי אָדָם שֶׁרוֹדְפִים אַחַר כָּבוֹד וְרוֹצִים לִמְלךְ וּלְהַנְהִיג אֶת הָעוֹלָם וְאוֹמְרִים שֶׁיֵּשׁ לְאֵל יָדָם לַעֲשׂוֹת פִּדְיוֹנוֹת וּלְהִתְפַּלֵּל תְּפִלּוֹת וַעֲלֵיהֶם נֶאֱמַר: ''הָשֵׁב אֵשֶׁת הָאִישׁ כִּי נָבִיא הוּא וְיִתְפַּלֵּל בַּעַדְךָ וֶחְיֵה'' כִּי זֶה יָדוּעַ שֶׁהַקָּדוֹשׁ בָּרוּךְ הוּא [מִתְאַוֶּה לִתְפִלָּתָן שֶׁל צַדִּיקִים וְצָרִיךְ לֵילֵךְ אֶצְלָם שֶׁיִּתְפַּלְּלוּ עָלָיו] עֲלֵיהֶם אֲבָל בַּעֲלֵי גַּאֲוָה אֵין הוֹלְכִים אֶל צַדִּיקִים לְבַקְשָׁם שֶׁיִּתְפַּלְּלוּ עֲלֵיהֶם וְגַם אֵין מַנִּיחִים שְׁאָר בְּנֵי אָדָם שֶׁיֵּלְכוּ אֵצֶל צַדִּיקִים שֶׁיִּתְפַּלְּלוּ עֲלֵיהֶם כִּי אָמְרוּ אֵלּוּ בַּעֲלֵי גַּאֲוָה שֶׁגַּם הֵם צַדִּיקִים וִיכוֹלִים לְהִתְפַּלֵּל וְאֵין צַדִּיק בָּאָרֶץ יוֹתֵר מֵהֶם וּבָזֶה הֵם נִקְרָאִים בְּשֵׁם אֲבִימֶלֶךְ  אֲבִי לְשׁוֹן רָצוֹן כְּמוֹ ''וְלא אָבָה ה אֱלקֶיךָ'' וְכוּ


~ יא - אֲנִי ה הוּא שְׁמִי

אֲנִי ה הוּא שְׁמִי וּכְבוֹדִי לְאַחֵר לא אֶתֵּן וּתְהִלָּתִי לַפְּסִילִים (יְשַׁעְיָהוּ מ''ב) א. כִּי  יֵשׁ יִחוּדָא עִלָּאָה וְיִחוּדָא תַּתָּאָה הַיְנוּ:  שְׁמַע יִשְׂרָאֵל וּבָרוּךְ שֵׁם כְּבוֹד מַלְכוּתוֹ לְעוֹלָם וָעֶד (זהַר בְּרֵאשִׁית יח:)  וְכָל אֶחָד מִיִּשְׂרָאֵל צָרִיךְ שֶׁיִּהְיֶה נַעֲשֶׂה זאת עַל יָדוֹ עַל יְדֵי זֶה יָכוֹל לָבוֹא לִתְבוּנוֹת הַתּוֹרָה לְעָמְקָהּ כִּי מִי שֶׁהוּא בְּמַדְרֵגָה פְּחוּתָה הוּא עֲדַיִן רָחוֹק מִתְּבוּנוֹת הַתּוֹרָה רַק עַל יְדֵי אֶמְצָעוּת הַדִּבּוּר יָכוֹל לָבוֹא לִתְבוּנוֹת הַתּוֹרָה לְעָמְקָהּ הַיְנוּ עַל יְדֵי שֶׁהוּא מְדַבֵּר בְּהַתּוֹרָה בְּדִבּוּרִים כְּמוֹ שֶׁכָּתוּב (מִשְׁלֵי ד) : ''כִּי חַיִּים הֵם לְמוֹצָאֵיהֶם'' לְמוֹצִיאֵיהֶם בַּפֶּה (עֵרוּבִין נד) מֵאִיר לוֹ הַדִּבּוּר בְּכָל הַמְּקוֹמוֹת שֶׁצָּרִיךְ לַעֲשׂוֹת תְּשׁוּבָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת כב:) פְּתַח פִּיךָ וְיָאִירוּ דְּבָרֶיךָ וּ בְכָל פַּעַם וּפַעַם, עַל יְדֵי כָּל תְּשׁוּבָה וּתְשׁוּבָה הוּא הוֹלֵךְ מִמַּדְרֵגָה לְמַדְרֵגָה עַד שֶׁיּוֹצֵא מִמַּדְרֵגָה פְּחוּתָה וּבָא לִתְבוּנוֹת הַתּוֹרָה לְעָמְקָהּ וְזֶה שֶׁשָּׁאֲלוּ יוֹחָנִי וּמַמְרֵא לְמשֶׁה (מְנָחוֹת פה:) תֶּבֶן אַתָּה מַכְנִיס לַעֲפָרַיִם ? הֵשִׁיב לָהֶם: אָמְרֵי אֱנָשֵׁי, לְמָתָא יַרְקָא, יַרְקָא שְׁקֻל  תֶּבֶן זֶה בְּחִינַת תְּבוּנָה כְּמוֹ שֶׁכָּתוּב (מִשְׁלֵי ב) : ''תְּבוּנָה תִנְצְרֶךָּ'' שֶׁהֵם הֵבִינוּ שֶׁמּשֶׁה רוֹצֶה לְהַכְנִיס תְּבוּנוֹת הַתּוֹרָה בְּיִשְׂרָאֵל וְעַל כֵּן שָׁאֲלוּ כִּי  בִּזְמַן שֶׁאֵין יִשְׂרָאֵל עוֹשִׂין רְצוֹנוֹ שֶׁל מָקוֹם הֵם מְשׁוּלִים לְעָפָר (עיין מגילה טז) וְאֵיךְ יוּכַל לַהֲבִיאָם לְמַדְרֵגָה גְּבוֹהָ, לִתְבוּנוֹת הַתּוֹרָה ? וְזֶה: תֶּבֶן לְשׁוֹן תְּבוּנוֹת הַתּוֹרָה אַתָּה מַכְנִיס לַעֲפָרַיִם זֶה בְּחִינַת  עָפָר, הַיְנוּ מַדְרֵגָה פְּחוּתָה הֵשִׁיב לָהֶם: אָמְרֵי אֱנָשֵׁי הַיְנוּ עַל יְדֵי הָאֲמִירוֹת עַל יְדֵי הַדִּבּוּר שֶׁל אִישׁ הַיִּשְׂרְאֵלִי הוּא מֵאִיר לוֹ לְכָל הַמְּקוֹמוֹת שֶׁצָּרִיךְ לַעֲשׂוֹת תְּשׁוּבָה וְזֶהוּ: לְמָתָא יַרְקָא לַמְּקוֹמוֹת שֶׁצָּרִיךְ לַעֲשׂוֹת תְּשׁוּבָה  יַרְקָא הוּא בְּחִינַת תְּשׁוּבָה כְּמוֹ שֶׁאָמְרוּ בַּמִּדְרָשׁ (בְּרֵאשִׁית רַבָּה פָּרָשָׁה מג) : ''וַיָּרֶק אֶת חֲנִיכָו'' אוֹרִיקָן בְּפָרָשַׁת שׁוֹפְטִים הַיְנוּ שֶׁזֵּרְזָם לַעֲשׂוֹת תְּשׁוּבָה כִּי פָּרָשַׁת שׁוֹפְטִים נֶאֱמַר עַל תְּשׁוּבָה: ''מִי הָאִישׁ הַיָּרֵא וְרַךְ הַלֵּבָב'' הַיָּרֵא מֵעֲבֵרוֹת שֶׁבְּיָדוֹ (כְּמוֹ שֶׁאָמְרוּ חֲכָמֵינוּ, זִכְרוֹנם לִבְרָכָה, סוֹטָה מג) (ועיין בהקדמת תיקונים ירוק מסטרא דאימא דאיהו תשובה קו ירוק) וְזֶהוּ: אָמְרֵי אֱנָשֵׁי, לְמָתָא יַרְקָא הַיְנוּ עַל יְדֵי הָאֲמִירוֹת וְהַדִּבּוּר שֶׁל אִישׁ הַיִּשְׂרְאֵלִי לְמָתָא יַרְקָא לַמְּקוֹמוֹת שֶׁצָּרִיךְ לַעֲשׂוֹת תְּשׁוּבָה יָאִיר לוֹ הַדִּבּוּר, שֶׁיּוּכַל לַעֲשׂוֹת תְּשׁוּבָה וְזֶה: יַרְקָא שְׁקֻל בְּחִינַת תְּשׁוּבַת הַמִּשְׁקָל שֶׁהַדִּבּוּר יָאִיר לוֹ שֶׁיּוּכַל לַעֲשׂוֹת תְּשׁוּבַת הַמִּשְׁקָל מַמָּשׁ ב. אַךְ  לַדִּבּוּר שֶׁיָּאִיר לוֹ אִי אֶפְשָׁר לִזְכּוֹת כִּי אִם עַל יְדֵי כָּבוֹד הַיְנוּ שֶׁיִּרְאֶה שֶׁיִּהְיֶה כְּבוֹד הַשֵּׁם יִתְבָּרַךְ בִּשְׁלֵמוּת שֶׁיִּהְיֶה כְּבוֹדוֹ לְאַיִן נֶגֶד כְּבוֹד הַשֵּׁם יִתְבָּרַךְ הַיְנוּ עַל יְדֵי עֲנָוָה וְקַטְנוּת כִּי עִקַּר בְּחִינַת הַדִּבּוּר הוּא מִכָּבוֹד כְּמוֹ שֶׁכָּתוּב (תְּהִלִּים כ''ד) : ''מִי הוּא זֶה מֶלֶךְ הַכָּבוֹד'' הַיְנוּ מַלְכוּת פֶּה (תקו''ז בהקדמה שני, פתח אליהו:) כִּי כְּשֶׁהַתּוֹרָה בָּאָה לְתוֹךְ דִּבּוּרִים פְּגוּמִים לְפֶה פָּגוּם לא דַּי שֶׁאֵין דִּבּוּרֵי הַתּוֹרָה מְאִירִים לוֹ כִּי אִם גַּם הַתּוֹרָה עַצְמָהּ נִתְגַּשֵּׁם וְנִתְחַשֵּׁךְ שָׁם מִפִּיו כְּמוֹ שֶׁכָּתוּב (יְהוֹשֻׁעַ א) : ''לא יָמוּשׁ סֵפֶר הַתּוֹרָה הַזֶּה מִפִּיךָ'' בְּחִינַת ''וְיָמֵשׁ חשֶׁךְ'' (שְׁמוֹת י) הַיְנוּ שֶׁלּא יִתְגַּשְּׁמוּ וְיִתְחַשְּׁכוּ מִפִּיךָ כִּי עַל יְדֵי  שֶׁאֵין מַשְׁגִּיחִין שֶׁיִּהְיֶה כְּבוֹד הַשֵּׁם יִתְבָּרַךְ בִּשְׁלֵמוּת הַיְנוּ עַל יְדֵי גַּדְלוּת עַל יְדֵי זֶה אֵין יְכוֹלִין לִפְתּחַ פֶּה בִּבְחִינַת (תְּהִלִּים י''ז) : ''סָגְרוּ פִּימוֹ דִּבְּרוּ בְגֵאוּת'' כְּמַעֲשֶׂה דְּלֵוִי בַּר סִיסָא שֶׁהֶעֱלוּהוּ לַבִּימָה, וְטָפַת רוּחוֹ עָלָיו, וְלא אֲנִיבוּן (יְרוּשַׁלְמִי יְבָמוֹת פֶּרֶק יב) כִּי  עַל יְדֵי הַגֵּאוּת, הוּא בְּחִינַת עֲבוֹדַת אֱלִילִים (סוטה ד:) וּבַעֲבוֹדַת אֱלִילִים כְּתִיב: ''פְּסִילֵי אֱלהֵיהֶם תִּשְׂרְפוּן בָּאֵשׁ'' (דְּבָרִים ז) וְכָל הָעוֹמֵד לִשְׂרף כְּשָׂרוּף דָּמֵי, וְכִתוּתֵי מִכְתָּת שִׁעוּרֵהּ כַּמּוּבָא בַּגְּמָרָא (ראשׁ הַשָּׁנָה כח) לְעִנְיַן שׁוֹפָר שֶׁל עֲבוֹדַת אֱלִילִים וְכֵיוָן שֶׁמִּכְתָּת כָּתִית שִׁעוּרֵהּ אֵין לוֹ כְּלֵי הַדִּבּוּר לְדַבֵּר עִמָּהֶם אַךְ  כְּשֶׁהוּא נִזְהָר וְשׁוֹמֵר כְּבוֹד ה שֶׁיִּהְיֶה בִּשְׁלֵמוּת שֶׁהוּא נִבְזֶה בְעֵינָיו נִמְאָס  עַל יְדֵי זֶה יוּכַל לְדַבֵּר דִּבּוּרִים הַמְּאִירִים בִּבְחִינַת (יְחֶזְקֵאל מ''ג) : ''וְהָאָרֶץ הֵאִירָה מִכְּבוֹדוֹ'' וְהֵם  מְאִירִים לוֹ לִתְשׁוּבָה וְיָכוֹל לָבוֹא לִתְבוּנוֹת הַתּוֹרָה לְעָמְקָהּ כַּנַּ''ל ג. וְכָבוֹד בִּשְׁלֵמוּת אֵינוֹ כִּי אִם עַל יְדֵי וָא''ו שֶׁיַּמְשִׁיךְ לְתוֹכָהּ כִּי בְּלא וָא''ו נִשְׁאָר כְּבַד פֶּה (שמות ד) וְעַל יְדֵי וָא''ו הוּא בִּבְחִינַת (תְּהִלִּים ל) : ''כָּבוֹד וְלא יִדּם'' כִּי כָּל מָקוֹם שֶׁנֶּאֱמַר וָא''ו, הוּא מוֹסִיף (פְּסָחִים ה) הַיְנוּ בְּחִינַת תּוֹסְפוֹת קְדֻשָּׁה, הַיְנוּ שְׁמִירַת הַבְּרִית כְּמַאֲמַר חֲכָמֵינוּ, זִכְרוֹנָם לִבְרָכָה: כָּל מָקוֹם שֶׁאַתָּה מוֹצֵא גֶּדֶר עֶרְוָה, אַתָּה מוֹצֵא קְדֻשָּׁה (וַיִּקְרָא רַבָּה כ''ה, הוּבָא בְּרַשִׁ''י) כִּי  זֶה תָּלוּי בָּזֶה, גֵּאוּת וְנִאוּף כְּמוֹ שֶׁאָמְרוּ חֲכָמֵינוּ זַ''ל (סוֹטָה ד:) עַל פָּסוּק (מִשְׁלֵי ו) :''וְאֵשֶׁת אִישׁ נֶפֶשׁ יְקָרָה תָּצוּד'' וְעַל כֵּן  בְּרִית מְכֻנָּה בְּשֵׁם שַׁדַּ''י כְּמוֹ שֶׁכָּתוּב (בְּרֵאשִׁית ל''ה) : ''אֲנִי אֵל שַׁדַּי פְּרֵה וּרְבֵה'' כִּי שַׁדַּי הוּא בְּחִינַת שֶׁיֵּשׁ דַּי בֶּאֱלקוּתִי לְכָל בְּרִיָּה (כַּמּוּבָא בְּפֵירַשִׁ''י לֶךְ לְךָ יז) וּ כְשֶׁאֵינוֹ שׁוֹמֵר הַבְּרִית הַיְנוּ עַל יְדֵי גֵּאוּת הוּא עוֹשֶׂה לְעַצְמוֹ עֲבוֹדַת אֱלִילִים הוּא מַרְאֶה שֶׁאֵין דַּי לוֹ בֶּאֱלקוּתוֹ עַד שֶׁצָּרִיךְ עֲבוֹדַת אֱלִילִים וְעַל כֵּן פּוֹגֵם בְּשַׁדַּי שֶׁיֵּשׁ דַּי בֶּאֱלקוּתוֹ לְכָל בְּרִיָּה וּ כְשֶׁשּׁוֹמֵר הַבְּרִית הוּא זוֹכֶה לָאוֹר הַמֵּאִיר לוֹ לִתְשׁוּבָה כַּנַּ''ל ד. וְאוֹר הַזֶּה הוּא בְּחִינַת טַל אוֹרוֹת (ישעיה כו:) הַכְּלוּלִים בַּוָּא''ו שֶׁל כָּבוֹד בִּבְחִינַת (אִיּוֹב ל''ג) : ''הֶן כָּל אֵלֶּה יִפְעַל אֵל פַּעֲמַיִם שָׁלוֹשׁ עִם גָּבֶר'' פַּעֲמַיִם שָׁלוֹשׁ הֵם בְּחִינַת טַל אוֹרוֹת שֶׁל מִלּוּי שָׁלשׁ אוֹתִיּוֹת רִאשׁוֹנוֹת [פֵּרוּשׁ, כִּי שָׁלשׁ אוֹתִיּוֹת רִאשׁוֹנוֹת שֶׁל שֵׁם הֲוַיָה בְּמִלּוּי אַלְפִין, הֵם בְּגִימַטְרִיָּא טַ''ל, וְהֵם בְּחִינַת טַל אוֹרוֹת, וְהֵם כְּלוּלִים בְּהַוָּא''ו שֶׁל הַשֵּׁם (עיין זוהר תצא רפ:) ] עִם  גָּבֶר שֶׁהֵם כְּלוּלִים  בַּבְּרִית כִּי כָּאִישׁ גְּבוּרָתוֹ (עין ב''מ פ''ד:) וְעַל שֵׁם זֶה  נִקְרָא בְּרִית בּעַז (תִּקּוּן לא) בּוֹ עז, בּוֹ תֻּקְפָּא אֲבָל  כְּשֶׁאֵינוֹ שׁוֹמֵר הַבְּרִית הוּא מְקַלְקֵל הַטַּ''ל אוֹרוֹת וּמַמְשִׁיךְ עַל עַצְמוֹ על הַפַּרְנָסָה הַיְנוּ טַ''ל מְלָאכוֹת כַּמּוּבָא בַּזּהַר (ח''ד ר:)  מָאן דְּזָרֵק פֵּרוּרִין דְּנַהֲמָא עֲנִיּוּת רָדֵף אַבַּתְרֵהּ כָּל שֶׁכֵּן מָאן דְּזָרֵק פֵּרוּרִין דְּמחָא וְזֶה: בּוֹ עַז בּוֹ כָּלוּל שְׁנֵי הַבְּחִינוֹת הַיְנוּ ל''ט אוֹרוֹת מִי שֶׁשּׁוֹמֵר הַבְּרִית וְל''ט מְלָאכוֹת מִי שֶׁפּוֹגֵם בּוֹ כִּי עַז עִם הַכּוֹלֵל שְׁתֵּי פְּעָמִים טַל וְזֶה: ''מִשְׁכָּן מִשְׁכָּן'' (שמות לח) שְׁנֵי פְּעָמִים שְׁנֵי פְּעָמִים ל''ט כִּי ל''ט מְלָאכוֹת גָּמְרִינַן מִמִּשְׁכָּן (כְּמוֹ שֶׁאָמְרוּ חֲזַּ''ל שַׁבָּת מט:) וּ מִי שֶׁשּׁוֹמֵר אֶת בְּרִיתוֹ אַף עַל פִּי שֶׁהוּא עוֹשֶׂה הַל''ט מְלָאכוֹת הֵם בִּבְחִינַת מְלֶאכֶת הַמִּשְׁכָּן הַיְנוּ מִשְׁכָּן בְּבִנְיָנֵהּ בְּחִינַת ל''ט אוֹרוֹת אַךְ  מִי שֶׁפּוֹגֵם בַּבְּרִית הַמְּלָאכוֹת שֶׁלּוֹ הֵם בִּבְחִינַת מִשְׁכָּן בְּחֻרְבָּנֵהּ בִּבְחִינַת ל''ט מַלְקוֹת (בְּהַקְדָּמַת הַתִּקּוּנִים וּבְתִּקּוּן מח) בְּחִינַת (דְּבָרִים כ''ה) : ''אַרְבָּעִים יַכֶּנּוּ וְלא יוֹסִיף'' הַיְנוּ בְּחִינַת פְּגַם הַבְּרִית שֶׁהוּא בְּחִינַת תּוֹסָפוֹת כַּנַּ''ל ה. וּשְׁמִירַת הַבְּרִית יֵשׁ בּוֹ שְׁנֵי בְּחִינוֹת יֵשׁ מִי שֶׁזִּוּוּגוֹ בְּשֵׁשֶׁת יְמֵי הַחֹל וְאַף עַל פִּי כֵן הוּא שׁוֹמֵר אֶת בְּרִיתוֹ עַל פִּי הַתּוֹרָה שֶׁאֵינוֹ יוֹצֵא מִדִּינֵי הַתּוֹרָה וְיֵשׁ מִי שֶׁהוּא שׁוֹמֵר הַבְּרִית שֶׁזִּוּוּגוֹ מִשַּׁבָּת לְשַׁבָּת וְהוּא בְּחִינַת יִחוּדָא עִלָּאָה וְיִחוּדָא תַּתָּאָה וְזֶה בְּחִינַת  שַׁדַּי שֶׁל שַׁבָּת שֶׁאָמַר לְעוֹלָמוֹ דַּי (בְּרֵאשִׁית רַבָּה מו, חֲגִּיגָה יב) שֶׁצִּמְצֵם אֶת עַצְמוֹ מִכָּל הַמְּלָאכוֹת וְזֶה בְּחִינַת יִחוּדָא עִלָּאָה וְיֵשׁ בְּחִינַת  שַׁדַּי שֶׁל חֹל שֶׁגַּם בְּחֹל יֵשׁ צִמְצוּמִים מִמְּלָאכָה לַחֲבֶרְתָּהּ וְזֶה בְּחִינַת מט''ט שֶׁשֻּׁלְטְנוּתֵהּ שֵׁשֶׁת יְמֵי הַחֹל בְּחִינַת שִׁשָּׁה סִדְרֵי מִשְׁנָה (כַּמּוּבָא בַּזּהַר הַקָּדוֹשׁ בתקו''ז בהקדמה ובתי יח וּבְכִּתְבֵי הָאַרִיזַ''ל) שֶׁשְּׁמוֹ כְּשֵׁם רַבּוֹ כְּמוֹ שֶׁכָּתוּב (שְׁמוֹת כ''ג) : כִּי שְׁמִי בְּקִרְבּוֹ (כַּמּוּבָא בְּפֵירַשִׁ''י שָׁם) וְזֶה בְּחִינַת יִחוּדָא תַּתָּאָה הַיְנוּ שֶׁהַקָּדוֹשׁ בָּרוּךְ הוּא מַלְבִּישׁ אֶת עַצְמוֹ בְּמט''ט בְּשֵׁשֶׁת יְמֵי הַחֹל וּמַנְהִיג הָעוֹלָם עַל יָדוֹ ו. וְזֶה בְּחִינַת הֲלָכָה וְקַבָּלָה (תְּהִלִּים כ''ט) קבלה היא בחינת ''הִשְׁתַּחֲווּ לַה בְּהַדְרַת קדֶשׁ'' רָאשֵׁי תֵּבוֹת קַבָּלָה וַהֲלָכָה הִיא בְּחִינַת (שָׁם ק) : ''הָרִיעוּ לַה כָּל הָאָרֶץ'' רָאשֵׁי תֵבוֹת הֲלָכָה כַּמּוּבָא בַּכַּוָּנוֹת ''הִשְׁתַּחֲווּ לַה בְּהַדְרַת קדֶשׁ'' זֶה בְּחִינַת יִחוּדָא עִלָּאָה הַיְנוּ זִוּוּג שֶׁל שַׁבָּת וְזֶה בְּחִינַת בְּרִית עִלָּאָה שֶׁשָּׁם עִקַּר הַהִשְׁתַּחֲוָיָה בִּבְחִינַת (בְּרֵאשִׁית מ''ב) : ''וַיָּבאוּ אַחֵי יוֹסֵף וַיִּשְׁתַּחֲווּ לוֹ'' וְהוּא בְּחִינַת הַדְרַת קדֶשׁ בִּבְחִינַת (דְּבָרִים ל''ג) : ''בְּכוֹר שׁוֹרוֹ הָדָר לוֹ'' ''הָרִיעוּ לַה כָּל הָאָרֶץ'' זֶה בְּחִינַת יִחוּדָא תַּתָּאָה הַיְנוּ זִוּוּג שֶׁל חֹל שֶׁהוּא בִּבְחִינַת מט''ט שֶׁשֻּׁלְטְנוּתֵהּ שֵׁשֶׁת יְמֵי הַחֹל שִׁשָּׁה סִדְרֵי מִשְׁנָה וְזֶה: הָרִיעוּ [לְשׁוֹן תְּרוּעָה וְזִמְרָה] בִּבְחִינַת (יְשַׁעְיָהוּ כ''ד) : ''מִכְּנַף הָאָרֶץ זְמִרת שָׁמַעְנוּ'' כִּי  מט''ט הוּא בִּבְחִינַת כָּנָף לְשׁוֹן ''וְלא יִכָּנֵף עוֹד מוֹרֶיךָ'' (שָׁם ל) כִּי בּוֹ מִתְלַבֵּשׁ הַקָּדוֹשׁ בָּרוּךְ הוּא בְּשֵׁשֶׁת יְמֵי הַחֹל כַּיָּדוּעַ ז. וְזֶה בְּחִינַת רָזִין וְרָזִין דְּרָזִין  רָזִין הוּא בְּחִינַת הֲלָכָה רָזִין דְּרָזִין הוּא בְּחִינַת קַבָּלָה הִתְלַבְּשׁוּת הַקַּבָּלָה בַּהֲלָכָה הוּא בְּחִינַת הַנְהָגַת הַקָּדוֹשׁ בָּרוּךְ הוּא בְּשֵׁשֶׁת יְמֵי הַחֹל שֶׁהוּא בְּחִינַת יִחוּדָא תַּתָּאָה וְזֶה בְּחִינַת: [סִיּוּם הַפָּסוּק מִכְּנַף הָאָרֶץ הַנַּ''ל] ''צְבִי לַצַּדִּיק רָזִי לִי רָזִי לִי'' צְבִי לַצַּדִּיק הַיְנוּ בְּחִינַת קְדֻשַּׁת הַזִּוּוּג יֵשׁ בּוֹ שְׁנֵי רָזִין הַיְנוּ יִחוּדָא עִלָּאָה וְיִחוּדָא תַּתָּאָה שֶׁהֵם בְּחִינַת הֲלָכָה וְקַבָּלָה בְּחִינַת רָזִין וְרָזִין דְּרָזִין וְזֶה שֶׁאָמְרוּ חֲכָמֵינוּ, זִכְרוֹנם לִבְרָכָה (חֻלִּין ס:) ''יְהִי כְבוֹד ה לְעוֹלָם'', שַׂר הָעוֹלָם אֲמָרוֹ. בְּשָׁעָה שֶׁאָמַר הַקָּדוֹשׁ בָּרוּךְ הוּא לָאִילָנוֹת לְמִינֵהוּ, נָשְׂאוּ דְּשָׁאִים קַל וָחֹמֶר בְּעַצְמָן: מָה אִילָנוֹת, שֶׁהֵם גְּבוֹהִים וְאֵינָם תְּכוּפִים, אָמַר הַקָּדוֹשׁ בָּרוּךְ הוּא לְמִינֵהוּ, כָּל שֶׁכֵּן אֲנַן, שֶׁאָנוּ קְטַנִּים וּתְכוּפִים, שֶׁצְּרִיכִים לָצֵאת לְמִינֵהוּ. פָּתַח שַׂר הָעוֹלָם וְאָמַר: ''יְהִי כְבוֹד ה לְעוֹלָם''. כִּי בֶּאֱמֶת גַּם הַגְּדוֹלִים, שֶׁזִּוּוּגָן אֵינָם תְּכוּפִים רַק מִשַּׁבָּת לְשַׁבָּת גַּם לָהֶם הִזְהִירָה הַתּוֹרָה עַל שְׁמִירַת הַבְּרִית שֶׁיִּשְׁמְרוּ אֶת עַצְמָן כְּמוֹ שֶׁכָּתוּב (שְׁמוֹת ל''א) : ''וְשָׁמְרוּ בְנֵי יִשְׂרָאֵל אֶת הַשַּׁבָּת'' רָאשֵׁי תֵּבוֹת בִּיאָה כַּמּוּבָא בַּכַּוָּנוֹת הַיְנוּ אַף עַל פִּי שֶׁזִּוּוּגוֹ הוּא רַק מִשַּׁבָּת לְשַׁבָּת אַף עַל פִּי כֵן צָרִיךְ שְׁמִירָה גְּדוֹלָה בְּחִינַת וְשָׁמְרוּ וְכוּ כָּל שֶׁכֵּן  הַקְּטַנִּים שֶׁהֵם בְּחִינַת דְּשָׁאִין שֶׁזִּוּוּגָם תְּכוּפִים גַּם בְּשֵׁשֶׁת יְמֵי הַחֹל מִכָּל שֶׁכֵּן שֶׁצְּרִיכִים שְׁמִירָה גְּדוֹלָה לִשְׁמר אֶת בְּרִיתָם שֶׁיִּשְׁמְרוּ אֶת עַצְמָם עַל פִּי הַתּוֹרָה בִּבְחִינַת לְמִינֵיהֶם מִיָּד כְּשֶׁשָּׁמַע שַׂר הָעוֹלָם שֶׁהוּא מט''ט שֶׁשֻּׁלְטְנוּתֵהּ שֵׁשֶׁת יְמֵי הַחֹל בְּחִינַת דְּשָׁאִים בְּחִינַת יִחוּדָא תַּתָּאָה פָּתַח וְאָמַר: ''יְהִי כְבוֹד ה'' כְּבוֹד דַּיְקָא כִּי עַל יְדֵי שְׁמִירַת הַבְּרִית בִּשְׁנֵי הַבְּחִינוֹת הַנַּ''ל הַכָּבוֹד בִּשְׁלֵמוּת כַּנַּ''ל נִמְצָא, שֶׁעַל יְדֵי שְׁמִירַת הַבְּרִית בִּשְׁנֵי הַבְּחִינוֹת הַנַּ''ל שֶׁהוּא  בְּחִינַת יִחוּדָא עִלָּאָה וְיִחוּדָא תַּתָּאָה הַיְנוּ מֵאִילָנוֹת וּדְשָׁאִים גְּדוֹלִים וּקְטַנִּים זִוּוּג שֶׁל שַׁבָּת וְזִוּוּג שֶׁל חֹל בְּחִינַת הֲלָכָה וְקַבָּלָה רָזִין וְרָזִין דְּרָזִין אֲזַי הַכָּבוֹד בִּשְׁלֵמוּת כַּנַּ''ל וְעַל יְדֵי הַכָּבוֹד זוֹכֶה לְדִבּוּר הַמֵּאִיר וְעַל יְדֵי הַדִּבּוּר יָכוֹל לָבוֹא לִתְבוּנוֹת הַתּוֹרָה לְעָמְקָהּ כַּנַּ''ל וְזֶה שֶׁאָמַר רַבָּה בַּר בַּר חָנָה: זִמְנָא חֲדָא הֲוֵי אָזְלִינַן בִּסְפִינְתָּא, וַחֲזָאִי לְהַאי צִפַּרְתָּא, דַּהֲוֵי קָאֵי עַד קַרְסֻלֵּהּ בְּמַיָּא, וְרֵישֵׁהּ בָּרָקִיעַ וְאָמְרִינַן: לֵית מַיָּא, וּבָעֵינַן לְמֵיחַת לַאֲקוּרֵי נַפְשִׁין. נְפַק בְּרַת קָלָא וְאָמַר לָן: לָא תְּחוּתוּ לְהָכָא, דִּנְפַלָא לֵהּ חֲצִינָא לְבַר נַגָּרָא הָכָא הָא שְׁבַע שְׁנִין, וְלָא מָטֵי לְאַרְעָא. וְלָא מִשּׁוּם דִּנְפִישָׁא מַיָּא, אֶלָּא מִשּׁוּם דִּרְדִיפָא מַיָּא. אָמַר רַב אָשֵׁי: הַאי, זִיז שָׂדַי הוּא, דִּכְתִיב: ''וְזִיז שָׂדַי עִמָּדִי'' רַשְׁבַּ''ם: וְחָזֵינַן לְהַאי צִפַּרְתָּא וכוּ הָכֵי גָּרְסִינַן וְאָמְרִינַן לֵיכָּא מַיָּא הָיִינוּ סְבוּרִין שֶׁאֵינָן עֲמֻקִּין, הוֹאִיל וְלא קָאֵי בַּמַּיִם אֶלָּא עַד קַרְסוּלֵיהּ. חֲצִינָא גַּרְזֶן אוֹ מַעֲצָד. לְבַר נַגָּרָא חָרַשׁ עֵצִים. וְלָא מִשּׁוּם דַּעֲמִיקָא מַיָּא מַהֲלַךְ שֶׁבַע שָׁנִים לא הִגִּיעַ הַחֲצִינָא לַקַּרְקַע. אֶלָּא מִשּׁוּם דִּרְדִיפֵי מַיָּא מִתּוֹךְ חֲרִיפוּת הַנָּהָר לא הָיָה נִצְלָל עֲדַיִן, וְלא מֵחֲמַת הָעמֶק בִּלְבַד. וְזִיז שָׂדַי עִמָּדִי ראשׁוֹ מַגִּיעַ לָרָקִיעַ.  צִפַּרְתָּא זֶה בְּחִינַת הַדִּבּוּר שֶׁהוּא אֶמְצָעִי בֵּין הָאָדָם שֶׁהוּא נִתְהַוֶּה מִמַּיִּין דּוּכְרִין וְנוּקְבִין וּבֵין הַשָּׁמַיִם שֶׁהוּא בְּחִינַת תְּבוּנוֹת הַתּוֹרָה כַּמּוּבָא (וַיִּקְרָא רַבָּה ט''ז, וּבְעֵרְכִין טז:) עַל מְצרָע שֶׁצָּרִיךְ לְהָבִיא שְׁנֵי צִפֳּרִים. יָבוֹא פַּטָּטַיָּא וִיכַפֵּר עַל פַּטָּטַיָּא דְּקָאֵי עַד קַרְסֻלֵּהּ בְּמַיָּא כִּי מֵאַחַר שֶׁהַדִּבּוּר צָרִיךְ לְהָאִיר לוֹ בְּכָל הַמְּקוֹמוֹת שֶׁצָּרִיךְ לַעֲשׂוֹת שָׁם תְּשׁוּבָה הוּא לִפְעָמִים בִּבְחִינַת (רוּת ג) :וַתְּגַל מַרְגְּלתָיו (עיין תיקון כ''א ותיקון ע) וַתִּשְׁכָּב שֶׁהַדִּבּוּר צָרִיךְ לְהָאִיר בָּאָדָם שֶׁהוּא לְמַטָּה בְּמַדְרֵגָה פְּחוּתָה וְעַל כֵּן נִקְרָא הַדִּבּוּר צִפַּרְתָּא דְּקָאֵי עַד קַרְסֻלֵּהּ בְּמַיָּא  מַיָּא הוּא בְּחִינַת הָאָדָם שֶׁנִּתְהַוֶּה מִמַּיִּין דּוּכְרִין וּמַיִּין נוּקְבִין כַּיָּדוּעַ וְהַדִּבּוּר, שֶׁהוּא בְּחִינַת צִפַּרְתָּא קָאֵי עַד קַרְסֻלֵּהּ אֵצֶל הָאָדָם שֶׁהוּא בְּמַדְרֵגָה פְּחוּתָה כְּדֵי לְהָאִיר לוֹ בִּבְחִינַת וַתְּגַל מַרְגְּלתָיו וְכוּ כַּנַּ''ל וְזֶהוּ דְּקָאֵי עַד קַרְסֻלֵּהּ בְּמַיָּא כַּנַּ''ל וְאָמְרִינַן לֵית מַיָּא הַיְנוּ שֶׁהֵבִינוּ שֶׁ אִי אֶפְשָׁר לִזְכּוֹת לְדִבּוּר אֶלָּא עַל יְדֵי כָּבוֹד בִּשְׁלֵמוּת שֶׁיִּהְיֶה הָאָדָם בְּעֵינָיו אֶפֶס וָאַיִן וְזֶהוּ: לֵית מַיָּא  שֶׁהָאָדָם יַחֲזִיק עַצְמוֹ לְאַיִן וּבָעֵינַן  לִנְחוּתֵי לְשׁוֹן שִׁפְלוּת  הַיְנוּ לִהְיוֹת שָׁפָל וְעָנָו אַךְ שֶׁהָיָה לְאַקוּרֵי נַפְשִׁין לְשׁוֹן (יְשַׁעְיָהוּ י''ג) : ''אוֹקִיר אֱנוֹשׁ מִפָּז'' הַיְנוּ  שֶׁהָיָה הָעֲנָוָה בִּשְׁבִיל גַּדְלוּת כְּדֵי לְהִתְכַּבֵּד וּלְהִתְיַקֵּר כִּי מֵחֲמַת שֶׁיּוֹדְעִין גּדֶל בִּזּוּי הַגַּדְלוּת עַל כֵּן הֵם עֲנָוִים בִּשְׁבִיל לְהִתְכַּבֵּד וּלְהִתְיַקֵּר עַל יְדֵי הָעֲנָוָה וְזֶהוּ בְּחִינַת עֲנִיווּת שֶׁהוּא תַּכְלִית הַגַּדְלוּת וּבָעֵינַן לִנְחוּתֵי לִהְיוֹת שְׁפָלִים וַעֲנָוִים לְאוֹקוּרֵי נַפְשִׁין כְּדֵי שֶׁעַל יְדֵי זֶה נִהְיֶה יְקָרִים וַחֲשׁוּבִים כִּי  הַגַּאֲוָה מְבֻזָּה מְאד נְפַק בְּרַת קָלָא וְאָמַר, לָא תְּחוּתוּ לְהָכָא לָא תְּחוּתוּ לִהְיוֹת שְׁפָלִים בִּשְׁבִיל זֶה בִּשְׁבִיל לְאוֹקוּרֵי נַפְשִׁין  שֶׁהִזְהִירָם הַבַּת קוֹל שֶׁלּא יִהְיוּ עֲנָוִים בִּשְׁבִיל לְהִתְיַקֵּר וּלְהִתְכַּבֵּד כִּי זֶה עֲנִיווּת הִיא תַּכְלִית הַגַּדְלוּת דִּנְפַלָּה חֲצִינָא לְבַר נַגָּרָא הָא שְׁבַע שְׁנִין, וְלָא מָטְיָא לְאַרְעָא שֶׁהַבַּת קוֹל  הוֹדִיעָה לָהֶם שׁרֶשׁ הַגַּדְלוּת כְּדֵי שֶׁיִּתְרַחֲקוּ עַד קָצֶה אַחֲרוֹן וְלָא יְחוּתוּ לְהָכָא שֶׁלּא יִהְיוּ עֲנָוִים בִּשְׁבִיל גַּדְלוּת כְּמַאֲמַר חֲכָמֵינוּ, זִכְרוֹנם לִבְרָכָה (אָבוֹת פֶּרֶק ד) : מְאד מְאד הֱוֵי שְׁפַל רוּחַ הַיְנוּ שֶׁהוֹדִיעָה לָהֶם שֶׁ הַגַּדְלוּת הוּא מִנְּפִילוֹת הַהִתְפָּאֲרוּת וְהַגַּאֲוָה שֶׁל הַקָּדוֹשׁ בָּרוּךְ הוּא שֶׁהוּא לְבוּשׁוֹ כְּמוֹ שֶׁכָּתוּב (תְּהִלִּים צג) : ה מָלָךְ גֵּאוּת לָבֵשׁ דִּנְפַלָא  חֲצִינָא בְּחִינַת לְבוּשׁ כְּמוֹ שֶׁכָּתוּב (שָׁם קכ''ט) : ''וְחִצְנוֹ מְעַמֵּר''  בַּר נַגָּרָא זֶה הַקָּדוֹשׁ בָּרוּךְ הוּא כְּמוֹ שֶׁכָּתוּב (שָׁם ק''ד) : ''הַמְקָרֶה בַמַּיִם עֲלִיּוֹתָיו'' וּכְמַאֲמַר (חֻלִּין ס:) אֱלקֵיכֶם נַגָּר הוּא מִנְּפִילַת הַלְּבוּשׁ הַזֶּה נִתְהַוָּה הַגַּדְלוּת שֶׁהוּא בְּחִינַת שֶׁבַע בָּתֵּי עַכּוּ''ם שֶׁעַל יְדֵי זֶה גָּלוּ יִשְׂרָאֵל מֵאַרְצָם כְּמַאֲמַר חֲכָמֵינוּ, זִכְרוֹנָם לִבְרָכָה (גִּטִּין פח:) לא גָּלוּ יִשְׂרָאֵל עַד שֶׁעָבְדוּ בָּהּ שֶׁבַע בָּתֵּי עַכּוּ''ם וּבִשְׁבִיל זֶה  נִקְרָא עַכּוּ''ם בִּלְשׁוֹן תִּפְאֶרֶת כְּמוֹ שֶׁכָּתוּב (יְשַׁעְיָהוּ מ''ד) ''כְּתִפְאֶרֶת אָדָם לָשֶׁבֶת בָּיִת''  כִּי הָעֲבוֹדָה זָרָה שֶׁהוּא הַגַּדְלוּת הוּא מִנְּפִילַת הִתְפָּאֲרוּתוֹ הָא שְׁבַע שְׁנִין זֶה בְּחִינַת הַגַּדְלוּת שֶׁהוּא בְּחִינַת שֶׁבַע בָּתֵּי עֲבוֹדָה זָרָה כַּנַּ''ל וְזֶהוּ: וְלָא מְטֵי לְאַרְעָא הַיְנוּ שֶׁעַל יְדֵי הֶעָווֹן הַזֶּה עֲדַיִן לא חָזַרְנוּ לְאַרְצֵנוּ כִּי עַל יְדֵי הֶעָווֹן הַזֶּה שֶׁהוּא הַגַּדְלוּת שֶׁהוּא כְּעוֹבֵד עֲבוֹדָה זָרָה בְּחִינַת שֶׁבַע בָּתֵּי עֲבוֹדָה זָרָה עַל יְדֵי זֶה גָּלִינוּ מֵאַרְצֵנוּ כַּנַּ''ל וְעַל יְדֵי זֶה עֲדַיִן לא חָזַרְנוּ לְאַרְצֵנוּ הַכּל עַל יְדֵי הֶעָווֹן הַזֶּה שֶׁל הַגַּדְלוּת שֶׁהוּא בְּחִינַת עֲבוֹדָה זָרָה כַּנַּ''ל (עיין תדא''ר פרק ל''א) וְלָא מִשּׁוּם דִּנְפִישֵׁי מַיָּא הַיְנוּ לא תּאמַר שֶׁבִּשְׁבִיל זֶה לָא מְטֵי לְאַרְעָא דְּהַיְנוּ שֶׁאֵין יְכוֹלִין לְהַגִּיעַ וְלָשׁוּב לְאֶרֶץ יִשְׂרָאֵל מִשּׁוּם דִּנְפִישֵׁי מַיָּא מֵחֲמַת שֶׁהָעַכּוּ''ם הֵם רַבִּים בְּחִינַת ''רַבִּים הַגּוֹיִם הָאֵלֶּה'' (דְּבָרִים ז) שֶׁהֵם בְּחִינַת מַיִם רַבִּים (שה''ש ח:) אֶלָּא מִשּׁוּם דִּרְדִיפֵי מַיָּא שֶׁהֵם רוֹדְפִים אַחַר  הַכָּבוֹד שֶׁהוּא בְּחִינַת מַיִם בְּחִינַת ''אֵל הַכָּבוֹד הִרְעִים, ה עַל מַיִם רַבִּים'' (תְּהִלִּים כ''ט) עַל יְדֵי זֶה אֵין יְכוֹלִין לְהַגִּיעַ וְלַחֲזר לְאֶרֶץ יִשְׂרָאֵל הַיְנוּ עַל יְדֵי רְדִיפַת הַכָּבוֹד וְהַגַּדְלוּת כִּי עִקַּר אֲרִיכַת הַגָּלוּת שֶׁאֵין יְכוֹלִין לָשׁוּב לְאַרְצֵנוּ הוּא רַק מֵחֲמַת עֲווֹן הַגַּדְלוּת וּרְדִיפַת הַכָּבוֹד כַּנַּ''ל כָּל זֶה הוֹדִיעָה לָהֶם הַבַּת קוֹל גּדֶל בִּזּוּי הַגַּדְלוּת כְּדֵי שֶׁיִּתְרַחֲקוּ מֵהַגַּדְלוּת עַד קָצֶה אַחֲרוֹן כַּנַּ''ל וְאָז כְּבוֹד הַשֵּׁם יִתְבָּרַךְ בִּשְׁלֵמוּת כַּנַּ''ל וְאָז זוֹכִין לַדִּבּוּר הַמֵּאִיר שֶׁהוּא בְּחִינַת צִפַּרְתָּא הַנַּ''ל כַּנַּ''ל אֲבָל  אֵיךְ זוֹכִין לָזֶה לְשַׁבֵּר הַגַּדְלוּת וְהַכָּבוֹד שֶׁל עַצְמוֹ לְגַמְרֵי וְשֶׁיִּהְיֶה כְּבוֹד הַשֵּׁם יִתְבָּרַךְ בִּשְׁלֵמוּת הוּא עַל יְדֵי שְׁמִירַת הַבְּרִית בִּשְׁתֵּי בְּחִינוֹת הַנַּ''ל שֶׁהֵם בְּחִינַת יִחוּדָא עִלָּאָה וְיִחוּדָא תַּתָּאָה וְזֶהוּ שֶׁאָמַר רַב אָשֵׁי הַאי זִיז שָׂדַי הוּא הַיְנוּ בְּחִינַת יִחוּדָא עִלָּאָה וְיִחוּדָא תַּתָּאָה שֶׁעַל יְדֵי יִחוּדָא עִלָּאָה וְיִחוּדָא תַּתָּאָה שֶׁהֵם בְּחִינַת שְׁמִירַת הַבְּרִית בִּשְׁתֵּי בְּחִינוֹת כַּנַּ''ל עַל יְדֵי זֶה הַכָּבוֹד בִּשְׁלֵמוּת וְעַל יְדֵי כָּבוֹד בִּשְׁלֵמוּת זוֹכִין לְצִפַּרְתָּא, שֶׁהוּא הַדִּבּוּר שֶׁהוּא אֶמְצָעִי בֵּין מַיָּא לָרָקִיעַ כַּנַּ''ל כִּי  זִיז הוּא בְּחִינַת יִחוּדָא תַּתָּאָה בְּחִינַת מט''ט בְּחִינַת מִכְּנַף הָאָרֶץ כַּנַּ''ל (בְּרֵאשִׁית רַבָּה יט, וַיִּקְרָא רַבָּה כב). עוֹף אֶחָד יֵשׁ בְּשָׁעָה שֶׁמַּפְרִישׂ אֶת כְּנָפָיו הוּא מַחֲשִׁיךְ אֶת הַשֶּׁמֶשׁ וְזִיז שְׁמוֹ וְזֶה בְּחִינַת יִחוּדָא תַּתָּאָה בְּחִינַת מט''ט בְּחִינַת מִכְּנַף הָאָרֶץ שֶׁבּוֹ מִתְלַבֵּשׁ בְּרִית עִלָּאָה שֶׁהוּא בְּחִינַת הַשֶּׁמֶשׁ (עיין זוהר שמות ג: וזוהר פנחס רי''ז) שָׂדַי זֶה בְּחִינַת יִחוּדָא עִלָּאָה כַּנַּ''ל וְזֶה אֲנִי ה, יִחוּדָא עִלָּאָה הוּא שְׁמִי, יִחוּדָא תַּתָּאָה וּכְבוֹדִי לְאַחֵר לא אֶתֵּן זֶה בְּחִינַת כָּבוֹד בִּשְׁלֵמוּת וּתְהִלָּתִי לַפְּסִילִים זֶה בְּחִינַת הַדִּבּוּר כְּמוֹ שֶׁכָּתוּב (תְּהִלִּים קמ''ה) : ''תְּהִלַּת ה יְדַבֶּר פִּי'' הַכּל כַּנַּ''ל


~ יב - תְּהִלָּה לְדָוִד

[לְשׁוֹן רַבֵּנוּ, זִכְרוֹנוֹ לִבְרָכָה] תְּהִלָּה לְדָוִד אֲרוֹמִמְךָ אֱלהַי וְכוּ (תְּהִלִּים קמ''ה) א. מַה שֶּׁאָנוּ רוֹאִים שֶׁעַל פִּי הָרב הַלּוֹמְדִים חוֹלְקִים עַל הַצַּדִּיקִים וְדוֹבְרִים עַל הַצַּדִּיק עָתָק בְּגַאֲוָה וָבוּז זֶהוּ מְכֻוָּן גָּדוֹל מֵאֵת הַשֵּׁם יִתְבָּרַךְ כִּי יֵשׁ בְּחִינַת יַעֲקב וְלָבָן. יַעֲקב הוּא הַצַּדִּיק הַמְחַדֵּשׁ חִדּוּשִׁין דְּאוֹרַיְתָא וְלוֹמֵד תּוֹרָתוֹ לִשְׁמָהּ וְטוּבוֹ גָּנוּז וְשָׁמוּר וְצָפוּן לֶעָתִיד כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה: לְמָחָר לְקַבֵּל שְׂכָרָם (עֵרוּבִין כב, ) וְ עַל שֵׁם שֶׁשְּׂכָרוֹ לְבַסּוֹף עַל שֵׁם זֶה נִקְרָא יַעֲקב לְשׁוֹן עָקֵב וָסוֹף שְׂכָרוֹ לְבַסּוֹף ולבן הוא  תלמיד חכם שד יהודי (עיין זוהר פנחס רנג:) שֶׁתּוֹרָתוֹ לְהִתְיַהֵר וּלְקַנְטֵר וְתַלְמִיד חָכָם כָּזֶה נְבֵלָה טוֹבָה הֵימֶנּוּ (וַיִּקְרָא רַבָּה א, עַיֵּן מַתְּנוֹת כְּהוּנָה) וְזֶה יָדוּעַ, שֶׁאֵינוֹ נִקְרָא תַּלְמִיד חָכָם אֶלָּא עַל יְדֵי תּוֹרָה שֶׁבְּעַל פֶּה כִּי זֶה שֶׁיּוֹדֵעַ לִלְמד חֻמָּשׁ אֵינוֹ נִקְרָא תַּלְמִיד חָכָם אֶלָּא זֶה שֶׁהוּא בָּקִי בִּגְמָרָא וּפוֹסְקִים וּ כְשֶׁלּוֹמֵד בְּלא דַּעַת נִקְרָא לָבָן עַל שֵׁם עַרְמִימִיּוּת שֶׁנִּכְנָס בּוֹ וְשׂוֹנֵא וְרוֹדֵף אֶת הַצַּדִּיקִים צַדִּיק עֶלְיוֹן וְצַדִּיק תַּחְתּוֹן כִּי שְׁכִינְתָּא בֵּין תְּרֵין צַדִּיקַיָּא יָתְבָא כְּמוֹ שֶׁכָּתוּב בַּזּהַר (וַיֵּצֵא קנג:, וַיְּחִי רמה:) : צַדִּיקִים יִרְשׁוּ אָרֶץ צַדִּיקִים תְּרֵי מַשְׁמַע וּשְׁנֵי צַדִּיקִים אֵלּוּ הֵם זֶה הַצַּדִּיק שֶׁחִדֵּשׁ זאת הַתּוֹרָה שֶׁבְּעַל פֶּה זֶה צַדִּיק עֶלְיוֹן וְצַדִּיק הַתַּחְתּוֹן זֶה שֶׁלּוֹמֵד הַחִדּוּשִׁין וְ תוֹרָה שֶׁבְּעַל פֶּה הַיְנוּ שְׁכִינְתָּא כְּמוֹ שֶׁכָּתוּב (בְּפָתַח אֵלִיָּהוּ) : מַלְכוּת פֶּה, וְתוֹרָה שֶׁבְּעַל פֶּה קָרִינַן לָהּ וּ כְשֶׁהַשְּׁכִינָה הַנִּקְרָא תּוֹרָה שֶׁבְּעַל פֶּה בָּאָה בְּתוֹךְ תַּלְמִיד חָכָם שֵׁד יְהוּדִי זֶה נִקְרָא גָּלוּת הַשְּׁכִינָה וְאָז יֵשׁ לוֹ פֶּה לְדַבֵּר עַל צַדִּיק עָתָק וְכוּ וּ כְשֶׁהָאָדָם לוֹמֵד בִּקְדֻשָּׁה וּבְטָהֳרָה אֵיזֶה דִּין וּפְסָק שֶׁחִדֵּשׁ אֵיזֶה תַּנָּא אוֹ צַדִּיק אַחֵר עַל יְדֵי זֶה נַעֲשֶׂה בְּחִינַת נְשִׁיקִין (עיין זוהר פנחס ר''כ אתא האי טולא ונשיק לי:) וּ נְשִׁיקִין זֶה בְּחִינַת הִתְדַּבְּקוּת רוּחָא בְּרוּחָא כִּי הַפְּסָק הַזֶּה, הוּא דִּבּוּרוֹ שֶׁל הַתַּנָּא וְ דִבּוּר הוּא הַחִיּוּת כְּמוֹ שֶׁכָּתוּב (בְּרֵאשִׁית ב) : ''לְנֶפֶשׁ חַיָּה'', וְתַרְגּוּמוֹ: לְרוּחַ מְמַלְּלָא וְרוּחַ מְמַלְּלָא הַיְנוּ הַנֶּפֶשׁ חַיָּה הִיא בָּאָה מִתּוֹרָה שֶׁבְּעַל פֶּה כְּמוֹ שֶׁכָּתוּב (שָׁם א) : ''תּוֹצֵא הָאָרֶץ נֶפֶשׁ חַיָּה'' נִמְצָא, בְּשָׁעָה שֶׁמְּחַדֵּשׁ הַתַּנָּא אֵיזֶה חִדּוּשׁ וּמְדַבֵּר זֶה הַחִדּוּשׁ זֶה הַדִּבּוּר בְּעַצְמוֹ הִיא בְּחִינַת הַתּוֹרָה שֶׁבְּעַל פֶּה שֶׁחִדֵּשׁ כִּי מִשָּׁם מוֹצָאָהּ כְּמוֹ שֶׁכָּתוּב: ''תּוֹצֵא הָאָרֶץ נֶפֶשׁ חַיָּה'' נִמְצָא עַכְשָׁו כְּשֶׁלּוֹמְדִים אֶת הַחִדּוּשׁ הַזֶּה וּכְשֶׁמַּכְנִיסִין הַלִּמּוּד וְהַחִדּוּשׁ בְּתוֹךְ פֶּה נִמְצָא שֶׁמְּדַבְּקִין רוּחַ הַצַּדִּיק שֶׁחִדֵּשׁ זֶה הַחִדּוּשׁ עִם רוּחַ מְמַלְּלָא הַיְנוּ עִם הַדִּבּוּר הַלּוֹמֵד זֶה הַחִדּוּשׁ עַכְשָׁו וְזאת הַ הִתְדַּבְּקוּת רוּחָא בְּרוּחָא נִקְרָא נְשִׁיקִין (זוהר משפטים קכ''ד: תרומה קמ''ו פקודי רנ''ו:) נִמְצָא, כְּשֶׁלּוֹמְדִין אֵיזֶה הֲלָכָה שֶׁחִדְּשׁוּ הַתַּנָּאִים עַל יְדֵי זֶה נִתְדַּבֵּק רוּחַ הַתַּנָּא עִם רוּחַ הַלּוֹמֵד וְדוֹמֶה כְּאִלּוּ נוֹשֵׁק אֶת עַצְמוֹ עִם הַתַּנָּא אֲבָל תַּלְמִיד חָכָם שֵׁד יְהוּדִי כְּשֶׁלּוֹמֵד גְּמָרָא אוֹ פְּסַק דִּין עָלָיו כָּתוּב (מִשְׁלֵי כ''ז) : ''נֶעְתָּרוֹת נְשִׁיקוֹת שׂוֹנֵא'' כִּי הַתַּנָּא אֵינוֹ יָכוֹל לִסְבּל רוּחוֹ שֶׁל תַּלְמִיד חָכָם שֵׁד יְהוּדָאִין כִּי מִי יָכוֹל לִסְבּל לְנַשֵּׁק אֶת עַצְמוֹ עִם נְבֵלָה כָּל שֶׁכֵּן שֶׁנְּבֵלָה טוֹבָה הֵימֶנּוּ וַ אֲפִלּוּ צַדִּיקִים שֶׁכְּבָר הָלְכוּ לְעוֹלָמָם וּכְשֶׁאָנוּ לוֹמְדִין תּוֹרוֹתֵיהֶן עַל יְדֵי זֶה נִתְדַּבֵּק רוּחָם בְּרוּחֵנוּ כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (יְבָמוֹת צז). שִׂפְתוֹתֵיהֶם דּוֹבְבוֹת בַּקֶּבֶר וְזֶה עַל יְדֵי בְּחִינַת נְשִׁיקָה וְזֶה בְּחִינַת: (בְּרֵאשִׁית כ''ט) ''וַיִּשַּׁק יַעֲקב לְרָחֵל, וַיִּשָּׂא קלוֹ וַיֵּבְךְּ'' פֵּרֵשׁ רַשִׁ''י: שֶׁצָּפָה בְּרוּחַ הַקּדֶשׁ שֶׁאֵינָהּ נִכְנֶסֶת עִמּוֹ לִקְבוּרָה  רָחֵל בְּחִינַת תּוֹרָה שֶׁבְּעַל פֶּה שֶׁהִיא כְּרָחֵל לִפְנֵי גּוֹזְזֶיהָ שֶׁהַכּל גּוֹזְזִין וּפוֹסְקִין מִמֶּנָּה הֲלָכוֹת וְהֵם נַעֲשִׂים לְבוּשִׁין כְּמוֹ שֶׁכָּתוּב (מִשְׁלֵי כ''ז) : ''כְּבָשִׂים לִלְבוּשֶׁךָ'' כְּמוֹ שֶׁכָּתוּב (יְשַׁעְיָהוּ ג) : ''שִׂמְלָה לְכָה, קָצִין תִּהְיֶה לָּנוּ'' כשאדם כשר לוֹמֵד תּוֹרַת הַתַּנָּא אֲזַי הַתַּנָּא נוֹשֵׁק אוֹתוֹ וְהוּא נוֹשֵׁק הַתַּנָּא וְגוֹרֵם תַּעֲנוּג גָּדוֹל לְהַתַּנָּא כְּמוֹ שֶׁכָּתוּב: שִׂפְתוֹתָיו דּוֹבְבוֹת בַּקֶּבֶר וְכוּ וְזֶה בְּחִינַת: וַיִּשַּׁק יַעֲקב הוּא הַתַּנָּא לְרָחֵל הִיא הַתּוֹרָה שֶׁבְּעַל פֶּה שֶׁחִדֵּשׁ שֶׁנִּשֵּׁק וְדִבֵּק אֶת רוּחוֹ בְּרוּחַ הַקּדֶשׁ שֶׁבַּשְּׁכִינָה וַיֵּבְךְּ שֶׁצָּפָה בְּרוּחַ הַקּדֶשׁ שֶׁלּוֹ שֶׁהוֹצִיא מִפִּיו וְהִכְנִיס בְּתוֹךְ הַתּוֹרָה שֶׁבְּעַל פֶּה וְרָאָה שֶׁבַּגָּלוּת הַזֶּה עַל פִּי הָרב הַלּוֹמְדִים אֵינָם הֲגוּנִים נִמְצָא שֶׁעַל יְדֵי לִמּוּדָם שֶׁיִּלְמְדוּ לא תִּכָּנֵס רוּחַ הַקּדֶשׁ שֶׁל רָחֵל שֶׁל תּוֹרָה שֶׁבְּעַל פֶּה לִקְבוּרָה שֶׁאֵין שִׂפְתוֹתָיו דּוֹבְבוֹת בַּקֶּבֶר עַל יְדֵי לִמּוּדוֹ שֶׁל רָשָׁע וְעַל יְדֵי זֶה וַיֵּבְךְּ עַל גָּלוּתוֹ. וְעוֹד שֶׁלִּפְעָמִים הַלַּמְדָן אוֹמֵר אֵיזֶה חִדּוּשׁ בְּשֵׁם עַצְמוֹ וְלא בְּשֵׁם הַתַּנָּא נִמְצָא שֶׁעַל יְדֵי זֶה אֵינוֹ נִכְנָס עִם הַתַּנָּא לִקְבוּרָה כִּי אֵין אוֹמֵר בְּשֵׁם אוֹמְרוֹ (עיין סנהדרין צ:) ב. וְ אִם יִקְשֶׁה לְךָ. הֲלא תֵּכֶף כְּשֶׁלּוֹמֵד הַלַּמְדָן הַחִדּוּשׁ שֶׁל הַצַּדִּיק הָיָה לוֹ לַחֲזר בִּתְשׁוּבָה וְאֵיךְ מַנִּיחַ הַתּוֹרָה שֶׁבְּעַל פֶּה אֶת הַלַּמְדָן לֵילֵךְ בְּרִשְׁעָתוֹ ? תְּשׁוּבָה עַל זֶה ''וַיַּגֵּד יַעֲקב לְרָחֵל כִּי אֲחִי אָבִיהָ הוּא וְכִי בֶן רִבְקָה הוּא'' פֵּרוּשׁ: בְּשָׁעָה שֶׁהִגִּיד הַצַּדִּיק הַתּוֹרָה שֶׁבְּעַל פֶּה הִגִּיד אוֹתָהּ בִּבְחִינוֹת (הוֹשֵׁעַ י''ד) : ''צַדִּיקִים יֵלְכוּ בָם וּפשְׁעִים יִכָּשְׁלוּ בָם'' וְזֶה: ''כִּי אֲחִי אָבִיהָ הוּא'' בְּרַמָּאוּת בִּבְחִינַת ''וּפשְׁעִים יִכָּשְׁלוּ בָם'' ''וְכִי בֶן רִבְקָה הוּא'' הַכְּשֵׁרָה וְזֶה בְּחִינַת ''צַדִּיקִים יֵלְכוּ בָם'' וְלא עוֹד וַתָּרָץ וַתַּגֵּד לְאָבִיהָ הַיְנוּ  זאת הַבְּחִינָה שֶׁל ''וּפשְׁעִים יִכָּשְׁלוּ בָם'' בָּא לוֹ בְּנָקֵל יוֹתֵר כְּמוֹ שֶׁאָמְרוּ חֲכָמֵינוּ זַ''ל (סוֹטָה כא:) : אֲנִי חָכְמָה שָׁכַנְתִּי עָרְמָה כִּי כְּשֶׁאָדָם לוֹמֵד תּוֹרָה נִכְנָס בּוֹ עַרְמִימִיּוּת וְזֶה: ''וַתָּרָץ'' כְּאָדָם שֶׁרָץ בִּמְהִירוּת וּבְנָקֵל וַתַּגֵּד לְאָבִיהָ שֶׁהַתּוֹרָה הִיא מַגֶּדֶת לְהַלַּמְדָן עַרְמִימִיּוּת וְזֶהוּ: וַתָּרָץ וַתַּגֵּד לְאָבִיהָ שֶׁ הָעַרְמִימִיּוּת בָּא בְּנָקֵל וּבִמְהִירוּת יוֹתֵר לָאָדָם כִּי  הַקְּדֻשָּׁה צָרִיךְ סִיּוּעַ מִלְּעֵלָּא כְּמוֹ שֶׁאָמְרוּ (עֲבוֹדָה זָרָה נה) : הַבָּא לִטָּהֵר, מְסַיְּעִין לוֹ אֲבָל הָעַרְמִימִיּוּת פּוֹתְחִין יֵשׁ לוֹ פְּתָחִים הַרְבֵּה (עיין שבת ק''ד) וּבָא לוֹ בְנָקֵל ג. וְאִם יִקְשֶׁה לְךָ  אִם הַתַּנָּא הָיָה צַדִּיק גָּמוּר אֵיךְ בָּא זֶה הַדָּבָר שֶׁאוֹמֵר תּוֹרָתוֹ שֶׁיָּכוֹל לִסְבּל שְׁנֵי מַשְׁמָעוּת מַשְׁמָעוּת טוֹב דְּהַיְנוּ צַדִּיקִים יֵלְכוּ בָם וּמַשְׁמָעוּת לְהִפּוּךְ דְּהַיְנוּ וּפשְׁעִים יִכָּשְׁלוּ בָם אֲבָל דַּע שֶׁהַתַּנָּא הָיָה צַדִּיק גָּמוּר וְתוֹרָתוֹ זַכָּה מִבְּלִי פְּסֹלֶת וּמַה שֶּׁנִּרְאָה בָּהּ מַשְׁמָעוּת עַרְמוּמִיּוּת זֶה, כִּי כָּל הָעוֹלָם מְקַבְּלִים פַּרְנָסָתָם מִשְּׂמאלָהּ כְּמוֹ שֶׁכָּתוּב (מִשְׁלֵי ג) : ''מִשְּׂמאלָהּ עשֶׁר וְכָבוֹד'' בִּשְׁבִיל זֶה נָפַל הַתַּנָּא בִּשְׁעַת אֲמִירַת תּוֹרָתוֹ לְאֵיזֶה שְׁגִיאָה דַּקָּה כְּחוּט הַשַּׂעֲרָה לִבְחִינַת שְׂמאלָהּ כדי שעי''ז יקבל שפע ופרנסה כְּדֵי שֶׁעַל יְדֵי זֶה בְּחִינַת שְׂמאלָהּ יְקַבֵּל שֶׁפַע וּפַרְנָסָתוֹ לְעוֹלָם וּלְהַמְשִׁיךְ לָהֶם עשֶׁר וְכָבוֹד כְּמוֹ שֶׁכָּתוּב: ''מִשְּׂמאלָהּ עשֶׁר וְכָבוֹד'' אֲבָל מִצַּד הַתַּנָּא אֵין נִפְתָּל וְעִקֵּשׁ וְעַל זֶה צָרִיךְ הַלַּמְדָן לֵידַע קדֶם לִמּוּדוֹ שֶׁבְּשָׁעָה שֶׁיּוֹשֵׁב לִלְמד הַצַּדִּיק שֶׁבְּגַן עֵדֶן צַיֵּת לְקָלֵהּ כְּמוֹ שֶׁכָּתוּב (שִׁיר הַשִּׁירִים ח) : ''הַיּוֹשֶׁבֶת בַּגַּנִּים חֲבֵרִים מַקְשִׁיבִים לְקוֹלֵךְ'' (וְכַמּוּבָא בַּזּהַר לֶךְ לְךָ צב ובזוהר פנחס רי''ג.) וְזֶה: וַיְהִי כִשְׁמעַ לָבָן אֶת שֵׁמַע יַעֲקב בֶּן אֲחֹתוֹ הַיְנוּ, כְּשֶׁהַלַּמְדָן יוֹדֵעַ שֵׁמַע יַעֲקב שֶׁיַּעֲקב  בֶּן אֲחֹתוֹ, בְּחִינַת כַּשְׁרוּת שֶׁלָּמַד וְאָמַר זאת הַתּוֹרָה בְּכַשְׁרוּת לִשְׁמָהּ וְיַעֲקב, הַיְנוּ הַתַּנָּא, צַיֵּת לְקָלֵהּ וַיָּרָץ לִקְרָאתוֹ וּמְחַבֵּק וּמְנַשֵּׁק לוֹ הַיְנוּ שֶׁעַל יְדֵי לִמּוּדוֹ מִתְדַּבֵּק רוּחַ הַתַּנָּא בְּרוּחוֹ זֶה בְּחִינַת נְשִׁיקִין וַיְבִיאֵהוּ אֶל בֵּיתוֹ שֶׁמֵּבִיא אֶת רוּחַ הַתַּנָּא לְתוֹךְ הַתּוֹרָה שֶׁלּוֹמֵד עַכְשָׁו כִּי שָׁם בֵּיתוֹ כְּמוֹ שֶׁכָּתוּב: ''תּוֹצֵא הָאָרֶץ נֶפֶשׁ חַיָּה''  וַיְסַפֵּר לְלָבָן, לְשׁוֹן סַפִּיר וָאוֹר שֶׁרוּחַ הַתַּנָּא מֵאִיר לְהַלַּמְדָן וּמְבָאֵר לוֹ אֶת הַדְּבָרִים הָאֵלֶּה פֵּרֵשׁ רַשִׁ''י: שֶׁלּא בָּא אֶלָּא מִתּוֹךְ אנֶס אָחִיו, שֶׁנָּטַל מִמֶּנּוּ מָמוֹנוֹ פֵּרוּשׁ, שֶׁרוּחַ הַתַּנָּא מוֹדִיעַ לְהַלַּמְדָן שֶׁלּא בָּא הַתַּנָּא לִבְחִינָה הַזּאת שֶׁיִּסְבּל תּוֹרָתוֹ מַשְׁמָעוּת עַרְמִימִיּוּת אֶלָּא מִתּוֹךְ אנֶס אָחִיו שֶׁנָּטַל מָמוֹנוֹ כְּדֵי בִּשְׂמאלָהּ עשֶׁר וְכָבוֹד כְּדֵי לְהַמְשִׁיךְ לָהֶם שֶׁפַע גַּשְׁמִיּוּת כְּשֶׁיֵּדַע הַלַּמְדָן כָּל זֶה יאמַר לָבָן: אַךְ עַצְמִי וּבְשָׂרִי אָתָּה דְּהַיְנוּ שֶׁיִּתְקַשֵּׁר הַלַּמְדָן עִם הַתַּנָּא בְּהִתְקַשְּׁרוּת גָּדוֹל וַיֵּשֶׁב עִמּוֹ  חֹדֶשׁ יָמִים וְיִתְיַשֵּׁב בַּדָּבָר עִם רוּחַ הַתַּנָּא אֵיךְ  לַחֲזר בִּתְשׁוּבָה לְחַדֵּשׁ יָמָיו שֶׁעָבְרוּ בַּחֹשֶׁךְ בִּבְחִינַת (תְּהִלִּים ק''ג) : ''תִּתְחַדֵּשׁ כַּנֶּשֶׁר נְעוּרָיְכִי'' אֲבָל תַּלְמִיד חָכָם, שֵׁד יְהוּדִי אֵינוֹ רוֹאֶה כָּל אֵלֶּה וְאֵינוֹ שׁוֹמֵעַ שֵׁמַע בֶּן אֲחוֹתוֹ ''וַיּאמֶר לוֹ אָחִי אַתָּה'' שֶׁלָּבָן חוֹשֵׁב וְאוֹמֵר שֶׁגַּם הַתַּנָּא לא אָמַר תּוֹרָתוֹ אֶלָּא בְּעַרְמִימִיּוּת וְאֵין בָּהּ שׁוּם צַד כַּשְׁרוּת וְחוֹשֵׁב שֶׁהוּא אָחִיו בְּרַמָּאוּת, שֶׁכֻּלּוֹ רַמָּאוּת, חַס וְשָׁלוֹם וְאֵינוֹ רוֹצֶה לַחֲזר בִּתְשׁוּבָה וְדוֹבֵר עַל צַדִּיק עָתָק בְּגַאֲוָה וָבוּז ד. וְדַע, שֶׁזֶּה מְכֻוָּן מֵאֵת הַשֵּׁם יִתְבָּרַךְ שֶׁהַקָּדוֹשׁ בָּרוּךְ הוּא מַפִּיל אֵיזֶה צַדִּיק גָּדוֹל בְּפִיו שֶׁל הַלַּמְדָן הַיְנוּ הַלַּמְדָן דּוֹבֵר רָעוֹת עַל הַצַּדִּיק כְּדֵי שֶׁהַצַּדִּיק יִקַּח הַתּוֹרָה שֶׁבְּעַל פֶּה הַיְנוּ הַשְּׁכִינָה מֵהַגָּלוּת שֶׁבְּפֶה הַלַּמְדָן וּמַעֲלֶה אוֹתָהּ לְשָׁרְשָׁהּ מִמַּדְרֵגָה לְמַדְרֵגָה.  מִתְּחִלָּה לִבְחִינַת חִבּוּק וְאַחַר כָּךְ לִבְחִינַת נִשּׁוּק וְאַחַר כָּךְ לִבְחִינַת זִוּוּג כמו שכתוב (שִׁיר הַשִּׁירִים ב) : ''אֲנִי חֲבַצֶּלֶת הַשָּׁרוֹן'' בִּתְחִלָּה הִיא יְרֻקָּה כַּחֲבַצֶּלֶת (עַיֵּן בַּזּהַר וַיְּחִי רכא) כְּמוֹ שֶׁאָמְרוּ (מְגִלָּה יג:) אֶסְתֵּר יְרַקְרקֶת הָיְתָה וְזֶה בְּחִינַת חִבּוּק ''וִימִינוֹ תְּחַבְּקֵנִי'' (שה''ש ב) כִּי  הַשִּׂמְחָה בָּא מֵהַלֵּב כְּמוֹ שֶׁכָּתוּב (תְּהִלִּים ד) : ''נָתַתָּה שִׂמְחָה בְלִבִּי'' וְ הַלֵּב הוּא בִּינָה (פתח אליהו) שֶׁשָּׁם יַיִן הַמְשַׂמֵּחַ שֶׁהוּא עָלְמָא סְתִימָא בְּחִינַת (שָׁם קד) : ''וְיַיִן יְשַׂמַּח לְבַב'' וְהַצַּדִּיק שֶׁנּוֹפֵל לְתוֹךְ פֶּה הַלַּמְדָן שֶׁהַלַּמְדָן דּוֹבֵר עָלָיו עָתָק וְהוּא מֵבִין שֶׁאֵלּוּ הַדְּבָרִים שֶׁהַלַּמְדָן דּוֹבֵר עָלָיו הֵם צֵרוּפִים מֵאוֹתִיּוֹת שֶׁבַּתּוֹרָה שֶׁבְּעַל פֶּה וּמֵבִין מֵאֵיזֶה הֲלָכוֹת נַעֲשׂוּ הַדִּבּוּרִים אֵלּוּ וּמְקַבֵּל אוֹתָם בְּשִׂמְחָה וּבְאַהֲבָה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (שַׁבָּת פח:). הַנֶּעֱלָבִים וְכוּ, שְׂמֵחִים בְּיִסּוּרִים וְעוֹשִׂים מֵאַהֲבָה וְאַהֲבָה, שֶׁהַצַּדִּיק מְקַבֵּל אֶת הַחֶרְפָּה בְּאַהֲבָה זֶה בְּחִינַת חִבּוּק, ''וִימִינוֹ תְּחַבְּקֵנִי'' וְעַל יְדֵי הַשִּׂמְחָה שֶׁשָּׂמֵחַ בַּיִּסּוּרִין [הוּא] מַעֲלֶה לִבְחִינַת ''אֲנִי חֲבַצֶּלֶת הַשָּׁרוֹן'' לִבְחִינַת לֵב כְּמוֹ שֶׁכָּתוּב: ''נָתַתָּה שִׂמְחָה בְלִבִּי'' וְאָז הוּא בִּבְחִינַת (תְּהִלִּים ע''ג) : ''צוּר לְבָבִי'' שֶׁבִּבְחִינַת  תּוֹרָה שֶׁבְּעַל פֶּה הַנִּקְרֵאת צוּר כַּמּוּבָא בַּתִּקּוּנִים (תִּקּוּן כ''א מג:) אִלְמָלֵא לא הִכָּה משֶׁה רַבֵּנוּ, עָלָיו הַשָּׁלוֹם, אֶת הַצּוּר, לא הָיוּ צְרִיכִין לִטְרחַ כָּל כָּךְ בַּתּוֹרָה שֶׁבְּעַל פֶּה וְזֶה בְּחִינַת (בְּרֵאשִׁית י''ד) : ''וַיָּרֶק אֶת חֲנִיכָיו'' שֶׁ אַבְרָהָם הוּא בְּחִינַת יָמִין בְּחִינַת חִבּוּק  וַיָּרֶק זֶה בְּחִינַת קַו הַיָּרק שֶׁנִּמְשָׁךְ מִבִּינָה וּמַקִּיף אֶת כָּל הָעוֹלָם (עיין חגיגה יב) וַ חֲנִיכָיו זֶה בְּחִינַת חֲסָדִים כַּמּוּבָא בַּמִּדְרָשׁ (בְּרֵאשִׁית רַבָּה מג), לְשׁוֹן חֲנִיכָתוֹ שֶׁשְּׁמָן אַבְרָהָם כִּשְׁמוֹ הַיְנוּ שֶׁקַּו הַיָּרק מִבְּחִינַת אֲנִי חֲבַצֶּלֶת בְּחִינַת אֶסְתֵּר יְרַקְרקֶת זאת עֲלִיָּה יֵשׁ לַשְּׁכִינָה עַל יְדֵי חִבּוּק יָמִין וְעִקַּר בִּנְיָנָהּ עַל יְדֵי חָכְמָה שֶׁאָז רְאוּיָה לְזִוּוּג כְּמוֹ שֶׁכָּתוּב (בְּרֵאשִׁית כ) : ''וְגַם אָמְנָה אֲחוֹתִי בַת אָבִי אַךְ לא בַת אִמִּי'' וְכוּ וְאָז: ''וַתְּהִי לִי לְאִשָּׁה'' שֶׁאָז הִיא רְאוּיָה לְזִוּוּג [כַּמּוּבָא בַּזּהַר (אֱמר ק:) רַבִּי אַבָּא שָׁלַח לֵהּ לְרַבִּי שִׁמְעוֹן, אָמַר: אֵימָתַי זִוּוּגָא דִּכְנֶסֶת יִשְׂרָאֵל בְּמַלְכָּא קַדִּישָׁא ? שָׁלַח לֵהּ: וְגַם אָמְנָה וְכוּ עַיֵּן שָׁם] וְאִיתָא בְּפֵרוּשׁ סִפְרָא דִּצְנִיעוּתָא שֶׁהַנְּשִׁיקִין הִיא עַל יְדֵי הַחָכְמָה כְּשֶׁנִּתְעוֹרְרִים הַשְּׂפָתַיִם עֶלְיוֹנִים שֶׁהֵן נֶצַח וָהוֹד עֶלְיוֹנִים לִבְחִינַת זִוּוּג לִבְחִינַת הִתְדַּבְּקוּת רוּחָא בְּרוּחָא אֲזַי נִתְעוֹרְרִין נֶצַח וָהוֹד תַּחְתּוֹנִים לְזִוּוּג לְאִתְדַּבְּקָא גּוּפָא בְּגוּפָא נִמְצָא, כְּשֶׁהַצַּדִּיק מַשְׂכִּיל בְּחָכְמָתוֹ וְיוֹדֵעַ מֵאֵיזֶה צֵרוּפִין שֶׁל תּוֹרָה שֶׁבְּעַל פֶּה נַעֲשֶׂה אֵלּוּ הַצֵּרוּפִין שֶׁהַלַּמְדָן דּוֹבֵר עָלָיו וְהַצַּדִּיק לוֹמֵד אֵלּוּ הַצֵּרוּפִין וְעוֹשֶׂה מֵהֶם צֵרוּף הֲלָכָה שֶׁהָיָה מִקּדֶם שֶׁנִּתְקַלְקֵל כְּשֶׁיֵּשׁ לוֹ זאת הַחָכְמָה אֲזַי עַל יְדֵי הַחָכְמָה הַזּאת הַשְּׁכִינָה הִיא מִבְּחִינוֹת (שִׁיר הַשִּׁירִים ב) : ''שׁוֹשַׁנַּת הָעֲמָקִים'' מִבְּחִינַת נְשִׁיקִין בְּחִינַת ''שִׂפְתוֹתָיו שׁוֹשַׁנִּים'' בְּחִינַת אִתְדַּבְּקוּת רוּחָא בְּרוּחָא וְאָז מִתְעוֹרֵר זִוּוּגָא דְּגוּפָא בְּגוּפָא שֶׁהַשְּׁכִינָה בֵּין תְּרֵין צַדִּיקַיָּא יָתְבָא בֵּין צַדִּיק עֶלְיוֹן שֶׁהוּא הַתַּנָּא שֶׁחִדֵּשׁ זאת הַתּוֹרָה וְעַכְשָׁו מַשְׁפִּיעַ בָּהּ וּבֵין צַדִּיק הַתַּחְתּוֹן הַלּוֹמֵד לְהַתּוֹרָה וּמַעֲלֶה לְהַשְּׁכִינָה מַיִּין נוּקְבִין כְּדֵי שֶׁתִּתְדַּבֵּק וזה (שִׁיר הַשִּׁירִים ה) : ''שִׂפְתוֹתָיו שׁוֹשַׁנִּים'' עַל יְדֵי בְּחִינַת נְשִׁיקִין ''נטְפוֹת מוֹר עבֵר'' לְשׁוֹן מֵעֵבֶר לְעֵבֶר הַיְנוּ שֶׁנּוֹטֵף לְהַשְּׁכִינָה רֵיחַ טוֹב מִשְּׁנֵי עֲבָרִים מִצַּדִּיק עֶלְיוֹן וּמִצַּדִּיק תַּחְתּוֹן וְזֶה (שָׁם ז) : הַדּוּדָאִים נָתְנוּ רֵיחַ שֶׁשְּׁנֵי דּוֹדִים, הַיְנוּ שְׁנֵי הַצַּדִּיקִים נָתְנוּ רֵיחַ וְזֶה שֶׁאָמַר רַבָּה בַּר בַּר חָנָה: לְדִידִי חָזֵי לִי הוּרְמִיז בַּר לִילִיתָא, דַּהֲוָה קָא רָהֵט אַקּוּפָא דְּשׁוּרָא דִּמָחוֹזָא, וּרְהֵט פָּרָשָׁא כִּי רָכֵב סוּסַיָּא מִתַּתָּאֵי, וְלָא יָכִיל לֵהּ. זִמְנָא חֲדָא הֲוֵי מְסָרְגִין לֵהּ תַּרְתֵּי חִיּוּתָא, וְקָיְמִין אַתְּרֵי גִּשְׁרֵי דְּדוֹנַג, וְשַׁוֵר מֵהַאי לְהַאי וּמֵהַאי לְהַאי, וּנְקַט תְּרֵי כָּסָא דְּחַמְרָא בִּידֵהּ וּמוֹרֵק מֵהַאי לְהַאי, וְלָא נָטְפִי מִנַּיְהוּ נַטְפָא לְאַרְעָא. וְאוֹתוֹ הַיּוֹם יַעֲלוּ שָׁמַיִם יֵרְדוּ תְּהוֹמוֹת הֲוָה, וְשִׁמְעֵת מַלְכוּתָא וּקְטַלֵהּ רַשְׁבַּ''ם: הוּרְמִיז שֵׁד הוּא, כִּדְאָמְרִינַן בְּסַנְהֶדְרִין: מִפַּלְגָּךְ לְתַתָּאֵי דְּהוּרְמִיז אַקּוּפָא דְּשׁוּרָא עַל שִׁנֵּי הַחוֹמָה, וְהַאי עֻבְדָּא, לְהוֹדִיעַ צִדְקוֹתָיו שֶׁל הַקָּדוֹשׁ בָּרוּךְ הוּא, שֶׁמְּרַחֵם עַל בְּרִיּוֹתָיו וְאֵינוֹ נוֹתֵן רְשׁוּת לְאֵלּוּ לְהַזִּיק, וְגַם שֶׁלּא לָצֵאת בַּדֶּרֶךְ יְחִידִי וּרְהֵט פָּרָשָׁא לְפִי תֻּמּוֹ וְלָא יָכִיל לֵהּ שֶׁהָיָה הַשֵּׁד רָץ בְּיוֹתֵר וּמִיהוּ, הַפָּרָשׁ לא הָיָה מִתְכַּוֵּן לְכָךְ מְסָרְגִין שֶׁהָיָה אֻכָּף וְסַרְגָּא נְתוּנִין עַל הַפְּרָדוֹת אַתְּרֵי גִּשְׁרֵי דְּדוֹנַג שֵׁם אוֹתוֹ נָהָר, וְהָיוּ רְחוֹקִים זֶה מִזֶּה, וְהַשֵּׁד מְדַלֵּג מִפִּרְדָּה זוֹ לְפִרְדָּה זוֹ תַּרְתֵּי כָּסֵי דְחַמְרָא שְׁנֵיהֶם מְלֵאִים יַיִן תַּרְוַיְהוּ בְּיַחַד, זֶה בְּתוֹךְ זֶה, בַּהֲדֵי דְּקָא מִשַׁוֵּר, וְאֵין נִשְׁפָּךְ אֲפִלּוּ טִפָּה אַחַת, וְאַף עַל פִּי שֶׁהָיָה אוֹתוֹ הַיּוֹם רוּחַ סְעָרָה, שֶׁהָיוּ עוֹלִים יוֹרְדֵי הַיָּם בָּאֳנִיּוֹת עַד לֵב הַשָּׁמַיִם וְיוֹרְדִים עַד תְּהוֹמוֹת מִכּחַ הָרוּחַ, וְאַף עַל פִּי כֵן לא נָפְלָה טִפָּה לָאָרֶץ יַעֲלוּ שָׁמַיִם וְגוֹ פָּסוּק הוּא גַּבֵּי יוֹרְדֵי הַיָּם בִּתְהִלִּים שִׁמְעֵת בֵּי מַלְכָּא וּקְטַלֵהּ מַלְכָּא דְּשִׁידָא, שֶׁאֵין דַּרְכּוֹ שֶׁל שֵׁד לְהֵרָאוֹת לִבְנֵי אָדָם, וַהֲרָגוּהוּ מִפְּנֵי שֶׁהָיָה מְגַלֶּה סוֹדָם וְאִית דְּאָמְרֵי: בֵּי מַלְכָּא קֵיסָר, שֶׁהָיָה יָרֵא שֶׁלּא יִטּל מַלְכוּתוֹ, שֶׁהָיָה אוֹתוֹ שֵׁד מֵאָדָם שֶׁבָּא עַל שֵׁדָה, וְהָיָה דָּר בֵּין הָאֲנָשִׁים לְדִידִי חָזֵי לִי הוּרְמִיז פֵּרֵשׁ רַבֵּנוּ שְׁמוּאֵל: שֵׁד הוּא  בַּר לִילִיתָא זֶה תַּלְמִיד חָכָם, שֵׁד יְהוּדָאִין וְזֶה: בַּר לִילִיתָא כַּמּוּבָא בַּמִּדְרָשׁ (שׁוֹחֵר טוֹב תְּהִלִּים יט) : אֵיךְ יָדַע משֶׁה בֵּין יוֹם לְלַיְלָה כְּשֶׁהָיָה בָּרָקִיעַ ? וּמוּבָא, כְּשֶׁלָּמַד עִמּוֹ תּוֹרָה שֶׁבְּעַל פֶּה, יָדַע שֶׁהוּא לַיְלָה וְזֶה בַּר לִילִיתָא שֶׁעִקַּר הַלַּמְדָן מִתּוֹרָה שֶׁבְּעַל פֶּה וַהֲוָה רָהֵט אַקּוּפָא דְּשׁוּרָא זֶה צַדִּיק הַדּוֹר שֶׁתַּלְמִיד חָכָם, שֵׁד יְהוּדָאִין רוֹדֵף אֶת הַ צַּדִּיק הַדּוֹר שֶׁנִּמְשַׁל לְחוֹמָה כְּמַאֲמַר חֲכָמֵינוּ זַ''ל (בָּבָא בַּתְרָא ז:). תַּלְמִיד חָכָם אֵין צָרִיךְ לִנְטִירוּתָא, עַיֵּן שָׁם וּרְהֵט פָּרָשָׁא פֵּרֵשׁ רַבֵּנוּ שְׁמוּאֵל: לְפִי תֻּמּוֹ  פָּרָשָׁא זֶה הַתַּנָּא שֶׁחִדֵּשׁ זאת הַתּוֹרָה וּפֵרְשָׁהּ אוֹתָהּ יָפֶה וְהוֹצִיא לָאוֹר תַּעֲלוּמָה גַּם אוֹתוֹ רוֹדֵף אֲבָל לְפִי תֻּמּוֹ כִּי תַּלְמִיד חָכָם, שֵׁד יְהוּדִי אֵינוֹ מְכַוֵּן לִרְדּף אֶת הַתַּנָּא וְזאת הָרְדִיפָה נַעֲשֶׂה מִמֵּילָא כִּי רָכֵב סוּסַיָּא מִתַּתָּאֵי כִּי הַלַּמְדָן עַל יְדֵי שֶׁלּוֹמֵד תּוֹרַת הַתַּנָּא עַל יְדֵי זֶה מַחֲזִיר נַפְשׁוֹ שֶׁל הַתַּנָּא לְתוֹךְ גּוּפוֹ שֶׁל הַתַּנָּא  הַחֲזָרַת נֶפֶשׁ לַגּוּף כְּמוֹ רְכִיבַת הַסּוּס, שֶׁהַסּוּס טְפֵלָה לוֹ (עיין זוהר פנחס רכ''ח:) וְזֶה מִתַּתָּאֵי כִּי הַתַּחְתּוֹנִים גּוֹרְמִים בְּלִמּוּדָם לְהַרְכִּיב נֶפֶשׁ הַתַּנָּא  עַל סוּסוֹ, עַל גּוּפוֹ כְּמוֹ שֶׁכָּתוּב: ''שִׂפְתוֹתָיו דּוֹבְבוֹת'' וְכוּ אֲבָל וְלא יָכִיל לוֹ שֶׁהַתַּנָּא לא יָכוֹל לִסְבּל נְשִׁיקָתוֹ כִּי נְבֵלָה טוֹבָה הֵימֶנּוּ וְנֶעְתָּרוֹת נְשִׁיקוֹת שׂוֹנֵא וְהַתַּנָּא בּוֹרֵחַ מִמֶּנּוּ וְאִם יִקְשֶׁה לְךָ אֵיךְ הוּא אֵינוֹ מַחֲזִיר תּוֹרָתוֹ שֶׁל הַתַּנָּא לַלַּמְדָן לְמוּטָב וְאַדְּרַבָּא, שֶׁנִּתּוֹסֵף לוֹ גַּדְלוּת בְּיוֹתֵר וְאֵיךְ בָּא זֶה שֶׁמִּתּוֹרָה הַקְּדוֹשָׁה שֶׁל הַתַּנָּא יָכוֹל הַלַּמְדָן לְהִכָּשֵׁל וְתֵרֵץ עַל זֶה זִמְנָא חֲדָא הָוֵי מְסָרְגִין לֵהּ תַּרְתֵּי חִיּוּתָא כִּי לִפְעָמִים הַתַּנָּא נוֹפֵל לְאֵיזֶה שְׁגִיאָה דַּקָּה מִן הַדַּקָּה כְּדֵי שֶׁעַל יְדֵי זֶה יַמְשִׁיךְ לָעוֹלָם תַּרְתֵּי חִיּוּתָא כִּי יֵשׁ שְׁנֵי מִינֵי חִיּוּת. חִיּוּת רוּחָנִי ארֶךְ יָמִים בִּימִינָהּ וְחִיּוּת גַּשְׁמִי ''בִּשְׂמאלָהּ עשֶׁר וְכָבוֹד'' וְהַתַּנָּא מֵחֲמַת דְּבֵקוּתוֹ הָעֲצוּמָה בַּחִיּוּת הָרוּחָנִי אֵינוֹ מַתִּיר אֶת עַצְמוֹ, חַס וְשָׁלוֹם, מִכָּל וָכל מֵחִיּוּת הָרוּחָנִי וּמֵחֲמַת שֶׁהוּא נָפַל לִבְחִינַת הַלִּמּוּד [שֶׁלּא לִשְׁמָהּ] בִּשְׁבִיל חִיּוּת גַּשְׁמִי קָיְמִין אַתְּרֵי גִּשְׁרֵי דְּדוֹנַג, וְשַׁוֵּר מֵהַאי לְהַאי כְּמוֹ  אָדָם שֶׁעוֹמֵד עַל גֶּשֶׁר שֶׁל שַׁעֲוָה וְאֵינוֹ יָכוֹל לַעֲמד קוֹפֵץ עַל גֶּשֶׁר הַשֵּׁנִי וּמֵחֲמַת שֶׁגַּם הַשֵּׁנִי שֶׁל שַׁעֲוָה קוֹפֵץ עַל הָרִאשׁוֹנָה קוֹפֵץ מֵהַאי לְהַאי כֵּן הַתַּנָּא עִקַּר לִמּוּדוֹ תָּמִיד לִשְׁמָהּ וּמֵחֲמַת שֶׁצָּרִיךְ לְהַמְשִׁיךְ חִיּוּת גַּשְׁמִי לָעוֹלָם מַפִּילִין אוֹתוֹ לְלִמּוּד שֶׁלּא לִשְׁמָהּ אֲזַי נוֹטְלִין מִמֶּנּוּ לִמּוּד בְּחִינַת לִשְׁמָהּ וְשׁוֹוֵר מִלִּשְׁמָהּ לְשֶׁלּא לִשְׁמָהּ וּמֵחֲמַת קְדֻשָּׁתוֹ וּפְרִישׁוּתוֹ שׁוֹוֵר וְקוֹפֵץ מִשֶּׁלּא לִשְׁמָהּ לְלִשְׁמָהּ כִּי זאת הַבְּחִינָה אֶצְלוֹ כְּמוֹ גֶּשֶׁר שֶׁל דּוֹנַג שֶׁאֵין יְכוֹלִים לַעֲמד עָלָיו שׁוֹוֵר לְתוֹךְ לִשְׁמָהּ וּמִלִּשְׁמָהּ מֵחֲמַת הֶכְרֵחַ לְטוֹבַת הָעוֹלָם שׁוֹוֵר מֵהַגֶּשֶׁר הַזּאת שֶׁהוּא אֶצְלוֹ עַכְשָׁו כְּמוֹ גֶּשֶׁר שֶׁל דּוֹנַג וְשׁוֹוֵר מִזֶּה לָזֶה וּמִזֶּה לָזֶה וְעַל יְדֵי זֶה יֵשׁ בְּתוֹרָתוֹ בְּחִינַת ''וּפשְׁעִים יִכָּשְׁלוּ בָם'' הַתִּקּוּן לְכָל הַנַּ''ל וְנָקִיט תְּרֵי כָּסָא דְּחַמְרָא בִּידֵהּ כִּי  יֵשׁ שְׁנֵי בְּחִינַת יַיִן בְּחִינַת תּוֹרָה שֶׁבְּעַל פֶּה בְּחִינַת יֵין מַלְכוּת רָב (אֶסְתֵּר א) וּבְחִינַת בִּינָה לִבָּא שִׂמְחַת הַלֵּב ''וְיַיִן יְשַׂמַּח לְבַב'' גַּם הוּא בְּחִינַת יַיִן וּמוֹרֵק מֵהַאי לְהַאי שֶׁיַּמְשִׁיךְ קַו יָרק מֵהַאי בִּבְחִינַת ''וַיָּרֶק אֶת חֲנִיכָיו'' כַּנַּ''ל וְזֶה חִבּוּק שֶׁיְּקַבֵּל בְּאַהֲבָה אֶת הָרְדִיפָה וְיִשְׂמַח בַּיִּסּוּרִין עַל יְדֵי זֶה הַשְּׁכִינָה שֶׁהוּא תּוֹרָה שֶׁבְּעַל פֶּה הִיא בִּבְחִינַת חִבּוּק בִּבְחִינַת ''אֲנִי חֲבַצֶּלֶת'' יְרֻקָּה כַּחֲבַצֶּלֶת שֶׁיִּהְיֶה הַחִבּוּק בִּשְׁלֵמוּת וְלָא נָטְפָא מִנַּיְהוּ לְאַרְעָא וְאוֹתוֹ הַיּוֹם יַעֲלוּ שָׁמַיִם יֵרְדוּ תְּהוֹמוֹת הֲוָה הַיְנוּ, שֶׁהַשְּׁכִינָה יָשְׁבָה בֵּין תְּרֵין צַדִּיקַיָּא צַדִּיק עֶלְיוֹן זֶה בְּחִינַת ''יַעֲלוּ שָׁמַיִם'' ''יֵרְדוּ תְהוֹמוֹת'' זֶה בְּחִינַת צַדִּיק תַּחְתּוֹן זֶה בְּחִינַת נְשִׁיקִין בְּחִינַת ''נטְפוֹת מוֹר עבֵר'' כַּנַּ''ל וְעַל יְדֵי מַה נַעֲשֵׂית בְּחִינַת נְשִׁיקִין בְּחִינַת ''נטְפוֹת מוֹר עבֵר'' ? עַל יְדֵי הַחָכְמָה כַּנַּ''ל וְזֶה: וּשְׁמַע מַלְכוּתָא וּקְטַלֵהּ הַיְנוּ שֶׁיַּשְׂכִּיל וְיִשְׁמַע אֶת הַתּוֹרָה שֶׁבְּעַל פֶּה הַנִּקְרָא מַלְכוּת פֶּה וְיַשְׂכִּיל מִצֵּרוּפָיו הַיּוֹצְאִים מִתַּלְמִיד חָכָם, שֵׁד יְהוּדִי יִשְׁמַע וְיַשְׂכִּיל בְּשָׁעָה שֶׁשּׁוֹמֵעַ הַחֵרוּפִין וְהַגִּדּוּפִים הַיּוֹצְאִים מִפֶּה תַּלְמִיד חָכָם שֵׁד יְהוּדִי יִשְׁמַע תּוֹרָה שֶׁבְּעַל פֶּה עַל יְדֵי זֶה קְטַלֵהּ כִּי  עִקַּר חִיּוּת שֶׁל הַקְּלִפּוֹת וְהַשֵּׁדִין אֵינָם אֶלָּא מִנִּיצוֹצֵי הַשְּׁכִינָה כָּל זְמַן שֶׁהִיא אֵינָהּ בִּשְׁלֵמוּת וְיֵשׁ לָהּ אֵיזֶה חִסָּרוֹן אֲזַי יֵשׁ לָהֶם חִיּוּת כְּשֶׁמַּעֲלִין אוֹתָהּ לִבְחִינַת חָכְמָה שֶׁשָּׁם עִקַּר בִּנְיָנָהּ וּכְשֶׁנִּבְנֵית בִּשְׁלֵמוּת עַל יְדֵי זֶה וּקְטַלֵהּ לְשֵׁד יְהוּדִי וְזֶה פֵּרוּשׁ: ''תְּהִלָּה לְדָוִד''  תְּהִלָּה לְשׁוֹן עִרְבּוּב כְּמוֹ שֶׁכָּתוּב (אִיּוֹב ד) : ''וּבְמַלְאָכָיו יָשִׂים תָּהֳלָה''  דָּוִד זֶה בְּחִינַת תּוֹרָה שֶׁבְּעַל פֶּה הַיְנוּ כְּשֶׁהַתּוֹרָה שֶׁבְּעַל פֶּה נוֹפֶלֶת וְנִתְעַרְבֵּב לְצֵרוּפִים אֲחֵרִים כַּנַּ''ל ''אֲרוֹמִמְךָ אֱלקַי הַמֶּלֶךְ'' הִתְרוֹמְמוּת שֶׁלָּהּ עַל יְדֵי אֱלקַי בְּחִינַת חֶסֶד אֵל כָּל הַיּוֹם (תְּהִלִּים נ''ב) ''הַמֶּלֶךְ'' לִבְחִינַת בִּינָה לִבָּא שֶׁ הַלֵּב בַּנֶּפֶשׁ, כַּמֶּלֶךְ בַּמִּלְחָמָה (סֵפֶר יְצִירָה פ''ו) ''וַאֲבָרְכָה שִׁמְךָ'' הַיְנוּ אַחַר כָּךְ מַעֲלֶה אֶת הַתּוֹרָה שֶׁבְּעַל פֶּה לִבְחִינַת חָכְמָה כַּנַּ''ל הַנִּקְרָא בָּרוּךְ עַל שֵׁם רִבּוּי דְּבִרְכָאָן כִּי  הַחָכְמָה הִיא מְקוֹר הַבְּרָכָה (עיין זוהר תרומה קס''ב האזינו רפ''ט ובתיקון ע, ובבחיי פ ויחי ופרשה בשלח)


~ יג - לְהַמְשִׁיךְ הַשְׁגָּחָה שְׁלֵמָה

[לְשׁוֹן רַבֵּנוּ, זִכְרוֹנוֹ לִבְרָכָה] אַשְׁרֵי הָעָם ידְעֵי תְרוּעָה וְכוּ (תְּהִלִּים פ''ט) [עיין בסוף הספר כל התורה הזאת מכת''י רבינו ז''ל בעצמו בנוסח אחר] א.  לְהַמְשִׁיךְ הַשְׁגָּחָה שְׁלֵמָה אִי אֶפְשָׁר אֶלָּא עַד שֶׁיְּשַׁבֵּר תַּאֲוַת מָמוֹן וּשְׁבִירָתָהּ הוּא עַל יְדֵי צְדָקָה כי איתא בזוהר (פִּינְחָס רכד:) רוּחָא נָחֵת לְשַׁכֵּךְ חֲמִימָא דְלִבָּא וְכַד נָחֵת רוּחָא לִבָּא מְקַבֵּל לֵהּ בְּחֶדְוָה דְּנִגּוּנָא דְּלֵיוָאֵי  רוּחָא זֶה בְּחִינַת צְדָקָה שֶׁהוּא רוּחַ נְדִיבָה עַל יָדוֹ מְקָרְרִין חֲמִימוּת תַּאֲוַת מָמוֹן וְזֶה בְּחִינַת (תְּהִלִּים ע''ו) : ''יִבְצר רוּחַ נְגִידִים'' שֶׁהָרוּחַ מְמַעֵט תַּאֲוַת הַנְּגִידוּת וְהָעֲשִׁירוּת נִגּוּנָא דְּלֵיוָאֵי זֶה בְּחִינַת  מַשָּׂא וּמַתָּן בֶּאֱמוּנָה שֶׁשָּׂמֵחַ בְּחֶלְקוֹ וְאֵינוֹ אָץ לְהַעֲשִׁיר כִּי  הַנְּגִינָה זֶה הַמַּשָּׂא וּמַתָּן כְּמוֹ שֶׁכָּתוּב (שָׁם פ''א) : ''שְׂאוּ זִמְרָה וּתְנוּ תֹף'' חֶדְוָה זֶה שֶׁשָּׂמֵחַ בְּחֶלְקוֹ וְזֶה בְּחִינַת  קְטרֶת שֶׁמְּקַשֵּׁר חִמּוּם הַלֵּב עִם הָרוּחַ וְזֶה (מִשְׁלֵי כ''ז) : ''קְטרֶת יְשַׂמַּח לֵב'' וְזֶה בְּחִינַת (דְּבָרִים ל''ג) : ''יָשִׂימוּ קְטרָה בְּאַפֶּךָ'' שֶׁעַל יְדֵי בְּחִינַת קְטרֶת הַנַּ''ל נִתְבַּטֵּל בְּחִינַת (בְּרֵאשִׁית ג) : ''בְּזֵעַת אַפֶּךָ תּאכַל'' וְזֶה בְּחִינַת  הִתְגַּלּוּת מָשִׁיחַ שֶׁאֲזַי יִתְבַּטֵּל חֶמְדַּת הַמָּמוֹן כְּמוֹ שֶׁכָּתוּב (יְשַׁעְיָהוּ ב) :  ''בַּיּוֹם הַהוּא יַשְׁלִיךְ הָאָדָם אֶת אֱלִילֵי כַסְפּוֹ וֶאֱלִילֵי זְהָבוֹ'' וזהו (אֵיכָה ד) : ''רוּחַ אַפֵּינוּ מְשִׁיחַ ה'' וְ כָל זְמַן שֶׁיֵּשׁ עֲבוֹדָה זָרָה זאת שֶׁל מָמוֹן בָּעוֹלָם חֲרוֹן אַף בָּעוֹלָם (עיין סנהדרין קי''ג ועיין ספרי פ ראה:) וּ כְפִי הַבִּטּוּל שֶׁל עֲבוֹדָה זָרָה זאת כֵּן נִתְבַּטֵּל הַחֲרוֹן אַף בִּבְחִינַת ''רוּחַ אַפֵּינוּ מְשִׁיחַ ה'' וְנִתְמַשֵּׁךְ חֶסֶד בָּעוֹלָם בִּבְחִינַת (תְּהִלִּים י''ח) : ''וְעוֹשֶׂה חֶסֶד לִמְשִׁיחוֹ'' וּ כְשֶׁיִּתְגַּלֶּה חֶסֶד הַזֶּה יִתְמַשֵּׁךְ הַדַּעַת שֶׁהִיא בִּנְיַן הַבַּיִת בִּבְחִינַת (שָׁם ה) : ''וַאֲנִי בְּרב חַסְדְּךָ אָבוֹא בֵיתֶךָ'' כְּמוֹ שֶׁכָּתוּב בַּזּהַר (פִּינְחָס רכ:) : וִימִּינָא דָּא זָמִין לְמִבְנָא בֵּי מַקְדְּשָׁא כִּי הַ דַּעַת הוּא בְּחִינַת בַּיִת כְּמַאֲמַר חֲכָמֵינוּ, זִכְרוֹנָם לִבְרָכָה (בְּרָכוֹת לג) : מִי שֶׁיֵּשׁ בּוֹ דֵעָה, כְּאִלּוּ נִבְנָה בֵּית הַמִּקְדָּשׁ וְכוּ ב. וְזֶה בְּחִינוֹת הִתְגַּלּוּת הַתּוֹרָה שֶׁל לֶעָתִיד לָבוֹא כַּמּוּבָא בַּזּהַר (עיין זוהר בהעלותך קנ''ב) שֶׁלֶּעָתִיד יִתְגַּלֶּה אוֹרַיְתָא דְּעַתִּיקָא סְתִימָאָה כִּי  עִקַּר קַבָּלַת הַתּוֹרָה עַל יְדֵי הַשֵּׂכֶל שֶׁהוּא משֶׁה מָשִׁיחַ (זוה''ק בראשית כ''ה כ''ז) כְּמוֹ שֶׁכָּתוּב (מִשְׁלֵי כא) : ''עִיר גִּבּרִים עָלָה חָכָם'' וּ מִי שֶׁיֵּשׁ לוֹ בְּחִינַת משֶׁה מָשִׁיחַ יוּכַל לְקַבֵּל תּוֹרָה וְיָכוֹל לְהַמְשִׁיךְ הֶאָרַת הַתּוֹרָה לְלַמֵּד שְׁאָר בְּנֵי אָדָם כִּי  הִתְגַּלּוּת הַתּוֹרָה בָּא מִיִּחוּדָא דְּקֻדְשָׁא בְּרִיךְ הוּא וּשְׁכִינְתֵּהּ כְּמוֹ שֶׁכָּתוּב (שָׁם א) : ''שְׁמַע בְּנִי מוּסַר אָבִיךָ'' וְכוּ  אָבִיךָ דָּא קֻדְשָׁא בְּרִיךְ הוּא וְאִמֶּךָ דָּא כְּנֶסֶת יִשְׂרָאֵל (זהַר יִתְרוֹ פה פִּינְחָס ריג) וְיִחוּדָם עַל יְדֵי הַעֲלָאַת נַפְשׁוֹת יִשְׂרָאֵל בִּבְחִינַת מַיִּין נוּקְבִין וְהֶחָכָם יָכוֹל לִקַּח הַנְּפָשׁוֹת וּלְהַעֲלוֹתָם בִּבְחִינַת מַיִּין נוּקְבִין בִּבְחִינַת (שָׁם יא) : ''וְלקֵחַ נְפָשׁוֹת חָכָם'' וְעַל יְדֵי הַיִּחוּד הַזֶּה נוֹלָד הַתּוֹרָה וּכְשֶׁעוֹלֶה הֶחָכָם עִם הַנְּפָשׁוֹת בִּבְחִינַת עִיר גִּבּרִים עָלָה חָכָם עַל יְדֵי זֶה ''וַיּרֶד עז מִבְטֶחָה'' ג. וְ נֶפֶשׁ זֶה בְּחִינַת רָצוֹן שֶׁכָּל אֵלּוּ בְּנֵי אָדָם הַבָּאִים לַחֲכַם הַדּוֹר כָּל אֶחָד וְאֶחָד יֵשׁ לוֹ אֵיזֶהוּ רָצוֹן וְהַצַּדִּיק לוֹקֵחַ כָּל הָרְצוֹנוֹת וְעוֹלֶה עִמָּהֶם וְאַחַר כָּךְ ''וַיּרֶד עז מִבְטֶחָה'' בִּבְחִינַת (יְחֶזְקֵאל א) : ''וְהַחַיּוֹת רָצוֹא וָשׁוֹב'' רָצוֹא בַּעֲלִיּוֹת הַנְּפָשׁוֹת וָשׁוֹב בַּחֲזָרַת הַנְּפָשׁוֹת עִם הִתְגַּלּוּת הַתּוֹרָה וְזֶה שֶׁמּוּבָא בְּתִקּוּנֵי זהַר (תִּקּוּן ע, דף קט:) רָצוֹא דָּא נוּרִיאֵל וָשׁוֹב דָּא מְטַ''ט שַׂר הַפָּנִים  נוּרִיאֵל דָּא נוּר דָּלוּק (זהַר בְּרֵאשִׁית כג: וּבְתִקּוּנָא שִׁבְעִין) בַּחֲמִימוּת תַּאֲוַת מָמוֹן וָשׁוֹב דָּא מְטַ''ט שַׂר הַפָּנִים דְּאִיהוּ רָשִׁים בְּשֵׁם משֶׁ''ה דְּאִיהוּ מָשִׁיחַ שֶׁהוּא ''רוּחַ אַפֵּינוּ'' שֶׁעַל יָדוֹ נִשְׁתַּכֵּךְ הַחֲמִימוּת  שָׁכָכָה גִּימַטְרִיָּא משֶׁה (זהַר בְּהַר קיא: פִּינְחָס רלא) שֶׁהוּא מְשַׁכֵּךְ אֱלִילֵי כֶסֶף וְזָהָב  רָצוֹא דָּא רָצוֹן שֶׁהוּא הַנֶּפֶשׁ וָשׁוֹב דָּא משֶׁה שֶׁמְּקַבֵּל הַתּוֹרָה ד. וְעַל יְדֵי הַמְשָׁכַת הַתּוֹרָה נִמְשָׁךְ הַשְׁגָּחָה כִּי  הַתּוֹרָה הִיא טַנְתָּ''א [טְעָמִים, נְקוּדוֹת, תַּגִין, אוֹתִיוֹת] שֶׁהֵם תְּלָת גְּוָנִין דְּעֵינָא, וּבַת עַיִן (תִּקּוּנֵי זהַר דַּף יח:) וזה שמתחלת התורה בבראשית תַּמָּן רָאשֵׁי, תַּמָּן בַּת ראשי ''אלה ראשי בית אבותם'' (שְׁמוֹת ו) שֶׁהָאָבוֹת הֵם תְּלָת גְּוָנִין דְּעֵינָא תַּמָּן בַּת דָּא בַּת עַיִן נִמְצָא, כְּשֶׁחָכָם מֵבִיא תּוֹרָה כַּנַּ''ל נִמְצָא שֶׁמֵּבִיא כּחַ הָרְאוּת שֶׁל הַשְׁגָּחַת הַשֵּׁם יִתְבָּרַךְ עָלֵינוּ וְ כָל אֶחָד כְּפִי קֵרוּבוֹ אֶל הַתּוֹרָה כֵּן הַשְׁגָּחַת הַשֵּׁם יִתְבָּרַךְ עָלָיו כִּי עִקַּר  כּחַ הָרְאוּת מֵחֲמַת שֶׁמַּכֶּה בַּדָּבָר הַנִּרְאֶה וְחוֹזֵר כּחַ הָרְאוּת מֵחֲמַת הַהַכָּאָה לָעֵינַיִם וְנִצְטַיֵּר הַדָּבָר הַנִּרְאֶה בָּעֵינַיִם וְאָז הָעֵינַיִם רוֹאִים אֶת הַדָּבָר הַנִּרְאֶה כִּי הָרְאוּת מֵבִיא אֶת הַדָּבָר לְתוֹךְ הָעֵינַיִם אֲבָל כְּשֶׁהַדָּבָר הַנִּרְאֶה הוּא רָחוֹק אָז קדֶם שֶׁיַּגִּיעַ כּחַ הָרְאוּת לְהַדָּבָר הַנִּרְאֶה מִתְפַּזֵּר בְּתוֹךְ הָאֲוִיר וְנִתְעַכֵּר וְאֵין מַגִּיעַ בְּהַכָּאָה עַל הַדָּבָר וְעַל יְדֵי זֶה אֵין חוֹזֵר הָרְאוּת לָעֵינַיִם וְאָז אֵין הָעֵינַיִם רוֹאִין כִּי עִקַּר הָרְאוּת הוּא מֵחֲמַת הַהַכָּאָה וְזֶה (תְּהִלִּים פ) : ''שׁוּב נָא הַבֵּט מִשָּׁמַיִם וּרְאֵה'' שֶׁיָּשׁוּב הַבָּטָה שֶׁמַּבִּיט מִשָּׁמַיִם עָלֵינוּ יָשׁוּב עַל יְדֵי הַהַכָּאָה יָשׁוּב הָרְאוּת לְעֵינָיו וְאָז: וּרְאֵה כִּי הָרְאִיָּה עַל יְדֵי הֲשָׁבַת הַהַבָּטָה וְזֶה בְּחִינַת: ''וְהַחַיּוֹת רָצוֹא וָשׁוֹב'' וְהַחַיּוֹת הַיְנוּ הַתּוֹרָה שֶׁהִיא הַחַיִּים רָצוֹא בִּבְחִינַת הַבָּטָה מֵעֵלָּא לְתַתָּא וָשׁוֹב בִּבְחִינַת הַכָּאַת הָרְאוּת בַּדָּבָר הַנִּרְאֶה וְנֶחֱזָר לָעֵינַיִם וְנִצְטַיֵּר בָּעֵינַיִם כִּי  הָעֵינַיִם הֵם כְּמַרְאָה לְטוּשָׁה שֶׁנִּתְרָאֶה בָּהֶם כָּל דָּבָר שֶׁעוֹמֵד כְּנֶגְדּוֹ וְ עַל יְדֵי שֶׁאֲנַחְנוּ קְרוֹבִים אֶל הַתּוֹרָה נִמְצָא שֶׁאֲנַחְנוּ קְרוֹבִים אֶל הָרְאוּת וְעַל יְדֵי זֶה כּחַ הָרְאוּת נֶחֱזָר לְעֵינָיו וְנִתְרָאִים וְנִצְטַיְּרִים אֲנַחְנוּ בְּעֵינָיו אֲבָל הָעַכּוּ''ם מֵחֲמַת שֶׁהֵם רְחוֹקִים מֵהַתּוֹרָה הֵם רְחוֹקִים מֵהַשְׁגָּחָתוֹ וְהַשְׁגָּחָתוֹ אֵין מַגִּיעַ עֲלֵיהֶם בְּהַכָּאָה נִמְצָא הַשְׁגָּחָתוֹ עַל הָעַכּוּ''ם בַּחֲצִי הָרְאוּת בִּבְחִינַת רָצוֹא וְעָלֵינוּ הַשְׁגָּחָתוֹ בִּשְׁלֵמוּת ה. וְזֶהוּ בְּחִינַת תִּקּוּנָא דְּמֶרְכַּבְתָּא עִלָּאָה וּמֶרְכַּבְתָּא תַּתָּאָה שֶׁעַל יְדֵי הֶחָכָם שֶׁלּוֹקֵחַ הַנְּפָשׁוֹת וְעוֹלֶה עִמָּהֶם וְיּרֶד עז מִבְטֶחָה נִתְתַּקְּנוּ שְׁנֵי הַמֶּרְכָּבוֹת כִּי  יֵשׁ אַרְבַּע חַיּוֹת בִּבְחִינַת נֶפֶשׁ וְכִסֵּא, וְיוֹשֵׁב עַל הַכִּסֵּאאַרְיֵה שֶׁבִּבְחִינַת נֶפֶשׁ זֶה בְּחִינַת (שִׁיר הַשִּׁירִים ה) : ''אָרִיתִי מוֹרִי עִם בְּשָׂמִי'' מוֹרִי זֶה בְּחִינַת ''מָרַת נָפֶשׁ'' (שְׁמוּאֵל א א) בְּחִינַת (מְלָכִים ב ד) : ''וְנַפְשָׁהּ מָרָה לָהּ'' זֶה בְּחִינוֹת  פְּגַם הַנֶּפֶשׁ פְּגַם הָרָצוֹן כְּשֶׁרוֹצֶה דְּבַר תַּאֲוָה זֶה הָרָצוֹן הוּא פְּגָם וּמָרָה לַנֶּפֶשׁ וְעַכְשָׁו כְּשֶׁבָּא זֶה הָאָדָם לַחֲכַם הַדּוֹר עִם נַפְשׁוֹ וּרְצוֹנוֹ וְהָחַכַם הַדּוֹר לוֹקֵחַ כָּל הָרְצוֹנוֹת וְלוֹקֵט אוֹתָם אֶחָד לְאֶחָד כְּדֵי לְהַעֲלוֹת אוֹתָם כַּנַּ''ל וְאָז מְלַקֵּט גַּם כָּל הָרְצוֹנוֹת וְהַנְּפָשׁוֹת שֶׁנָּפְלוּ וְזֶהוּ בְּחִינַת:  אַרְיֵה לְשׁוֹן לֶקֶט שֶׁמְּלַקֵּט מָרַת הַנֶּפֶשׁ הַיְנוּ פְּגַם הַנֶּפֶשׁ ''עִם בְּשָׂמִי'' עִם הָרָצוֹן הַטּוֹב שֶׁמַּעֲלֶה רֵיחַ טוֹב וּבְחִינַת שׁוֹר שֶׁבַּנֶּפֶשׁ זֶה הָאוֹר הַמְצֻחְצָח שֶׁנִּתּוֹסֵף בַּנֶּפֶשׁ מֵחֲמַת  הַקִּבּוּץ שֶׁנִּתְקַבֵּץ פִּזּוּרֵי הַנֶּפֶשׁ וְאָז מֵאִיר הַנֶּפֶשׁ בְּיוֹתֵר כִּי  כְּשֶׁהָרָצוֹן אֵין מֵאִיר אָז הַנֶּפֶשׁ בִּבְחִינַת וְנֶפֶשׁ רְעֵבָה כִּי  עִקַּר הָרָעָב מֵחֲמַת הֶעְדֵּר הָאוֹר כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (יוֹמָא עד:). ''וַיְעַנְּךָ וַיַּרְעִיבֶךָ וַיַּאֲכִילְךָ אֶת הַמָּן'' מִכָּאן שֶׁהַסּוּמָא אֵינוֹ שָׂבֵעַ כִּי  עִקַּר הַשּׂבַע מֵחֲמַת הָאוֹר שֶׁיִּרְאֶה בְּעֵינָיו וְעַל יְדֵי שֶׁאֵינוֹ רוֹאֶה אֵין נִתְמַלֵּא נַפְשׁוֹ הַיְנוּ רְצוֹנוֹ כִּי ''טוֹב מַרְאֵה עֵינַיִם מֵהֲלָךְ נָפֶשׁ'' (קהֶלֶת ו) וּכְשֶׁמְּצַחְצֵחַ נַפְשׁוֹ בְּצַחְצְחוֹת הָאוֹר אֲזַי ''וְנֶפֶשׁ רְעֵבָה מִלֵּא טוֹב'' (תְּהִלִּים ק''ז) בִּבְחִינַת (יְשַׁעְיָהוּ נ''ח) : ''וְהִשְׂבִּיעַ בְּצַחְצָחוֹת נַפְשֶׁךָ'' וְזֶה בְּחִינַת  שׁוֹר, לְשׁוֹן הִסְתַּכְּלוּת בְּחִינַת מַרְאֵה עֵינַיִם מֵהֲלָךְ נָפֶשׁ וְ נֶשֶׁר שֶׁבִּבְחִינַת נֶפֶשׁ זֶה הַחִדּוּשׁ שֶׁנִּתְחַדֵּשׁ הַנֶּפֶשׁ בַּעֲלִיָּתָהּ בִּבְחִינַת עִבּוּר וְזֶה בְּחִינַת נֶשֶׁר ''תִּתְחַדֵּשׁ כַּנֶּשֶׁר נְעוּרָיְכִי'' (תְּהִלִּים ק''ג) וְאָדָם שֶׁבַּנֶּפֶשׁ זֶה בְּחִינַת (בְּרֵאשִׁית ב) : ''וַיְהִי הָאָדָם לְנֶפֶשׁ חַיָּה'' כִּי הָאָדָם בְּחִינוֹת מִסְכְּנֵי וְעַתִּירֵי כְּמוֹ שֶׁכָּתוּב (בְּהַקְדָּמַת הַזּהַר יג:). ''נַעֲשֶׂה אָדָם בְּצַלְמֵנוּ'' עַתִּירֵי ''כִּדְמוּתֵנוּ'' מִסְכְּנֵי וּכְשֶׁנִּתְלַקְּטוּ הַנְּפָשׁוֹת אֲזַי הֵם בִּבְחִינַת אָדָם נְפָשׁוֹת גְּדוֹלוֹת וּקְטַנּוֹת בִּבְחִינַת מִסְכְּנֵי וְעַתִּירֵי וְ אוֹפַנִּים הֵן הַגּוּפִין כִּי עִקַּר  פְּעֻלּוֹתֵיהֶן שֶׁל הַגּוּפִין אֵינוֹ אֶלָּא מִן הַחִיּוּת שֶׁבַּנֶּפֶשׁ שֶׁהַנֶּפֶשׁ מַרְאָה פְּעֻלּוֹתֶיהָ עַל יְדֵי אֵיבְרֵי הַגּוּף וְאֵין לַגּוּף שׁוּם תְּנוּעָה עַצְמִית וְהַכּל עַל יְדֵי כּחוֹת הַנֶּפֶשׁ וְכִסֵּא שֶׁבִּבְחִינַת נֶפֶשׁ הוּא נֶפֶשׁ הֶחָכָם שֶׁנִּתְכַּסָּה, בִּבְחִינַת (מִשְׁלֵי ג) : ''יְקָרָה הִיא מִפְּנִינִים'' [כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה (סוֹטָה ד:) : מִכּהֵן גָּדוֹל שֶׁנִּכְנַס לִפְנַי וְלִפְנִים] כִּי מֵחֲמַת שֶׁנֶּפֶשׁ הֶחָכָם הוּא יָקָר הוּא נִתְכַּסֶּה לִפְנַי וְלִפְנִים וְכָל הַנְּפָשׁוֹת נַעֲשִׂין לְבוּשִׁין אֶצְלָהּ וְ הָאָדָם הַיּוֹשֵׁב עַל הַכִּסֵּא הוּא דַּעְתּוֹ שֶׁל הֶחָכָם כִּי ''גַּם בְּלא דַעַת נֶפֶשׁ לא טוֹב'' (מִשְׁלֵי י''ט) וְיֵשׁ אַרְבַּע חַיּוֹת בַּתּוֹרָה. אַרְיֵה שֶׁבַּתּוֹרָה כִּי הַתּוֹרָה נִקְרָא עז ''וּמֶה עָז מֵאֲרִי'' (שׁוֹפְטִים י''ד) וְשׁוֹר שֶׁבַּתּוֹרָה זֶה בְּחִינַת (מִשְׁלֵי ח) : ''בִּי שָׂרִים יָשׂרוּ'' וְנֶשֶׁר שֶׁבַּתּוֹרָה זֶה בְּחִינַת חִדּוּשִׁין דְּאוֹרַיְתָא, בִּבְחִינַת ''תִּתְחַדֵּשׁ כַּנֶּשֶׁר'' וְאָדָם שֶׁבַּתּוֹרָה זֶה בְּחִינַת (בְּמִדְבַּר י''ט) : ''זאת הַתּוֹרָה אָדָם'' וְיֵשׁ בָּהּ קַלּוֹת וַחֲמוּרוֹת שֶׁהֵם בְּחִינַת מִסְכְּנֵי וְעַתִּירֵי וְכִסֵּא שֶׁבִּבְחִינַת תּוֹרָה הֵם  דְּבָרִים שֶׁכִּסָּה עַתִּיק יוֹמִין (פְּסָחִים קיט, ) וְהֵם מְכַסִּים אֶת עַצְמָן בְּסִפּוּרֵי הַתּוֹרָה וְיוֹשֵׁב עַל הַכִּסֵּא הוּא עַתִּיק יוֹמִין בִּבְחִינַת (דָּנִיֵּאל ז) : ''וְעַתִּיק יוֹמִין יְתִב'' וְאוֹפַנִּים שֶׁבַּתּוֹרָה הֵן הֵן גּוּפֵי הֲלָכוֹת (עיין זוהר הנ''ל) וְזֶה שֶׁמֵּבִיא בְּתַעֲנִית (כג:) : מַעֲשֶׂה דְּרַבִּי יוֹנָה: כַּד הֲוָה אִצְטְרִיךְ עָלְמָא לְמִטְרָא, אָמַר: אֵזִיל וְאַיְתִי בְּזוּזָא עִבּוּרָא, וַהֲוֵי קָאֵי בְּאַתְרָא עֲמִיקֵי, בְּאַתְרָא צְנִיעָא מִכְסֵּי שַׂקָּא, וְעַל יְדֵי זֶה וְאָתֵי מִטְרָא כַּד הֲוָה מִצְטְרִיךְ עָלְמָא לְ מִטְרָא הַיְנוּ לַתּוֹרָה כְּמוֹ שֶׁכָּתוּב (דְּבָרִים ל''ב) : ''יַעֲרף כַּמָּטָר לִקְחִי'' אָמַר, אֵזִיל וְאַיְתִי בְּזוּזָא עִבּוּרָא זֶה בְּחִינַת ע''ב רי''ו (עיין תיקון י ותיקון כ''א ותיקון ס''ט) ע''ב הוּא שִׁכּוּךְ רי''ו זֶה בְּחִינַת חֲמִימוּת בְּזוּזָא זֶה בְּחִינַת תַּאֲוַת מָמוֹן הַיְנוּ דַּאָזֵל לְשַׁכֵּךְ תַּאֲוַת מָמוֹן כַּנַּ''ל וַהֲוָה קָאֵי בְּאַתְרָא עֲמִיקֵי עַל יְדֵי שֶׁשִׁכֵּךְ תַּאֲוַת מָמוֹן זָכָה לְ אַתְרָא עֲמִיקֵי שֶׁהוּא בְּחִינַת חֶסֶד כְּמַרְאֵה הַחַמָּה עֲמֻקָּה מִן הַצֵּל (שְׁבוּעוֹת ו:) וְ חֶסֶד הוּא אוֹר יוֹם כְּמוֹ שֶׁכָּתוּב (תְּהִלִּים מ''ב) : ''יוֹמָם יְצַוֶּה ה חַסְדּוֹ'' וְעַל יְדֵי הַחֶסֶד זָכָה לְבִנְיַן הַבַּיִת לִבְחִינַת שֵׂכֶל כַּנַּ''ל וְזֶה: אַתְרָא צְנִיעָא שֶׁהוּא  בֵּית הַמִּקְדָּשׁ, שֶׁהוּא הַשֵּׂכֶל כְּמוֹ שֶׁכָּתוּב (מִשְׁלֵי י''א) : ''וְאֶת צְנוּעִים חָכְמָה'' וַהֲוָה מִכְסֵּי שַׂקָּא זֶה בְּחִינַת לְקִיחַת הַנְּפָשׁוֹת לְהַעֲלוֹת אוֹתָם כַּנַּ''ל: ''וְלקֵחַ נְפָשׁוֹת חָכָם'' וּ כְלָלִיּוּת הַנְּפָשׁוֹת הֵם מְכֻנִּים בְּשֵׁם שַׂק כִּי הֵם מִתְעַדְּנִים מִשַּׁקְיָא דְּנַחֲלָא בִּבְחִינַת ''וְהִשְׂבִּיעַ בְּצַחְצָחוֹת נַפְשֶׁךָ'' וְעַל יְדֵי זֶה: וְאָתֵי מִטְרָא שֶׁהִמְשִׁיךְ תּוֹרָה בִּבְחִינַת ''וַיּרֶד עז מִבְטֶחָה'' ו. אַךְ  צָרִיךְ לְבַקֵּשׁ מְאד וְלַחֲזר אַחַר חָכָם כָּזֶה וּלְבַקֵּשׁ מֵהַשֵּׁם יִתְבָּרַךְ שֶׁיִּזְכֶּה לִמְצא חָכָם כָּזֶה שֶׁיְּקַבֵּץ הַנְּפָשׁוֹת, בִּבְחִינַת: ''וְלקֵחַ נְפָשׁוֹת חָכָם'' וְיַעֲלֶה אוֹתָם וְיוֹרֵד עִמָּהֶם תּוֹרָה כִּי גַּם הֶחָכָם בְּעַצְמוֹ אִי אֶפְשָׁר שֶׁיַּעֲשֶׂה זאת בְּשֵׂכֶל אֶחָד כִּי הֵם שְׁנֵי שִׂכְלִיִּים. מַה שֶּׁמְּקַבֵּץ הַנְּפָשׁוֹת הוּא שֵׂכֶל אֶחָד וּמַה שֶּׁמַּעֲלֶה אוֹתָם וּמוֹרִיד עז מִבְטֶחָה הוּא שֵׂכֶל אַחֵר וְזֶה בְּחִינַת שִׁין שֶׁל שְׁלשָׁה רָאשִׁים וְשִׁין שֶׁל אַרְבָּעָה רָאשִׁים שֶׁהַשְּׁנֵי שִׁינִין הֵם הַשְּׁנֵי שִׂכְלִיִם וְזֶה פֵּרוּשׁ: אָמַר רַבָּה בַּר בַּר חָנָה: אִשְׁתָּעוּ לִי נְחוּתֵי יַמָּא: בֵּין גַּלָּא לְגַלָּא תְּלָת מֵאָה פַּרְסֵי, וְרוּמְיָא דְּגַלָּא תְּלָת מֵאָה פַּרְסֵי. זִמְנָא חֲדָא הֲוֵי אָזְלִינַן בְּארְחָא, וּדְלִינַן גַּלָּא, עַד דַּחֲזֵינַן בֵּי מַרְבַּעְתָּא דְּכּוֹכָבָא זוּטָא, דַּהֲוֵי כְּמִבְזַר אַרְבְּעִין גְּרִיוָא בִּזְרָא דְּחַרְדְּלָא, וְאִי דְּלֵינַן טְפֵי, הֲוָה מַקְלִינַן מֵהַבְלָא וְרָמְיָא לָהּ גַּלָּא קָלָא לַחֲבֶרְתָּהּ וְאָמְרָה לָהּ: חֲבֶרְתִּי מִי שַׁבְקִית מִידֵי בְּעָלְמָא דְּלָא שַׁטְפִית, וְנֵיתֵי אֲנָא וְנִחַרְבֵהּ. אָמְרָה לָהּ: פּוּק חֲזִי גְּבוּרְתָּא דְּמָרָךְ, דַּאֲפִלּוּ כִּמְלא חוּטָא דְּחָלָא לֵית דְּעָבַר, שֶׁנֶּאֱמַר: הַאוֹתִי לא תִירְאוּ נְאֻם ה וכוּ רַשְׁבַּ''ם: בֵּין גַּלָּא לְגַלָּא וְכוּ מִשּׁוּם דְּקָאָמְרִינַן בְּסָמוּךְ, וְרָמָא גַּלָּא קָלָא לְחַבְרֵהּ, אִצְטְרִיךְ לְאַשְׁמְעִינַן דְּמִשְּׁלשׁ מֵאוֹת פַּרְסֵי שָׁמַע קוֹלוֹ שֶׁל חֲבֵרו דְּלֵינַן גַּלָּא יוֹתֵר מִשִּׁעוּר גָּבְהוֹ הִשְׁלִיכָנוּ לְמַעְלָה עַד לָרָקִיעַ, אִי נָמֵי, הַבְלָא דְּרָקִיעַ נְפִישׁ עַד מַהֲלָךְ קָרוֹב לְת''ק שָׁנָה שֶׁיֵּשׁ מִן הָרָקִיעַ לָאָרֶץ מַרְבַּעְתָּא שְׁכִיבָא דְּכוֹכָבָא זוּטָא כּוֹכָב קָטָן שֶׁבִּקְּטַנִּים בִּזְרָא בֵּית זֶרַע אַרְבָּעִים כּוֹר שֶׁל חַרְדָּל, דִּנְפִישֵׁי מִכָּל שְׁאָר זְרָעִים מַקְלִינַן מֵהַבְלָא נִשְׂרָפִין מֵחֹם הַכּוֹכָב וְרָמָא לֵהּ גַּלָּא נָתַן קוֹלוֹ, כְּלוֹמַר, צָעַק, כְּדֻגְמַת תְּהוֹם אֶל תְּהוֹם קוֹרֵא לְקוֹל וְגוֹ, וְשֶׁמָּא הַמַּלְאָכִים הַמְמֻנִּים עֲלֵיהֵם הֵם שַׁבְקִית מִידֵי בְּעָלְמָא וְכוּ מִפְּנֵי שֶׁהִגְבִּיהַּ כָּל כָּךְ, הָיָה סָבוּר שֶׁיָּצָא חוּץ לִשְׂפַת הַיָּם וְשָׁטַף אֶת הָעוֹלָם וְנִחַרְבֵהּ מִפְּנֵי עֲווֹן הַדּוֹר אָמַר לֵהּ גַּלָּא לְחַבְרֵהּ פּוּק חֲזִי גְּבוּרְתָּא דְמָרָךְ וְכוּ כְּלוֹמַר, אֵין לִי רְשׁוּת לָצֵאת כִּמְלא חוּטָא דְּחָלָא כִּמְלא רחַב הַחוּט אֵינִי יָכוֹל לָצֵאת חוּץ מִן הַחוֹל שֶׁנֶּאֱמַר הַאוֹתִי לא תִירְאוּ תַּלְמוּדָא קָאָמַר לַהּ נְחוּתֵי יַמָּא הַיְנוּ מַמְשִׁיכֵי יַמָּא דְּאוֹרַיְתָא לְזֶה הָעוֹלָם בֵּין גַּלָּא לְגַלָּא תְּלָת מֵאָה פַּרְסֵי שֶׁהוּא בְּחִינַת שִׁין הַנַּ''ל וְרוּמְיָא דְּגַלָּא תְּלָת מֵאָה פַּרְסֵי שֶׁהוּא בְּחִינַת שִׁין שְׁנִיָּה הַנַּ''ל [הַיְנוּ בְּחִינַת שְׁנֵי הַשְּׂכָלִיִּים הַנַּ''ל שֶׁהוּא הַשֵּׂכֶל שֶׁל קִבּוּץ הַנְּפָשׁוֹת וְהַשֵּׂכֶל שֶׁל הַעֲלָאַת הַנְּפָשׁוֹת לְהַמְשִׁיךְ תּוֹרָה שֶׁאֵלּוּ שְׁנֵי הַשְּׂכָלִיִּים שֶׁל הַצַּדִּיק שֶׁהוּא חָכַם הָאֱמֶת הֵם בְּחִינַת שְׁנֵי שִׁינִין כַּנַּ''ל] וְ הַגַּלִּים הֵם הַנְּפָשׁוֹת בִּבְחִינַת צַהֲלִי קוֹלֵךְ בַּת גַּלִּים שֶׁהִיא בַּת אֲבָהָן (כְּמוֹ שֶׁדָרְשׁוּ רַבּוֹתֵינוּ זַ''ל סַנְהֶדְרִין צד: עיין זוהר ויחי רמ''ט:) בֵּין גַּלָּא לְגַלָּא אֵלּוּ הַחֲכָמִים שֶׁהֵם בֵּין גַּלָּא לְגַלָּא הַיְנוּ מְחַבְּרִים כָּל הַנְּפָשׁוֹת בִּבְחִינַת ''וְלקֵחַ נְפָשׁוֹת חָכָם'' תְּלָת מֵאָה פַּרְסֵי שֶׁהִיא בְּחִינַת שִׁין אַחַת וְרוּמְיָא דְּגַלָּא תְּלָת מֵאָה פַּרְסֵי הַיְנוּ לְהַעֲלוֹת הַנְּפָשׁוֹת זֶה בְּחִינַת שִׁין אַחֶרֶת זִמְנָא חֲדָא אַזְלִינַן בְּארְחָא הַיְנוּ שֶׁאֲנַחְנוּ נִכְנַסְנוּ לְעוֹרֵר  זִוּוּג, הַנִּקְרָא ארַח כְּמוֹ שֶׁכָּתוּב (תְּהִלִּים קל''ט) : ''אָרְחִי וְרִבְעִי'' וּדְלֵינַן גַּלָּא הַיְנוּ שֶׁדְּלֵינַן הַנְּפָשׁוֹת לְמַעְלָה בִּבְחִינַת עִיר גִּבּרִים עָלָה חָכָם עַד דַּחֲזֵינַן בֵּי מַרְבַּעְתָּא דְּכּוֹכָבָא זוּטָא הַיְנוּ שֶׁגָּרַמְנוּ זִוּוּגָא עִלָּאָה  מַרְבַּעְתָּא זֶה בְּחִינַת זִוּוּג כְּמוֹ שֶׁכָּתוּב: ''אָרְחִי וְרִבְעִי''  שְׁכִינְתָּא נִקְרֵאת בִּשְׁעַת זִוּוּג כּוֹכָבָא זוּטָא כַּמּוּבָא בַּזּהַר (בָּלָק קצא), אִתְעֲבִידַת נְקֻדָּה זְעֵירָא מִגּוֹ רְחִימְתָּא, כְּדֵין אִתְחַבְּרָא בְּבַעְלָהּ, עַיֵּן שָׁם וַהֲוָה כְּמִבְזַר אַרְבְּעִין גְּרִיוָא בִּזְרָא דְּחַרְדְּלָא כַּמּוּבָא בַּזּהַר (פִּינְחָס רמט:) הַאי חַיָּה כַּד אִתְעַבְּרָא, אִסְתַּתְּמַת וְלָא יְכֵילַת לְאוֹלָדָא, עַד דְּאַתְיָא נָחָשׁ וְנָשֵׁךְ בְּעֶרְיָתָא, כְּדֵין אִתְפַּתְּחַת וְנָפֵק מִנָּהּ דְּמָא, וְהִיא שָׁתֵית לִדְמָא וְזֶה בְּחִינַת בִּזְרָא דְּחַרְדְּלָא הַיְנוּ בְּחִינַת טִפַּת דָּם כְּחַרְדָּל דְּנָפֵק מִנָּהּ מֵחֲמַת הַנְּשִׁיכָה בְּבֵית הַזֶּרַע בִּזְרָא פֵּרֵשׁ רַבֵּינוּ שְׁמוּאֵל: בֵּית זֶרַע וְאַחַר כָּךְ אוֹלִידַת וְהַתּוֹלָדָה הַזּאת הִיא הַתּוֹרָה כַּנַּ''ל וְהַתּוֹרָה הַזּאת הִיא הוֹלֶכֶת דֶּרֶךְ אַרְבָּעִים יוֹם הַיְנוּ בְּחִינַת שְׁאָר חֵיוָתָא שֶׁהֵם אַרְבָּעִים עֲשָׂרָה לְכָל סְטַר, כַּמּוּבָא שָׁם (בַּזּהַר הַנַּ''ל) וְזֶה בְּחִינַת אַרְבְּעִין גְּרִיוָא בְּחִינַת אַרְבְּעִין חֵיוָתָא שֶׁהֵם אַרְבָּעִים יוֹם שֶׁל הַתּוֹרָה וְאִי דְּלֵינַן טְפֵי, הֲוָה מַקְלִינַן מֵהַבְלָא כִּי (קהֶלֶת ח) : ''יֵשׁ הֶבֶל אֲשֶׁר נַעֲשָׂה עַל הָאָרֶץ, אֲשֶׁר יֵשׁ צַדִּיקִים אֲשֶׁר מַגִּיעַ אֲלֵהֶם כְּמַעֲשֵׂה הָרְשָׁעִים'' וְכוּ וְעַל יְדֵי הַהֶבֶל הַזֶּה רַבִּים נִתְפַּקְּרוּ שֶׁרוֹאִים ''צַדִּיק וְרַע לוֹ, רָשָׁע וְטוֹב לוֹ'' וְאִי דְּלֵינַן הַרְבֵּה נְפָשׁוֹת אֲזַי בְּוַדַּאי הֲוָה מַקְלִינַן לְשׁוֹן קוּלָא מֵהַבְלָא מֵהֶבֶל הַזֶּה וְלא הָיָה הֶבֶל הַזֶּה כָּל כָּךְ קָשֶׁה עַל הָעוֹלָם וְרָמְיָא גַּלָּא קָלָא לַחֲבֶרְתָּהּ חֲבֶרְתִּי, מִי שַׁבְקִית מִידֵי בְּעָלְמָא דְּלָא שְׁטַפִיתֵהּ, וְנֵיתֵי אֲנָא וְנִחַרְבֵהּ הַיְנוּ, כְּשֶׁאַחַר כָּךְ כְּשֶׁכָּל אֵלּוּ הַנְּפָשׁוֹת חוֹזְרִים מֵעִבּוּר הַנַּ''ל וְעַל יְדֵי הַכְּלָלִיּוּת נִתּוֹסֵף בָּהֶם אַהֲבָה זֶה לָזֶה וְאָז מְעוֹרְרִין אֵלּוּ לְאֵלּוּ וְאוֹמְרִים זֶה לָזֶה וּמַזְכִּירִין זֶה אֶת זֶה  אָחִי שֶׁמָּא שָׁבַקְתָּ אֵיזֶה מִדָּה בָּעוֹלָם הַזֶּה שֶׁעֲדַיִן הִיא מוֹשֶׁלֶת עָלֶיךָ וְאֵין אַתָּה יָכוֹל לְהִתְגַּבֵּר עָלֶיהָ וְנֵיתֵי אֲנָא וְנִחַרְבֵהּ הַיְנוּ  אֲסַיַּע לְךָ לְכַלּוֹת אֶת הַמִּדָּה הַזּאת מִמְּךָ וְהֵשִׁיב לוֹ: פּוּק חֲזִי גְּבוּרְתָּא דְּמָרָךְ שֶׁהוּא הֶחָכָם הַנַּ''ל רְאֵה כַּמָּה כּחוֹ גָּדוֹל דַּאֲפִלּוּ כִּמְלא חוּטָא דְּחָלָא לֵית דְּעָבַר פֵּרֵשׁ רַבֵּנוּ שְׁמוּאֵל: אֲפִלּוּ כִּמְלא רחַב הַחוּט לא יָכלְתִּי לָצֵאת חוּץ מִן הַחוֹל פֵּרוּשׁ:  אַתְּ שׁוֹאֶלֶת אוֹתִי שֶׁמָּא שָׁבַקְתִּי מִדָּה בָּעוֹלָם שֶׁעֲדַיִן לא תִּקַּנְתִּי אוֹתָהּ תֵּדַע חֲבֶרְתִּי שֶׁעֲדַיִן אֲנִי מְשֻׁקָּע בְּכָל הַתַּאֲווֹת וַעֲדַיִן לא יָצָאתִי מִן הַחוֹל אֶל הַקּדֶשׁ אֲפִלּוּ כִּמְלא חוּט וּבְוַדַּאי מִי שֶׁהוּא בְּמַדְרֵגָה כָּזאת בְּוַדַּאי לֵית דְּעָבַר הַיְנוּ שֶׁאִי אֶפְשָׁר לוֹ לָבוֹא לִבְחִינוֹת עִבּוּר הַנַּ''ל (עיין זוהר ויקהל קצ''ה: רי''ג:) וְ אַף עַל פִּי כֵן פּוּק חֲזִי גְּבוּרְתָּא דְּמָרָךְ הַיְנוּ  כּחַ הֶחָכָם שֶׁכָּל כָּךְ כּחוֹ חָזָק שֶׁאֲפִלּוּ נֶפֶשׁ שֶׁלִּי הֶעֱלָה בְּעִבּוּר וְזֶה פֵּרוּשׁ ''אַשְׁרֵי הָעָם'' זֶה בְּחִינַת הַשְׁגָּחָה ''ידְעֵי תְרוּעָה'' זֶה בְּחִינַת יַעֲקב (עיין תיקון נ''ה) שֶׁהוּא בְּחִינַת צְדָקָה כְּמוֹ שֶׁכָּתוּב (תְּהִלִּים צ''ט) : ''מִשְׁפָּט וּצְדָקָה בְּיַעֲקב אַתָּה עָשִׂיתָ'' ה זֶה בְּחִינַת הֲוָיוֹת בְּחִינַת חֲסָדִים בְּאוֹר פָּנֶיךָ זֶה בְּחִינַת הַשֵּׂכֶל כְּמוֹ שֶׁכָּתוּב (קהֶלֶת ח) : ''חָכְמַת אָדָם תָּאִיר פָּנָיו'' יְהַלֵּכוּן אֵלּוּ הַנְּפָשׁוֹת בְּחִינַת מֵהֲלָךְ נָפֶשׁ [עוֹד מָצָאתִי כְּתַב יַד רַבֵּנוּ, זִכְרוֹנוֹ לִבְרָכָה, שֶׁשַּׁיָּךְ לְהַתּוֹרָה הַנַּ''ל. אַךְ מָצָאתִי רַק קְצֵה הַנְּיָר, וְלא נִכְתַּב שָׁם רַק סוֹפוֹ שֶׁל עִנְיָן, וְחָסֵר הַתְחָלַת הָעִנְיָן, וְזֶהוּ:] הַתּוֹרָה, שֶׁהִיא בְּחִינַת רְאִיָּה, טַנְתָּ''א כַּנַּ''ל ''כָּל בָּשָׂר יַחְדָּו'' זֶה בְּחִינַת לְקִיטַת הַנְּפָשׁוֹת כֻּלָּם בִּבְחִינַת לקֵחַ נְפָשׁוֹת חָכָם כַּנַּ''ל כִּי פִי ה דִּבֵּר כָּל זֶה נַעֲשֶׂה עַל יְדֵי רוּחַ נְדִיבָה כַּנַּ''ל שֶׁהוּא פִּי ה כְּמוֹ שֶׁאָמְרוּ חֲזַ''ל: בְּפִיךָ זוֹ צְדָקָה [עַד כָּאן לְשׁוֹנוֹ זַ''ל] וּמוּבָן הַדָּבָר שֶׁמֵּבִיא הַמִּקְרָא: ''וְנִגְלָה כְבוֹד ה וְרָאוּ כָל בָּשָׂר יַחְדָּו כִּי פִי ה דִּבֵּר'' וּמְבָאֵר כָּל הַמַּאֲמָר הַנַּ''ל שֶׁהוּא מְפרָשׁ בְּפָסוּק זֶה אַךְ בַּעֲווֹנוֹתֵינוּ הָרַבִּים חָסֵר פֵּרוּשׁ רֵישֵׁהּ דִּקְרָא [עיין בסוף הספר בנ''א של כת''י רבינו ז''ל בעצמו מובא כל הפסוק הזה]


~ יד - לְהַמְשִׁיךְ שָׁלוֹם בָּעוֹלָם

[לְשׁוֹן רַבֵּנוּ, זִכְרוֹנוֹ לִבְרָכָה] תִּקְעוּ בַחֹדֶשׁ שׁוֹפָר בַּכֶּסֶא וְכוּ (תְּהִלִּים פ''א) א.  לְהַמְשִׁיךְ שָׁלוֹם בָּעוֹלָם צָרִיךְ לְהַעֲלוֹת כְּבוֹד הַקָּדוֹשׁ בָּרוּךְ הוּא לְשָׁרְשׁוֹ הַיְנוּ לַיִּרְאָה כְּמוֹ שֶׁכָּתוּב (דְּבָרִים כ''ח) : ''לְיִרְאָה אֶת הַשֵּׁם הַנִּכְבָּד'' ב. וְאִי אֶפְשָׁר לְהַעֲלוֹת אֶת הַכָּבוֹד אֶלָּא עַל יְדֵי תּוֹרַת חֶסֶד ''וְתוֹרַת חֶסֶד'' אָמְרוּ חֲכָמֵינוּ, זִכְרוֹנָם לִבְרָכָה (סֻכָּה מט:). זֶהוּ הַלּוֹמֵד תּוֹרָה עַל מְנָת לְלַמְּדָהּ כִּי זֶה עִקַּר כְּבוֹדוֹ כַּמּוּבָא בַּזּהַר (יִתְרוֹ סט:) בְּשַׁעֲתָא דִּשְׁאָר עַכּוּ''ם אָתַיִן וְאוֹדָן לְקֻדְשָׁא בְּרִיךְ הוּא, כְּדֵין אִסְתַּלֵּק וְאִתְיַקֵּר שְׁמָא דְּקֻדְשָׁא בְּרִיךְ הוּא עֵלָּא וְתַתָּא, כְּמוֹ גַּבֵּי יִתְרוֹ: בְּשַׁעֲתָא דְּאָמַר יִתְרוֹ: ''עַתָּה יָדַעְתִּי כִּי גָדוֹל ה מִכָּל הָאֱלהִים'', כְּדֵין אִסְתַּלֵּק וְאִתְיַקֵּר שְׁמָא דְּקֻדְשָׁא בְּרִיךְ הוּא נִמְצָא,  זֶהוּ כְּבוֹדוֹ כְּשֶׁבְּנֵי אָדָם שֶׁהֵם מִחוּץ לַקְּדֻשָּׁה מְקָרְבִין אֶת עַצְמָן לִפְנִים מֵהַקְּדֻשָּׁה הֵן גֵּרִים שֶׁמְּגַיְּרִין הֵן בַּעֲלֵי תְּשׁוּבָה שֶׁגַּם הֵם הָיוּ מִבַּחוּץ וּכְשֶׁמְּקָרְבִין וּמַכְנִיסִים אוֹתָם לִפְנִים זֶהוּ כְּבוֹדוֹ וְעַכְשָׁו הַכָּבוֹד בַּגָּלוּת כִּי עִקַּר הַכָּבוֹד אֵצֶל הָעַכּוּ''ם וַאֲנַחְנוּ בְּנֵי יִשְׂרָאֵל שְׁפָלִים וְנִבְזִים וְ לֶעָתִיד לָבוֹא שֶׁיִּתְגַּלֶּה כְּבוֹדוֹ מִבֵּין הַחשֶׁךְ כְּמוֹ שֶׁכָּתוּב (יְשַׁעְיָהוּ מ) : ''וְנִגְלָה כְּבוֹד ה'' וְכוּ כִּי ''אָז יַטּוּ כֻּלָּם לְעָבְדוֹ שְׁכֶם אֶחָד'' (צפניה ג) ''אָז יאמְרוּ בַגּוֹיִם לְכוּ וְנֵלְכָה בְּאוֹר ה'' (שָׁם ב) וְ כָבוֹד נִקְרָא אוֹר כְּמוֹ שֶׁכָּתוּב (יְחֶזְקֵאל מ''ג) : ''וְהָאָרֶץ הֵאִירָה מִכְּבוֹדוֹ'' ג. וְ אִי אֶפְשָׁר לְקָרֵב אֶת הַגֵּרִים עִם בַּעֲלֵי הַתְּשׁוּבָה אֶלָּא עַל יְדֵי תּוֹרָה כְּמוֹ שֶׁכָּתוּב (מִשְׁלֵי ה) : ''יָפוּצוּ מַעְיְנוֹתֶיךָ חוּצָה'' שֶׁצָּרִיךְ לְהַשְׁקוֹת אוֹתָם שֶׁהֵם מִבַּחוּץ לְהוֹדִיעַ לָהֶם הַדֶּרֶךְ יֵלְכוּ בָהּ וזהו שאמרו (אָבוֹת ו) : אֵין כָּבוֹד אֶלָּא תּוֹרָה וְזֶהוּ (יִרְמְיָה ט''ו) : ''אִם תּוֹצִיא יָקָר מִזּוֹלֵל'' וְאָמְרוּ חֲכָמֵינוּ, זִכְרוֹנָם לִבְרָכָה (בָּבָא מְצִיעָא פה:) אֵלּוּ שֶׁמְּקָרְבִין בְּנֵי אָדָם לַעֲבוֹדַת הַשֵּׁם יִתְבָּרַךְ כִּי זֶהוּ נִקְרָא ''מוֹצִיא  יָקָר'', הַיְנוּ כָּבוֹד ''מִ זּוֹלֵל'' מִזִּילוּתָא דְּגָלוּתָא וזה (תְּהִלִּים קי''ג) : ''רָם עַל כָּל גּוֹיִם ה'' הַיְנוּ כְּשֶׁהָעַכּוּ''ם מוֹדִין וּמְשַׁבְּחִין לֵהּ אֲזַי ''עַל הַשָּׁמַיִם כְּבוֹדוֹ'' אֲזַי נִתְעַלֶּה הַכָּבוֹד מֵהַחשֶׁךְ וְאִי אֶפְשָׁר לָבוֹא לְהִתְעוֹרְרוּת הַתְּשׁוּבָה הֵן לְרִשְׁעֵי יִשְׂרָאֵל, הֵן לַגֵּרִים אֶלָּא עַל יְדֵי הַתּוֹרָה שֶׁמְּאִירִין לָהֶם אֶל מָקוֹם שֶׁהֵם שָׁם כְּמוֹ שֶׁכָּתוּב: ''יָפוּצוּ וְכוּ חוּצָה'' חוּצָה דַּיְקָא כִּי  הַתּוֹרָה הֵם שִׁשִּׁים רִבּוֹא אוֹתִיּוֹת כְּנֶגֶד שִׁשִּׁים רִבּוֹא נְשָׁמוֹת וְ יֵשׁ לְכָל הַנְּשָׁמוֹת שׁרֶשׁ לְמַעְלָה בְּמַּחֲשָׁבָה דְּקֻדְשָׁא בְּרִיךְ הוּא כִּי יִשְׂרָאֵל עָלוּ בַּמַּחֲשָׁבָה תְּחִלָּה (בְּרֵאשִׁית רַבָּה א) וְ עַל יְדֵי זִוּוּג הַנְּשָׁמוֹת נִבְרָאִים נִשְׁמוֹת גֵּרִים (עיין זוהר שלח דקס''ח ע''א) וּכְשֶׁנִּתְעוֹרְרִים הַנְּשָׁמוֹת עַל יְדֵי אוֹתִיּוֹת הַתּוֹרָה שֶׁהוֹצִיא מִפִּיו וּ מִתְנוֹצְצִים זֶה לָזֶה זֶה בְּחִינַת זִוּוּג שֶׁזֶּה מְקַבֵּל הֶאָרָה מִזֶּה וְעַל יְדֵי הַזִּוּוּג שֶׁל הִתְנוֹצְצוּת הַנְּשָׁמוֹת שֶׁבַּמַּחֲשָׁבָה נִבְרָאִים נִשְׁמוֹת גֵּרִים גַּם הַפּוֹשְׁעֵי יִשְׂרָאֵל כָּל זְמַן שֶׁשֵּׁם יִשְׂרָאֵל נִקְרָא עָלָיו [כִּי נִקְרָא פּוֹשְׁעֵי יִשְׂרָאֵל נִמְצָא שֶׁשֵּׁם יִשְׂרָאֵל נִקְרָא עַל כָּל פָּנִים עָלָיו עֲדַיִן מֵאַחַר שֶׁנִּקְרָא פּוֹשְׁעֵי יִשְׂרָאֵל] אַף עַל פִּי שֶׁחָטָא, יִשְׂרָאֵל הוּא (סַנְהֶדְרִין) יֵשׁ לוֹ אֲחִיזָה וְשׁרֶשׁ בְּמַחֲשָׁבָה עֶלְיוֹנָה וְעַל יְדֵי הַהִתְנוֹצְצוּת הִתְנוֹצֵץ גַּם שׁרֶשׁ נִשְׁמָתוֹ בֵּין שְׁאָר הַשָּׁרָשִׁים וּמַגִּיעַ הֶאָרָה לְזֶה הַפּוֹשְׁעֵי יִשְׂרָאֵל מִשּׁרֶשׁ נִשְׁמָתוֹ וְעַל יְדֵי הֶאָרָה הַזּאת חוֹזֵר בִּתְשׁוּבָה ד. וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (נְדָרִים פא:) מִפְּנֵי מָה תַּלְמִידֵי חֲכָמִים אֵין בְּנֵיהֶם תַּלְמִידֵי חֲכָמִים ? מִפְּנֵי שֶׁלּא בֵּרְכוּ בַּתּוֹרָה תְּחִלָּה שֶׁ צָּרִיךְ כָּל אָדָם וּבִפְרָט תַּלְמִיד חָכָם לְבָרֵךְ וּלְהָאִיר בְּלִמּוּד תּוֹרָתוֹ בְּשׁרֶשׁ הַנְּשָׁמוֹת הַיְנוּ בְּמַחֲשָׁבָה תְּחִלָּה כִּי שָׁם שָׁרְשֵׁנוּ נִמְצָא,  כְּשֶׁמֵּבִיא הֶאָרָה וּבְרָכָה לְתוֹךְ תְּחִלַּת הַמַּחֲשָׁבָה וְעַל יָדוֹ מִתְנוֹצְצִין וּמִתְבָּרְכִין הַנְּשָׁמוֹת  נִמְצָא כְּשֶׁמַּמְשִׁיךְ נְשָׁמָה לִבְנוֹ בְּוַדַּאי הוּא מַמְשִׁיךְ נְשָׁמָה בְּהִירָה וְזַכָּה וְעַל יְדֵי זֶה גַּם בְּנוֹ יִהְיֶה תַּלְמִיד חָכָם אֲבָל כְּשֶׁאֵין מֵאִיר וּמְבָרֵךְ אֶת הַתְּחִלָּה עַל יְדֵי לִמּוּדוֹ אָז כְּשֶׁמַּמְשִׁיךְ נְשָׁמָה לִבְנוֹ הַנְּשָׁמָה הִיא בִּבְחִינַת (שִׁיר הַשִּׁירִים ה) : ''אֲנִי יְשֵׁנָה'' וְאֵינָהּ מְאִירָה מִפְּנֵי זֶה לא יִהְיֶה בְּנוֹ תַּלְמִיד חָכָם וְזֶה מִפְּנֵי שֶׁלּא בֵּרְכוּ בַּתּוֹרָה תְּחִלָּה הַיְנוּ שׁרֶשׁ הַנְּשָׁמוֹת בִּבְחִינַת יִשְׂרָאֵל עָלָה בְּמַחֲשָׁבָה תְּחִלָּה ה. וְ אֵין אָדָם זוֹכֶה לְתוֹרָה אֶלָּא עַל יְדֵי שִׁפְלוּת כְּמוֹ שֶׁאָמְרוּ חֲזַ''ל (עֵרוּבִין נד) : ''וּמִמִּדְבָּר מַתָּנָה''  שֶׁיְּשַׁבֵּר גַּאֲוָתוֹ מֵאַרְבַּע בְּחִינוֹת שִׁפְלוּת כִּי צָרִיךְ אָדָם לְהַקְטִין אֶת עַצְמוֹ לִפְנֵי גְּדוֹלִים מִמֶּנּוּ וְלִפְנֵי בְּנֵי אָדָם כְּעֶרְכּוֹ וְלִפְנֵי קְטַנִּים מִמֶּנּוּ וְלִפְעָמִים שֶׁהוּא בְּעַצְמוֹ קָטָן שֶׁבִּקְּטַנִּים וְצָרִיךְ לְהַקְטִין אֶת עַצְמוֹ כְּנֶגֶד מַדְרֵגַת עַצְמוֹ וִידַמֶּה בְּעֵינָיו שֶׁהוּא לְמַטָּה מִמַּדְרֵגָתוֹ בִּבְחִינַת (שְׁמוֹת ט''ז) : ''שְׁבוּ אִישׁ תַּחְתָּיו'' וְזֶה שֶׁאָמַר רַבָּה בַּר בַּר חָנָה: לְדִידִי חָזֵי לִי אוּרְזִילָא בַּר יוֹמָא, דַּהֲוֵי כְּהַר תָּבוֹר. וְהַר תָּבוֹר כַּמָּה הֲוֵי ? אַרְבָּעָה פַּרְסֵי תְּלָתָא פַּרְסֵי, וּבֵי מַרְבַּעְתָּא דְּרֵישֵׁהּ פַּרְסָא וּפַלְגָּא רַשְׁבַּ''ם: אוּרְזִילָא בַּר יוֹמָא רְאֵם בֶּן יוֹם אֶחָד, דְּאוֹתוֹ הַיּוֹם נוֹלָד. כְּהַר תָּבוֹר כֵּן הָיָה גָּדוֹל. בֵּי מַרְבַּעְתָּא דְּרֵישֵׁהּ מְקוֹם הַנָּחַת ראשׁוֹ כְּשֶׁשּׁוֹכֵב עַל הַקַּרְקַע. רְמָא כּוּפְתָּא הִטִּיל רְעִי. סַכְרָא הָרְעִי לְיַרְדְּנָא לְפִי שָׁעָה, עַד שֶׁמִּסְמְסוּהוּ הַמַּיִם מְעַט מְעַט  אוּרְזִילָא בַּר יוֹמָא הַיְנוּ בְּחִינַת כָּבוֹד שֶׁהוּא בָּעַכּוּ''ם, בְּזִּלוּתָא אוּר זִילָא הַיְנוּ בְּחִינַת כָּבוֹד כְּמוֹ שֶׁכָּתוּב: ''וְהָאָרֶץ הֵאִירָה מִכְּבוֹדוֹ'' בַּר יוֹמָא כִּי לא יִתְגַּלֶּה הַכָּבוֹד אֶלָּא בְּבִיאַת מְשִׁיחֵנוּ וּכְתִיב בֵּהּ: אֵימָתַי יָבוֹא מַר ? הַיּוֹם ''הַיּוֹם אִם בְּקלוֹ תִשְׁמָעוּ'' (כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה סַנְהֶדְרִין צח, ) וּבְכָל יוֹם מוּכָן הַכָּבוֹד לָצֵאת מִזִּילוּתָא וַהֲוָה כְּהַר תָּבוֹר שֶׁרָאָה שֶׁ הַעֲלָאַת הַכָּבוֹד תָּלוּי בָּזֶה שֶׁאָדָם מְשַׁבֵּר גַּאֲוָתוֹ כְּפִי הִשְׁתַּבְּרוּת גַּאֲוָתוֹ כֵּן הוּא הַעֲלָאַת הַכָּבוֹד כִּי כְּבוֹדוֹ נִתְעַלֶּה עַל יְדֵי הַתּוֹרָה כַּנַּ''ל וְאֵין אָדָם זוֹכֶה לַתּוֹרָה אֶלָּא עַל יְדֵי שִׁפְלוּת כְּמוֹ שֶׁאָמְרוּ חֲזַ''ל: ''וּמִמִּדְבָּר מַתָּנָה''  הַר תָּבוֹר הַר לְשׁוֹן גַּדְלוּת כְּמוֹ שֶׁכָּתוּב (תְּהִלִּים ל) : ''הֶעֱמַדְתָּ לְהַרְרִי עז'' וְ תָבוֹר לְשׁוֹן שְׁבִירָה וְהַר תָּבוֹר כַּמָּה הֲוָה ? אַרְבַּע פַּרְסֵי הַיְנוּ אַרְבַּע בְּחִינוֹת שִׁפְלוּת הַנַּ''ל שֶׁצָּרִיךְ לְהַקְטִין לִפְנֵי צַדִּיקִים, בֵּינוֹנִים, רְשָׁעִים, וְלִפְנֵי מַדְרֵגַת עַצְמוֹ וְשֶׁיְּדַמֶּה בְּעֵינָיו כְּאִלּוּ לא בָּא עֲדַיִן לִפְנֵי מַדְרֵגָתוֹ שֶׁהוּא בָּהּ הַר תָּבוֹר אַרְבַּע פַּרְסֵי שֶׁשְּׁבִירַת הַגַּדְלוּת הֵם בְּאַרְבַּע בְּחִינוֹת הַנַּ''ל וּמַשְׁכָא דְּצַוְּארֵהּ תְּלָתָא פַּרְסֵי זֶה בְּחִינַת  הַדְּבָרִים שֶׁדֶּרֶךְ בְּנֵי אָדָם לְהִתְגַּדֵּל בָּהֶם הֵם שְׁלשָׁה דְּבָרִים וְצָרִיךְ לִשְׁמר אֶת עַצְמוֹ מֵהֶם כְּמוֹ שֶׁכָּתוּב (יִרְמְיָה ט) : אַל יִתְהַלֵּל חָכָם בְּחָכְמָתוֹ וְכוּ וְ הֵם שָׁלשׁ בְּחִינוֹת: חָכָם, גִּבּוֹר, עָשִׁיר וְ הַגַּדְלוּת נִקְרָא מַשְׁכָא דְּצַוָּארָא בִּבְחִינַת (תְּהִלִּים ע''ה) : ''תְּדַבְּרוּ בְצַוָּאר עָתָק'' וּמַרְבַּעְתָּא דְּרֵישֵׁהּ פַּרְסָא וּפַלְגָּא זֶה בְּחִינַת זִוּוּג הַנַּעֲשֶׂה בְּרֵאשִׁית הַמַּחֲשָׁבָה  מַרְבַּעְתָּא לְשׁוֹן זִוּוּג כְּמוֹ שֶׁכָּתוּב (שָׁם קלט) : ''אָרְחִי וְרִבְעִי'' וְעַל יְדֵי זִוּוּג הַזֶּה נַעֲשֶׂה פַּרְסָא וּפַלְגָּא. פַּרְסָה זֶה רֶמֶז עַל הַמְשָׁכַת הַנְּשָׁמוֹת לִבְנֵיהֶם זֶה מְכֻנֶּה בְּשֵׁם פַּרְסָה שְׁלֵמָה וְהִתְנוֹצְצוּת שֶׁהַנְּשָׁמוֹת מִתְנוֹצְצִין וּמְאִירִין וּמְעוֹרְרִין אֶת הַפּוֹשְׁעֵי יִשְׂרָאֵל בִּתְשׁוּבָה וּמוֹלִידִין נִשְׁמוֹת גֵּרִים זֶה מְכֻנֶּה בְּשֵׁם פַּלְגָּא כִּי עֲדַיִן הֵם רְחוֹקִים מֵהַקְּדֻשָּׁה מְאד וְיָכוֹל לִהְיוֹת לָהֶם מְנִיעוֹת רַבּוֹת וְ צָרִיךְ לָהֶם יְגִיעוֹת רַבּוֹת כְּדֵי לְהַפְשִׁיט מֵהֶם הַבְּגָדִים צוֹאִים שֶׁהִלְבִּישׁוּ כְּמוֹ שֶׁכָּתוּב (זְכַרְיָה ג) : ''הָסִירוּ הַבְּגָדִים הַצּאִים'' כִּי  אֵלּוּ הַבְּגָדִים הַצּוֹאִים הֵם מוֹנְעִים אוֹתָם מִלַּחֲזר לַקָּדוֹשׁ בָּרוּךְ הוּא וְהֵם מַפְסִיקִים כְּמוֹ נָהָר הַמַּפְסִיק שֶׁאִי אֶפְשָׁר לַהֲלךְ דֶּרֶךְ אוֹתוֹ הַנָּהָר וְצָרִיךְ לְהַשְׁלִיךְ הַבְּגָדִים הַצּוֹאִים וְזֶה: רְמָא כּוּפְתָּא וְסַכְרָא לְיַרְדְּנָא  עַל יְדֵי שֶׁמַּפְשִׁיטִין וּמַשְׁלִיכִין מֵעֲלֵיהֶם הַבְּגָדִים הַצּוֹאִים נִתְבַּטְּלִים כָּל הַמְּנִיעוֹת וְהַמָּסַכִים הַמַּבְדִּילִים בֵּינָם לְבֵין הַקְּדֻשָּׁה וְזֶה: וְסַכְרָא לְיַרְדְּנָא כִּי  הַיַּרְדֵּן מַפְסִיק בֵּין קְדֻשַּׁת אֶרֶץ יִשְׂרָאֵל לְחוּץ לָאָרֶץ וּבִשְׁבִיל זֶה נִקְרָאִים בְּשֵׁם פַּלְגָּא כִּי עֲדַיִן  צָרִיךְ לְהַשְׁלִיךְ מֵהֶם הַבְּגָדִים הַצּוֹאִים כְּדֵי לְהָסִיר הַמַּפְסִיקִים וְהַמּוֹנְעִים וְהַמָּסַכִּים הַמַּבְדִּילִים בֵּינָם לְבֵין הַקְּדֻשָּׁה אֲבָל, אֵלּוּ הַנְּשָׁמוֹת שֶׁתַּלְמִידֵי חֲכָמִים מַמְשִׁיכִין לִבְנֵיהֶם כַּנַּ''ל זֶה מְכֻנֶּה בְּשֵׁם פַּרְסָה שְׁלֵמָה כִּי אֵין לָהֶם מָסַכִּים הַמַּבְדִּילִים וְזֶה: וְכִבַּדְתּוֹ (ישעיה נח) כַּבְּדֵהוּ בִּכְסוּת נָקִי, (כְּמוֹ שֶׁדָרְשׁוּ רַבּוֹתֵינוּ, זִכְרוֹנָם לִבְרָכָה עַל פָּסוּק: וְלִקְדשׁ ה מְכוּבָּד וְכוּ, שַׁבָּת קיט) כְסוּת נָקִי הַיְנוּ  לְהַשְׁלִיךְ הַבְּגָדִים הַצּוֹאִים כִּי זֶה עִקַּר כְּבוֹד הַשֵּׁם יִתְבָּרַךְ ''אִם תּוֹצִיא יָקָר מִזּוֹלֵל''  לְהַחֲזִיר בְּנֵי אָדָם בִּתְשׁוּבָה וּלְהַמְשִׁיךְ נִשְׁמוֹת הַגֵּרִים וְגֵרִים שֶׁמִּתְגַּיְּרִין הֵם בָּאִים תַּחַת כַּנְפֵי הַשְּׁכִינָה וּבִשְׁבִיל זֶה נִקְרָא גֵּר צֶדֶק (כַּמּוּבָא בְּהַקְדָּמַת הַזהַר ו) וְזֶה שֶׁמּוּבָא בַּזּהַר (יִתְרוֹ בר''מ צג:) כְּסוּת נָקִי, דָּא כַּנְפֵי מִצְוָה הַיְנוּ  שְׁכִינָה הַנִּקְרֵאת מִצְוָה בִּבְחִינוֹת (תְּהִלִּים קיט) : ''כָּל מִצְוֹתֶיךָ צֶדֶק'' וְזֶהוּ: וְכִבַּדְתּוֹ שֶׁזֶּה עִקַּר כְּבוֹדוֹ שֶׁיַּכְנִיס גֵּרִים תַּחַת כַּנְפֵי הַשְּׁכִינָה כַּנַּ''ל ו. וְ כָל אֶחָד לְפִי בְּחִינָתוֹ יָכוֹל לֵידַע הַעֲלָאַת הַכָּבוֹד לְשׁרֶשׁ הַיִּרְאָה לְפִי הַכָּבוֹד שֶׁמְּכַבֵּד אֶת יִרְאֵי הַשֵּׁם כֵּן עָלָה הַכָּבוֹד לְשָׁרְשׁוֹ כִּי שָׁם שׁרֶשׁ הַכָּבוֹד בִּבְחִינַת (שָׁם טו) : ''וְאֶת יִרְאֵי ה יְכַבֵּד'' כִּי  כָּל זְמַן שֶׁהַכָּבוֹד הוּא בַּגָּלוּת כָּל אֶחָד לְפִי בְּחִינָתוֹ הוּא מְזַלְזֵל בְּיִרְאֵי הַשֵּׁם וְכָל אֶחָד לְפִי תִּקּוּנוֹ אֶת הַכָּבוֹד כֵּן הוּא מְכַבֵּד יִרְאֵי הַשֵּׁם ז. וְעִקַּר הַדָּבָר שֶׁיְּכַבֵּד יִרְאֵי הַשֵּׁם בְּלֵב שָׁלֵם כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (קִדּוּשִׁין לב:) דָּבָר הַמָּסוּר לַלֵּב, נֶאֱמַר בּוֹ וְיָרֵאתָ מֵאֱלקֶיךָ וְשָׁם עִקַּר הַכָּבוֹד כְּמוֹ שֶׁכָּתוּב (יְשַׁעְיָהוּ כ''ט) : ''בִּשְׂפָתָיו כִּבְּדוּנִי וְלִבּוֹ רִחַק מִמֶּנִּי'' ח. כְּשֶׁמַּחֲזִיר הַכָּבוֹד לְשָׁרְשׁוֹ הַיְנוּ לַיִּרְאָה כַּנַּ''ל וְאָז נִשְׁלָם פִּגְמֵי הַיִּרְאָה וְאָז זוֹכֶה לְשָׁלוֹם. וְיֵשׁ שְׁנֵי מִינֵי שָׁלוֹם יֵשׁ שָׁלוֹם בַּעֲצָמָיו כִּי  תְּחִלָּה צָרִיךְ אָדָם לִרְאוֹת שֶׁיִּהְיֶה שָׁלוֹם בַּעֲצָמָיו כִּי לִפְעָמִים אֵין שָׁלוֹם כְּמוֹ שֶׁכָּתוּב (תְּהִלִּים ל''ח) : ''אֵין שָׁלוֹם בַּעֲצָמַי מִפְּנֵי חַטָּאתִי'' וְ עַל יְדֵי הַיִּרְאָה זוֹכֶה לְשָׁלוֹם בַּעֲצָמָיו כְּמוֹ שֶׁכָּתוּב בַּזּהַר  בְּאַתְרָא דְּאִית דְּחִילָא תַּמָּן תִּשְׁתַּכַּח שְׁלִמְתָּא כְּמוֹ שֶׁכָּתוּב: ''כִּי אֵין מַחְסוֹר לִירֵאָיו'' כִּי  עִקַּר הַתְּפִלָּה עַל יְדֵי הַיִּרְאָה בִּבְחִינַת (מִשְׁלֵי ל''א) : ''אִשָּׁה יִרְאַת ה הִיא תִתְהַלָּל'' כִּי  הַתְּפִלָּה בִּמְקוֹם קָרְבָּן (שו''ע או''ח סי צ''ח סעיף ד) ובקרבן כתיב בה (וַיִּקְרָא כ''א) : ''כּל אֲשֶׁר בּוֹ מוּם לא יִקְרָב'' וּכְשֶׁאֵין בּוֹ מוּם הַיְנוּ בְּאַתְרָא דְּאִית דְּחִילָא אֲזַי יִקְרַב לַעֲבד עֲבוֹדָתוֹ תַּמָּה וזה שכתוב בחנה (שְׁמוּאֵל א א) : ''וְחַנָּה מְדַבֶּרֶת עַל לִבָּהּ'' עַל יְדֵי הַיִּרְאָה זָכְתָה לִתְפִלָּה כִּי עִקַּר הַיִּרְאָה הוּא בַּלֵּב כַּנַּ''ל וְ עַל יְדֵי תְּפִלָּה זוֹכֶה לַשָּׁלוֹם הַכְּלָלִי הַיְנוּ שְׁלֵמוּת הָעוֹלָמוֹת כִּי עַל שֵׁם זֶה תְּפִלָּה נִקְרָא קָרְבָּן עַל שֵׁם קֵרוּב הָעוֹלָמוֹת לִשְׁלֵמוּתָן ט. וְזֶה שֶׁאָמַר רַבָּה בַּר בַּר חָנָה: אֲמַר לִי הַהוּא טַיְעָא: תָּא וְאַחַוֵי לָךְ הֵיכֵי דְּנַשְּׁקֵי אַרְעָא וּרְקִיעַ בַּהֲדָדֵי אֲזַלִי וַחֲזָאֵי, דְּעָבִיד כַּוֵּי כַּוֵּי שַׁקְלִית לְסַלְתָּאִי וְאַנַּחְתִּיהָ בְּכַוְתָא דִּרְקִיעָא בַּהֲדֵי דִּמְצַלֵּינָא בָּעוּתָא, וְלא אַשְׁכְּחִיתָהּ אֲמְרֵי: אִיכָּא גַּנְבֵי הָכָא אֲמַר לִי: גַּלְגַּלָּא דִּרְקִיעַ הוּא דְּהָדַר נְטַר עַד לְמָחָר כִּי הַשְׁתָּא, וּמַשְׁכַּח לָהּ רַשְׁבַּ''ם: הֵיכָא דְּנַשְׁקֵי אַרְעָא וּרְקִיעָא מָקוֹם גָּבוֹהַּ הָיָה שָׁם, שֶׁנּוֹשְׁקִים יַחַד זֶה לָזֶה וְלָאו הַיְנוּ סוֹף הָעוֹלָם, דְּהָא מַהֲלַךְ הָעוֹלָם ת''ק שָׁנָה הֲוֵי, וְאֶרֶץ יִשְׂרָאֵל אֶמְצָעִיתוֹ שֶׁל הָעוֹלָם הִיא, דִּכְתִיב: ישְׁבֵי עַל טַבּוּר הָאָרֶץ, וְהַיְנוּ מְקוֹמוֹ שֶׁל רַבָּה בַּר בַּר חָנָה סַלְתָּאִי סַל לֶחֶם שֶׁלִּי דְּהָדַר חוֹזֵר, כִּדְאָמְרִינַן בִּפְסָחִים: גַּלְגַּל חוֹזֵר וּמַזָּלוֹת קְבוּעִים דְּנַשְׁקֵי אַרְעָא וּרְקִיעָא זֶה בְּחִינַת שָׁלוֹם בַּעֲצָמָיו  אַרְעָא זֶה בְּחִינַת גּוּף רְקִיעָא זֶה בְּחִינַת נְשָׁמָה כְּמוֹ שֶׁכָּתוּב (תְּהִלִּים נ) : ''יִקְרָא אֶל הַשָּׁמַיִם מֵעָל'' זֶה הַנְּשָׁמָה ''וְאֶל הָאָרֶץ'' זֶה הַגּוּף (סַנְהֶדְרִין צא:) וּכְשֶׁיֵּשׁ בֵּינֵיהֶם שָׁלוֹם עַל יְדֵי זֶה עֲבִידֵי כַּוֵּי עַל יְדֵי זֶה נַעֲשֶׂה תְּפִלָּה, כַּנַּ''ל בִּבְחִינַת (דָּנִיֵּאל ו) : ''וְכַוִּין פְּתִיחָן לֵהּ בְּעִלִּיתֵהּ'' וְשַׁקְלֵית לְסַלְתָּאִי, וְאַנַּחְתִּיהָ בְּכַוְתָא דִּרְקִיעַ זֶה פַּרְנָסָה כְּמוֹ מִי שֶׁיֵּשׁ לוֹ פַּת בְּסַלּוֹ (יוֹמָא עד:) הַיְנוּ  שֶׁלּא רָצָה לַעֲסֹק בְּשׁוּם עֵסֶק מֵעִסְקֵי עוֹלָם הַזֶּה רַק בִּשְׁבִיל נִשְׁמָתוֹ גַּם כָּל תְּפִלּוֹתָיו לא הָיוּ אֶלָּא בִּשְׁבִיל לְקַשֵּׁר נִשְׁמָתוֹ אֲפִלּוּ אֵלּוּ תְּפִלּוֹת הַמְפרָשִׁים בַּתְּפִלָּה שֶׁהֵם לְצרֶךְ הַגּוּף כְּגוֹן ''רְפָאֵינוּ'' וּ''בָרֵךְ עָלֵינוּ'' וּשְׁאָר צָרְכֵי הַגּוּף לא הָיָה כַּוָּנָתוֹ שֶׁל רַבָּה בַּר בַּר חָנָה בִּשְׁבִיל גּוּפוֹ אֶלָּא בִּשְׁבִיל נִשְׁמָתוֹ שֶׁהָיָה מְכַוֵּן לְפַרְנָסַת נִשְׁמָתוֹ וְלִרְפוּאָתָהּ וְשַׁקְלֵית לְסַלְתָּאִי וְאַנַּחְתִּיהָ בְּכַוְתָא דִּרְקִיעָ שֶׁשָּׁקַל לַתְּפִלָּה שֶׁהוּא לְצרֶךְ הַגּוּף וְאַנְחָהּ בִּתְפִלָּה הַכּל לְצרֶךְ נִשְׁמָתוֹ כִּי  מִמֵּילָא כְּשֶׁנִּתְקָן שָׁם בְּרוּחָנִיּוּת נִתְקָן גַּם בְּגַשְׁמִיּוּת וְעַד דִּמְצַלֵּינָא בָּעוּתִי לָא אַשְׁכְּחָה הַיְנוּ אַחַר כָּךְ לא מָצָא כְּדֵי פַּרְנָסָתוֹ אַף עַל פִּי שֶׁתִּקֵּן בְּרוּחָנִיּוּת אַף עַל פִּי כֵן לא נִמְשַׁךְ לוֹ שֶׁפַע בְּגַשְׁמִיּוּת אָמַר: אִיכָּא גַּנְבָא הָכָא שֶׁגּוֹנְבִים הַשֶּׁפַע שֶׁלִּי הֵשִׁיב לוֹ גַּלְגַּלָּא דִּרְקִיעָא דְּהַדְרָא הַיְנוּ גִּלְגּוּלִין דְּנִשְׁמָתִין הִיא הַגּוֹרֶמֶת שֶׁאֵין לַצַּדִּיק כְּדֵי פַּרְנָסָתוֹ כְּמוֹ שֶׁכָּתוּב גַּבֵּי רַבִּי פְּדָת (תַּעֲנִית כה:) אִי בָּעִית דְּאִחְרוּב עָלְמָא, וְאֶפְשָׁר דְּאִיבְרֵית בְּשַׁעֲתָא דִּמְזוֹנָא (עיין תיקון ס''ט ד''ק ע''ב). וְזֶה (בְּרֵאשִׁית ו) : ''קִנִּים תַּעֲשֶׂה לַתֵּבָה'' אִיתָא בַּמִּדְרָשׁ (בְּרֵאשִׁית רַבָּה לא) : מַה קִּנִּים מְטַהֲרִין אֶת הַמְצרָע, אַף תֵּבָתְךָ מְטַהַרְתְּךָ הַמְצרָע זֶה נִרְגָּן מַפְרִיד אַלּוּף (מִשְׁלֵי טז) וּמַפְרִיד בֵּין אִישׁ וְאִשְׁתּוֹ וְעַל יְדֵי זֶה: בָּדָד יֵשֵׁב (עֲרָכִין טז, ) וְקִנִּים מְטַהֲרִים אוֹתוֹ אַף  תֵּבָתְךָ, הַיְנוּ תֵּבַת הַתְּפִלָּה מְתַקְּנִין אֶת הַמַּחֲלקֶת וְעוֹשֶׂה שָׁלוֹם הַכְּלָלִי שְׁלוֹם כָּל הָעוֹלָמוֹת י. וְזֶה פֵּרוּשׁ:  תִּקְעוּ לְשׁוֹן שָׁלוֹם כְּמוֹ שֶׁכָּתוּב (יְשַׁעְיָהוּ כב) : ''וּתְקַעְתִּיו יָתֵד בְּמָקוֹם נֶאֱמָן'' בַּחֹדֶשׁ שׁוֹפָר בְּהִתְפָּאֲרוּת חָדָשׁ הַיְנוּ הִתְעַלּוּת כְּבוֹדוֹ עַל יְדֵי הִתְקָרְבוּת הַגֵּרִים אוֹ בַּעֲלֵי תְּשׁוּבָה בַּכֶּסֶא זֶה בְּחִינַת יִרְאָה שֶׁהוּא שׁרֶשׁ הַכָּבוֹד וְ כֶסֶא לְשׁוֹן הִתְכַּסְיָא שֶׁזֶּה בְּחִינַת: דָּבָר הַמָּסוּר לַלֵּב נֶאֱמַר בּוֹ וְיָרֵאתָ מֵאֱלקֶיךָ שֶׁזֶּה הַדָּבָר מְכֻסֶּה מֵעֵין כּל לְ יוֹם זֶה בְּחִינַת שְׁלוֹם בַּיִת כִּי יוֹם הוּא בְּחִינַת אוֹר כְּמוֹ שֶׁכָּתוּב (בְּרֵאשִׁית א) : ''וַיִּקְרָא אֱלקִים לָאוֹר יוֹם'' וְ אוֹר הוּא שְׁלוֹם בַּיִת כְּמוֹ שֶׁאָמְרוּ חֲכָמֵינוּ זַ''ל (שַׁבָּת כג:) : נֵר שַׁבָּת קוֹדֵם לְקִדּוּשׁ הַיּוֹם כִּי שְׁלוֹם בַּיִת קוֹדֵם  חַגֵּנוּ זֶה בְּחִינַת תְּפִלָּה, עֲבוֹדָה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (פְּסָחִים קיח:) לָמָּה נִסְמְכָה פָּרָשַׁת עַכּוּ''ם לְמוֹעֲדִים ? לוֹמַר, כָּל הַמְבַזֶּה אֶת הַמּוֹעָדוֹת כְּאִלּוּ עוֹבֵד עֲבוֹדַת אֱלִילִים נִמְצָא שְׁמִירַת הַמּוֹעֵד זֶה בְּחִינַת עֲבוֹדָה תַּמָּה וְאֵין עֲבוֹדָה אֶלָּא תְּפִלָּה (ספרי פ קב:) וְעַל יְדֵי תְּפִלָּה יָבוֹא לַשָּׁלוֹם הַכְּלָלִי כַּנַּ''ל נִמְצָא  מִי שֶׁרוֹצֶה לְהַמְשִׁיךְ שָׁלוֹם הַכְּלָלִי צָרִיךְ לְהַעֲלוֹת הַכָּבוֹד לְשָׁרְשׁוֹ הַיְנוּ לַיִּרְאָה וְעַל יְדֵי הַיִּרְאָה הוּא זוֹכֶה לִשְׁלוֹם בַּיִת וְעַל יְדֵי שְׁלוֹם בַּיִת הוּא זוֹכֶה לִתְפִלָּה וְעַל יְדֵי תְּפִלָּה הוּא זוֹכֶה לַשָּׁלוֹם הַכְּלָלִי יא. זאת הַתּוֹרָה שַׁיָּךְ עַל פְּסוּקִים אֵלּוּ (תְּהִלִּים קמ''ה) : ''טוֹב ה לַכּל וְרַחֲמָיו עַל כָּל מַעֲשָׂיו'' וְכוּ ''טוֹב ה לַכּל'' זֶה בְּחִינַת תְּפִלָּה  שֶׁמַּאֲמִין בַּה שֶׁהַקָּדוֹשׁ בָּרוּךְ הוּא טוֹב לַכּל הֵן לִרְפוּאָה, הֵן לְפַרְנָסָה, הֵן לְכָל הַדְּבָרִים כְּשֶׁמַּאֲמִין כָּךְ בְּוַדַּאי יִהְיֶה עִקַּר הִשְׁתַּדְּלוּתוֹ בָּתַר קֻדְשָׁא בְּרִיךְ הוּא וְלא יִרְדּף אַחַר תַּחְבּוּלוֹת רַבּוֹת כִּי מִי שֶׁאֵין מַאֲמִין בְּהַקָּדוֹשׁ בָּרוּךְ הוּא צָרִיךְ לְהִשְׁתַּדֵּל אַחַר תַּחְבּוּלוֹת רַבּוֹת לְמָשָׁל, כְּשֶׁצָּרִיךְ לִרְפוּאָה צָרִיךְ לְהִשְׁתַּדֵּל אַחַר עֲשָׂבִים רַבִּים וְלִפְעָמִים אֵלּוּ עֲשָׂבִים הַצְּרִיכִים לוֹ אֵינָם בַּנִּמְצָא בִּמְדִינָתוֹ וְהָעֲשָׂבִים הַנִּמְצָאִים אֵינָם טוֹבִים לְמַכָּתוֹ אֲבָל  הַקָּדוֹשׁ בָּרוּךְ הוּא טוֹב לְכָל הַמַּכּוֹת לְרַפְּאוֹתָם וְהוּא בַּנִּמְצָא תָּמִיד כְּמוֹ שֶׁכָּתוּב (דְּבָרִים ד) : ''מִי כַּה אֱלקֵינוּ בְּכָל קָרְאֵנוּ אֵלָיו'' וְעַל יְדֵי הַתְּפִלָּה זוֹכֶה לַשָּׁלוֹם הַכְּלָלִי וְזֶה: ''וְרַחֲמָיו עַל כָּל מַעֲשָׂיו'' הַיְנוּ שֶׁרַחֲמֵי הַשֵּׁם יִתְבָּרַךְ יִתְמַשֵּׁךְ עַל כָּל הַבְּרוּאִים וְכָל הַבְּרוּאִים יְרַחֲמוּ אֶחָד עַל חֲבֵרוֹ (עיין ב''ר פר לג) וְיִהְיֶה שָׁלוֹם בֵּינֵיהֶם כְּמוֹ שֶׁכָּתוּב (יְשַׁעְיָהוּ י''א) : ''וְגָר זְאֵב עִם כֶּבֶשׂ וְנָמֵר עִם גְּדִי וְכוּ, לא יָרֵעוּ וְלא יַשְׁחִיתוּ'' כִּי יִהְיֶה שָׁלוֹם בֵּינֵיהֶם וְזֶה: ''וְרַחֲמָיו עַל כָּל מַעֲשָׂיו'' כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (שַׁבָּת קנא:). כָּל הַמְרַחֵם עַל הַבְּרִיּוֹת, מְרַחֲמִין עָלָיו מִן הַשָּׁמַיִם כְּמוֹ שֶׁכָּתוּב: ''וְנָתַן לְךָ רַחֲמִים וְרִחֲמֶךָ'' וְאַחַר כָּךְ מְפָרֵשׁ הַפָּסוּק אֵיךְ יִזְכֶּה לִתְפִלָּה עַל יְדֵי שְׁלוֹם בַּיִת יְהֵא שָׁלוֹם בַּעֲצָמָיו, בֵּין גּוּפוֹ וְנַפְשׁוֹ כַּנַּ''ל וְזֶה: ''יוֹדוּךָ כָּל מַעֲשֶׂיךָ''  מַעֲשֶׂיךָ זֶה בְּחִינַת עֲשִׂיָּה בְּחִינַת גּוּף ''וַחֲסִידֶיךָ יְבָרְכוּכָה''  חֲסִידֶיךָ זֶה בְּחִינַת נֶפֶשׁ כְּמוֹ שֶׁכָּתוּב (מִשְׁלֵי י''א) : ''גּמֵל נַפְשׁוֹ אִישׁ חֶסֶד'' וְאַחַר כָּךְ מְפָרֵשׁ הַפָּסוּק אֵיךְ יִזְכֶּה לִשְׁלוֹם בַּיִת עַל יְדֵי שֶׁיַּעֲלֶה כְּבוֹד הַשֵּׁם יִתְבָּרַךְ לְ שׁרֶשׁ הַיִּרְאָה הַנִּקְרָאִים גְּבוּרוֹת וְזֶהוּ: ''כְּבוֹד מַלְכוּתְךָ יאמֵרוּ'' שֶׁיִּתְגַּלֶּה כְּבוֹדוֹ וְיִתְעַלֶּה לְשָׁרְשׁוֹ וְזֶהוּ: ''וּגְבוּרָתְךָ יְדַבֵּרוּ'' וּגְבוּרָה זֶה בְּחִינַת יִרְאָה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת נט:) ''וֶאֱלקִים עָשָׂה שֶׁיִּירְאוּ מִלְּפָנָיו'' אֵלּוּ רְעָמִים וּכְתִיב (אִיּוֹב כ''ו) : ''וְרַעַם גְּבוּרוֹתָיו מִי יִתְבּוֹנָן'' [מִסִּימָן יב עַד כָּאן, לְשׁוֹנוֹ, זִכְרוֹנוֹ לִבְרָכָה] יב. וְזֶה בְּחִינַת מִצְוַת נֵר חֲנֻכָּה שֶׁמִּצְוָתָהּ לְהַדְלִיק סָמוּךְ לְפֶתַח הַבַּיִת (שבת כ''א: ובש''ע סי תרע''ב) כִּי הַדְלָקַת הַנֵּר הוּא בְּחִינַת הֶאָרַת הַכָּבוֹד בְּחִינַת ''וְהָאָרֶץ הֵאִירָה מִכְּבוֹדוֹ'', כַּנַּ''ל וְעַל כֵּן מִצְוָתָהּ לְהַדְלִיק סָמוּךְ לְפֶתַח הַבַּיִת דָּא פִּתְחָא עִלָּאָה בְּחִינַת יִרְאָה (עיין ז''ח פ תשא ובהקדמת הזוהר ז: יא:) הַיְנוּ לְהַחֲזִיר הַכָּבוֹד לְשָׁרְשׁוֹ דְּהַיְנוּ לַיִּרְאָה כַּנַּ''ל וְאֵימָתַי עוֹלֶה הַכָּבוֹד ? כְּשֶׁמַּחֲזִירִין בְּנֵי אָדָם בִּתְשׁוּבָה וְעוֹשִׂין בַּעֲלֵי תְּשׁוּבָה וְגֵרִים שֶׁזֶּה עִקַּר כְּבוֹדוֹ כַּנַּ''ל וְזֶהוּ שֶׁזְּמַן הַדְלָקַת נֵר חֲנֻכָּה שֶׁהוּא הֶאָרַת הַכָּבוֹד הוּא מִשְּׁעַת יְצִיאַת הַכּוֹכָבִים, עַד שֶׁתִּכְלֶה רֶגֶל מִן הַשּׁוּק (שַׁבָּת כא: וּבְשֻׁלְחָן עָרוּךְ סִימָן תרע''ב)  יְצִיאַת הַכּוֹכָבִים זֶה בְּחִינַת (דָּנִיֵּאל יב) : ''מַצְדִּיקֵי הָרַבִּים כַּכּוֹכָבִים'' דְּהַיְנוּ שֶׁהֵם מַצְדִּיקֵי הָרַבִּים וְעוֹשִׂין בַּעֲלֵי תְּשׁוּבָה וְגֵרִים שֶׁעַל יְדֵי זֶה מֵאִיר הַכָּבוֹד וְחוֹזֵר לְשָׁרְשׁוֹ שֶׁהוּא הַיִּרְאָה כַּנַּ''ל וְעַל יְדֵי זֶה זוֹכִין לְשָׁלוֹם וְנִתְבַּטֵּל הַמַּחֲלקֶת כַּנַּ''ל וְזֶהוּ: עַד שֶׁתִּכְלֶה רֶגֶל מִן הַשּׁוּק [הַשּׁוּק הוּא מְקוֹמוֹת הַחִיצוֹנִים]  רֶגֶל זֶה בְּחִינַת ''נִרְגָּן מַפְרִיד אַלּוּף'' הַנַּ''ל דְּהַיְנוּ  בַּעֲלֵי לְשׁוֹן הָרָע וּמַחֲלקֶת הַהוֹלְכִים וּמְרַגְּלִים וּמְדַבְּרִים רְכִילוּת וְלָשׁוֹן הָרָע וְעוֹשִׂין מְרִיבָה וּמַחֲלקֶת בֵּין אָדָם לַחֲבֵרוֹ וּבֵין אִישׁ לְאִשְׁתּוֹ בְּחִינַת (תְּהִלִּים ט''ו) : ''לא רָגַל עַל לְשׁוֹנוֹ'' וְזֶהוּ שֶׁצְּרִיכִין לְהָאִיר וּלְהַדְלִיק נֵר חֲנֻכָּה סָמוּךְ לַפֶּתַח דְּהַיְנוּ לְהָאִיר הַכָּבוֹד וּלְהַחֲזִירוֹ לְשׁרֶשׁ הַיִּרְאָה כַּנַּ''ל עַד שֶׁיִּזְכֶּה לְשָׁלוֹם וִיבַטֵּל וִיכַלֶּה הַנִּרְגָּן מַפְרִיד אַלּוּף וְזֶהוּ: עַד שֶׁתִּכְלֶה רֶגֶל מִן הַשּׁוּק  שֶׁיִּתְבַּטֵּל בַּעֲלֵי לְשׁוֹן הָרָע וּרְכִילוּת אֲשֶׁר רָגַל עַל לְשׁוֹנָם וְיִתְרַבֶּה הַשָּׁלוֹם בָּעוֹלָם וְעַל יְדֵי הַשָּׁלוֹם זוֹכִין לִתְפִלָּה וְעַל יְדֵי זֶה זוֹכִין לַשָּׁלוֹם הַכְּלָלִי  שָׁלוֹם בְּכָל הָעוֹלָמוֹת וַאֲזַי  כְּשֶׁזּוֹכִין לַשָּׁלוֹם הַכְּלָלִי אֲזַי יִתְבַּטֵּל כָּל הַמַּשָּׂא וּמַתָּן מִן הָעוֹלָם כִּי כָּל הַמַּשָּׂא וּמַתָּן שֶׁבָּעוֹלָם הוּא מֵהֶעְדֵּר הַשָּׁלוֹם כִּי אִי אֶפְשָׁר שֶׁיִּהְיֶה רְצוֹן הַמּוֹכֵר וְהַקּוֹנֶה שָׁוֶה כִּי זֶה רוֹצֶה לִמְכּר וְזֶה רוֹצֶה לִקְנוֹת וְאִם הָיָה רְצוֹנָם שָׁוֶה לא הָיָה אֶפְשָׁר שֶׁיִּהְיֶה נַעֲשֶׂה שׁוּם מַשָּׂא וּמַתָּן נִמְצָא, שֶׁכָּל הַמַּשָּׂא וּמַתָּן וְהַסְּחוֹרוֹת הוּא רַק עַל יְדֵי בְּחִינַת מַחֲלקֶת שֶׁאֵין שָׁלוֹם בֵּין הָרְצוֹנוֹת וְזֶה בְּחִינַת (בְּרֵאשִׁית י''ג) : ''וַיְהִי רִיב בֵּין רעֵי מִקְנֵה אַבְרָם וּבֵין רעֵי מִקְנֵה לוֹט, וְהַכְּנַעֲנִי אָז בָּאָרֶץ''  כְּנַעֲנִי בְּחִינַת סוֹחֵר כְּמוֹ שֶׁפֵּרֵשׁ רַשִׁ''י עַל פָּסוּק (הוֹשֵׁעַ י''ב) : ''כְּנַעַן בְּיָדוֹ'' וְכוּ הַיְנוּ  עַל יְדֵי בְּחִינַת רִיב וּמַחֲלקֶת בְּחִינַת ''וַיְהִי רִיב'' וְכוּ עַל יְדֵי זֶה: ''וְהַכְּנַעֲנִי אָז בָּאָרֶץ''  עַל יְדֵי זֶה יֵשׁ סוֹחֲרִים וּמַשָּׂא וּמַתָּן בָּעוֹלָם אֲבָל, לֶעָתִיד לָבוֹא שֶׁיִּהְיֶה הַשָּׁלוֹם הַמֻּפְלָא בָּעוֹלָם כְּמוֹ שֶׁכָּתוּב: ''וְגָר זְאֵב עִם כֶּבֶשׂ וְנָמֵר עִם גְּדִי''  אֲזַי יִתְבַּטֵּל הַמַּשָּׂא וּמַתָּן כְּמוֹ שֶׁכָּתוּב (זְכַרְיָה י''ד) : ''וְלא יִהְיֶה כְּנַעֲנִי עוֹד'' כַּנַּ''ל וְזֶהוּ גַּם כֵּן בְּחִינַת עַד שֶׁתִּכְלֶה רֶגֶל מִן הַשּׁוּק הַיְנוּ שֶׁמִּצְוָה לְהַדְלִיק נֵר חֲנֻכָּה עַד שֶׁתִּכְלֶה רֶגֶל מִן הַשּׁוּק הַיְנוּ בְּחִינַת שָׁלוֹם שֶׁנַּעֲשֶׂה עַל יְדֵי הַחֲזָרַת הַכָּבוֹד כַּנַּ''ל עַד שֶׁיִּתְבַּטֵּל כָּל הַמַּשָּׂא וּמַתָּן כַּנַּ''ל וְזֶהוּ: עַד שֶׁתִּכְלֶה רֶגֶל מִן הַשּׁוּק  שֶׁלּא יִשָּׁאֵר שׁוּם רֶגֶל בַּשּׁוּק כִּי יִתְבַּטֵּל כָּל הַמַּשָּׂא וּמַתָּן עַל יְדֵי הַשָּׁלוֹם כַּנַּ''ל יג. [שַׁיָּךְ לְעֵיל] לְפִי הַכָּבוֹד שֶׁמְּכַבֵּד יִרְאֵי הַשֵּׁם כֵּן עָלָה הַכָּבוֹד לְשָׁרְשׁוֹ כִּי כָּל זְמַן שֶׁהַכָּבוֹד הוּא בְּגָלוּת כָּל אֶחָד לְפִי בְּחִינָתוֹ כֵּן הוּא מְזַלְזֵל בְּיִרְאֵי הַשֵּׁם וְכָל אֶחָד לְפִי תִּקּוּנוֹ אֶת הַכָּבוֹד כֵּן הוּא מְכַבֵּד יִרְאֵי הַשֵּׁם וְכוּ וְעַל יְדֵי זֶה הַיְנוּ עַל יְדֵי הַכָּבוֹד שֶׁמְּכַבֵּד יִרְאֵי הַשֵּׁם שֶׁהוּא בְּחִינַת הַחֲזָרַת הַכָּבוֹד לְשָׁרְשׁוֹ דְּהַיְנוּ לַיִּרְאָה עַל יְדֵי זֶה זוֹכִין לְשָׁלוֹם כַּמְבאָר לְעֵיל הֵיטֵב וזהו (שַׁבָּת קיט:) : הַמְבַזֶּה תַּלְמִיד חָכָם, אֵין רְפוּאָה לְמַכָּתוֹ כִּי הַמְבַזֶּה תַּלְמִיד חָכָם וּמְזַלְזֵל יִרְאֵי הַשֵּׁם נִמְצָא שֶׁפּוֹגֵם בַּכָּבוֹד וְאֵינוֹ מַחֲזִירוֹ לְשׁרֶשׁ הַיִּרְאָה וַאֲזַי אֵין זוֹכֶה לְשָׁלוֹם וְעַל כֵּן אֵין רְפוּאָה לְמַכָּתוֹ כִּי  כָּל הַחוֹלַאַת בָּאִין עַל יְדֵי בְּחִינַת מַחֲלקֶת כִּי כָּל הַחוֹלַאַת הֵם בְּחִינַת מַחֲלקֶת שֶׁאֵין שָׁלוֹם בַּעֲצָמָיו וְהַיְסוֹדוֹת מִתְגַּבְּרִין זֶה עַל זֶה וְאֵין מִתְנַהֲגִים בְּשָׁלוֹם בַּמֶּזֶג הַשָּׁוֶה וְעַל יְדֵי זֶה בָּא חוֹלַאַת כַּיָּדוּעַ וְעַל כֵּן כְּשֶׁמְּבַזֶּה תַּלְמִיד חָכָם וּפוֹגֵם בַּשָּׁלוֹם עַל כֵּן אֵין רְפוּאָה לְמַכָּתוֹ כַּנַּ''ל כִּי  עִקַּר הָרְפוּאָה עַל יְדֵי הַשָּׁלוֹם כַּנַּ''ל בִּבְחִינַת: ''שָׁלוֹם שָׁלוֹם לָרָחוֹק וְלַקָּרוֹב אָמַר ה וּרְפָאתִיו'' (יְשַׁעְיָהוּ נ''ז) גַּם בְּעֵת אֲמִירַת הַתּוֹרָה הַנַּ''ל, הִזְכִּיר רַבֵּנוּ, זִכְרוֹנוֹ לִבְרָכָה, מַאֲמַר רַבּוֹתֵינוּ, זִכְרוֹנָם לִבְרָכָה: אֵין מַסְפִּידִין בַּחֲנֻכָּה (שַׁבָּת כא: וּבְשֻׁלְחָן עָרוּךְ סִימָן תר''ע) וְאֵינִי זוֹכֵר מַה שֶּׁפֵּרֵשׁ בּוֹ [וְהַנִּרְאֶה לַעֲנִיּוּת דַּעְתִּי כִּי הַהֶסְפֵּד הוּא בִּשְׁבִיל לְתַקֵּן הִסְתַּלְּקוּת הַכָּבוֹד שֶׁנִּפְגַּם עַל יְדֵי הִסְתַּלְּקוּת הַצַּדִּיק הַזֶּה שֶׁהָיָה מַצְדִּיק אֶת הָרַבִּים שֶׁעַל יְדֵי זֶה עִקַּר הֶאָרַת הַכָּבוֹד כַּנַּ''ל וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה. הֶסְפֵּדָא יְקָרָא דְּחַיֵּי אוֹ יְקָרָא דְּשָׁכְבֵי (סַנְהֶדְרִין מו:) וְעַל כֵּן בַּחֲנֻכָּה אֵין מַסְפִּידִין בּוֹ כִּי אָז מֵאִיר הַכָּבוֹד עַל יְדֵי נֵר חֲנֻכָּה כַּנַּ''ל] לְעֵיל וְזֶהוּ: וְלִפְנֵי כָבוֹד עֲנָוָה (מִשְׁלֵי טו) כִּי  עַל יְדֵי עֲנָוָה זוֹכִין לְכָבוֹד, כַּמְבאָר לְעֵיל שֶׁעִקַּר הִתְעַלּוּת הַכָּבוֹד הוּא עַל יְדֵי גֵּרִים וּבַעֲלֵי תְּשׁוּבָה שֶׁעוֹשִׂין וְזֶה זוֹכִין עַל יְדֵי תּוֹרַת חֶסֶד וְכוּ וְלַתּוֹרָה אִי אֶפְשָׁר לִזְכּוֹת כִּי אִם עַל יְדֵי עֲנָוָה וְכוּ, כַּמְבאָר לְעֵיל נִמְצָא שֶׁאִי אֶפְשָׁר לִזְכּוֹת לְכָבוֹד דִּקְדֻשָּׁה כִּי אִם עַל יְדֵי עֲנָוָה וְזֶהוּ: ''וְלִפְנֵי כָבוֹד עֲנָוָה'', כַּנַּ''ל יְסוֹד הָעִנְיָן חֲמִשָּׁה דְּבָרִים לְהַחֲזִיר כָּבוֹד לַיִּרְאָה וְיִרְאָה אֶל הַלֵּב וְשָׁלוֹם הַכְּלָלִי וְשָׁלוֹם הַפְּרָטִי  לְהַחֲזִיר בְּנֵי אָדָם בִּתְשׁוּבָה שֶׁזֶּה בְּחִינַת אִם תּוֹצִיא יָקָר מִזּוֹלֵל כַּנַּ''ל הוּא תִּקּוּן קֶרִי אַתְוָן דְּדֵין כְּאַתְוָן דְּדֵין


~ טו - מִי שֶׁרוֹצֶה לִטְעם טַעַם אוֹר הַגָּנוּז

[לְשׁוֹן רַבֵּנוּ, זִכְרוֹנוֹ לִבְרָכָה] וְאַתֶּם תִּהְיוּ לִי מַמְלֶכֶת כּהֲנִים וְכוּ (שְׁמוֹת יט) א.  מִי שֶׁרוֹצֶה לִטְעם טַעַם אוֹר הַגָּנוּז הַיְנוּ סוֹדוֹת הַתּוֹרָה שֶׁיִּתְגַּלֶּה לֶעָתִיד צָרִיךְ לְהַעֲלוֹת מִדַּת הַיִּרְאָה לְשָׁרְשָׁהּ ב. וּ בַמֶּה מַעֲלִין אֶת הַיִּרְאָה ? בִּבְחִינַת מִשְׁפָּט כְּמוֹ שֶׁכָּתוּב (מִשְׁלֵי כט) : ''מֶלֶךְ בְּמִשְׁפָּט יַעֲמִיד אָרֶץ'' וְ אֶרֶץ הוּא בְּחִינַת יִרְאָה כְּמוֹ שֶׁכָּתוּב (תְּהִלִּים ע''ו) : ''אֶרֶץ יָרְאָה''  הַיְנוּ שֶׁיִּשְׁפּט אֶת כָּל עֲסָקָיו כְּמוֹ שֶׁכָּתוּב (שָׁם קי''ב) : ''יְכַלְכֵּל דְּבָרָיו בַּמִּשְׁפָּט'' הַיְנוּ  שֶׁיִּשְׁפּט וְיָדִין בְּעַצְמוֹ כָּל עֲסָקָיו וּבָזֶה יָסִיר מֵעָלָיו כָּל הַפְּחָדִים וְיַעֲלֶה בְּחִינַת יִרְאָה בָּרָה וּנְקִיָּה וְתִשָּׁאֵר אַךְ יִרְאַת הַשֵּׁם וְלא יִרְאָה אַחֶרֶת כִּי כְּשֶׁאֵין אָדָם דָּן וְשׁוֹפֵט אֶת עַצְמוֹ אֲזַי דָּנִין וְשׁוֹפְטִין אוֹתוֹ לְמַעְלָה כִּי אִם אֵין דִּין לְמַטָּה יֵשׁ דִּין לְמַעְלָה (דְּבָרִים רַבָּה ה) וּכְשֶׁשּׁוֹפְטִין אֶת הָאָדָם בְּמִשְׁפָּט דִּלְעֵלָּא אֲזַי הַדִּין נִתְלַבֵּשׁ בְּכָל הַדְּבָרִים וְכָל הַדְּבָרִים נַעֲשִׂים שְׁלוּחִים לַמָּקוֹם לַעֲשׂוֹת בְּזֶה הָאִישׁ מִשְׁפָּט כָּתוּב כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (נְדָרִים מא). ''לְמִשְׁפָּטֶיךָ עָמְדוּ'', אֲזַי ''הַכּל עֲבָדֶיךָ'' לַעֲשׂוֹת דִּין בְּזֶה הָאָדָם  אֲבָל כְּשֶׁשּׁוֹפֵט אֶת עַצְמוֹ וּכְשֶׁיֵּשׁ דִּין לְמַטָּה אֵין דִּין לְמַעְלָה וְאֵין הַיִּרְאָה מִתְלַבֵּשׁ בְּשׁוּם דָּבָר לְעוֹרֵר אֶת הָאָדָם כִּי הוּא בְּעַצְמוֹ נִתְעוֹרֵר וְזֶהוּ (תְּהִלִּים נ) :  ''וְשָׂם דֶּרֶךְ'' מִי שֶׁשָּׂם אָרְחוֹתָיו (כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה סוֹטָה ה:) הַיְנוּ שֶׁשּׁוֹפֵט אָרְחוֹתָיו כְּמוֹ שֶׁכָּתוּב (שְׁמוֹת כ''א) : ''וְאֵלֶּה הַמִּשְׁפָּטִים אֲשֶׁר תָּשִׂים'' (עיין ב''ר פ כ''ו משפטים פ ל) עַל יְדֵי זֶה ''אַרְאֶנּוּ בְּיֵשַׁע אֱלקִים'' זֶה בְּחִינַת יִרְאָה כְּמוֹ שֶׁכָּתוּב (קהֶלֶת י''ב) : ''אֶת הָאֱלקִים יְרָא'' הַיְנוּ  בְּחִינַת יִרְאָה עוֹלָה מֵהַקְּלִפָּה וּמֵהָאֻמּוֹת עַל יְדֵי מִשְׁפָּט כִּי מִתְּחִלָּה הָיְתָה נִתְלַבֵּשׁ בַּקְּלִפָּה  וְזֶהוּ שֶׁהָאָדָם מְפַחֵד אֶת עַצְמוֹ מֵאֵיזֶה דָבָר מִשַּׂר אוֹ מִגַּנָּבִים וּשְׁאָר פְּחָדִים זֶה הוּא שֶׁהַיִּרְאָה נִתְלַבֵּשׁ בְּזֶה הַדָּבָר כִּי אִם לא הָיָה נִתְלַבֵּשׁ הַיִּרְאָה בְּזֶה הַדָּבָר לא הָיָה כּחַ בְּזֶה הַדָּבָר לְהַפְחִיד אֶת הָאָדָם ג. וְ שׁרֶשׁ הַיִּרְאָה הוּא דַּעַת כְּמוֹ שֶׁכָּתוּב בְּעֵץ הַחַיִּים שֶׁמַּנְצְפַּ''ךְ הוּא בְּדַעַת דִּזְעֵיר אַנְפִּין כְּמוֹ שֶׁכָּתוּב (מִשְׁלֵי ב) : ''אָז תָּבִין יִרְאַת ה וְדַעַת אֱלקִים תִּמְצָא'' וְ עִקַּר הַדַּעַת הוּא בַּלֵּב כְּמוֹ שֶׁכָּתוּב (דְּבָרִים כ''ט) : ''וְלא נָתַן לָכֶם לֵב לָדַעַת'' גַּם שָׁם עִקַּר הַיִּרְאָה כְּמוֹ שֶׁאָמְרוּ חֲכָמֵינוּ זַ''ל (קִדּוּשִׁין לב:) : דָּבָר הַמָּסוּר לַלֵּב, נֶאֱמַר בּוֹ: ''וְיָרֵאתָ מֵאֱלקֶיךָ''  הַיְנוּ שֶׁיֵּדַע מִמִּי יִתְיָרֵא הַיְנוּ לְיִרְאָה אֶת הַשֵּׁם הַנִּכְבָּד יִרְאַת הָרוֹמְמוּת (עי לקמן סימן קנד) ד. וּ כְשֶׁמַּגִּיעַ לִבְחִינַת דַּעַת זוֹכֶה לְהַשָּׂגַת הַתּוֹרָה כְּמוֹ שֶׁכָּתוּב (מִשְׁלֵי ח) : ''אֲנִי חָכְמָה שָׁכַנְתִּי עָרְמָה''  שֶׁשְּׁכוּנַת הַתּוֹרָה אֵצֶל בַּר דַּעַת כְּמוֹ שֶׁכָּתוּב (דָּנִיֵּאל ב) : קֻדְשָׁא בְּרִיךְ הוּא יָהֵב חָכְמְתָא לְחַכִּימִין אֲבָל יֵשׁ שְׁנֵי בְּחִינוֹת תּוֹרָה. יֵשׁ בְּחִינַת נִגְלֶה וּבְחִינַת נִסְתָּר אֲבָל  לִבְחִינַת נִסְתָּר אֵינוֹ זוֹכֶה אֶלָּא לֶעָתִיד לָבוֹא אֲבָל בְּזֶה הָעוֹלָם זוֹכֶה לִבְחִינַת נִסְתָּר עַל יְדֵי תְּפִלָּה בִּמְסִירַת נֶפֶשׁ וְ לִתְפִלָּה זוֹכֶה עַל יְדֵי תּוֹרָה שֶׁבְּנִגְלֶה כִּי  הַתּוֹרָה שֶׁהִיא בְּנִגְלֶה הִיא בְּחִינַת סִינַי כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת סד:) סִינַי וְעוֹקֵר הָרִים, הֵי מִנַּיְהוּ עָדִיף ? וְהֵשִׁיבוּ: סִינַי עָדִיף, כִּי הַכּל צְרִיכִין לְמָרֵי חִטַּיָּא וְהַתּוֹרָה שֶׁבְּנִגְלֶה הַכּל צְרִיכִין לָהּ אֲבָל הַתּוֹרָה שֶׁבְּנִסְתָּר זְעִירִין אִנּוּן דִּצְרִיכִין לָהּ וּ בְחִינַת סִינַי הוּא בְּחִינַת שִׁפְלוּת כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (סוֹטָה ה, ) שֶׁהִנִּיחַ הַקָּדוֹשׁ בָּרוּךְ הוּא כָּל הֶהָרִים וְלא נָתַן הַתּוֹרָה אֶלָּא עַל הַר סִינַי וַחֲכָמֵינוּ, זִכְרוֹנָם לִבְרָכָה, אָמְרוּ (שָׁם ה:) שֶׁ תְּפִלַּת הַשָּׁפֵל אֵין נִמְאֶסֶת כְּמוֹ שֶׁכָּתוּב (תְּהִלִּים נ''א) : ''לֵב נִשְׁבָּר'' וְכוּ וְ עַל יְדֵי תְּפִלָּה שֶׁהִיא בִּמְסִירַת נֶפֶשׁ שֶׁמְּבַטֵּל כָּל גַּשְׁמִיּוּתוֹ וְאֵין גְּבוּל וּכְשֶׁאֵין גְּבוּל אֲזַי יָכוֹל לְהַשִּׂיג הַתּוֹרָה שֶׁלֶּעָתִיד שֶׁהִיא אֵינָהּ גְּבוּל וְאֵין נִתְפֶּסֶת בִּגְבוּל ה. וְזֶה שֶׁאָמַר רַבָּה בַּר בַּר חָנָה: לְדִידִי חָזֵי לִי הַהִיא אַקְרוּקְתָא, דַּהֲוֵי כִּי אַקְרָא דְּהַגְרוֹנְיָא. וְאַקְרָא דְּהַגְרוֹנְיָא כַּמָּה הֲוֵי ? שִׁתִּין בָּתֵּי. אֲתָא תַּנִּינָא בְּלַעָהּ. אֲתָא פּוּשְׁקַנְצָא וּבְלַעֵהּ לְתַנִּינָא, וּסְלֵק יְתִב בְּאִילָנָא. תָּא חֲזִי כַּמָּה נָפִישׁ חֵילָא דְּאִילָנָא. אָמַר רַב פַּפָּא בַּר שְׁמוּאֵל: אִי לָאו דַּהֲוִי הָתָם לָא הֵימְנֵהּ. רַשְׁבַּ''ם: אַקְרוּקְתָא צְפַרְדֵּעַ כְּאַקְרָא דְּהַגְרוֹנְיָא גָּדוֹל הָיָה כְּאוֹתָהּ כְּרַךְ. וְאַקְרָא דְּהַגְרוֹנְיָא כַּמָּה הֲוֵי, שִׁתִּין בָּתֵּי תַּלְמוּדָא קָאָמַר לָהּ. אֲתָא תַּנִּינָא רַבָּה קָאָמַר לָהּ. פּוּשְׁקַנְצָא עוֹרֵב נְקֵבָה. בְּאִילָנָא עַל עָנָף אֶחָד כְּדֶרֶךְ הָעוֹפוֹת. לָא הֵימְנִי לא הֶאֱמַנְתִּי. אַקְרוּקְתָא פֵּרֵשׁ רַבֵּנוּ שְׁמוּאֵל:  צְפַרְדֵּעַ וְזֶה בְּחִינַת עֲלִיַּת הַיִּרְאָה לְשָׁרְשָׁהּ הַיְנוּ דַּעַת כִּי  צְפַרְדֵּעַ הִיא מִלָּה מֻרְכֶּבֶת: צִפּר דֵּעָה (תָּנָא דְּבֵי אֵלִיָּהוּ ז וּבְכַוָּנוֹת הַהַגָּדָה) וְצִפּוֹר הוּא בְּחִינַת יִרְאָה בְּחִינַת אֶרֶץ כְּמוֹ שֶׁכָּתוּב (יְשַׁעְיָהוּ כ''ד) : ''מִכְּנַף הָאָרֶץ זְמִירוֹת'' וְכוּ וּכְמוֹ שֶׁכָּתוּב (שָׁם ס) :  ''מִי אֵלֶּה'' אוֹתִיּוֹת אֱלקִים כָּעָב תְּעוּפֶינָה וְכוּ וְ דֵעָה הִיא שׁרֶשׁ הַיִּרְאָה וְדַמְיָא לְ אַקְרָא דְּהַגְרוֹנְיָא לְשׁוֹן (שָׁם נ''ח) : ''קְרָא בְגָרוֹן'' שֶׁזֶּה בְּחִינַת תּוֹרָה שֶׁבְּנִגְלֶה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (עֵרוּבִין נד:) לְמוֹצִיאֵיהֶם בַּפֶּה כִּי  עַל יְדֵי עֲלִיַּת הַיִּרְאָה לִבְחִינַת דַּעַת זוֹכִין לַתּוֹרָה שֶׁבְּנִגְלֶה וְאַקְרָא דְּהַגְרוֹנְיָא כַּמָּה הֲוָה ? שִׁתִּין בָּתֵּי זֶה בְּחִינַת תְּפִלָּה כִּי  כְּשֶׁאָנוּ קוֹרְאִין לְהַקָּדוֹשׁ בָּרוּךְ הוּא בִּתְאָרִים שֶׁל בָּשָׂר וָדָם וְהוּא נִמְצָא לָנוּ בְּכָל קָרְאֵנוּ אֵלָיו זֶה חֶסֶד הַשֵּׁם יִתְבָּרַךְ כִּי אִם לא הָיָה בְּחַסְדֵּי הַשֵּׁם יִתְבָּרַךְ לא הָיָה כְּדַאי לִקְרא וּלְכַנּוֹת אֶת הַשֵּׁם יִתְבָּרַךְ בִּתְאָרִים וּשְׁבָחִים וְתֵבוֹת וְאוֹתִיּוֹת אֲבָל זֶה הַכּל חֶסֶד שֶׁל הַשֵּׁם יִתְבָּרַךְ וְזֶה:  שִׁתִּין בָּתֵּי זֶה בְּחִינַת חֶסֶד בְּחִינַת אַבְרָהָם כְּמוֹ שֶׁכָּתוּב (שִׁיר הַשִּׁירִים ו) : ''שִׁשִּׁים הֵמָּה מְלָכוֹת'' פֵּרֵשׁ רַשִׁ''י: זֶה בְּחִינַת אַבְרָהָם וּ בָתֵּי לְשׁוֹן בָּתֵּי מַלְכוּת (סוטה י''א: ומובא ברש''י שמות א י''ט שָׁם ב) וזה ''סַמְּכוּנִי בָּאֲשִׁישׁוֹת''  כְּמוֹ שֶׁמְּשִׂימִין אֲשִׁישׁוֹת כְּנֶגֶד אוֹר גָּדוֹל כְּדֵי לְהִסְתַּכֵּל בָּאוֹר הַגָּדוֹל עַל יְדֵי אֲשִׁישׁוֹת כֵּן גָּזַר חַסְדּוֹ לִסְמךְ אוֹתָנוּ בַּתְּאָרִים וּשְׁבָחִים הָאֵלּוּ וְזֶה לְשׁוֹן: ''סַמְּכוּנִי'', שֶׁהוּא בְּחִינַת סָמֶ''ךְ וּבְחִינַת שִׁשִּׁים הֵמָּה מְלָכוֹת בְּחִינַת אַבְרָהָם שֶׁהוּא בְּחִינַת סָמֶ''ךְ בָּתֵּי וַאֲתָא תַּנִּינָא וּבְלַעָהּ  תַּנִּינָא זֶה בְּחִינַת נָחָשׁ  שֶׁמֵּסִית אֶת הָאָדָם שֶׁיִּתְפַּלֵּל לְתוֹעֶלֶת עַצְמוֹ כְּמוֹ: הַב לָנָא חַיֵּי וּמְזוֹנָא, אוֹ שְׁאָר תּוֹעֶלֶת וַאֲתֵי פּוּשְׁקַנְצָא וּבְלַעֵהּ פֵּרֵשׁ רַבֵּנוּ שְׁמוּאֵל, עוֹרֵב וְאָמְרוּ חֲכָמֵינוּ, זִכְרוֹנָם לִבְרָכָה (עֵרוּבִין כב:) מִי שֶׁמַּשְׁחִיר פָּנָיו כְּעוֹרֵב וּמִי שֶׁנַּעֲשֶׂה אַכְזָרִי עַל בָּנָיו כְּעוֹרֵב הַיְנוּ  שֶׁמִּתְפַּלֵּל בְּלִי שׁוּם כַּוָּנַת תּוֹעֶלֶת עַצְמוֹ וְאֵינוֹ חוֹשֵׁב לִכְלוּם אֶת עַצְמוֹ וְנִתְבַּטֵּל כָּל עַצְמוּתוֹ וְגַשְׁמִיּוּתוֹ וְנִתְבַּטֵּל כְּאִלּוּ אֵינוֹ בָּעוֹלָם כְּמוֹ שֶׁכָּתוּב (תְּהִלִּים מ''ד) : ''כִּי עָלֶיךָ הרַגְנוּ כָּל הַיּוֹם'' וזה בחינת (שִׁיר הַשִּׁירִים ה) : ''שְׁחוֹרוֹת כְּעוֹרֵב'' וְעַל יְדֵי זֶה: סְלֵק וִיתִב בְּאִילָנָא שֶׁזּוֹכֶה לִבְחִינוֹת תּוֹרָה שֶׁבְּנִסְתָּר כְּמוֹ שֶׁכָּתוּב (תְּהִלִּים י''ח) : ''יָשֶׁת חשֶׁךְ סִתְרוֹ'' שֶׁ סִּתְרֵי תּוֹרָה אָדָם זוֹכֶה לָהֶם עַל יְדֵי חשֶׁךְ הַיְנוּ מְסִירַת נֶפֶשׁ שֶׁמַּשְׁחִיר פָּנָיו כְּעוֹרֵב כִּי הֵם בְּחִינַת חשֶׁךְ עַל שֵׁם עמֶק הַמֻּשָּׂג וְזֶה בְּחִינַת: סְלֵק וִיתִב  בְּאִילָנָא שֶׁשָּׁם מְדוֹר הַנְּשָׁמוֹת כְּמוֹ שֶׁכָּתוּב (זהַר מִשְׁפָּטִים צט:) כָּל נִשְׁמָתִין מֵאִילָנָא רַבְרְבָא נָפְקִין וְהוּא בְּחִינַת  עוֹלָם הַבָּא שֶׁשָּׁם אֲרִיכוּת יָמִים כְּמוֹ שֶׁכָּתוּב (יְשַׁעְיָהוּ ס''ה) : ''כִּימֵי עֵץ יְמֵי עַמִּי'' וְזֶה זוֹכֶה עַל יְדֵי תְּפִלָּה כִּי הַקָּדוֹשׁ בָּרוּךְ הוּא מִתְאַוֶּה לִתְפִלָּתָן שֶׁל יִשְׂרָאֵל (עיין חולין ד''ס:) וּ כְשֶׁיִּשְׂרָאֵל מִתְפַּלְּלִין לְפָנָיו וּמְמַלְּאִין תַּאֲוָתוֹ אֲזַי נַעֲשֶׂה כִּבְיָכוֹל בִּבְחִינַת אִשָּׁה שֶׁהוּא מְקַבֵּל תַּעֲנוּג מֵעִמָּנוּ כְּמוֹ שֶׁכָּתוּב (בְּמִדְבַּר כ''ח) : ''אִשֶּׁה רֵיחַ נִיחֹחַ לַה'' עַל יְדֵי הָרֵיחַ נִיחוֹחַ שֶׁמְּקַבֵּל נַעֲשֶׂה בִּבְחִינַת אִשָּׁה ''וּנְקֵבָה תְּסוֹבֵב גָּבֶר'' (יְרְמִיָה ל''א) שֶׁ הַקָּדוֹשׁ בָּרוּךְ הוּא נַעֲשֶׂה בִּבְחִינַת מַלְבּוּשׁ נִגְלֶה הַיְנוּ מִבְּחִינַת שֶׁהָיָה מִתְּחִלָּה בְּנִסְתָּר עַכְשָׁו נִתְגַּלֶּה עַל יְדֵי הַתְּפִלָּה וְקֻדְשָׁא בְּרִיךְ הוּא וְאוֹרַיְתָא כּלָּא חַד וְאָז עַל יְדֵי הַתְּפִלָּה נִתְגַּלֶּה אוֹרַיְתָא, הַיְנוּ סִתְרֵי אוֹרַיְתָא תָּא חֲזִי כַּמָּה נָפִישׁ חֵילָא דְּאִילָנָא הַיְנוּ, כַּמָּה נָפִישׁ חֵילָא דְּהַאי  סִתְרֵי תּוֹרָה שֶׁאֵין יְכוֹלִים לְהִתְלַבֵּשׁ בְּשׁוּם דָּבָר מֻגְבָּל בְּשׁוּם גּוּף אֶלָּא בְּמִי שֶׁמַּשְׁחִיר פָּנָיו כְּעוֹרֵב וְנַעֲשֶׂה כְּעוֹרֵב עַל בָּנָיו ו. וְזֶה בְּחִינַת (אָבוֹת ו) : חֲמִשָּׁה קִנְיָנִים שֶׁקָּנָה בְּעוֹלָמוֹ תּוֹרָה קִנְיָן אֶחָד זֶה בְּחִינַת תּוֹרָה שֶׁבְּנִגְלֶה שָׁמַיִם וָאָרֶץ קִנְיָן אֶחָד זֶה בְּחִינַת הַעֲלָאַת הַיִּרְאָה לַדַּעַת  אֶרֶץ זֶה בְּחִינַת יִרְאָה כַּנַּ''ל וְ שָׁמַיִם זֶה בְּחִינַת דַּעַת כִּי  דַּעַת הוּא חִבּוּר כְּמוֹ שֶׁכָּתוּב (בְּרֵאשִׁית ד) : ''וְהָאָדָם יָדַע'' וְזֶה בְּחִינַת שָׁמַיִם אֵשׁ וּמַיִם מְחֻבָּרִין יַחַד (חֲגִיגָה יב) אַבְרָהָם קִנְיָן אֶחָד זֶה בְּחִינַת תְּפִלָּה בְּחִינַת שִׁתִּין בָּתֵּי שִׁשִּׁים הֵמָּה מְלָכוֹת כַּנַּ''ל יִשְׂרָאֵל קִנְיָן אֶחָד זֶה בְּחִינַת מִשְׁפָּט הַמַּעֲלֶה אֶת הַיִּרְאָה כַּנַּ''ל כְּמוֹ שֶׁכָּתוּב (תְּהִלִּים קמ''ז) : ''חֻקָּיו וּמִשְׁפָּטָיו לְיִשְׂרָאֵל'' בֵּית הַמִּקְדָּשׁ קִנְיָן אֶחָד זֶה בְּחִינַת סִתְרֵי אוֹרַיְתָא שֶׁזּוֹכִין לָהֶם עַל יְדֵי הַתְּפִלָּה שֶׁהִיא בְּחִינַת אַבְרָהָם וזה (שָׁם ע''ח) :  ''הַר זֶה קָנְתָה יְמִינוֹ'' שֶׁזֶּה יָמִין, בְּחִינַת תְּפִלָּה, בְּחִינַת אַבְרָהָם וְנִקְרָא הַר עַל שֵׁם עמֶק הַמֻּשָּׂג וְנִקְרָא בֵּית הַמִּקְדָּשׁ בְּחִינוֹת קדֶשׁ בְּחִינוֹת רֵאשִׁית ''וְכָל זָר לא יאכַל קדֶשׁ'' (וַיִּקְרָא כ''ב) וְלא יאכַל בּוֹ אֶלָּא מְקֻדָּשָׁיו וּמְקרָאָיו וּ בֵית הַמִּקְדָּשׁ הוּא בְּחִינַת סִתְרֵי אוֹרַיְתָא ז. וְזֶהוּ פֵּרוּשׁ: וְאַתֶּם תִּהְיוּ לִי מַמְלֶכֶת כּהֲנִים מַמְלֶכֶת זֶה בְּחִינַת תּוֹרָה שֶׁבְּנִגְלֶה כִּי ''בָּהּ מְלָכִים יִמְלכוּ'' (מִשְׁלֵי ח) וּמַלְכוּת הוּא בְּחִינַת נִגְלֶה כִּי אֵין מֶלֶךְ בְּלא עָם וְהַכּל צְרִיכִין לְמֶלֶךְ כִּי הַכּל צְרִיכִין לְמָרֵי חִטַּיָּא וְכהֲנִים זוֹ בְּחִינַת תְּפִלָּה בְּחִינוֹת אַבְרָהָם כַּנַּ''ל כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (נְדָרִים לב:) שֶׁאָמַר הַקָּדוֹשׁ בָּרוּךְ הוּא לְאַבְרָהָם: אַתָּה כהֵן לְעוֹלָם וְכוּ וְגוֹי קָדוֹשׁ זֶה בְּחִינַת בֵּית הַמִּקְדָּשׁ בְּחִינוֹת תּוֹרָה שֶׁבְּנִסְתָּר, הַנִּקְרָא קדֶשׁ  וְעַל יְדֵי מַה זוֹכֶה לְאֵלּוּ הַבְּחִינוֹת ? עַל יְדֵי שֶׁיַּעֲלֶה וִיקַשֵּׁר בְּחִינַת יִרְאָה לִבְחִינַת דַּעַת עַל יְדֵי בְּחִינַת מִשְׁפָּט כַּנַּ''ל וְזֶהוּ: אֵלֶּה הַדְּבָרִים אֲשֶׁר  תְּדַבֵּר זֶה בְּחִינַת יִרְאָה, הַנִּקְרָא דָּבָר כִּי עִקַּר הַדִּבּוּר שָׁם הוּא כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת ו:) : מִי שֶׁיֵּשׁ בּוֹ יִרְאַת שָׁמַיִם, דְּבָרָיו נִשְׁמָעִים  משֶׁה הוּא בְּחִינַת דַּעַת וְזֶה: אֲשֶׁר תְּדַבֵּר דַּיְקָא וְזֶה (שְׁמוֹת י''ח) : ''כִּי יִהְיֶה לָהֶם דָּבָר בָּא אֵלַי'' שֶׁיִּשְׂרָאֵל שֶׁהֵם בְּחִינַת מִשְׁפָּט כַּנַּ''ל הֵם מַעֲלִין וּמְקַשְּׁרִין [הַיִּרְאָה] לִבְחִינַת משֶׁה לִבְחִינַת דַּעַת וְזֶה: אֶל  בְּנֵי יִשְׂרָאֵל דַּיְקָא כִּי הֵם בְּחִינַת מִשְׁפָּט כְּמוֹ שֶׁכָּתוּב: ''חֻקָּיו וּמִשְׁפָּטָיו לְיִשְׂרָאֵל'' נִמְצָא, שֶׁעַל יְדֵי שֶׁמְּקַשְּׁרִין הַיִּרְאָה עַל יְדֵי מִשְׁפָּט לִבְחִינַת דַּעַת זוֹכִין לַתּוֹרָה שֶׁל נִגְלֶה וְעַל יְדֵי תּוֹרָה שֶׁבְּנִגְלֶה זוֹכִין לִתְפִלָּה וְעַל יְדֵי תְּפִלָּה זוֹכִין לְסִתְרֵי אוֹרַיְתָא  דָּבָר זֶה בְּחִינַת יִרְאָה כְּמוֹ שֶׁכָּתוּב (מַלְאָכִי ג) : ''אָז נִדְבְּרוּ יִרְאֵי ה'' ח. זאת הַתּוֹרָה שַׁיָּךְ עַל פָּסוּק (תְּהִלִּים ק''א) : ''עֵינַי בְּנֶאֶמְנֵי אֶרֶץ'' וְכוּ  עֵינַי זֶה בְּחִינוֹת דַּעַת כְּמוֹ שֶׁכָּתוּב (בְּרֵאשִׁית ג) : ''וַתִּפָּקַחְנָה עֵינֵי שְׁנֵיהֶם'' גַּם  דַּעַת הֵם עֶשֶׂר שְׁמוֹת [הֲוַיָ''ה] גִּימַטְרִיָּא שְׁנֵי פְּעָמִים עַיִן כַּיָּדוּעַ בְּנֶאֶמְנֵי זֶה בְּחִינַת אַהֲרן כַּמּוּבָא בְּמִדְרַשׁ שׁוֹחֵר טוֹב וְ אַהֲרן הוּא בְּחִינַת מִשְׁפָּט כְּמוֹ שֶׁכָּתוּב (שְׁמוֹת כ''ח) : ''וְנָשָׂא אַהֲרן אֶת מִשְׁפַּט בְּנֵי יִשְׂרָאֵל'' אֶרֶץ זֶה בְּחִינוֹת יִרְאָה כַּנַּ''ל לָשֶׁבֶת עִמָּדִי זֶה בְּחִינוֹת סִינַי, שִׁפְלוּת, ''אֶשְׁכּן אֶת דַּכָּא'' (יְשַׁעְיָהוּ נ''ז) כַּנַּ''ל הלֵךְ בְּדֶרֶךְ תָּמִים זֶה בְּחִינוֹת תְּפִלָּה, בְּחִינַת אַבְרָהָם כַּנַּ''ל כְּמוֹ שֶׁכָּתוּב (בְּרֵאשִׁית י''ז) : ''הִתְהַלֵּךְ לְפָנַי וֶהְיֵה תָמִים''  הוּא יְשָׁרְתֵנִי זֶה בְּחִינַת סִתְרֵי אוֹרַיְתָא זֶה בְּחִינַת הוּא, בְּחִינוֹת עוֹלָם הַבָּא (זהַר וַיֵּצֵא קנד: קנח:)  בָּרוּךְ הַבּוֹחֵר בַּעֲדַת מִי מָנָה, אֲשֶׁר עַד כּה עֲזָרָנוּ לִשְׁמעַ פְּלָאוֹת כָּאֵלֶּה עַל מַאַמְרֵי רַבָּה בַּר בַּר חָנָה תָּא חֲזִי כַּמָּה נָפִישׁ חֵילֵהּ דְּהַאי אִילָנָא כְּעַן בִּרְשׁוּתָא דְּמַלְכָּא עִלָּאָה, קֳדָמֵיכוֹן יַסִּיק לִתְמִידָא אִמְּרֵי יָאֵי, רַב טוּב הַצָּפוּן וְגָנוּז בְּמַאֲמָרִין קַדִּישִׁין דְּאַרְיְוָתָא דְּבֵי עִלָּאָה, אִנּוּן מְחַצְּדֵי חַקְלָא דַּהֲווֹ מִשְׁתָּעֵי, דִּי בְּהוֹן גְּנִיזִין עֲטִין קַדִּישִׁין דְּנָפְקִין מֵאוֹרַיְתָא דְּעַתִּיקָא סְתִימָאָה לְכוּ חֲזוּ מִפְעֲלוֹת ה, דַּרְכּוֹ נִפְלָאָה, רְבָה אִילָנָא וּתְקִף, וְרוּמֵהּ מָטֵא לְצֵית שְׁמַיָּא, וַחֲזוֹתֵהּ לְסוֹף כָּל אַרְעָא, אִנְבֵּהּ סַגִּיא וְחֶזְוֵהּ יָאֵי שִׁמְעוּ וּתְחִי נַפְשְׁכֶם, וּשְׁאַבְתֶּם מַיִם בְּשָׂשׂוֹן מִמַּעְיְנֵי הַיְשׁוּעָה


~ טז - הַאי כַּוְרָא דְּאַפִּיק רֵישֵׁהּ מִמַּיָּא

[לְשׁוֹן רַבֵּנוּ, זִכְרוֹנוֹ לִבְרָכָה] רַבִּי יוֹחָנָן מִשְׁתָּעֵי: זִמְנָא חֲדָא הֲוָה קָאָזְלִינַן בִּסְפִינְתָּא, וַחֲזֵינָא הַאי כַּוְרָא דְּאַפִּיק רֵישֵׁהּ מִמַּיָּא, וְדַמְיָא עֵינֵהּ כִּתְרֵי סִהֲרֵי, וְנָפִיץ מַיָּא מִתַּרְתֵּי אוּסְיָא כִּתְרֵי מַבְרֵי דְסוּרָא (בָּבָא בַּתְרָא עד) רַשְׁבַּ''ם: וְנָפִיץ וְשָׁפַךְ. אוּסְיָא נְחִירָיו. מַבְרֵי דְּסוּרָא נְהָרוֹת שֶׁבְּסוּרָא וַחֲזֵינָא הַאי כַּוְרָא שֶׁהוּא  הַצַּדִּיק, הַמְכֻנֶּה בְּשֵׁם דָּג, כַּיָּדוּעַ (עיין מאורי אור ערך דג) דְּאַפִּיק רֵישֵׁהּ מִמַּיָּא, וְדַמְיָא עֵינֵהּ כִּתְרֵי סִהֲרֵי, וְנָפִיץ מַיָּא מִתְּרֵי אוּסְיָא כִּתְרֵי מַבְרֵי דְּסוּרָא כִּי  אִי אֶפְשָׁר לַצַּדִּיק לִהְיוֹת מַחֲשַׁבְתּוֹ מְשׁוֹטֵט תָּמִיד בְּחָכְמוֹת עֶלְיוֹנוֹת כִּי לִפְעָמִים צָרִיךְ לָצֵאת לַחוּץ לַעֲסֹק בְּדִבְרֵי הָעוֹלָם כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (מְנָחוֹת צט:) פְּעָמִים בִּטּוּלָהּ שֶׁל תּוֹרָה זוֹ הִיא קִיּוּמָהּ וְכַד  אַפִּיק רֵישָׁא מִמַּיָּא הַיְנוּ כַּד מַפִּיק אֶת עַצְמוֹ מֵחָכְמוֹת עֶלְיוֹנוֹת אֲזַי: וְדַמְיָא עֵינֵהּ כִּתְרֵי סִהֲרֵי כִּי  פְּקִיחַת עֵינַיִם מְכֻנִּים עַל שֵׁם הַחָכְמָה כְּמוֹ שֶׁכָּתוּב (בְּרֵאשִׁית ג) : ''וַתִּפָּקַחְנָה עֵינֵי שְׁנֵיהֶם'' וּ כְשֶׁעוֹסֵק בְּחָכְמָתוֹ אֲזַי עֵינָיו בִּבְחִינַת שֶׁמֶשׁ וּכְשֶׁמְּסַלֵּק אֶת עַצְמוֹ מֵחָכְמָה עֶלְיוֹנָה הֲוָה זֶה כְּמוֹ בִּיאַת שֶׁמֶשׁ וּכְשֶׁבָּא הַשֶּׁמֶשׁ אֲזַי נִשְׁתָּאֲרִים עֵינָיו בִּבְחִינַת סִהֲרֵי כִּי סִהֲרָא אֵין מְאִירָה אֶלָּא כַּד נִסְתַּלֵּק הַשֶּׁמֶשׁ וְזֶה בְּחִינַת: וְעֵינֵינוּ מְאִירוֹת כַּשֶּׁמֶשׁ וְכַיָּרֵחַ לִפְעָמִים  מְאִירוֹת כַּשֶּׁמֶשׁ כַּד אֲנַחְנוּ דְּבֵקִים בְּחָכְמָה וְלִפְעָמִים מְאִירוֹת כַּיָּרֵחַ כַּד מְסַלְּקִין אֶת עַצְמֵנוּ מִלְּשׁוֹטֵט בְּחָכְמָה וְנָפִיץ מַיָּא מִתְּרֵי אוּסְיָא הֵם בְּחִינַת תְּרֵין מְשִׁיחִין (עיין זוהר פנחס רמ''ו: רנ''ב:) שֶׁאֲלֵיהֶם הָעַכּוּ''ם יִדְרְשׁוּ וְיִמְשְׁכוּ אֶת עַצְמָם אֲלֵיהֶם כְּמוֹ שֶׁכָּתוּב (יְשַׁעְיָהוּ ב) : ''וְנָהֲרוּ אֵלָיו כָּל הַגּוֹיִים'' וְזֶה: תְּרֵי נְהָרוֹת דְּסוּרָא  סוּרָא זֶה בְּחִינוֹת עַכּוּ''ם עַל שֵׁם עֲבוֹדָה זָרָה כְּמוֹ שֶׁכָּתוּב (שְׁמוֹת ל''ב) : ''סָרוּ מַהֵר מִן הַדֶּרֶךְ'' וְהֵם נִכְלָלִים בִּשְׁתֵּי אֻמּוֹת: עֵשָׂו וְיִשְׁמָעֵאל וְעַל יְדֵי אֵלּוּ תְּרֵין מְשִׁיחִין שֶׁהֵם תְּרֵי אוּסְיָא בְּחִינַת (אֵיכָה ד) ''רוּחַ אַפֵּינוּ מְשִׁיחַ ה'' עַל יָדָם יִגָּאֲלוּ וְיִמָּשְׁכוּ כִּנְהָרוֹת אֶצְלָם לִלְמד דְּבַר ה וּ תְרֵין אֻמִּין עֵשָׂו וְיִשְׁמָעֵאל אִנּוּן תְּרֵין עֲנָנִין דִּמְכַסִּין עַל הָעַיְנִין שֶׁאֵין יְכוֹלִין לְהָאִיר תָּמִיד בִּבְחִינַת שֶׁמֶשׁ וּ בִשְׁבִיל זֶה צָרִיךְ הַצַּדִּיק לְבַטֵּל אֶת דְּבֵקוּתוֹ כְּדֵי שֶׁלּא יִתְגַּבְּרוּ הָאֻמִּין עֵשָׂו וְיִשְׁמָעֵאל עַל עֵינָיו וְיִתְבַּטֵּל, חַס וְשָׁלוֹם, חָכְמָתוֹ לְגַמְרֵי אֲבָל  עַל יְדֵי תְּרֵין מְשִׁיחִין שֶׁיָּפוּצוּ מַעְיְנוֹתֵיהֶם חוּצָה וְיֵהָפֵךְ לְכֻלָּם שָׂפָה בְרוּרָה אָז יִתְקַיֵּם (יְשַׁעְיָהוּ ל) : ''וְהָיָה אוֹר הַלְּבָנָה כְּאוֹר הַחַמָּה''  וְאָז לא יִצְטָרֵךְ לְבַטֵּל מִדְּבֵקוּתוֹ [מִסִּימָן טו עַד כָּאן לְשׁוֹן רַבֵּנוּ, זִכְרוֹנָם לִבְרָכָה]


~ יז - וַיְהִי הֵם מְרִיקִים שַׂקֵּיהֶם

וַיְהִי הֵם מְרִיקִים שַׂקֵּיהֶם וְהִנֵּה אִישׁ צְרוֹר כַּסְפּוֹ בְּשַׂקּוֹ, וַיִּרְאוּ אֶת צְררוֹת כַּסְפֵּיהֶם הֵמָּה וַאֲבִיהֶם וַיִּירָאוּ. וַיּאמֶר לָהֶם יַעֲקב אֲבִיהֶם אתִי שִׁכַּלְתֶּם, יוֹסֵף אֵינֶנּוּ וְשִׁמְעוֹן אֵינֶנּוּ וְאֶת בִּנְיָמִן תִּקָּחוּ עָלַי הָיוּ כֻלָּנָה (בְּרֵאשִׁית מ''ב) א. כִּי יִרְאָה וְאַהֲבָה אִי אֶפְשָׁר לְקַבֵּל כִּי אִם עַל יְדֵי צַדִּיקֵי הַדּוֹר כִּי הַצַּדִּיק הַדּוֹר הוּא הַמְגַלֶּה הַיִּרְאָה וְהָאַהֲבָה כִּי  הַצַּדִּיק מְבַקֵּשׁ וּמְחַפֵּשׂ תָּמִיד לְגַלּוֹת הָרְצוֹנוֹת שֶׁל הַשֵּׁם יִתְבָּרַךְ כִּי יֵשׁ בְּכָל דָּבָר רְצוֹן הַשֵּׁם יִתְבָּרַךְ הֵן בִּכְלַל הַבְּרִיאָה דְּהַיְנוּ מַה שֶּׁהַשֵּׁם יִתְבָּרַךְ רָצָה לִבְרא אֶת הָעוֹלָם בִּכְלָל וְכֵן בִּפְרָטֵי הַבְּרִיאָה בְּכָל דָּבָר וְדָבָר בִּפְרָט, יֵשׁ רְצוֹן הַשֵּׁם יִתְבָּרַךְ דְּהַיְנוּ שֶׁהַשֵּׁם יִתְבָּרַךְ רָצָה שֶׁזֶּה הַדָּבָר יִהְיֶה כָּךְ בַּתְּמוּנָה הַזּאת וּבַכּחַ הַזֶּה וּבַטֶּבַע הַזּאת וְדָבָר אַחֵר יֵשׁ לוֹ תְּמוּנָה אַחֶרֶת וְכחַ אַחֵר וְטֶבַע וְהַנְהָגָה אַחֶרֶת וְהַצַּדִּיק מְחַפֵּשׂ וּמְבַקֵּשׁ תָּמִיד אַחַר אֵלּוּ הָרְצוֹנוֹת לְהַשִּׂיג וְלֵידַע רְצוֹן הַשֵּׁם יִתְבָּרַךְ בְּכָל דָּבָר כְּגוֹן:  מִפְּנֵי מָה הָיָה רְצוֹן הַשֵּׁם יִתְבָּרַךְ שֶׁהָאֲרִי יִהְיֶה לוֹ כּחַ וּגְבוּרָה כָּזוֹ וּבְזוֹ הַתְּמוּנָה וּבְזאת הַטֶּבַע וְהַהַנְהָגָה שֶׁיֵּשׁ לָאֲרִי וּלְהֵפֶךְ, יִתּוּשׁ קָטָן הוּא חַלַּשׁ כּחַ מְאד וְיֵשׁ לוֹ טֶבַע וּתְמוּנָה וְהַנְהָגָה אַחֶרֶת וְכֵן בִּפְרָטֵי פְרָטִיּוּת כְּגוֹן בְּהָאַרְיֵה בְּעַצְמוֹ מִפְּנֵי מָה זֶה הָאֵיבָר שֶׁל הָאַרְיֵה צוּרָתוֹ כָּךְ וְיֵשׁ לוֹ כּחַ וְטֶבַע כָּזאת וְאֵיבָר אַחֵר יֵשׁ לוֹ צוּרָה אַחֶרֶת וְכחַ וָטֶבַע וְהַנְהָגָה אַחֶרֶת וְכֵן בִּשְׁאָר כָּל הַבְּרוּאִים שֶׁבָּעוֹלָם דּוֹמֵם, צוֹמֵחַ, חַי, מְדַבֵּר שֶׁבְּכֻלָּם יֵשׁ שִׁנּוּיִים רַבִּים לְאֵין מִסְפָּר בֵּין כָּל אֶחָד לַחֲבֵרוֹ וְכֵן בְּכָל אֶחָד וְאֶחָד בְּעַצְמוֹ יֶשׁ בּוֹ שִׁנּוּיִים רַבִּים בִּפְרָטֵי פְרָטִיּוּת בֵּין כָּל אֵיבָר וְאֵיבָר וְכַיּוֹצֵא בָּזֶה בַּעֲשָׂבִים וְאִילָנוֹת וּשְׁאָר פְּרָטֵי הַבְּרִיאָה שֶׁבְּכֻלָּם יֵשׁ שִׁנּוּיִים רַבִּים מְאד בִּתְמוּנוֹתֵיהֶם וּבְכחוֹתֵיהֶם וְהַנְהָגוֹתֵיהֶם וְהַכּל הָיָה מֵחֲמַת רְצוֹן הַבּוֹרֵא יִתְבָּרַךְ שְׁמוֹ שֶׁרָצָה שֶׁזֶּה יִהְיֶה כָּךְ וְזֶה כָּךְ וְהַצַּדִּיק מְחַפֵּשׂ תָּמִיד אַחַר אֵלּוּ הָרְצוֹנוֹת וּמַשִּׂיג וּמוֹצֵא אוֹתָם עַל יְדֵי הַהִתְפָּאֲרוּת שֶׁמּוֹצֵא בְּיִשְׂרָאֵל בִּכְלָל וּבִפְרָט וּבִפְרָטֵי פְּרָטִיּוּת כִּי כָּל הָעוֹלָם כֻּלּוֹ לא נִבְרָא אֶלָּא בִּשְׁבִיל יִשְׂרָאֵל כְּמוֹ שֶׁאָמְרוּ: בְּרֵאשִׁית בִּשְׁבִיל יִשְׂרָאֵל, שֶׁנִּקְרָא רֵאשִׁית (ויק''ר פל''ו) כִּי יִשְׂרָאֵל עָלָה בַּמַּחֲשָׁבָה תְּחִלָּה (ב''ר פ''א) דְּהַיְנוּ שֶׁ הַשֵּׁם יִתְבָּרַךְ צָפָה הַהִתְפָּאֲרוּת וְהַשַּׁעֲשׁוּעִים שֶׁיְּקַבֵּל מִיִּשְׂרָאֵל כְּמוֹ שֶׁכָּתוּב (יְשַׁעְיָהוּ מ''ט) : ''יִשְׂרָאֵל אֲשֶׁר בְּךָ אֶתְפָּאָר''  וּבִשְׁבִיל זֶה בָּרָא אֶת כָּל הָעוֹלָם נִמְצָא שֶׁכָּל הָעוֹלָם כֻּלּוֹ נִבְרָא רַק בִּשְׁבִיל הַהִתְפָּאֲרוּת שֶׁיִּתְפָּאֵר בְּיִשְׂרָאֵל וְזֶה הָיָה  כְּלַל הַבְּרִיאָה דְּהַיְנוּ שֶׁכְּלַל הַבְּרִיאָה הָיָה בִּשְׁבִיל כְּלַל הַהִתְפָּאֲרוּת שֶׁיְּקַבֵּל מִיִּשְׂרָאֵל וְכֵן פְּרָטֵי הַבְּרִיאָה הוּא בִּשְׁבִיל פְּרָטֵי הַהִתְפָּאֲרוּת שֶׁל יִשְׂרָאֵל כִּי יֵשׁ בְּכָל אֶחָד וְאֶחָד מִיִּשְׂרָאֵל הִתְפָּאֲרוּת בִּפְרָטִיּוּת, שֶׁהַשֵּׁם יִתְבָּרַךְ מִתְפָּאֵר עִמּוֹ בִּפְרָטִיּוּת וַאֲפִלּוּ בַּפָּחוּת שֶׁבְּיִשְׂרָאֵל אֲפִלּוּ פּוֹשְׁעֵי יִשְׂרָאֵל כָּל זְמַן שֶׁשֵּׁם יִשְׂרָאֵל נִקְרָא עָלָיו כִּי נִקְרָא פּוֹשְׁעֵי יִשְׂרָאֵל יֵשׁ בּוֹ הִתְפָּאֲרוּת פְּרָטִי שֶׁהַשֵּׁם יִתְבָּרַךְ מִתְפָּאֵר עִמּוֹ בִּפְרָטִיּוּת וְכֵן בִּפְרָטֵי פְּרָטִיּוּת כִּי יֵשׁ בְּכָל אֵיבָר וְאֵיבָר וּבְכָל תְּנוּעָה וּתְנוּעָה שֶׁל יִשְׂרָאֵל הִתְפָּאֲרוּת אַחֵר וְיֵשׁ לִפְעָמִים שֶׁאֵיזֶה פָּחוּת שֶׁבְּיִשְׂרָאֵל עוֹשֶׂה נַעֲנוּעַ עִם הַפֵּאָה שֶׁלּוֹ וְהַשֵּׁם יִתְבָּרַךְ יֵשׁ לוֹ הִתְפָּאֲרוּת גָּדוֹל גַּם מִזֶּה וְהַצַּדִּיק, עַל יְדֵי שֶׁמְּבַקֵּשׁ וּמְחַפֵּשׂ תָּמִיד וּמוֹצֵא הַהִתְפָּאֲרוּת שֶׁיֵּשׁ בְּיִשְׂרָאֵל בִּכְלָל וּבִפְרָט וּבִפְרָטֵי פְּרָטִיּוּת בְּכָל אֵיבָר וּתְנוּעָה שֶׁל כָּל אֶחָד וְאֶחָד מִיִּשְׂרָאֵל כַּנַּ''ל עַל יְדֵי זֶה יוֹדֵעַ וּמַשִּׂיג כָּל הָרְצוֹנוֹת שֶׁל הַשֵּׁם יִתְבָּרַךְ שֶׁהָיָה לוֹ בְּכָל הַבְּרִיאָה בִּכְלָל וּבִפְרָט וּבִפְרָטֵי פְּרָטִיּוּת כִּי כָל הָרְצוֹנוֹת שֶׁל כָּל הַבְּרִיאָה הַכּל הָיָה בִּשְׁבִיל הַהִתְפָּאֲרוּת שֶׁל יִשְׂרָאֵל כַּנַּ''ל וְכָל דָּבָר וְדָבָר נִבְרָא בִּרְצוֹנוֹ בְּזֶה הַכּחַ וּבְזֶה הַטֶּבַע וְהַנְהָגָה כְּפִי הַהִתְפָּאֲרוּת שֶׁיֵּשׁ בְּכָל אֶחָד מִיִּשְׂרָאֵל נִמְצָא, כְּשֶׁיּוֹדֵעַ וּמוֹצֵא הַהִתְפָּאֲרוּת שֶׁיֵּשׁ בְּיִשְׂרָאֵל בִּכְלָל וּבִפְרָט וּבִפְרָטֵי פְּרָטִיּוּת יוֹדֵעַ כָּל הָרְצוֹנוֹת שֶׁיֵּשׁ בִּכְלַל הַבְּרִיאָה וּבִפְרָטֵי הַבְּרִיאָה וּבִפְרָטֵי פְּרָטִיּוּת  [כִּי הַהִתְפָּאֲרוּת שֶׁהַשֵּׁם יִתְבָּרַךְ מִתְפָּאֵר בְּיִשְׂרָאֵל הוּא שׁרֶשׁ הַבְּרִיאָה הַיְנוּ: כְּלָלִיּוּת הַהִתְפָּאֲרוּת שֶׁל כְּלָלִיּוּת יִשְׂרָאֵל מַה שֶּׁהַשֵּׁם יִתְבָּרַךְ מִתְפָּאֵר עִם כְּלַל יִשְׂרָאֵל זֶהוּ שׁרֶשׁ כְּלָלִיּוּת כָּל הַבְּרִיאָה בִּכְלָל וְכֵן פְּרָטִיּוּת הַהִתְפָּאֲרוּת מַה שֶּׁהַשֵּׁם יִתְבָּרַךְ מִתְפָּאֵר עִם כָּל אֶחָד מִיִּשְׂרָאֵל בִּפְרָטִיּוּת זֶהוּ שׁרֶשׁ שֶׁל אוֹתוֹ דָּבָר הַפְּרָטִי שֶׁל הַבְּרִיאָה שֶׁנִּבְרָא בִּשְׁבִיל זֶה הַהִתְפָּאֲרוּת וְכֵן בִּפְרָטֵי פְּרָטִיּוּת שֶׁהַהִתְפָּאֲרוּת שֶׁהַשֵּׁם יִתְבָּרַךְ מְקַבֵּל בִּפְרָטֵי פְּרָטִיּוּת מִכָּל אֵיבָר וּתְנוּעָה שֶׁל כָּל אֶחָד מִיִּשְׂרָאֵל זֶהוּ שׁרֶשׁ שֶׁל פְּרָטֵי פְּרָטִיּוּת שֶׁל הַבְּרִיאָה דְּהַיְנוּ שֶׁל כָּל אֵיבָר וְאֵיבָר בִּפְרָטֵי פְרָטִיּוּת שֶׁל כָּל נִבְרָא וְנִבְרָא וְהַכְּלָל, כִּי עִקַּר הַבְּרִיאָה הָיָה בִּשְׁבִיל הַהִתְפָּאֲרוּת שֶׁיִּתְפָּאֵר עִם יִשְׂרָאֵל וְזֶה הַהִתְפָּאֲרוּת הוּא הַשּׁרֶשׁ וְהַחִיּוּת שֶׁל כָּל הַבְּרִיאָה בִּכְלָלִיּוּת וּבִפְרָטִיּוּת וּבִפְרָטֵי פְּרָטִיּוּת כִּי כָּל הָרְצוֹנוֹת שֶׁל הַשֵּׁם יִתְבָּרַךְ בִּבְרִיאַת עוֹלָמוֹ בִּכְלָל וּבִפְרָט וּבִפְרָטֵי פְּרָטִיּוּת הָיָה כְּפִי הַהִתְפָּאֲרוּת שֶׁמְּקַבֵּל מִיִּשְׂרָאֵל בִּכְלָל וּבִפְרָט וּבִפְרָטֵי פְּרָטִיּוּת כִּי כְּלָלִיּוּת הַבְּרִיאָה נִבְרֵאת בְּזאת הַתְּמוּנָה וּבְזֶה הַסֵּדֶר וְהַהַנְהָגָה שֶׁיֵּשׁ לִכְלָלִיּוּת הַבְּרִיאָה כְּפִי כְּלָלִיּוּת הַהִתְפָּאֲרוּת שֶׁמְּקַבֵּל מִכְּלַל יִשְׂרָאֵל וְכֵן כָּל דָּבָר בִּפְרָט נִבְרָא בְּזֶה הַתְּמוּנָה וּבְזֶה הַטֶּבַע כְּפִי פְּרָטִיּוּת הַהִתְפָּאֲרוּת שֶׁמְּקַבֵּל מִכָּל אֶחָד מִיִּשְׂרָאֵל בִּפְרָט וְכֵן בִּפְרָטֵי פְּרָטִיּוּת כַּנַּ''ל וְעַל כֵּן הַצַּדִּיק עַל יְדֵי שֶׁמּוֹצֵא הַהִתְפָּאֲרוּת שֶׁהַשֵּׁם יִתְבָּרַךְ מְקַבֵּל מִיִּשְׂרָאֵל תָּמִיד בִּכְלָל וּבִפְרָט וּבִפְרָטֵי פְּרָטִיּוּת עַל יְדֵי זֶה הוּא יוֹדֵעַ טַעַם כָּל הָרְצוֹנוֹת שֶׁהָיָה לְהַשֵּׁם יִתְבָּרַךְ בְּכָל הַבְּרִיאָה, בִּכְלָל וּבִפְרָט וְכוּ כִּי כָּל הָרְצוֹנוֹת שֶׁל הַבְּרִיאָה בִּכְלָל וְכוּ הָיָה כְּפִי הַהִתְפָּאֲרוּת שֶׁיְּקַבֵּל מִיִּשְׂרָאֵל בִּכְלָל וְכוּ כַּנַּ''ל וְהָבֵן הַדְּבָרִים הֵיטֵב, כִּי הֵם דְּבָרִים עֲמֻקִּים מְאד וּמֵהֶם תּוּכַל לְהָבִין גְּדֻלַּת הַבּוֹרֵא יִתְבָּרַךְ וּגְדֻלַּת יִשְׂרָאֵל וּגְדֻלַּת הַצַּדִּיקִים אֲמִתִּיִּים אֵיךְ הֵם מִסְתַּכְּלִים בָּעוֹלָם שֶׁיּוֹדְעִים בְּכָל עֵשֶׂב וָעֵשֶׂב וְכֵן בְּכָל נִבְרָא שֶׁבָּעוֹלָם טַעַם תְּמוּנָתוֹ וְכחוֹ וְהַנְהָגָתוֹ בִּפְרָטֵי פְּרָטִיּוּת וְכַנִּזְכָּר לְעֵיל עַל כֵּן הֶאֱרַכְתִּי לַחֲזר הַדְּבָרִים, מִגּדֶל דַּקּוּתָם וְעַמְקוּתָם] וְעַל יְדֵי זֶה שֶׁהַצַּדִּיק מְגַלֶּה הַהִתְפָּאֲרוּת שֶׁל הַשֵּׁם יִתְבָּרַךְ שֶׁמִּתְפָּאֵר עִם עַמּוֹ יִשְׂרָאֵל שֶׁעַל יְדֵי זֶה נִתְגַּלִּין כָּל הָרְצוֹנוֹת שֶׁל הַבְּרִיאָה כַּנַּ''ל עַל יְדֵי זֶה נִתְגַּלֶּה הַיִּרְאָה וְהָאַהֲבָה כִּי עַל יְדֵי הִתְגַּלּוּת הַהִתְפָּאֲרוּת נִתְגַּלֶּה הַיִּרְאָה וּכְמוֹ שֶׁעַל יְדֵי הִתְגַּלּוּת הַהִתְפָּאֲרוּת שֶׁל יִשְׂרָאֵל שֶׁהֵם מִתְפָּאֲרִים עִמּוֹ יִתְבָּרַךְ עַל יְדֵי זֶה נוֹפֵל יִרְאָה כִּי  הַהִתְפָּאֲרוּת שֶׁל יִשְׂרָאֵל הוּא בְּחִינַת תְּפִלִּין שֶׁנִּקְרָאִים פְּאֵר (בְּרָכוֹת יא) וְעַל יָדָם נִתְגַּלֶּה יִרְאָה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת ו) : מִנַּיִן שֶׁהַתְּפִלִּין הֵם עז לְיִשְׂרָאֵל, שֶׁנֶּאֱמַר: ''וְרָאוּ כָל עַמֵּי הָאָרֶץ כִּי שֵׁם ה נִקְרָא עָלֶיךָ וְיָרְאוּ מִמֶּךָּ'' נִמְצָא, שֶׁעַל יְדֵי הִתְגַּלּוּת הַהִתְפָּאֲרוּת שֶׁמִּתְפָּאֲרִין יִשְׂרָאֵל עִמּוֹ יִתְבָּרַךְ עַל יְדֵי זֶה נוֹפֵל יִרְאָה כְּמוֹ כֵן עַל יְדֵי הִתְגַּלּוּת הַהִתְפָּאֲרוּת שֶׁל הַשֵּׁם יִתְבָּרַךְ שֶׁמִּתְפָּאֵר בְּיִשְׂרָאֵל שֶׁ זֶּה בְּחִינַת תְּפִלִּין שֶׁל הַשֵּׁם יִתְבָּרַךְ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שָׁם) [מִנַּיִן שֶׁהַקָּדוֹשׁ בָּרוּךְ הוּא מַנִּיחַ תְּפִלִּין וְכוּ וְאִיתָא שָׁם שֶׁהַתְּפִלִּין שֶׁל הַשֵּׁם יִתְבָּרַךְ כָּתוּב בָּהֶם הַהִתְפָּאֲרוּת שֶׁהוּא יִתְבָּרַךְ מִתְפָּאֵר עִם עַמּוֹ יִשְׂרָאֵל, כִּדְאִיתָא שָׁם שֶׁתְּפִלִּין דְּמָארֵי עָלְמָא כְּתִיב בְּהוּ: וּמִי כְּעַמְּךָ יִשְׂרָאֵל וְכוּ, כִּי מִי גוֹי גָּדוֹל וְכוּ] עַל יְדֵי הַהִתְפָּאֲרוּת הַזּאת מִתְגַּלָּה הַיִּרְאָה שֶׁל הַשֵּׁם יִתְבָּרַךְ דְּהַיְנוּ לְיִרְאָה מִלְּפָנָיו יִתְבָּרַךְ וְעַל יְדֵי זֶה נִתְגַּלֶּה הַיִּרְאָה אֲפִלּוּ עַל שִׁנְאֲנֵי שַׁחַק כִּי בֶּאֱמֶת  מִלִּפְנֵי הַמֶּלֶךְ בְּוַדַּאי הַכּל יְרֵאִים וַחֲרֵדִים אַךְ אַף עַל פִּי כֵן בְּיוֹם הֻלֶּדֶת הַמֶּלֶךְ בְּיוֹם גְּנוּסְיָא דְּמַלְכָּא שֶׁלּוֹבֵשׁ הַמֶּלֶךְ בִּגְדֵי הִתְפָּאֲרוּת אָז נִתְגַּלֶּה הַיִּרְאָה יוֹתֵר וְיוֹתֵר כִּי אַף עַל פִּי שֶׁגַּם קדֶם הַכּל הָיוּ יוֹדְעִים מֵהַמֶּלֶךְ עִם כָּל זֶה מִתְפַּעֵל נֶפֶשׁ הָרוֹאֶה יוֹתֵר וְיוֹתֵר, כַּיָּדוּעַ [פֵּרוּשׁ, כִּי  כָּל דָּבָר שֶׁרוֹאִים בָּעֵינַיִם מִתְפַּעֵל נַפְשׁוֹ מִזֶּה יוֹתֵר מֵאִם הָיָה יוֹדֵעַ אוֹתוֹ בִּידִיעָה לְבַד בְּלִי רְאִיָּה גְּמוּרָה בָּעֵינַיִם, כַּמּוּבָא בִּסְפָרִים כְּגוֹן:  כְּשֶׁמְּסַפְּרִים לְאָדָם גְּדֻלַּת הַמֶּלֶךְ אַף עַל פִּי שֶׁיּוֹדֵעַ הַדְּבָרִים בְּבֵרוּר אַף עַל פִּי כֵן אֵין מִתְפַּעֵל נַפְשׁוֹ כָּל כָּךְ לְהִתְיָרֵא כָּל כָּךְ מֵהַמֶּלֶךְ כְּמוֹ בְּעֵת שֶׁרוֹאֶה בְּעֵינָיו מַמָּשׁ אֶת גְּדֻלַּת הַמֶּלֶךְ כְּשֶׁהוּא לָבוּשׁ בְּבִגְדֵי הִתְפָּאֲרוּתוֹ וּמַנְהִיג חֵילוֹתָיו וְכוּ שֶׁאָז נוֹפֵל עָלָיו יִרְאָה יוֹתֵר כִּי הַנֶּפֶשׁ מִתְפַּעֵל יוֹתֵר עַל יְדֵי הָרְאִיָּה] וְעַל כֵּן, עַל יְדֵי שֶׁהַצַּדִּיק מְגַלֶּה הַהִתְפָּאֲרוּת שֶׁמִּתְפָּאֵר בְּיִשְׂרָאֵל שֶׁזֶּה בְּחִינַת יוֹם הֻלֶּדֶת הַמֶּלֶךְ יוֹם גְּנוּסְיָא דְּמַלְכָּא דְּהַיְנוּ שֶׁנּוֹלַד בְּחִינַת הַמַּלְכוּת כִּי עִקַּר בְּחִינַת הַמַּלְכוּת הוּא רַק עַל יְדֵי יִשְׂרָאֵל, שֶׁמְּקַבְּלִין מַלְכוּתוֹ כִּי אֵין מֶלֶךְ בְּלא עָם וְאָז, בְּיוֹם הֻלֶּדֶת הַמַּלְכוּת יוֹם גְּנוּסְיָא דְּמַלְכָּא דְּהַיְנוּ שֶׁנִּתְגַּלֶּה הַהִתְפָּאֲרוּת שֶׁל יִשְׂרָאֵל אָז מִתְפַּעֵל נֶפֶשׁ הָרוֹאֶה וְנִתְגַּלֶּה וְנוֹפֵל יִרְאָתוֹ עַל כֻּלָּם וַאֲפִלּוּ עַל שִׁנְאֲנֵי שַׁחַק וזהו (תְּהִלִּים ס''ח) : ''עַל יִשְׂרָאֵל גַּאֲוָתוֹ'' כְּשֶׁנִּגְלֶה גַּאֲוָתוֹ וְתִפְאַרְתּוֹ עַל יִשְׂרָאֵל אֲזַי: ''וְעֻזּוֹ בַּשְּׁחָקִים'' עז זֶה בְּחִינַת יִרְאָה כַּנִּזְכָּר לְעֵיל מִנַּיִן שֶׁהַתְּפִלִּין הֵם עז וְכוּ דְּהַיְנוּ שֶׁנִּתְגַּלֶּה יִרְאָתוֹ אֲפִלּוּ עַל שִׁנְאֲנֵי שַׁחַק כִּי מִתְפַּעֵל נֶפֶשׁ הָרוֹאֶה כַּנַּ''ל וְעַל יְדֵי הִתְגַּלּוּת הַהִתְפָּאֲרוּת שֶׁזֶּה בְּחִינַת הִתְגַּלּוּת הַיִּרְאָה עַל יְדֵי זֶה נִתְגַּלֶּה הָרָצוֹן שֶׁזֶּה בְּחִינַת אַהֲבָה כִּי כֵן  דֶּרֶךְ הַמֶּלֶךְ בְּיוֹם גְּנוּסְיָא דְּמַלְכָּא שֶׁלּוֹבֵשׁ בִּגְדֵי הִתְפָּאֲרוּת שֶׁאָז נוֹפֵל יִרְאָה גְּדוֹלָה עַל כֻּלָּם וְהַכּל חֲרֵדִים וְזוֹחֲלִים מִפָּנָיו שֶׁאַחַר כָּךְ מְגַלֶּה הַמֶּלֶךְ רְצוֹנוֹ לְכָל אֶחָד וְאֶחָד וּמְחַלֵּק וְנוֹתֵן מַתָּנוֹת לְכָל אֶחָד וְאֶחָד לְפִי כְּבוֹדוֹ כְּפִי רְצוֹן הַמֶּלֶךְ וְאַהֲבָתוֹ שֶׁיֵּשׁ לוֹ לְכָל אֶחָד וְאֶחָד שֶׁזֶּהוּ בְּחִינַת אַהֲבָה וּכְמוֹ שֶׁעַל יְדֵי הִתְגַּלּוּת הַהִתְפָּאֲרוּת שֶׁמְּגַלִּין הַצַּדִּיקִים שֶׁמִּתְפָּאֵר הַשֵּׁם יִתְבָּרַךְ עִם יִשְׂרָאֵל עַל יְדֵי זֶה הֵם מְגַלִּין הָרְצוֹנוֹת שֶׁל הַשֵּׁם יִתְבָּרַךְ שֶׁיֵּשׁ בְּכָל דָּבָר וְדָבָר כַּנַּ''ל כֵּן  בְּיוֹם גְּנוּסְיָא דְּמַלְכָּא שֶׁאָז הוּא הִתְגַּלּוּת הַהִתְפָּאֲרוּת אֲזַי הוּא הִתְגַּלּוּת רְצוֹנוֹ יִתְבָּרַךְ כִּי אַחַר כָּךְ הוּא מְגַלֶּה רְצוֹנוֹ לְכָל אֶחָד וְאֶחָד וְנוֹתֵן לָהֶם מַתָּנוֹת וּמְרוֹמֵם קַרְנָם לְכָל אֶחָד וְאֶחָד כְּפִי רְצוֹנוֹ כַּנַּ''ל וְזֶה בְּחִינַת הִתְגַּלּוּת הָאַהֲבָה כִּי מִתְּחִלָּה, בְּעֵת הִתְגַּלּוּת הַהִתְפָּאֲרוּת נָפַל פַּחְדּוֹ וְיִרְאָתוֹ עַל כֻּלָּם וְאַחַר כָּךְ, כְּשֶׁרוֹאִים רְצוֹן הַמֶּלֶךְ וְקִרְבָתוֹ לְכָל אֶחָד וְאֶחָד עַל יְדֵי זֶה מִתְקָרְבִים אֵלָיו וְאוֹהֲבִים אוֹתוֹ [פֵּרוּשׁ: כְּמוֹ שֶׁעַל יְדֵי הַהִתְפָּאֲרוּת שֶׁהַשֵּׁם יִתְבָּרַךְ מִתְפָּאֵר עִם יִשְׂרָאֵל עַל יְדֵי זֶה הָיוּ כָּל הָרְצוֹנוֹת שֶׁל הַבְּרִיאָה כַּנַּ''ל כְּמוֹ כֵן עַל יְדֵי הַיִּרְאָה שֶׁנַּעֲשֶׂה מֵהִתְגַּלּוּת הַהִתְפָּאֲרוּת הַזּאת כַּנַּ''ל עַל יְדֵי זֶה נִתְגַּלֶּה אַחַר כָּךְ הָרָצוֹן שֶׁמִּתְרַצֶּה הַמֶּלֶךְ אַחַר כָּךְ לְכָל אֶחָד וְאֶחָד וּמְקָרְבָם בִּרְצוֹנוֹ וְכוּ כַּנַּ''ל שֶׁזֶּהוּ בְּחִינַת אַהֲבָה כַּנַּ''ל נִמְצָא שֶׁיִּרְאָה וְאַהֲבָה נִמְשָׁכִין עַל יְדֵי הַצַּדִּיק שֶׁמְּגַלֶּה הַהִתְפָּאֲרוּת שֶׁעַל יְדֵי זֶה מוֹצֵא כָּל הָרְצוֹנוֹת שֶׁהָיָה לְהַשֵּׁם יִתְבָּרַךְ בְּכָל הַבְּרִיאָה וְכוּ כַּנַּ''ל שֶׁעַל יְדֵי זֶה נַעֲשֶׂה יִרְאָה וְאַהֲבָה כַּנַּ''ל] וְזֶה בְּחִינַת (תְּהִלִּים פ''ט) : ''כִּי תִפְאֶרֶת עֻזָּמוֹ אָתָּה, וּבִרְצוֹנְךָ תָּרוּם קַרְנֵנוּ'' ''תִּפְאֶרֶת עֻזָּמוֹ'' זֶה בְּחִינַת הַיִּרְאָה שֶׁנִּתְגַּלֶּה עַל יְדֵי הִתְגַּלּוּת הַהִתְפָּאֲרוּת כַּנַּ''ל כִּי עז הוּא בְּחִינַת יִרְאָה כַּנַּ''ל וַאֲזַי ''בִּרְצוֹנְךָ תָּרוּם קַרְנֵנוּ'' כִּי מְגַלֶּה רְצוֹנוֹ וּמְרוֹמֵם קַרְנָם שֶׁל כָּל אֶחָד וְאֶחָד כַּנַּ''ל שֶׁעַל יְדֵי זֶה הִתְגַּלּוּת הָאַהֲבָה כַּנַּ''ל נִמְצָא שֶׁ הַצַּדִּיק מְגַלֶּה הַיִּרְאָה וְהָאַהֲבָה ב. וּ כְשֶׁנֶּחֱשָׁךְ אֵצֶל אֶחָד הַיִּרְאָה וְהָאַהֲבָה בִּבְחִינַת (יְשַׁעְיָהוּ נ) : ''אַלְבִּישׁ שָׁמַיִם קַדְרוּת וְשַׂק אָשִׂים כְּסוּתָם''  ''שָׁמַיִם'' זֶה בְּחִינַת אֵשׁ וּמַיִם הַיְנוּ יִרְאָה וְאַהֲבָה  נִתְלַבְּשִׁים בְּקַדְרוּת וְנֶחֱשָׁכִים וְנִתְכַּסִּים בְּשַׂק דְּהַיְנוּ שֶׁנֶּחֱשָׁךְ אֶצְלוֹ הַיִּרְאָה וְהָאַהֲבָה  זֶה מֵחֲמַת שֶׁנֶּחֱשָׁךְ אֶצְלוֹ אוֹר הַצַּדִּיק שֶׁמִּמֶּנּוּ מְקַבְּלִין יִרְאָה וְאַהֲבָה כַּנַּ''ל כִּי  לִפְעָמִים יֵשׁ שֶׁנֶּחֱשָׁךְ אֵצֶל אֶחָד אוֹר הַצַּדִּיק וְאֵינוֹ זוֹכֶה לְהָבִין וְלִרְאוֹת אוֹרוֹ הַגָּדוֹל וְאַף שֶׁהוּא אֵצֶל הַצַּדִּיק אֵינוֹ יָכוֹל לִטְעם וּלְהָבִין וְלִרְאוֹת אוֹרוֹ הַגָּדוֹל שֶׁל הַצַּדִּיק שֶׁעַל יָדוֹ יוּכַל לָבוֹא לְתַכְלִית הַטּוֹב וּכְמוֹ שֶׁמָּצִינוּ גַּבֵּי עֶפְרוֹן שֶׁמְּקוֹם מְעָרַת הַמַּכְפֵּלָה שֶׁהוּא שַׁעַר גַּן עֵדֶן שֶׁדֶּרֶךְ שָׁם עוֹלִין כָּל הַנְּשָׁמוֹת וְאוֹרוֹ גָדוֹל מְאד אַף עַל פִּי כֵן אֶצְלוֹ הָיָה מְקוֹם חשֶׁךְ וַאֲפֵלָה וְעַל כֵּן מְכָרוֹ בְּשִׂמְחָה רַבָּה לְאַבְרָהָם, כַּמּוּבָא (זהַר חַיֵּי שָׂרָה קכ''ח) וּכְמוֹ כֵן כְּשֶׁנֶּחֱשָׁךְ  אוֹר הַצַּדִּיק שֶׁהוּא מֵאִיר בְּכָל הָעוֹלָמוֹת, מִכָּל שֶׁכֵּן בָּעוֹלָם הַזֶּה וְאַף עַל פִּי כֵן אֶצְלוֹ אֵינוֹ מֵאִיר כְּלָל אַדְּרַבָּא הוּא חשֶׁךְ אֶצְלוֹ וְזֶה  מֵחֲמַת עֲכִירַת הַמַּעֲשִׂים וּכְסִילוּת הַשֵּׂכֶל שֶׁעַל יְדֵי מַעֲשִׂים רָעִים נִתְחַשֵּׁךְ שִׂכְלוֹ בִּכְסִילוּת דְּהַיְנוּ דֵּעוֹת נִפְסָדוֹת וְחָכְמוֹת נָכְרִיּוֹת כְּמוֹ שֶׁכָּתוּב (יִרְמְיָה ד) : ''חֲכָמִים הֵמָּה לְהָרַע, וּלְהֵיטִיב לא יָדָעוּ'' כִּי  עַל יְדֵי מַעֲשֵׂיהֶם הָרָעִים אֵינָם יְכוֹלִים לְהִשְׁתַּמֵּשׁ כְּלָל בְּשִׂכְלָם לְהֵיטִיב כִּי אִם לְהָרַע וְעַל יְדֵי כְּסִילוּת הַשֵּׂכֶל עַל יְדֵי זֶה אֵינוֹ יָכוֹל לִרְאוֹת וּלְהָבִין אוֹר הַצַּדִּיק ג. וְ הַתִּקּוּן לָזֶה לְהַכְנִיעַ וּלְבַטֵּל כְּסִילוּת הַשֵּׂכֶל הוּא עַל יְדֵי בְּחִינַת מִזְבֵּחַ כִּי  עִקַּר יְנִיקַת הַכְּסִילוּת דְּהַיְנוּ הַקְּלִפּוֹת הוּא רַק מִבְּחִינַת מִזְבֵּחַ (עַיֵּן זהַר תְּרוּמָה קל''ט) הַיְנוּ בְּחִינַת אֲכִילָה כִּי שֻׁלְחָנוֹ שֶׁל אָדָם מְכַפֵּר כְּמִזְבֵּחַ (בְּרָכוֹת נ''ה) וּמִשָּׁם עִקַּר יְנִיקָתָם וְ עַל כֵּן אֲפִלּוּ אַחַר אֲכִילַת אִישׁ הַכָּשֵׁר בְּהֶכְרֵחַ שֶׁיִּהְיֶה לוֹ בִּלְבּוּל הַדַּעַת קְצָת אַחַר הָאֲכִילָה וְזֶה מֵחֲמַת שֶׁיְּנִיקַת הַכְּסִילוּת הוּא מִשָּׁם. אַךְ צָרִיךְ שֶׁלּא לִתֵּן חִיּוּת לְהַקְּלִפּוֹת כִּי אִם כְּדֵי חִיּוּנוֹ בְּצִמְצוּם וְלא יוֹתֵר וְאָז כְּשֶׁהַמִּזְבֵּחַ כְּתִקּוּנוֹ הַיְנוּ שֶׁהָאֲכִילָה בְּכַשְׁרוּת כָּרָאוּי אֲזַי נִכְנָעִים הַקְּלִפּוֹת הַיְנוּ הַכְּסִילוּת כִּי אֵינוֹ נוֹתֵן לָהֶם כּחַ וְחִיּוּת כִּי אִם כְּדֵי חִיּוּנוֹ בְּצִמְצוּם שֶׁזֶּה מֻכְרָח לִתֵּן לָהֶם, כַּיָּדוּעַ אֲבָל אֵינוֹ נוֹתֵן לָהֶם שׁוּם כּחַ וְחִיּוּת יוֹתֵר מִכְּדֵי חִיּוּתָם וְעַל כֵּן עַל יְדֵי אֲכִילָה בְּכַשְׁרוּת נִכְנָע הַכְּסִילוּת וְנִתְרוֹמֵם הַשֵּׂכֶל כְּמוֹ שֶׁמָּצִינוּ בַּגְּמָרָא (בָּבָא קַמָּא עב, ) בְּבַעְיָא דִּבְעָא רָבָא מֵרַב נַחְמָן וְכוּ, לְצַפְרָא אָמַר לֵהּ וְכוּ, וְהַאי דְּלָא אֲמָרִי לָךְ בְּאוּרְתָּא דְּלָא אֲכָלִי בִּשְׂרָא דְתוֹרָא וְכוּ נִמְצָא שֶׁעַל יְדֵי שֶׁלּא אָכַל לא הָיְתָה דַעְתּוֹ צְלוּלָה כִּי עַל יְדֵי הָאֲכִילָה נִכְנָע הַכְּסִילוּת וְנִתְגַּדֵּל הַשֵּׂכֶל אֲבָל  כְּשֶׁאוֹכֵל כְּזוֹלֵל וְסוֹבֵא שֶׁזֶּה בְּחִינַת פְּגַם הַמִּזְבֵּחַ אֲזַי יוֹנְקִים הַקְּלִפּוֹת דְּהַיְנוּ הַכְּסִילוּת יוֹתֵר מֵהָרָאוּי וַאֲזַי מִתְגַּבֵּר הַכְּסִילוּת עַל הַשֵּׂכֶל אֲבָל עַל יְדֵי אֲכִילָה כָּרָאוּי נִכְנָעִין כַּנַּ''ל וְזֶה בְּחִינַת (זְבָחִים נ''ג:) : מִזְבֵּחַ בְּחֶלְקוֹ שֶׁל טוֹרֵף זֶה בְּחִינַת (תְּהִלִּים קי''א) : ''טֶרֶף נָתַן לִירֵאָיו'' בְּחִינַת אֲכִילָה בְּכַשְׁרוּת שֶׁעַל יְדֵי זֶה מַכְנִיעִין וְטוֹרְפִין אוֹתָן הַיְנוּ אֶת הַקְּלִפּוֹת וְהַכְּסִילוּת אֲבָל  עַל יְדֵי פְּגַם הַמִּזְבֵּחַ הַיְנוּ פְּגַם הָאֲכִילָה עַל יְדֵי זֶה נוֹתֵן כּחַ לְהַכְּסִילוּת וְנַעֲשֶׂה מִטּוֹרֵף טֵרוּף הַדַּעַת שֶׁמִּתְגַּבֵּר עַל יְדֵי זֶה כַּנַּ''ל ד. וּלְהַשְׁלִים פְּגַם הַמִּזְבֵּחַ הוּא עַל יְדֵי גֵּרִים כִּי  כָּל הָעֲבוֹדָה זָרָה אֵין לָהֶם כּחַ כִּי אִם מִפְּגַם הַמִּזְבֵּחַ וזהו (מַלְאָכִי א) : ''בְּכָל מָקוֹם מֻקְטָר וּמֻגָּשׁ לִשְׁמִי'' כִּי אַף שֶׁהֵם עוֹבְדֵי עֲבוֹדָה זָרָה כָּל כּחָם הוּא בָּא מִפְּגַם חֶלְקֵי הַמִּזְבֵּחַ וְעַל כֵּן אָמַר הַשֵּׁם יִתְבָּרַךְ. מֻקְטָר וּמֻגָּשׁ לִשְׁמִי כִּי כּחָם הוּא מֵהַנִּיצוֹץ הַקָּדוֹשׁ שֶׁל הַמִּזְבֵּחַ דִּקְדֻשָּׁה שֶׁנָּפַל לְשָׁם וְעַל יְדֵי הַגֵּרִים עַל יְדֵי שֶׁכָּל אֶחָד מַשְׁלִיךְ אֱמוּנָתוֹ וְהוֹלֵךְ אַחַר אֱמוּנַת יִשְׂרָאֵל עַל יְדֵי זֶה מַכְנִיעַ הָעֲבוֹדָה זָרָה שֶׁנַּעֲשָׂה מִפְּגַם חֶלְקֵי הַמִּזְבֵּחַ וַאֲזַי חוֹזְרִין נִיצוֹצֵי חֶלְקֵי הַמִּזְבֵּחַ לִמְקוֹמָם וְנִשְׁלָם הַמִּזְבֵּחַ וְזֶה בְּחִינוֹת (בְּמִדְבַּר כ''ג) : ''לא יִשְׁכַּב עַד יאכַל טֶרֶף וְדַם חֲלָלִים יִשְׁתֶּה'' וְתַרְגּוּמוֹ: וְנִכְסֵי עַמְמַיָּא יֵירָת יאכַל טֶרֶף זֶה בְּחִינוֹת שְׁלֵמוּת הַמִּזְבֵּחַ בְּחִינַת מִזְבֵּחַ בְּחֶלְקוֹ שֶׁל טוֹרֵף כַּנַּ''ל וְזֶה נַעֲשֶׂה עַל יְדֵי וְנִכְסֵי עַמְמַיָּא יֵירָת הַיְנוּ עַל יְדֵי גֵּרִים כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בָּבָא בַּתְרָא מ''ב נ''ג: קמ''ט וּבְכַמָּה מְקוֹמוֹת) לְעִנְיַן יְרֻשַּׁת הַגֵּר כָּל הַקּוֹדֵם בְּנִכְסֵי הַגֵּר זָכָה ה. אַךְ אֵיךְ אֶפְשָׁר לַעֲשׂוֹת גֵּרִים וַהֲלא הֵם רְחוֹקִים מְאד מִקְּדֻשַּׁת יִשְׂרָאֵל וּמֵאַיִן בָּא זאת שֶׁיָּבוֹא לָהֶם עַל הַדַּעַת שֶׁיִּתְגַּיְּרוּ ? אַךְ דַע, שֶׁזֶּה נַעֲשֶׂה עַל יְדֵי בְּחִינוֹת (מִשְׁלֵי י''ט) ''הוֹן יסִיף רֵעִים רַבִּים'' הַיְנוּ עַל יְדֵי צְדָקָה שֶׁנּוֹתֵן לְ תַלְמִיד חָכָם שֶׁהוּא כָּלוּל מִכַּמָּה נַפְשׁוֹת יִשְׂרָאֵל כִּי בֶּאֱמֶת אֵיךְ אֶפְשָׁר לְעַכּוּ''ם לָבוֹא לֶאֱמוּנַת יִשְׂרָאֵל וַהֲלא הֵם רְחוֹקִים מְאד מִיִּשְׂרָאֵל ? וְאֵיךְ אֶפְשָׁר לְדַבֵּר לָהֶם שֶׁיִּשְׁמְעוּ וְיָבוֹאוּ לְהָאֱמוּנָה הַקְּדוֹשָׁה ? אַךְ כְּמוֹ כְּשֶׁאֶחָד רָחוֹק מְאד מֵחֲבֵרוֹ וְאִי אֶפְשָׁר לְדַבֵּר אֵלָיו שֶׁיִּשְׁמַע צָרִיךְ לִכְתּב לוֹ כְּתָב כֵּן צָרִיךְ לִשְׁלחַ בְּחִינַת כְּתָב לָהֶם עַד שֶׁיּוּכְלוּ לִשְׁמעַ אַף שֶׁהֵם רְחוֹקִים כִּי עִקַּר  חוּשׁ הַשְּׁמִיעָה הוּא מֵחֲמַת שֶׁאוֹתִיּוֹת הַדִּבּוּר נֶחְקָקִים בָּאֲוִיר וְהָאֲוִירִים מַכִּים זֶה בָּזֶה עַד שֶׁבָּא לְאזֶן הַשּׁוֹמֵעַ וְעַל כֵּן כְּשֶׁהָאֲוִיר נָח וְזַךְ וְצָלוּל אֲזַי כְּשֶׁמְּדַבֵּר אֶחָד שֶׁיָּכוֹל לְדַבֵּר אֲזַי נִשְׁמָע הַדִּבּוּר לְמֵרָחוֹק כְּמוֹ שֶׁרוֹאִין בְּחוּשׁ אֲבָל כְּשֶׁיֵּשׁ רוּחַ סְעָרָה אֲזַי אִי אֶפְשָׁר לַחֲבֵרוֹ לִשְׁמעַ כִּי הָרוּחַ מְבַלְבֵּל וּמַפְרִיד חֶלְקֵי הָאֲוִירִים וְנִתְפַּזְּרִים עַד שֶׁאִי אֶפְשָׁר לַחֲבֵרוֹ לִשְׁמעַ אֲפִלּוּ הַקּוֹל מִכָּל שֶׁכֵּן הַדִּבּוּר בְּעַצְמוֹ וְעַל יְדֵי צְדָקָה הוּא לוֹקֵחַ נְפָשׁוֹת כִּי לוֹקֵחַ לְעַצְמוֹ רֵעִים וְאוֹהֲבִים כמו שאמר מונבז (בָּבָא בַּתְרָא יא). אֲבוֹתַי גָּנְזוּ מָמוֹן, וַאֲנִי גָּנַזְתִּי נְפָשׁוֹת נִמְצָא, שֶׁכָּל מַה שֶּׁנּוֹתֵן צְדָקָה לְיוֹתֵר אֲנָשִׁים עַל יְדֵי זֶה הוּא קוֹנֶה לוֹ רֵעִים יוֹתֵר וְעַל יְדֵי זאת הָאַהֲבָה שֶׁקּוֹנֶה עַל יְדֵי הַצְּדָקָה עַל יְדֵי זֶה נִזְדַּכֵּךְ הָאֲוִיר וְכָל מַה שֶּׁנּוֹתְנִים לְיוֹתֵר אֲנָשִׁים צְדָקָה וְקוֹנֶה אַהֲבָה עִם יוֹתֵר אֲנָשִׁים עַל יְדֵי זֶה נִתְרַבֶּה יוֹתֵר הָאֲוִיר הַנָּח וְהַזַּךְ כִּי  אַהֲבָה הוּא אִתְדַּבְּקוּת רוּחָא בְּרוּחָא דְּהַיְנוּ רוּחַ הָאוֹהֵב בְּרוּחַ הַנֶּאֱהָב שֶׁזֶּה בְּחִינַת אֲוִיר הַנָּח שֶׁרוּחָם נָחִים זֶה מִזֶּה כִּי אֵין רוּחַ רָעָה שֶׁהוּא שִׂנְאָה שֶׁיַּפְרִיד בֵּינֵיהֶם כִּי הַשִּׂנְאָה הִיא בְּחִינַת רוּחַ רָעָה כְּמוֹ שֶׁכָּתוּב (שׁוֹפְטִים ט) : ''וַיָּשֶׂם ה רוּחַ רָעָה בֵּין אֲבִימֶלֶךְ וּבֵין אַנְשֵׁי שְׁכֶם'', וּפֵרֵשׁ רַשִׁ''י: שִׂנְאָה נִמְצָא שֶׁ שִּׂנְאָה הוּא בְּחִינַת רוּחַ רָעָה בִּלְבּוּל הָאֲוִיר שֶׁעַל יְדֵי זֶה אֵין יְכוֹלִין לִשְׁמעַ הַדִּבּוּר וּלְהֵפֶךְ,  אַהֲבָה וְרֵעוּת הוּא בְּחִינַת אֲוִיר הַנָּח וְהַזַּךְ שֶׁעַל יְדֵי זֶה נִשְׁמָע הַדִּבּוּר לְמֵרָחוֹק וְזֶה נַעֲשֶׂה עַל יְדֵי צְדָקָה בְּחִינַת ''הוֹן יסִיף רֵעִים רַבִּים'' שֶׁעַל יְדֵי צְדָקָה הוּא לוֹקֵחַ לוֹ רֵעִים וְאוֹהֲבִים שֶׁעַל יְדֵי זֶה נַעֲשֶׂה בְּחִינַת הָאֲוִיר הַנָּח וְהַזַּךְ כַּנַּ''ל וְכָל מַה שֶּׁמַּרְבֶּה לִתֵּן צְדָקָה לְיוֹתֵר אֲנָשִׁים נִתְרַבֶּה בְּיוֹתֵר בְּחִינַת הָאֲוִיר הַנָּח וְהַזַּךְ כִּי כְּשֶׁנּוֹתֵן צְדָקָה לְאִישׁ אֶחָד נִמְצָא שֶׁקּוֹנֶה לוֹ אוֹהֵב אֶחָד וַאֲזַי נִתְדַּבֵּק רוּחוֹ בְּרוּחוֹ וְנַעֲשֶׂה שֶׁטַח קָטָן שֶׁל אֲוִיר הַנָּח וְהַזַּךְ וּכְשֶׁנּוֹתֵן צְדָקָה לִשְׁנֵי אֲנָשִׁים נַעֲשֶׂה שֶׁטַח יוֹתֵר גָּדוֹל שֶׁל אֲוִיר הַנָּח וְהַזַּךְ וְכֵן כָּל מַה שֶּׁמַּרְבֶּה לִתֵּן לְיוֹתֵר אֲנָשִׁים וְקוֹנֶה לוֹ רֵעִים וְאוֹהֲבִים יוֹתֵר בִּבְחִינַת ''הוֹן יסִיף רֵעִים רַבִּים'' נִתְגַּדֵּל וְנִתְרַבֶּה יוֹתֵר וְיוֹתֵר הַשֶּׁטַח שֶׁל הָאֲוִיר הַנָּח וְהַזַּךְ ועל כן, העיקר ליתן צדקה לְצַדִּיקִים אֲמִתִּיִּים וְלַעֲנִיִּים הֲגוּנִים שֶׁכְּלוּלִים מִכַּמָּה נַפְשׁוֹת יִשְׂרָאֵל כִּי בָּזֶה הוּא מַגְדִּיל מְאד הַשֶּׁטַח שֶׁל הָאֲוִיר הַנָּח וְהַזַּךְ כַּנַּ''ל כִּי בִּצְדָקָה שֶׁנּוֹתֵן לָהֶם לְבַד הוּא קוֹנֶה לוֹ רֵעִים רַבִּים מְאד כִּי הֵם כְּלוּלִים מֵהַרְבֵּה נְפָשׁוֹת שֶׁעַל יְדֵי זֶה מִתְרַבֶּה בְּיוֹתֵר בְּחִינַת הָאֲוִיר הַנָּח וְהַזַּךְ כַּנַּ''ל וַאֲזַי כְּשֶׁהָאֲוִיר נָח וָזַךְ אֲזַי כְּשֶׁמְּדַבֵּר זֶה שֶׁיָּכוֹל לְדַבֵּר, דִּבּוּר הַיִּשְׂרְאֵלִי הַיְנוּ דִּבּוּר הַקָּדוֹשׁ אֲזַי זֶה הַדִּבּוּר נִכְתָּב וְנֶחְקָק בְּהָאֲוִיר בִּבְחִינַת (תְּהִלִּים מ''ה) : ''לְשׁוֹנִי עֵט סוֹפֵר מָהִיר'' וַאֲזַי הוֹלֵךְ הַדִּבּוּר וְנִשְׁמָע לְמֵרָחוֹק בִּבְחִינַת (אֶסְתֵּר ט) : ''וְשָׁמְעוֹ הוֹלֵךְ בְּכָל הַמְּדִינוֹת'' כִּי מֵחֲמַת שֶׁהָאֲוִיר נָח וְזַךְ יְכוֹלִים לִשְׁמעַ לְמֵרָחוֹק וַאֲזַי זֶה הַדִּבּוּר נִכְתָּב בְּסִפְרֵיהֶם שֶׁל הָעַכּוּ''ם מְדִינָה וּמְדִינָה כִּכְתָבָהּ וַאֲזַי מוֹצְאִים הָעַכּוּ''ם בְּסִפְרֵיהֶם הֵפֶךְ אֱמוּנָתָם כְּמוֹ שֶׁמָּצִינוּ כַּמָּה גֵרִים שֶׁנִּתְגַּיְּרוּ מֵחֲמַת זֶה מֵחֲמַת שֶׁמָּצְאוּ בְּסִפְרֵיהֶם הֶפֶךְ אֱמוּנָתָם וּמֵאַיִן בָּא זאת שֶׁיִּמְצְאוּ עַתָּה מַה שֶּׁהוּא מִתְנַגֵּד לֶאֱמוּנָתָם ? אַךְ זֶה בָּא עַל יְדֵי הַדִּבּוּר שֶׁל הַצַּדִּיק שֶׁנֶּחְקָק וְנִכְתָּב בְּהָאֲוִיר בִּבְחִינַת ''לְשׁוֹנִי עֵט סוֹפֵר מָהִיר'' וְהָאֲוִיר הָיָה זַךְ וָנָח עַל יְדֵי בְּחִינַת ''הוֹן יסִיף רֵעִים רַבִּים'' עַד שֶׁהָלַךְ הַדִּבּוּר בִּבְחִינַת ''וְשָׁמְעוֹ הוֹלֵךְ בְּכָל הַמְּדִינוֹת'' וְנֶחְקַק וְנִכְתַּב שָׁם בְּסִפְרֵיהֶם וְעַל יְדֵי בְּחִינָה זאת מָצְאוּ בְּסִפְרֵיהֶם הֶפֶךְ אֱמוּנָתָם וְעַל יְדֵי זֶה נִתְגַּיְּרוּ כְּמוֹ שֶׁמְּסַפְּרִין מִכַּמָּה גֵּרִים שֶׁנִּתְגַּיְּרוּ עַל יְדֵי זֶה עַל יְדֵי שֶׁמָּצְאוּ בְּסִפְרֵיהֶם הֶפֶךְ אֱמוּנָתָם וְכָל זֶה נִמְשָׁךְ מִבְּחִינָה הַנַּ''ל כַּנַּ''ל וְזֶה בְּחִינַת (אֶסְתֵּר ו) : ''וַיִּמָּצֵא כָתוּב אֲשֶׁר הִגִּיד מָרְדֳּכַי''  מָרְדֳּכַי הוּא בְּחִינוֹת הַכְּפִירָה בַּעֲבוֹדָה זָרָה כְּמוֹ שֶׁכָּתוּב: ''אִישׁ יְהוּדִי'' כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מְגִלָּה י''ג).  כָּל הַכּוֹפֵר בְּעַכּוּ''ם נִקְרָא יְהוּדִי הַיְנוּ שֶׁהַדִּבּוּרִים שֶׁהִגִּיד מָרְדֳּכַי שֶׁהֵם דִּבּוּרִים שֶׁל כְּפִירַת עַכּוּ''ם הֵם נִכְתָּבִים בְּהָאֲוִיר עַד שֶׁנִּמְצָא כָּתוּב בְּסִפְרֵיהֶם כַּנַּ''ל וְזֶהוּ: ''וַיִּמָּצֵא כָתוּב אֲשֶׁר הִגִּיד מָרְדֳּכַי'' שֶׁהַדִּבּוּרִים אֲשֶׁר הִגִּיד מָרְדֳּכַי שֶׁהֵם דִּבּוּרֵי אֱמוּנָה שֶׁל הַצַּדִּיק הָאֱמֶת נִמְצָא כָּתוּב בְּסִפְרֵיהֶם כִּי הַדִּבּוּר שֶׁל הַצַּדִּיק הָלַךְ לְמֵרָחוֹק עַד שֶׁנִּכְתַּב וְנֶחְקַק שָׁם בְּסִפְרֵיהֶם שֶׁעַל יְדֵי זֶה נִמְצָא בְּסִפְרֵיהֶם הֶפֶךְ אֱמוּנָתָם כִּי נִמְצָא בְּסִפְרֵיהֶם הַדִּבּוּרִים קְדוֹשִׁים אֲשֶׁר הִגִּיד מָרְדֳּכַי, שֶׁהוּא בְּחִינַת הַצַּדִּיק כַּנַּ''ל וְזֶהוּ: ''וַיִּמָּצֵא כָתוּב אֲשֶׁר הִגִּיד מָרְדֳּכַי'' כַּנַּ''ל וַאֲזַי כְּשֶׁבָּאִים אֵלּוּ הָעַכּוּ''ם וּמוֹצְאִים שָׁם הֶפֶךְ אֱמוּנָתָם מִזֶּה נַעֲשִׂים גֵּרִים בִּבְחִינַת (אֶסְתֵּר ח) : ''וְרַבִּים מֵעַמֵּי הָאָרֶץ מִתְיַהֲדִים'' ו. אַךְ מֵאַיִן בָּא שֶׁאֵלּוּ דַּיְקָא יִמְצְאוּ בְּסִפְרֵיהֶם הֶפֶךְ אֱמוּנָתָם וְיַחְזְרוּ וְיַכִּירוּ אֱמוּנַת יִשְׂרָאֵל וְהָאֲחֵרִים אֵינָם מוֹצְאִים כְּלָל וְנִשְׁאָרִים בֶּאֱמוּנָתָם אַךְ דַּע, שֶׁזֶּה מֵחֲמַת בְּחִינַת  הַטּוֹב הַכָּבוּשׁ תַּחַת יָדָם הַיְנוּ בְּחִינַת חֶלְקֵי נִשְׁמוֹת יִשְׂרָאֵל הַכָּבוּשׁ אֶצְלָם כִּי  כָּל הַטּוֹב הוּא רַק בְּחִינַת נִשְׁמוֹת יִשְׂרָאֵל הַיְנוּ כְּשֶׁמִּתְגַּבְּרִים הָעַכּוּ''ם וְאֵינָם מַנִּיחִים לְיִשְׂרָאֵל לַעֲשׂוֹת מִצְווֹת כְּמוֹ שֶׁהָיָה נִמְצָא שֶׁגָּזְרוּ שֶׁלּא יָמוּלוּ אֶת בְּנֵיהֶם וְשֶׁיְּחַלְּלוּ אֶת הַשַּׁבָּת (עַיֵּן ראשׁ הַשָּׁנָה י''ט) נִמְצָא, שֶׁהַטּוֹב שֶׁהָיוּ יִשְׂרָאֵל צְרִיכִין לַעֲשׂוֹת הוּא כָּבוּשׁ תַּחַת יָדָם וְכֵן כְּשֶׁמּוֹנְעִין אֶת יִשְׂרָאֵל מֵעֲבוֹדַת הַשֵּׁם יִתְבָּרַךְ עַל יְדֵי גְּרָמָא שֶׁגּוֹרְמִין עַל יְדֵי הַמִּסִּים וְאַרְנוֹנִיּוֹת שֶׁמַּטִּילִין עֲלֵיהֶם וְכֵן עַל יְדֵי שֶׁמּוֹנְעִין טוֹבוֹת מִיִּשְׂרָאֵל שֶׁעַל יְדֵי כָּל זֶה נִכְבָּשׁ הַטּוֹב תַּחַת יָדָם דְּהַיְנוּ חֶלְקֵי נִשְׁמוֹת יִשְׂרָאֵל וּבִתְּחִלָּה זֶה הַטּוֹב הַכָּבוּשׁ אֶצְלָם זוֹכֵר שֶׁבָּא מִמָּקוֹם קָדוֹשׁ וְעֶלְיוֹן מְאד אַךְ אַחַר כָּךְ הֵם מִתְגַּבְּרִין עַל זֶה הַטּוֹב וְכוֹבְשִׁים אוֹתוֹ תַּחַת יָדָם עַד שֶׁנִּתְפָּס וְנִקְשָׁר אֶצְלָם עַד שֶׁהַטּוֹב בְּעַצְמוֹ שׁוֹכֵחַ מַעֲלָתוֹ וְעַל יְדֵי הַדִּבּוּר הַיִּשְׂרְאֵלִי שֶׁיּוֹצֵא וְנִכְתָּב בְּסִפְרֵיהֶם כַּנַּ''ל אֲזַי זֶה הַטּוֹב הַכָּבוּשׁ שָׁם מוֹצֵא אוֹתוֹ בְּסִפְרֵיהֶם דְּהַיְנוּ שֶׁמּוֹצֵא שָׁם הֶפֶךְ אֱמוּנָתָם וַאֲזַי נִזְכָּר זֶה הַטּוֹב אֶת מַעֲלָתוֹ אֵיךְ שֶׁבָּא מִמָּקוֹם עֶלְיוֹן מְאד דְּהַיְנוּ שֶׁהוּא חֶלְקֵי נִשְׁמוֹת יִשְׂרָאֵל שֶׁכָּל הָעוֹלָמוֹת נִבְרְאוּ בִּשְׁבִילָם וְ''הֵמָּה הַיּוֹצְרִים ישְׁבֵי נְטָעִים עִם הַמֶּלֶךְ בִּמְלַאכְתּוֹ'' (דִּבְרֵי הַיָּמִים א, ד) כִּי הַקָּדוֹשׁ בָּרוּךְ הוּא נִמְלַךְ עִם נִשְׁמוֹת יִשְׂרָאֵל לִבְרא אֶת הָעוֹלָם (בְּרֵאשִׁית פ''ח, מִדְרָשׁ רוּת פ''ב) וַאֲזַי  מַתְחִיל זֶה הַטּוֹב לְהִצְטַעֵר וּלְהִתְגַּעְגֵּעַ עַל אֲשֶׁר נָפַל מִמָּקוֹם גָּבוֹהַּ כָּזֶה וְעַתָּה הִיא כְּבוּשָׁה בְּיָדָם וְיָבוֹא, חַס וְשָׁלוֹם, לְכִלָּיוֹן וְהֶפְסֵד וְרוֹצֶה לְהַמְשִׁיךְ וְלַחֲזר לִמְקוֹמוֹ וּ מֵחֲמַת שֶׁכְּבָר נִקְשָׁר וְנִתְפָּס מְאד הַטּוֹב אֶצְלָם בְּקִשְׁרֵי קְשָׁרִים עַל כֵּן כְּשֶׁמַּתְחִיל הַטּוֹב לַחֲזר אֲזַי מוֹשֵׁךְ וְתוֹלֵשׁ עִמּוֹ עוֹד מֵהָרַע שֶׁלָּהֶם וְזֶה הוּא בְּחִינַת  הַגֵּרִים שֶׁבָּאִים לְהִתְגַּיֵּר שֶׁהֵם בְּחִינַת הָרָע שֶׁנִּתְלָשׁ מֵהֶם עִם הַטּוֹב עַל יְדֵי שֶׁחָזַר הַטּוֹב לִמְקוֹמוֹ כִּי  אִי אֶפְשָׁר לְהַטּוֹב לַחֲזר בְּעַצְמוֹ מֵחֲמַת גּדֶל הַהִתְקַשְּׁרוּת שֶׁנִּתְקַשֵּׁר וְנִתְהַדֵּק שָׁם מְאד וּבְהֶכְרֵחַ שֶׁיִּתְלשׁ עִמּוֹ מֵהָרָע וְזֶה הוּא בְּחִינַת הַגֵּרִים וְזֶה בְּחִינַת (יְשַׁעְיָהוּ מ''ד) : ''זֶה יִכְתּב יָדוֹ לַה'' פֵּרֵשׁ רַשִׁ''י:  אֵלּוּ בַּעֲלֵי תְּשׁוּבָה הַיְנוּ בְּחִינַת הַטּוֹב שֶׁשָּׁב וְחוֹזֵר לִמְקוֹמוֹ וְזֶה נַעֲשֶׂה עַל יְדֵי בְּחִינַת כְּתָב כַּנַּ''ל בְּחִינַת ''וַיִּמָּצֵא כָתוּב אֲשֶׁר הִגִּיד מָרְדֳּכַי'' כַּנַּ''ל ''ובשם ישראל יכונה'' (שָׁם) אֵלּוּ הַגֵּרִים כִּי עַל יְדֵי שֶׁשָּׁב וְחוֹזֵר הַטּוֹב עַל יְדֵי זֶה נַעֲשֶׂה גֵּרִים כַּנַּ''ל וְזֶהוּ: ''בִּכְתָב יִשְׂרָאֵל לא יִכָּתֵבוּ, וְאֶל אַדְמַת יִשְׂרָאֵל לא יָבאוּ'' (יְחֶזְקֵאל י''ג) הַיְנוּ כְּשֶׁאֵין בְּחִינַת כְּתַב יִשְׂרָאֵל שֶׁעַל יָדוֹ נַעֲשִׂין גֵּרִים כַּנַּ''ל עַל יְדֵי זֶה: ''וְאֶל אַדְמַת יִשְׂרָאֵל לא יָבאוּ'' הַיְנוּ שֶׁאֵין זוֹכִים לִשְׁלֵמוּת הַמִּזְבֵּחַ שֶׁנִּקְרָא מִזְבַּח אֲדָמָה (שְׁמוֹת כ, וְעַיֵּן בְּרֵאשִׁית רַבָּה פָּרָשָׁה י''ד) שֶׁשְּׁלֵמוּתוֹ עַל יְדֵי גֵּרִים כַּנַּ''ל וְזֶהוּ: ''הַכּל בִּכְתָב מִיַּד ה עָלַי הִשְׂכִּיל'' (דִּבְרֵי הַיָּמִים א כ''ח) כִּי  שְׁלֵמוּת הַשֵּׂכֶל הוּא עַל יְדֵי כְּתָב כַּנַּ''ל כִּי עַל יְדֵי כְּתָב הַנַּ''ל בְּחִינַת ''וַיִּמָּצֵא כָתוּב אֲשֶׁר הִגִּיד מָרְדֳּכַי'' כַּנַּ''ל עַל יְדֵי זֶה נַעֲשִׂין גֵּרִים וְעַל יְדֵי גֵּרִים נִשְׁלָם הַמִּזְבֵּחַ וְ עַל יְדֵי שְׁלֵמוּת הַמִּזְבֵּחַ נִשְׁלָם הַשֵּׂכֶל כַּנַּ''ל נִמְצָא שֶׁעַל יְדֵי בְּחִינַת הַכְּתָב הַנַּ''ל נִשְׁלָם הַשֵּׂכֶל וְזֶהוּ: ''לְתַקֵּן עוֹלָם בְּמַלְכוּת שַׁדַּי וְכָל בְּנֵי בָשָׂר יִקְרְאוּ בִשְׁמֶךָ'' זֶה בְּחִינַת  תְּשׁוּבָה שֶׁחוֹזֵר הַטּוֹב לִמְקוֹמוֹ כַּנַּ''ל כִּי  שַׁדַּי הוּא בְּחִינַת תְּשׁוּבָה שֶׁשָּׁב בִּתְשׁוּבָה עַל פְּגַם עֲבוֹדָה זָרָה כִּי שַׁדַּי הוּא בְּחִינַת שֶׁיֵּשׁ דַּי בֶּאֱלקוּתִי לְכָל בְּרִיָּה (כמובא בפירש''י לך לך י''ז:) וְאֵין צָרִיךְ לְשׁוּם עֲבוֹדָה אַחֶרֶת ''לְהַפְנוֹת אֵלֶיךָ כָּל רִשְׁעֵי אָרֶץ'' זֶה בְּחִינַת הַגֵּרִים ''יַכִּירוּ וְיֵדְעוּ כָּל יוֹשְׁבֵי תֵבֵל'' זֶה בְּחִינַת שְׁלֵמוּת הַדַּעַת שֶׁנַּעֲשֶׂה עַל יְדֵי זֶה כַּנַּ''ל וְזֶה: ''וְהָיָה שַׁדַּי בְּצָרֶיךָ וְכֶסֶף תּוֹעָפוֹת לָךְ'' (אִיּוֹב כ''ב) שֶׁעַל יְדֵי בְּחִינַת כֶּסֶף תּוֹעָפוֹת הַיְנוּ בְּחִינַת ''הוֹן יסִיף רֵעִים רַבִּים'' שֶׁעַל יְדֵי זֶה נַעֲשֶׂה אֲוִיר מְעוֹפֵף שֶׁנִּזְדַּכֵּךְ הָאֲוִיר כַּנַּ''ל עַל יְדֵי זֶה נַעֲשֶׂה בְּחִינוֹת שַׁדַּי הַיְנוּ תְּשׁוּבָה וְגֵרִים כִּי שַׁדַּי הוּא בְּחִינַת תְּשׁוּבָה כַּנַּ''ל ז. וְ דַע שֶׁלִּפְעָמִים כְּשֶׁהָרָע רוֹאֶה שֶׁהַטּוֹב מִשְׁתּוֹקֵק וּמַמְשִׁיךְ עַצְמוֹ וְרוֹצֶה לַחֲזר לִמְקוֹמוֹ אֲזַי הֵם מִתְגַּבְּרִים עַל הַטּוֹב בְּיוֹתֵר וּמְבִיאִים אוֹתוֹ לְתוֹךְ הַעֲלָמָה יְתֵרָה דְּהַיְנוּ שֶׁמְּבִיאִים אוֹתוֹ לְתוֹךְ פְּנִימִיּוּת מַחֲשַׁבְתָּם דְּהַיְנוּ שֶׁמַּתְחִילִים לַחֲשׁב מַחֲשָׁבוֹת עַל זֶה הַטּוֹב וְעַל יְדֵי זֶה מַכְנִיסִים אֶת הַטּוֹב בְּתוֹךְ הֶעְלֵם וְהֶסְתֵּר יוֹתֵר בִּפְנִימִיּוּת מַחֲשַׁבְתָּם וַאֲזַי יוֹצֵא הַטּוֹב עַל יְדֵי הוֹלָדָה שֶׁמּוֹלִידִים כִּי הַטּוֹב הוּא גָנוּז וְנֶעְלָם בִּפְנִימִיּוּת מַחֲשַׁבְתָּם וּמחָם כַּנַּ''ל וּמִשָּׁם הַהוֹלָדָה וְעַל כֵּן יוֹצֵא הַטּוֹב בְּזֶרַע הַיִּלּוּדִים וַאֲזַי אֵין כּחַ בְּהָרָע שֶׁל הַיִּלּוּדִים לְהִתְגַּבֵּר עַל הַטּוֹב שֶׁבְּתוֹכָם וַאֲזַי יוֹצֵא הַטּוֹב עַל יְדֵי הַיִּלּוּדִים וְנַעֲשׂוּ גֵּרִים וְזֶה בְּחִינַת (תְּהִלִּים פ''ז) : ''ה יִסְפּר בִּכְתוֹב עַמִּים, זֶה יֻלַּד שָׁם סֶלָה'' ''בִּכְתוֹב'' זֶה בְּחִינוֹת הַטּוֹב שֶׁיּוֹצֵא עַל יְדֵי בְּחִינַת הַכְּתָב כַּנַּ''ל וְזֶהוּ: ''זֶה יֻלַּד שָׁם סֶלָה'' שֶׁנִּתְלַבֵּשׁ הַטּוֹב, בְּהַיִּלּוֹדִים וְיוֹצֵא עַל יָדָם כַּנַּ''ל וְזֶה שֶׁפֵּרֵשׁ רַשִׁ''י: ''זֶה יֻלַּד שָׁם'' שֶׁהֵם יִשְׂרָאֵל שֶׁנִּטְמְעוּ בָּעַכּוּ''ם הַיְנוּ בְּחִינַת הַטּוֹב הַכָּבוּשׁ אֶצְלָם שֶׁהוּא בְּחִינַת חֶלְקֵי נִשְׁמוֹת יִשְׂרָאֵל כַּנַּ''ל וְזֶה בְּחִינַת: ''לא יִשְׁכַּב עַד יאכַל טֶרֶף'' זֶה בְּחִינַת שְׁלֵמוּת הַמִּזְבֵּחַ כַּנַּ''ל ''וְדַם חֲלָלִים יִשְׁתֶּה'' וְתַרְגּוּמוֹ: וְנִכְסֵי עַמְמַיָּא יֵירָת הַיְנוּ בְּחִינַת גֵּרִים הַנַּ''ל וְזֶה: וְנִכְסֵי עַמְמַיָּא הַיְנוּ בְּחִינַת הַטּוֹב שֶׁנִּתְכַּסָּה אֵצֶל הָעַכּוּ''ם שֶׁהֵבִיאוּ אוֹתוֹ בְּהֶעְלֵם וְהֶסְתֵּר בִּפְנִימִיּוּת מַחֲשַׁבְתָּם כַּנַּ''ל שֶׁיּוֹצֵא עַל יְדֵי זֶרַע הַיִּלּוּדִים וְנַעֲשִׂין גֵּרִים וְעַל יְדֵי זֶה נִשְׁלָם הַמִּזְבֵּחַ כַּנַּ''ל ח. וְזֶה פֵּרוּשׁ: רַב סַפְרָא מִשְׁתָּעֵי: זִמְנָא חֲדָא הֲוָה קָאַזְלִינָא בִּסְפִינְתָּא, וַחֲזִינַן הַהוּא כַּוְרָא דְּאַפִּיק רֵישָׁא מִמַּיָּא, וְאִית לֵהּ קַרְנֵי, וְחָקִיק עֲלֵיהוּ: אֲנָא בְּרִיָּה קַלָּה שֶׁבַּיָּם וַהֲוִינָא שִׁין פַּרְסָה, וְאַזְלִינָא לְפֻמָּא דְּלִוְיָתָן. אָמַר רַב אָשֵׁי: הַהוּא עִזָּא דְּיַמָּא הֲוֵי, דִּבְחִישָׁא, וְאִית לֵהּ קַרְנֵי (בָּבָא בַּתְרָא ע''ד) רַשְׁבַּ''ם: בְּרִיָּה קַלָּה מִבְּרִיּוֹת קְטַנּוֹת שֶׁבַּיָּם: לְפֻמֵּהּ דְּלִוְיָתָן שֶׁיּאכְלֵנִי הַיּוֹם: עִזָּא דְּיַמָּא שֶׁכָּל מַה שֶּׁיֵּשׁ בַּיַּבָּשָׁה יֵשׁ בַּיָּם, חוּץ מִן הַחֻלְדָּה, בִּשְׁחִיטַת חֻלִּין: דִּבְחִישָׁא חוֹפֶרֶת בַּיָּם בְּקַרְנֶיהָ לְבַקֵּשׁ אַחַר מְזוֹנוֹתֶיהָ חֲזִינָא הַאי כַּוְרָא דְּאַפִּיק רֵישָׁא מִמַּיָּא וְכוּ זֶה בְּחִינַת הַטּוֹב שֶׁהֵם חֶלְקֵי נִשְׁמוֹת יִשְׂרָאֵל עִם הַגֵּרִים הַנַּ''ל כִּי  דָּגִים, אֲסִיפָתָן הִיא מְטַהַרְתָּן (עַיֵּן חֻלִּין כ''ז:) זֶה בְּחִינַת חֶלְקֵי הַנְּשָׁמוֹת בְּחִינַת (אִיּוֹב ל''ד) : ''רוּחוֹ וְנִשְׁמָתוֹ אֵלָיו יֶאֱסֹף'' וּבְחִינַת גֵּרִים בִּבְחִינַת (תְּהִלִּים מ''ז) : ''נְדִיבֵי עַמִּים נֶאֱסָפוּ'' וְעַל שֵׁם זֶה  הַחֲכָמִים נִקְרָאִים ''בַּעֲלֵי אֲסֻפוֹת'' (קהֶלֶת י''ב), שֶׁהֵם מְאַסְּפִים הַטּוֹב עִם הַגֵּרִים אַפִּיק רֵישֵׁהּ מִמַּיָּא הַיְנוּ  שֶׁמּוֹצִיא אֶת הַשֵּׂכֶל מִשְּׁטִיפַת הַמַּיִם הַזֵּידוֹנִים שֶׁהוּא הַכְּסִילוּת הַשּׁוֹטֵף עַל הַשֵּׂכֶל, כַּנַּ''ל וַהֲוֵי לֵהּ קַרְנֵי, וְחָקִיק עַלֵיהוּ: אֲנָא בְּרִיָּה קַלָּה שֶׁבַּיָּם, וַהֲוִינָא שִׁין פַּרְסֵי, וְאַזְלִינָא לְפֻמָּא דְּלִוְיָתָן זֶה בְּחִינַת  צְדָקָה שֶׁהוּא בְּחִינַת ''הוֹן יסִיף רֵעִים'' הַנַּ''ל שֶׁ הוּא עִקַּר הַקֶּרֶן הַקַּיֶּמֶת לָעוֹלָם הַבָּא כְּמַאֲמַר מוּנְבַּז (בָּבָא בַּתְרָא י''א) : אֲבוֹתַי גָּנְזוּ לְמַטָּה וַאֲנִי גָּנַזְתִּי לְמַעְלָה וְחָקִיק עֲלֵיהוּ הַיְנוּ עַל יְדֵי הַצְּדָקָה נַעֲשֶׂה חֲקִיקָה בְּחִינַת הַכְּתָב הַנַּ''ל כַּנַּ''ל בִּבְחִינַת ''וְשָׁמְעוֹ הוֹלֵךְ בְּכָל הַמְּדִינוֹת'' לְהַטּוֹב הַכָּבוּשׁ בֵּין הָעַכּוּ''ם וּמְעוֹרְרוֹ בִּתְשׁוּבָה לָשׁוּב לְשָׁרְשׁוֹ כִּי הַטּוֹב זוֹכֵר אֶת עַצְמוֹ אֲנָא בְּרִיָּה קַלָּה  שֶׁבַּיָּם הַיְנוּ, שֶׁאֲנִי לְמַעְלָה מִכָּל הָעוֹלָמוֹת יָם הַיְנוּ הַמֵּ''ם הוּא אַרְבַּע עוֹלָמוֹת יוּד הוּא בְּחִינַת הַחָכְמָה שֶׁמִּתְפַּשֵּׁט בְּכָל הָעוֹלָמוֹת כְּמוֹ שֶׁכָּתוּב (תְּהִלִּים ק''ד) : ''כֻּלָּם בְּחָכְמָה עָשִׂיתָ'' וְזֶהוּ בְּרִיָּה קַלָּה שֶׁבַּיָּם הַיְנוּ  שֶׁכְּמוֹ שֶׁהַדָּבָר הַקַּל הוּא צָף לְמַעְלָה כֵּן הַנְּשָׁמָה שֶׁהוּא הַטּוֹב הוּא לְמַעְלָה מִכָּל הָעוֹלָמוֹת וַהֲוִינָא שִׁין פַּרְסָה דְּהַיְנוּ שֶׁהַנְּשָׁמָה נִזְכֶּרֶת שֶׁהָיְתָה בִּבְחִינַת יִשְׂרָאֵל עָלָה בְּמַחֲשָׁבָה תְּחִלָּה וְהַקָּדוֹשׁ בָּרוּךְ הוּא נִמְלַךְ בָּהּ בִּבְרִיאַת הָעוֹלָם בִּבְחִינַת ''הֵמָּה הַיּוֹצְרִים ישְׁבֵי נְטָעִים עִם הַמֶּלֶךְ בִּמְלַאכְתּוֹ'' שֶׁנִּמְלַךְ בְּנִשְׁמוֹתֵיהֶן שֶׁל יִשְׂרָאֵל בִּשְׁעַת בְּרִיאַת הָעוֹלָם דְּהַיְנוּ שֶׁהִיא נִזְכֶּרֶת שֶׁהָיְתָה בְּמַעֲלָה גְּדוֹלָה כָּזוֹ כַּנַּ''ל וְעַתָּה הִיא הוֹלֶכֶת לְכִלָּיוֹן וְהֶפְסֵד, חַס וְשָׁלוֹם  שִׁין זֶה בְּחִינַת הַמַּחֲשָׁבָה שֶׁנֶּחֱלֶקֶת לְשָׁלשׁ רָאשִׁים. מַחֲשָׁבוֹת שִׂכְלִיּוֹת, מַחֲשָׁבוֹת מִדּוֹתִיּוֹת, מַחֲשָׁבָה מַעֲשִׂיּוֹת  פַּרְסָה בְּחִינַת רֶגֶל הַיְנוּ עֵצָה כְּמוֹ (שְׁמוֹת י''א) : ''וְכָל הָעָם אֲשֶׁר בְּרַגְלֶיךָ'' הַנִּמְשָׁכִים אַחַר עֲצָתֶךָ הַיְנוּ שֶׁהַנְּשָׁמָה נִזְכֶּרֶת שֶׁהָיְתָה תְּחִלָּה בְּמַחֲשָׁבָה וּבָהּ נִמְלַךְ וְנִתְיָעֵץ בִּבְרִיאַת עוֹלָמוֹ וְהַשְׁתָּא אַזְלִינָא  לְפֻמָּא דְּלִוְיָתָן הַיְנוּ לְכִלָּיוֹן וְהֶפְסֵד, חַס וְשָׁלוֹם וְעַל יְדֵי זֶה מְרַחֶמֶת עַל עַצְמָהּ וְנִתְעוֹרֶרֶת לָשׁוּב לְשָׁרְשָׁהּ כַּנַּ''ל וְנַעֲשִׂין בַּעֲלֵי תְּשׁוּבָה וְגֵרִים כַּנַּ''ל אָמַר רַב אָשֵׁי: הַאי עִזָּא דְּיַמָּא דִּבְחִישָׁא וְאִית לָהּ קַרְנֵי  עִזָּא זֶה בְּחִינַת עז, הַיְנוּ יִרְאָה בְּחִינַת ''כִּי תִפְאֶרֶת עֻזָּמוֹ אָתָּה'' הַנַּ''ל  דִּבְחִישָׁא הַיְנוּ בְּחִינַת הַצַּדִּיק שֶׁמְּחַפֵּשׂ תָּמִיד אַחַר הַהִתְפָּאֲרוּת שֶׁבְּכָל אֶחָד מִיִּשְׂרָאֵל כַּנַּ''ל וְאִית לָהּ  קַרְנָא הַיְנוּ בְּחִינַת ''וּבִרְצוֹנְךָ תָּרוּם קַרְנֵנוּ''  הַיְנוּ הָאַהֲבָה שֶׁנִּתְגַּלֶּה עַל יְדֵי הַצַּדִּיק כַּנַּ''ל כִּי עַל יְדֵי כָּל בְּחִינוֹת הַנַּ''ל נִתְגַּלֶּה אוֹר הַצַּדִּיק שֶׁעַל יְדֵי זֶה זוֹכִין לְיִרְאָה וְאַהֲבָה כַּנַּ''ל ט. וְזֶה: ''וַיְהִי הֵם מְרִיקִים שַׂקֵּיהֶם'' הַיְנוּ בְּחִינַת ''לָבְשׁוּ שָׁמַיִם קַדְרוּת וְשַׂק וְכוּ'' שָׁמַיִם הַיְנוּ יִרְאָה וְאַהֲבָה כַּנַּ''ל וּכְשֶׁהֵם מְרִיקִים אֶת הַשַּׂק וְהַחשֶׁךְ מִן הַיִּרְאָה וְהָאַהֲבָה וְהִנֵּה אִישׁ  צְרוֹר כַּסְפּוֹ בְּשַׂקּוֹ זֶה בְּחִינַת הַצַּדִּיק בְּחִינַת (מִשְׁלֵי ז) : ''צְרוֹר הַכֶּסֶף לָקַח בְּיָדוֹ'' שֶׁהֵם הַצַּדִּיקִים, כְּמוֹ שֶׁפֵּרֵשׁ רַשִׁ''י שָׁם בְּשַׂקּוֹ, הַיְנוּ  שֶׁאוֹר הַצַּדִּיק נִתְחַשֵּׁךְ וְנִתְלַבֵּשׁ וְנִתְכַּסָּה בְּקַדְרוּת וְשַׂק הַיְנוּ שֶׁמַּרְגִּישִׁים  שֶׁהַשַּׂק וְהַחשֶׁךְ שֶׁהָיָה עַל הַיִּרְאָה וְהָאַהֲבָה זֶה מֵחֲמַת שַׂק וְחשֶׁךְ שֶׁנֶּחֱשַׁךְ לָהֶם אוֹר הַצַּדִּיק כַּנַּ''ל וַיִּרְאוּ אֶת צְררוֹת כַּסְפֵּיהֶם הֵמָּה וַאֲבִיהֶם הַיְנוּ שֶׁרָאוּ וְהִכִּירוּ שֶׁצְּרוֹרוֹת כַּסְפֵּיהֶם תָּלוּי  בְּהַחֹמֶר וְהַצּוּרָה שֶׁנִּקְרָא הֵמָּה וַאֲבִיהֶם זֶה  הַחֹמֶר, שֶׁהֵם כְּלֵי הַמַּעֲשֶׂה וַאֲבִיהֶם הוּא הַשֵּׂכֶל שֶׁנִּקְרָא אָב בְּחִינַת אָב בְּחָכְמָה (מגילה י''ג:) הַיְנוּ כַּנַּ''ל שֶׁ הִתְגַּלּוּת אוֹר הַצַּדִּיק שֶׁיִּזְכּוּ לְהַכִּירוֹ וּלְהָבִין וְלִטְעם וְלִרְאוֹת אוֹרוֹ הַגָּדוֹל הוּא תָּלוּי בִּשְׁלֵמוּת הַמַּעֲשִׂים וּבְזַכּוּת הַשֵּׂכֶל וַיּאמֶר לָהֶם יַעֲקב אֲבִיהֶם הַיְנוּ  תּוֹכְחוֹת הַשֵּׂכֶל שֶׁמּוֹכִיחַ אֶת הֶחֳמָרִים שֶׁהֵם כְּלֵי הַמַּעֲשֶׂה שֶׁהוּא תּוֹלֶה הַסִּרְחוֹן, בִּכְלֵי הַמַּעֲשֶׂה וְזֶה: אתִי שִׁכַּלְתֶּם  שֶׁעַל יְדֵי הַמַּעֲשִׂים הָעֲכוּרִים גּוֹרְמִים כִּלָּיוֹן וְהֶפְסֵד לְהַשֵּׂכֶל יוֹסֵף אֵינֶנּוּ זֶה בְּחִינַת ''הוֹן יסִיף רֵעִים רַבִּים'' הַנַּ''ל וְשִׁמְעוֹן אֵינֶנּוּ זֶה בְּחִינַת ''וְשָׁמְעוֹ הוֹלֵךְ בְּכָל הַמְּדִינוֹת'' הַנַּעֲשֶׂה עַל יְדֵי בְּחִינַת ''הוֹן יסִיף'' כַּנַּ''ל וְאֶת בִּנְיָמִן תִּקָּחוּ זֶה בְּחִינַת מִזְבֵּחַ בְּחֶלְקוֹ שֶׁל טוֹרֵף שֶׁהוּא בִּנְיָמִין שֶׁעִקַּר שְׁלֵמוּת הַשֵּׂכֶל תָּלוּי בָּזֶה כַּנַּ''ל דְּהַיְנוּ שֶׁ הַשֵּׂכֶל מוֹכִיחַ וְאוֹמֵר שֶׁעִקַּר הַחִסָּרוֹן שֶׁנִּתְעַכֵּר הַמּחַ הוּא תָּלוּי רַק בִּכְלֵי הַמַּעֲשֶׂה דְּהַיְנוּ צְדָקָה שֶׁהִיא תָּלוּי בְּמַעֲשֶׂה בְּחִינַת (יְשַׁעְיָהוּ ל''ב) : ''וְהָיָה מַעֲשֵׂה הַצְּדָקָה'' שֶׁעַל יָדָהּ נִשְׁלָם הַשֵּׂכֶל כַּנַּ''ל כִּי כְּשֶׁנּוֹתְנִין צְדָקָה עַל יְדֵי זֶה נַעֲשִׂין גֵּרִים כַּנַּ''ל וְעַל יְדֵי זֶה נִשְׁלָם הַמִּזְבֵּחַ שֶׁהוּא בְּחִינַת שֻׁלְחָנוֹ שֶׁל אָדָם דְּהַיְנוּ שֶׁזּוֹכִין לֶאֱכל בִּקְדֻשָּׁה וַאֲזַי נִשְׁלָם הַשֵּׂכֶל וַאֲזַי זוֹכִין לִרְאוֹת אוֹר הַצַּדִּיק וְעַל יְדֵי זֶה מְקַבְּלִין מִמֶּנּוּ יִרְאָה וְאַהֲבָה כַּנַּ''ל


~ יח - קַרְטָלִיתָא

[לְשׁוֹן רַבֵּנוּ, זִכְרוֹנוֹ לִבְרָכָה] רַבִּי יוֹנָתָן מִשְׁתָּעֵי: זִמְנָא חֲדָא הֲוָה קָאַזְלִינָא בִּסְפִינְתָּא, וַחֲזִינַן הַהוּא קַרְטָלִיתָא, דַּהֲווֹ מִקְבְּעֵי בַּהּ אֲבָנִים טוֹבוֹת וּמַרְגָּלִיּוֹת, וְהַדְרֵי לָהּ מִינֵי דְּכַוְרֵי דְּמִקְרֵי בִּירְשָׁא. נָחִית בַּר אָמוֹרָאֵי לַאֲתוּיֵי, וּרְגַשׁ, וּבְעֵי דְּנִשְׁמְטֵהּ לְאַטְמֵהּ, וּזְרַק זִיקָא דְּחַלָּא וּנְחַת. נְפַק בְּרַת קָלָא וְאָמַר: מַאי אִית לְכוּ בַּהֲדֵי קַרְטָלִיתָא, דִּדְבִיתְהוּ דְּרַבִּי חֲנִינָא בֶּן דּוֹסָא, דַּעֲתִידָה לְשָׁדְיָא תְּכֶלְתָּא בַּהּ לְצַדִּיקֵי לְעָלְמָא דְאָתֵי (בָּבָא בַּתְרָא ע''ד) רַשְׁבַּ''ם: קַרְטָלִיתָא אַרְגָּז: דְּמִקְרֵי בִּירְשָׁא כָּךְ שְׁמוֹ: בַּר אָמוֹרָאֵי אָדָם שֶׁיּוֹדֵעַ לָשׁוּט בַּמַּיִם: בְּעֵי דְּנִשְׁמְטֵהּ לְאַטְמָא שֶׁבִּקֵּשׁ לַחֲתֹךְ יְרֵכוֹ: זְרַק לֵהּ חָלָּא חֹמֶץ, וּבָרַח מֵרֵיחוֹ לַיָּם: לְמִשְׁדְּיָא בַּהּ לְהַצְנִיעַ בּוֹ רַבִּי יוֹנָתָן מִשְׁתָּעֵי: זִמְנָא חֲדָא הָוֵי קָאַזְלִינָא בִּסְפִינְתָּא, וַחֲזִינָא הַאי קַרְטָלִיתָא וְכוּ א.  דַּע, כִּי לְכָל דָּבָר יֵשׁ תַּכְלִית וְלַתַּכְלִית יֵשׁ עוֹד תַּכְלִית אַחֵר גָּבהַּ מֵעַל גָּבהַּ לְמָשָׁל: תַּכְלִית בִּנְיַן הַבַּיִת כְּדֵי שֶׁיְּהֵא לָאָדָם מָקוֹם לָנוּחַ וְתַכְלִית הַמְּנוּחָה כְּדֵי שֶׁיּוּכַל בַּכּחַ הַזֶּה לַעֲבד אֶת הַשֵּׁם וְתַכְלִית הָעֲבוֹדָה וְכוּ  וְתַכְלִית שֶׁל כָּל דָּבָר הוּא מְחֻבָּר לְהַמַּחֲשָׁבָה וְהַשֵּׂכֶל יוֹתֵר מֵהַדָּבָר, שֶׁזֶּה הַתַּכְלִית [מושג באמצעותו ו]בָּא מִמֶּנּוּ וְקָרוֹב הַתַּכְלִית לְהַמַּחֲשָׁבָה בְּקֵרוּב יוֹתֵר מֵהַדָּבָר כִּי  סוֹף מַעֲשֶׂה בְּמַחֲשָׁבָה תְּחִלָּה נִמְצָא שֶׁהַסּוֹף וְהַתַּכְלִית הוּא תְּחִלָּה בַּמַּחֲשָׁבָה וְקָרוֹב לָהּ וּמֵהַתַּכְלִית נִשְׁתַּלְשֵׁל הַמַּעֲשֶׂה לְמָשָׁל: כְּשֶׁעוֹלֶה בְּמַחֲשָׁבָה לִבְנוֹת לוֹ בַּיִת בְּוַדַּאי הַבַּיִת אֵינוֹ נִבְנֶה בְּבַת אַחַת אֶלָּא צָרִיךְ לְהָכִין עֵצִים וּלְסַתֵּת וְלִבְנוֹת כָּל עֵץ וָעֵץ לְפִי צָרְכּוֹ וְאַחַר כָּךְ נִבְנֶה וְנִשְׁלָם הַבַּיִת נִמְצָא שְׁלֵמוּת הַבַּיִת שֶׁהִיא תַּכְלִית הַבִּנְיָן וְסוֹפוֹ הָיָה בְּמַחֲשָׁבָה תְּחִלָּה נִמְצָא שֶׁהַתַּכְלִית הוּא קָרוֹב לַמַּחֲשָׁבָה בְּיוֹתֵר מֵהַתְחָלַת הַמַּעֲשֶׂה ב. וְדַע, שֶׁ הַתַּכְלִית שֶׁל הַבְּרִיאָה הוּא שַׁעֲשׁוּעַ עוֹלָם הַבָּא וְאִי אֶפְשָׁר לְקָרֵב זאת הַתַּכְלִית לְמַחְשְׁבוֹת בְּנֵי אָדָם כִּי זאת הַתַּכְלִית עָלָיו נֶאֱמַר (יְשַׁעְיָהוּ ס''ד) : ''עַיִן לא רָאָתָה וְכוּ'' אֲבָל  הַצַּדִּיקִים בֶּאֱמֶת גַּם הֵם יְכוֹלִים לִתְפּס בְּמַחֲשַׁבְתָּם תַּכְלִית עוֹלָם הַבָּא וְ כָל אֶחָד וְאֶחָד מִיִּשְׂרָאֵל לְפִי שָׁרְשׁוֹ שֶׁיֵּשׁ לוֹ בְּתוֹךְ נִשְׁמַת הַצַּדִּיק כֵּן מְקַבֵּל מִמֶּנּוּ גַּם כֵּן זאת הַתַּכְלִית כְּפִי הֲפָרַת הַכַּעַס בְּרַחֲמָנוּת הַיְנוּ כְּשֶׁבָּא אָדָם לִכְלַל כַּעַס לא יִפְעל בְּכַעְסוֹ שׁוּם אַכְזָרִיּוּת וְאַדְּרַבָּא, יַמְתִּיק הַכַּעַס בְּרַחֲמָנוּת בִּבְחִינַת: ''בְּרגֶז רַחֵם תִּזְכּוֹר'' (חֲבַקּוּק ג) וְעַל יְדֵי זֶה נַעֲשֶׂה עֲטָרָה לָעֲנָוִים הַבּוֹרְחִים מִכָּבוֹד וּשְׂרָרָה וְעוֹשִׂין עַצְמָן כְּשִׁירַיִם וּ כְשֶׁנִּתְעַטְּרִין בַּעֲטָרָה שֶׁל רַחֲמָנוּת בִּבְחִינוֹת (תְּהִלִּים ק''ג) : ''הַמְעַטְּרֵכִי חֶסֶד וְרַחֲמִים''  אֲזַי מְקַבְּלִין אֶת הַכָּבוֹד וְהַשְּׂרָרָה בְּעַל כָּרְחָם וזהו (יְשַׁעְיָהוּ כ''ח) : ''עֲטֶרֶת צְבִי לִשְׁאָר עַמּוֹ'' לְמִי שֶׁמֵּשִׂים עַצְמוֹ כְּשִׁירַיִם (מְגִלָּה ט''ו:) כִּי  זֶה שֶׁהַצַּדִּיק בּוֹרֵחַ מֵהַשְּׂרָרָה וְהַכָּבוֹד וְאֵינוֹ רוֹצֶה לְהַנְהִיג אֶת הָעוֹלָם זאת הַמַּחֲשָׁבָה בָּא לָהֶם מִבְּחִינַת הַסְתָּרַת פְּנֵי הַשֵּׁם עַל יְדֵי מִעוּט אֱמוּנָה שֶׁיֵּשׁ בְּיִשְׂרָאֵל כִּי  לְפִי רב הַכְּפִירָה, חַס וְשָׁלוֹם כֵּן הַסְתָּרַת פְּנֵי הַשֵּׁם וְאֵין רוֹצֶה לְהַנְהִיג אוֹתָם וְ הַהַסְתָּרָה הַזּאת הִיא בְּחִינוֹת כַּעְסוֹ וַחֲרוֹן אַפּוֹ הַבָּא עַל יְדֵי עֲבוֹדַת אֱלִילִים כְּמַאֲמַר: כָּל זְמַן שֶׁיֵּשׁ עֲבוֹדַת אֱלִילִים בָּעוֹלָם, חֲרוֹן אַף בָּעוֹלָם (סִפְרִי פָּרָשַׁת רְאֵה) וַ אֲפִלּוּ כְּשֶׁאֵין עֲבוֹדַת אֱלִילִים בָּעוֹלָם אֶלָּא שֶׁהָאֱמוּנָה אֵין כָּל כָּךְ בִּשְׁלֵמוּת אָז גַּם כֵּן הַחֲרוֹן אַף וְהַסְתָּרָתוֹ לְפִי הִתְמַעֲטוּת הָאֱמוּנָה וּ מֵחֲמַת שֶׁחֲרוֹן אַפּוֹ כְּרֶגַע כְּמוֹ שֶׁכָּתוּב (תְּהִלִּים ל) : ''כִּי רֶגַע בְּאַפּוֹ'' עַל יְדֵי זֶה אֵין נִרְגָּשׁ אֶלָּא כְּשֶׁיֵּשׁ עֲבוֹדַת אֱלִילִים בָּעוֹלָם אֲבָל בְּלא עֲבוֹדַת אֱלִילִים אֶלָּא בְּחִסָּרוֹן מִשְּׁלֵמוּת אֱמוּנָה אֲזַי בְּוַדַּאי אֵינוֹ נִרְגָּשׁ מְעַט הַחֲרוֹן אַף שֶׁבְּחֵלֶק הָרֶגַע וְאֵין נִכָּר הַסְתָּרַת פְּנֵי הַשֵּׁם אֲבָל הַהִשְׁתַּלְשְׁלוּת שֶׁל הַחֲרוֹן אַף כְּשֶׁבָּא לְהַצַּדִּיקִים אֲזַי מַסְתִּירִים פְּנֵיהֶם מֵהָעוֹלָם וְאֵינָם רוֹצִים לְהַנְהִיג אֶת הָעוֹלָם וּמֵחֲמַת שֶׁהַחֲרוֹן אַף הוּא מְעַט מִן הַמְעַט מֵחֵלֶק הָרֶגַע עַל יְדֵי זֶה אֵינָם תּוֹלִים הַסְתָּרַת פְּנֵיהֶם בְּרגֶז אֶלָּא תּוֹלִים הַסְתָּרַת פְּנֵיהֶם בְּקַטְנוּתָם וְעוֹשִׂים עַצְמָן כְּשִׁירַיִם וְאוֹמְרִים שֶׁאֵינָם רְאוּיִין לְהַנְהִיג הָעוֹלָם וּבֶאֱמֶת גַּם הֵם אֵינָם יוֹדְעִים וּמַרְגִּישִׁים אֶת הַחֲרוֹן אַף כִּי הוּא מְעַט מִן הַמְעַט וְזֶהוּ: כְּשֶׁהִקְטִין משֶׁה אֶת עַצְמוֹ מִלֵּילֵךְ לְמִצְרַיִם וְלִהְיוֹת מַנְהִיג אָמַר (שְׁמוֹת ג) : ''מִי אָנכִי כִּי אֵלֵךְ אֶל פַּרְעה'', וּשְׁאָר דְּבָרָיו כָּתוּב (שָׁם ד) : ''וַיִּחַר אַף ה בְּמשֶׁה'' פֵּרוּשׁ: זאת הַהַקְטָנָה שֶׁלּא רָצָה לִהְיוֹת מַנְהִיג זֶה מֵחֲמַת שֶׁנִּשְׁתַּלְשֵׁל בּוֹ חֲרוֹן אַף ה כַּנַּ''ל אֲבָל עַל יְדֵי שֶׁנִּמְתָּק הָרגֶז וְהַחֲרוֹן אַף עַל יְדֵי רַחֲמָנוּת כַּנַּ''ל אָז נִמְתָּק הַחֲרוֹן אַף שֶׁיֵּשׁ בְּתוֹךְ הַצַּדִּיקִים עַל יְדֵי הָרַחֲמָנוּת וְאָז הָרַחֲמָנוּת גּוֹבֵר עֲלֵיהֶם וּמְרַחֲמִים עַל הָעוֹלָם וְנִתְרַצִּים בְּהַנְהָגָתוֹ וּמְקַבְּלִים עַל עַצְמָן הַשְּׂרָרָה שֶׁל הַהַנְהָגָה וּבְזאת הָרַחֲמָנוּת הֵם מַנְהִיגִים אֶת הָעוֹלָם בִּבְחִינַת (יְשַׁעְיָהוּ מ''ט) : ''כִּי מְרַחֲמָם יְנַהֲגֵם'' נִמְצָא שֶׁזּאת הָרַחֲמָנוּת הִיא עֲטַרְתָּם שֶׁמְּעַטֵּר אוֹתָם בְּמִדַּת מַלְכוּת וּמַנְהִיג וְזֶה בְּחִינוֹת: קַרְטָלִיתָא דְּמִקְבְּעֵי בַהּ אֲבָנִים טוֹבוֹת קַרְטָלִיתָא פֵּרֵשׁ רַשִׁ''י: אַרְגָּז  אַרְגָּז זֶה בְּחִינוֹת רגֶז הַנַּ''ל וַ אֲבָנִים טוֹבוֹת זֶה בְּחִינוֹת עֲטָרָה הַנַּ''ל בְּחִינוֹת רַחֲמָנוּת הַנַּ''ל וְהַדְרֵי לָהּ מִינֵי דְּכַוְרֵי דְּמִקְרֵי  בִּירְשָׁא זֶה בְּחִינוֹת אֱמוּנָה כְּמַאֲמַר (מְגִלָּה י:) : ''תַּחַת הַנַּעֲצוּץ יַעֲלֶה  בְרוֹשׁ'', זֶה מָרְדֳּכַי וְ נִקְרָא יְהוּדִי עַל שֵׁם שֶׁכָּפַר בַּעֲבוֹדַת אֱלִילִים כְּמַאֲמַר (שָׁם י''ג) : כָּל הַכּוֹפֵר בְּעַכּוּ''ם נִקְרָא יְהוּדִי ג. וְ לִפְעָמִים חוֹשֵׁב אָדָם בְּעַצְמוֹ שֶׁיֵּשׁ לוֹ רַחֲמָנוּת עַל הָעוֹלָם וְרוֹצֶה בְּהַנְהָגָתוֹ וּבֶאֱמֶת זֶהוּ הָרוֹדֵף אַחַר הַכָּבוֹד וְתוֹלֶה רְדִיפָתוֹ בְּרַחֲמָנוּת וּבֶאֱמֶת הוּא רָחוֹק מֵרַחֲמָנוּת הַזֶּה כִּי כָּל זְמַן שֶׁאֵין לָאָדָם אֱמוּנָה בִּשְׁלֵמוּת שֶׁאֵין שְׁלֵמוּת אַחֲרָיו בְּוַדַּאי אֵין לוֹ לְקַבֵּל הַמְּלוּכָה וְהַהַנְהָגָה וַאֲפִלּוּ מִי שֶׁמַּאֲמִין בְּאֵיזֶה דָּבָר שֶׁהוּא מִדַּרְכֵי הָאֱמרִי (עיין תוספתא שבת פ ז ח) אַף עַל פִּי שֶׁהוּא מַאֲמִין בְּהַשֵּׁם יִתְבָּרַךְ בְּוַדַּאי אֵין לוֹ לְקַבֵּל הַמַּנְהִיגוּת כִּי הַמַּנְהִיגוּת עִקָּרָהּ בִּבְחִינַת רַחֲמִים וְעִקַּר הָרַחֲמִים בַּהֲסָרַת עַכּוּ''ם אֲפִלּוּ שֶׁמֶץ עַכּוּ''ם וַאֲפִלּוּ כְּשֶׁהוּא אוֹמֵר צְבִי הִפְסִיקוֹ (סנהדרין דס''ה:) אֵין לוֹ רַחֲמָנוּת בִּשְׁלֵמוּת בְּכֵן אֵין לוֹ לְקַבֵּל הַמַּנְהִיגוּת אֲפִלּוּ מִי שֶׁיֵּשׁ לוֹ אֱמוּנָה גְּדוֹלָה עַד שֶׁיְּפַשְׁפֵּשׁ אֶת עַצְמוֹ שֶׁלּא יִשָּׁאֵר אֶצְלוֹ אֱמוּנוֹת שֶׁאֵין צָרִיךְ לְהַאֲמִין כְּגוֹן דַּרְכֵי הָאֱמרִי הַנַּ''ל וְשֶׁיִּהְיֶה ''תָּמִים עִם ה אֱלקָיו'' (דברים יח) אָז הָרַחֲמָנוּת בֶּאֱמֶת וְלוֹ רָאוּי לְהַנְהִיג אֲבָל מִי שֶׁאֵין לוֹ אֱמוּנָה בִּשְׁלֵמוּת וְנִדְמֶה שֶׁיֵּשׁ לוֹ רַחֲמָנוּת עַל הָעוֹלָם וְרוֹצֶה לְהַנְהִיג אֶת הָעוֹלָם זֶה בְּחִינַת (סוֹטָה מ''ט:) : וְהַמַּלְכוּת תֵּהָפֵךְ לְמִינוּת כִּי מְעַט הַמִּינוּת פּוֹגֵם בַּמַּלְכוּת בִּבְחִינַת הַהַנְהָגָה וּ מְהַפְּכָהּ לְמִינוּת כְּמוֹ שֶׁמְּהַפֵּךְ אֶת הַמַּלְכוּת לְעַצְמוֹ שֶׁהוּא מִין מְעַט ד. וְדַע, שֶׁ הָאֱמוּנָה הִיא מַחֲזֶקֶת תָּמִיד בַּמַּלְכוּת וְהַהַנְהָגָה שֶׁלּא יִקַּח אוֹתָהּ זָר שֶׁאֵין רָאוּי לָהּ וְדַע, שֶׁ עִקַּר הַמַּלְכוּת שָׁרְשָׁהּ בַּחָכְמָה בִּשְׁבִיל כְּדֵי לֵידַע אֵיךְ לְהַנְהִיג וְלִמְלךְ לָכֵן יֵשׁ לְכָל מֶלֶךְ חֲכָמִים וְיוֹעֲצִים כִּי בָּזֶה תִּכּוֹן מַלְכוּתוֹ וְיִתְקַיֵּם מְדִינָתוֹ וזהו (דְּבָרִים ל''ג) : ''וַיְהִי בִישֻׁרוּן מֶלֶךְ, בְּהִתְאַסֵּף רָאשֵׁי עָם'' הַיְנוּ, עַל יְדֵי  רָאשֵׁי עָם, שֶׁהֵם הַמּחִין וְהַחָכְמָה עַל יָדָם תִּכּוֹן בְּחִינַת הַמַּלְכוּת וְ עַל יְדֵי אַהֲבַת הַחֲכָמִים, תִּכּוֹן הַמַּלְכוּת וּ כְשֶׁבָּא לְמֶלֶךְ אֵיזֶהוּ שִׂנְאָה עַל הַחֲכָמִים יָדוּעַ לֶהֱוֵי לֵהּ שֶׁמִּן הַשָּׁמַיִם יוֹרִידוּהוּ מִמַּלְכוּתוֹ כִּי  אֵין קִיּוּם לָעוֹלָם בְּלא הַחָכְמָה בִּבְחִינַת (מִשְׁלֵי כ''ט) : ''מֶלֶךְ בְּמִשְׁפָּט יַעֲמִיד אָרֶץ'' וְ הַמִּשְׁפָּט הוּא בְּחִינַת חֲכָמִים בִּבְחִינַת (וַיִּקְרָא כ''ו) : ''וְאִם אֶת מִשְׁפָּטַי תִּגְעַל נַפְשְׁכֶם'' וְדָרְשׁוּ (בתו''כ:) זֶה הַשּׂוֹנֵא אֶת הַחֲכָמִים נִמְצָא  זֶה שֶׁאֵין לוֹ אֱמוּנָה בִּשְׁלֵמוּת מֵחֲמַת דַּרְכֵי הָאֱמרִי כְּשֶׁבָּא לִקַּח לְעַצְמוֹ הַמַּלְכוּת וְהַהַנְהָגָה וְהוּא אֵין רָאוּי לָהּ אֲזַי הָאֱמוּנָה שֶׁסְּבִיב הַהַנְהָגָה הַמַּחֲזִיק בְּהַהַנְהָגָה שֶׁלּא יִגַּע בָּהּ זָר הוּא מַפִּיל לְאִישׁ זֶה לְשִׂנְאַת חֲכָמִים כְּדֵי שֶׁלּא יִתְקַיֵּם בְּיָדוֹ הַמַּלְכוּת וְהַמַּנְהִיגוּת וּבְוַדַּאי לא יִתְקַיֵּם בְּיָדוֹ כִּי עִקַּר הַמַּלְכוּת תָּלוּי בְּמִשְׁפָּט כַּנַּ''ל אֶלָּא אִם כֵּן זֶה הַמַּחֲזִיק בַּמַּלְכוּת מִתְגַּבֵּר בְּאֶפִּיקוֹרְסוּת וּמִינוּת עַד שֶׁמַּפְרִיד אֶת הָאֱמוּנָה מֵהַנְהָגָה מִבְּחִינַת הַמַּלְכוּת מִלְּהַחֲזִיק בַּמַּלְכוּת אֲזַי יָכוֹל לִהְיוֹת שֶׁיִּתְקַיֵּם הַמַּלְכוּת בְּיָדוֹ כִּי אֵין מִי שֶׁיַּפִּיל אוֹתוֹ לְשִׂנְאַת חֲכָמִים כִּי הָאֱמוּנָה נִפְרְדָה מֵהַמַּלְכוּת וְזֶה: וּנְחֵית בַּר אָמוֹרָאֵי לַאֲתוּיֵי, וּבְעֵי דְּנִשְׁמְטֵהּ לְאַטְמֵהּ בַּר  אָמוֹרָאֵי זֶה שֶׁאֵין לוֹ אֱמוּנָה בִּשְׁלֵמוּת כַּנַּ''ל אַטְמֵהּ זֶה בְּחִינַת (יְשַׁעְיָהוּ ל''ג) : ''אטֵם אָזְנוֹ מִשְּׁמעַ דָּמִים'' דְּלָא שָׁמַע בְּזִלּוּתָא דְּצוֹרְבָא מִדְּרַבָּנָן (מַכּוֹת כ''ד) הַיְנוּ בִּירְשָׁא הַנַּ''ל רָצָה לְהַפִּיל אוֹתוֹ לְשִׂנְאַת חֲכָמִים וּזְרַק זִיקָא דְּחָלָּא וּנְחַת חָלָּא בְּחִינַת הִתְגַּבְּרוּת הַמִּינוּת בְּחִינַת (תְּהִלִּים ע''ג) : ''כִּי יִתְחַמֵּץ לְבָבִי'' עַל יְדֵי זֶה וּנְחַת אֶת הַבִּירְשָׁא הַנַּ''ל ה. וּבֶאֱמֶת  מַלְכֵי הָעַכּוּ''ם אַף עַל פִּי שֶׁמּוֹלְכִים עָלֵינוּ אֵין בְּמַלְכוּתָם מִבְּחִינַת מַלְכוּת יִשְׂרָאֵל וְלא נָגְעוּ בָּהּ כִּי מִי שֶׁרוֹצֶה לִגַּע בָּהּ זֶה וָזֶה לא נִתְקַיֵּם בְּיָדָם הַיְנוּ אֲפִלּוּ מַלְכוּתָם עַל הָאֻמּוֹת הָעוֹלָם נִטְּלָה מֵהֶם כִּי הָאֱמוּנָה שֶׁסְּבִיב מַלְכוּתֵנוּ מַפִּיל אֶת חָכְמָתָם שֶׁמַּלְכוּתָם תָּלוּי בָּהֶם כַּנַּ''ל וְזֶה שֶׁכָּתוּב בְּמַפֶּלֶת מִצְרַיִם (יְשַׁעְיָהוּ י''ט) : ''נוֹאֲלוּ שָׂרֵי צעַן'' עַל יְדֵי אִוֶּלֶת הַיְנוּ  נְפִילַת חָכְמָתָם נָפְלָה מַלְכוּתָם וְזֶהוּ שֶׁאָמְרוּ חֲנַנְיָה מִישָׁאֵל וַעֲזַרְיָה לִנְבוּכַדְנֶצַּר: אַתָּה מֶלֶךְ עָלֵינוּ לְכַרְגָא אֲבָל לְהַנְהִיג אוֹתָנוּ בַּעֲבוֹדוֹת וּבֶאֱמוּנוֹת אַתְּ וְכַלְבָּא שָׁוֶה (וַיִּקְרָא רַבָּה פָּרָשָׁה ל''ג, בְּמִדְבַּר פָּרָשָׁה ט''ו וּמִדְרַשׁ שִׁיר הַשִּׁירִים) הַיְנוּ שֶׁאָמְרוּ שֶׁלּא נָגַע בְּמַלְכוּת יִשְׂרָאֵל הַשַּׁיָּךְ לֶאֱמוּנָתֵנוּ כִּי אֱמוּנָתֵנוּ סוֹבֶבֶת אֶת הַמַּלְכוּת וְשׁוֹמֶרֶת אוֹתָהּ מִלִּגַּע בָּהּ זָר וּמַפִּיל אֶת רוֹדְפֶיהָ לְשִׂנְאַת חֲכָמִים. אִם לא שֶׁתָּקְפָה יַד הַמִּינוּת עַל הָאֱמוּנָה עַד שֶׁמַּפִּיל אֶת הָאֱמוּנָה וְאָז יָכוֹל לְקַבֵּל מַלְכוּתֵנוּ, חַס וְשָׁלוֹם בִּבְחִינַת ''וּזְרַק חַלָּא וּנְחַת'' כַּנַּ''ל ו. אֲבָל דַּע, שֶׁמִּן הַשָּׁמַיִם אֵין מַנִּיחִים אוֹתוֹ לִקַּח אוֹתָהּ בִּבְחִינַת: וְנָפְקַת בְּרַת קָלָא: מָה אִית לְכוּ בַּהֲדֵי קַרְטָלִיתָא. דְּאִתְּתָא דְּרַבִּי חֲנִינָא בֶּן דּוֹסָא, דַּעֲתִידָא לְמִשְׁדֵּי בֵּהּ תְּכֶלְתָּא לְצַדִּיקַיָּא לְעָלְמָא דְּאָתֵי. הַיְנוּ עַל יְדֵי  שְׁלֵמוּת הָאוֹתִיּוֹת שֶׁל דִּבּוּרֵי אֱמוּנָה שֶׁהוּא בְּחִינַת אֵשֶׁת רַבִּי חֲנִינָא בֶּן דּוֹסָא כִּי  רַבִּי חֲנִינָא בֶּן דּוֹסָא זֶה בְּחִינַת אֱמוּנָה כִּי מִדָּתוֹ אֱמוּנָה בְּחִינַת (בְּרָכוֹת י''ז:) : וַחֲנִינָא בְּנִי דַּי לוֹ בְּקַב חָרוּבִין  קַב חָרוּבִין מִדַּת אֱמוּנָה  חָרוּבִין בְּחִינַת בְּרוֹשִׁים, בְּחִינַת בִּירְשָׁא הַנַּ''ל וְ אֵשֶׁת זֶה בְּחִינוֹת הָאוֹתִיּוֹת שֶׁשְּׁלֵמוּתָם עַל יְדֵי אֱמוּנָה בִּבְחִינַת  רָאשֵׁי תֵּבוֹת: אֲבָנִים שְׁלֵמוֹת תִּבְנֶה (דְּבָרִים כ''ז) וַ אֲבָנִים הֵן הָאוֹתִיּוֹת כְּמַאֲמַר (סֵפֶר יְצִירָה) : שְׁלשָׁה אֲבָנִים בּוֹנוֹת שִׁשָּׁה בָּתִּים ו אותיות נשלמים על ידי אמונה בבחינת (צְפַנְיָה ג) : ''אָז אֶהְפּךְ אֶל הָעַמִּים שָׂפָה בְרוּרָה'' וְכוּ הַיְנוּ עַל יְדֵי אֱמוּנָה שֶׁהוּא בְּחִינַת ''לִקְרא כֻלָּם בְּשֵׁם ה'' עַל יְדֵי זֶה אֶהְפּךְ שָׂפָה בְרוּרָה בְּחִינַת שְׁלֵמוּת הַדִּבּוּר וּ שְׁלֵמוּת הָאוֹתִיּוֹת זֶה בְּחִינַת הַתַּכְלִית שֶׁל כָּל הַנִּבְרָאִים כִּי  כָּל הָעוֹלָמוֹת נִבְרְאוּ עַל יְדֵי אוֹתִיּוֹת וּשְׁלֵמוּת הָאוֹתִיּוֹת הוּא הַיּוּד (עיין ז''ח שה''ש ע''פ אם לא תדעי) שֶׁהוּא בְּחִינַת עוֹלָם הַבָּא הַנִּבְרָא בְּיוּד (כְּמוֹ שֶׁאָמְרוּ רַבּוֹתֵינוּ זַ''ל מְנָחוֹת כ''ט:) כִּי  הַיּוּד הִיא נְקֻדָּה אַחֲרוֹנָה הַמַּשְׁלִים אֶת תְּמוּנַת כָּל אוֹת כִּי כְּשֶׁחָסֵר נְקֻדָּה אַחֲרוֹנָה הַמַּשְׁלִים תְּמוּנַת הָאוֹת אֲזַי בְּוַדַּאי אֵין שְׁלֵמוּת לָאוֹת וְאֵין לָהּ תְּמוּנָה וְאוֹתִיּוֹת הֵם בְּמַלְכוּת וּמַנְהִיגוּת הַנַּ''ל בִּבְחִינַת מַלְכוּת פֶּה (בפתח אליהו) כִּי  עִקַּר הַהַנְהָגָה עַל יְדֵי הַדִּבּוּר כִּי אִי אֶפְשָׁר לְהַנְהִיג וּלְצַוּוֹת אֶלָּא עַל יְדֵי הַדִּבּוּר נִמְצָא, עַל יְדֵי הַשְּׁלֵמוּת אוֹתִיּוֹת אֱמוּנָה שֶׁבַּמַּלְכוּת עַל יְדֵי זֶה הַצַּדִּיקִים יוֹדְעִים אֶת הַתַּכְלִית שֶׁל עוֹלָם הַבָּא כִּי הַצַּדִּיקִים הַמַּנְהִיגִים אֶת הָעוֹלָם בִּבְחִינַת ''צַדִּיק מוֹשֵׁל'' (שְׁמוּאֵל ב כ''ג) הֵם אוֹחֲזִים בְּמִדַּת הַמַּלְכוּת וְעַל יְדֵי אֲחִיזָתָם בַּמַּלְכוּת אוֹחֲזִים בָּאוֹתִיּוֹת שֶׁבָּהּ וְעַל יְדֵי אֲחִיזָתָם בָּאוֹתִיּוֹת הַשְּׁלֵמִים הֵם אוֹחֲזִים בַּתַּכְלִית שֶׁהִיא שְׁלֵמוּת הָאוֹתִיּוֹת שֶׁהִיא בְּחִינַת יוּד בְּחִינוֹת עוֹלָם הַבָּא וְזֶה בְּחִינַת  תְּכֵלֶת, שֶׁהִיא בְּחִינַת תַּכְלִית (עיין זוהר שלח קע''ה: פנחס רכ''ו: ובתיקון כ''א) שֶׁנִּתְגַּלָּה בְּתוֹךְ הַקַּרְטָלִיתָא בְּתוֹךְ הַמַּנְהִיגוּת וְהַמַּלְכוּת כַּנַּ''ל עַל יְדֵי אֵשֶׁת רַבִּי חֲנִינָא בֶּן דּוֹסָא עַל יְדֵי ''אֲבָנִים שְׁלֵמוֹת תִּבְנֶה'' לְצַדִּיקַיָּא לְעָלְמָא דְאָתֵי שֶׁהַצַּדִּיקִים מַשִּׂיגִים הַתַּכְלִית שֶׁהוּא עָלְמָא דְּאָתֵי כַּנַּ''ל וְזֶה בְּחִינַת (מִשְׁלֵי ג) :  ''בְּכָל דְּרָכֶיךָ דָעֵהוּ'' שֶׁיּוּכַל אָדָם לְהַשִּׂיג הַתַּכְלִית בְּכָל דָּבָר כִּי  כָל דָּבָר נִבְרָא בְּאוֹתִיּוֹת וּבְכָל אוֹת יֵשׁ בּוֹ שְׁלֵמוּת הַיְנוּ הַנְּקֻדָּה אַחֲרוֹנָה שֶׁהִיא יוּד בְּחִינַת עוֹלָם הַבָּא שֶׁהִיא הַתַּכְלִית הַמַּשְׁלִים תְּמוּנַת הָאוֹת כַּנַּ''ל ז. וְ הַתַּכְלִית נִקְרָא תְּכֵלֶת כִּי הַתְּכֵלֶת מְערָב שָׁחֹר עִם לָבָן וְהוּא גָּוֶן שֶׁבֵּין שָׁחֹר וְלָבָן וּכְשֶׁנִּתְחַבֵּר שָׁחֹר וְלָבָן כְּמוֹ הַכְּתָב שֶׁהוּא בְּחִינַת שָׁחֹר עַל גַּבֵּי לָבָן בְּוַדַּאי תַּחְתִּיּוּת הָאוֹת הַדָּבוּק וְקָרוֹב לְהַנְּיָר שֶׁהוּא לָבָן בִּמְקוֹם הַדִּבּוּק וְהַקֵּרוּב שָׁם הֵם מְערָבִים שָׁחֹר עִם לָבָן בִּבְחִינַת תְּכֵלֶת וְתַחְתִּיּוּת הָאוֹת הוּא הַסּוֹף וְהַתַּכְלִית כִּי כְּשֶׁהַסּוֹפֵר כּוֹתֵב וּמַעֲמִיד הַקָּנֶה וְהָעֵט עִם הַדְּיוֹ עַל הַנְּיָר בְּוַדַּאי הַדְּיוֹ רָחוֹק מֵהַנְּיָר מְעַט עַד שֶׁהַסּוֹפֵר מַעֲמִיק הָעֵט עִם הַדְּיוֹ בְּתוֹךְ עמֶק הַנְּיָר וְאָז נִדְבָּק שַׁחֲרוּת הַדְּיוֹ בְּעמֶק בְּקֵרוּב גָּדוֹל נִמְצָא שֶׁהַקֵּרוּב הוּא סוֹף וְתַכְלִית וּבִמְקוֹם הַקֵּרוּב שָׁם הַנְּיָר וְהַדְּיוֹ הֵם מְערָבִים בִּבְחִינַת תְּכֵלֶת כַּנַּ''ל כִּי כֵן הַדָּבָר שֶׁהַתַּכְלִית שֶׁהוּא סוֹף הַמַּעֲשֶׂה הוּא בְּמַחֲשָׁבָה תְּחִלָּה וְקָרוֹב לְהַמַּחֲשָׁבָה, כַּנִּזְכָּר לְעֵיל [נִרְאֶה לַעֲנִיּוּת דַּעְתִּי לְפָרֵשׁ, כִּי  סוֹף הַמַּעֲשֶׂה הוּא בְּחִינַת שַׁחֲרוּת וּתְחִלַּת הַמַּחֲשָׁבָה הוּא בְּחִינַת לבֶן הָעֶלְיוֹן כַּיָּדוּעַ נִמְצָא שֶׁסּוֹף הַמַּעֲשֶׂה, שֶׁהוּא הַתַּכְלִית שֶׁהוּא בְּמַחֲשָׁבָה תְּחִלָּה וְקָרוֹב לְהַמַּחֲשָׁבָה הוּא בְּחִינַת תְּכֵלֶת, שֶׁהוּא חִבּוּר שָׁחֹר וְלָבָן. וְהָבֵן] ח. וְזֶה דַּוְקָא בַּת קוֹל שֶׁיָּצָא כִּי בְּחִינַת  בַּת קוֹל הַתַּכְלִית שֶׁל כָּל הַדְּבָרִים הַיְנוּ שֶׁמְּהַפֵּךְ כָּל דָּבָר מֵראשׁוֹ לְסוֹפוֹ שֶׁהוּא הַתַּכְלִית בִּבְחִינַת ''אֵיזֶהוּ חָכָם ? הָרוֹאֶה אֶת הַנּוֹלָד'' (תָּמִיד ל''ב) שֶׁהוּא הַסּוֹף וְהַתַּכְלִית כִּי  בַּת קוֹל הוּא מַה שֶּׁשּׁוֹמְעִין כְּשֶׁאֶחָד מוֹצִיא קוֹל בַּיַּעַר אוֹ בְּמָקוֹם אַחֵר אָז שׁוֹמֵעַ כְּאִלּוּ אַחֵר גַּם כֵּן מוֹצִיא קוֹל כָּזֶה וְזֶה אָנוּ שׁוֹמְעִין בְּחוּשֵׁינוּ כְּשֶׁאָדָם מוֹצִיא אֵיזֶהוּ דִּבּוּר אֲזַי שׁוֹמְעִין גַּם כֵּן זֶה הַדִּבּוּר בְּעַצְמוֹ נִמְצָא שֶׁ הַבַּת קוֹל מְהַפֵּךְ אֶת הַדִּבּוּר מֵראשׁוֹ לְסוֹפוֹ וּמְקָרֵב סוֹפוֹ לְעַצְמוֹ לְמָשָׁל, כְּשֶׁאָדָם מוֹצִיא דִּבּוּר שֶׁל בָּרוּךְ בְּוַדַּאי יוֹצֵא הָאוֹת בֵּית בָּרִאשׁוֹנָה וְנִתְרַחֵק מֵאָדָם וְאַחַר כָּךְ מוֹצִיא הָרֵישׁ שֶׁל בָּרוּךְ וְאָז הָרֵישׁ קָרוֹב אֶל הַמּוֹצִיא מֵהַבֵּית וְכֵן הַכָף שֶׁמּוֹצִיא בָּאַחֲרוֹנָה הִיא קָרוֹב לָאָדָם הַזֶּה יוֹתֵר מֵהָרֵישׁ וְהַבַּת קוֹל לוֹקַחַת זאת הַתֵּבָה בָּרוּךְ וּמְהַפֶּכֶת אוֹתָהּ מֵראשָׁהּ לְסוֹפָהּ וּמְהַפֶּכֶת אֶת הַבֵּית שֶׁתִּהְיֶה קָרוֹב לָאָדָם יוֹתֵר מֵהָרֵישׁ, וְהָרֵישׁ מֵהַכָף נִמְצָא שֶׁהַכָף שֶׁהִיא סוֹף וְתַכְלִית שֶׁל הַתֵּבָה שֶׁהָיְתָה רְחוֹקָה מִתְּחִלָּה מֵהַבַּת קוֹל בְּתַכְלִית הָרִחוּק עַכְשָׁו הִיא קְרוֹבָה בְּתַכְלִית הַקֵּרוּב כִּי כֵן אָנוּ שׁוֹמְעִין שֶׁבַּת קוֹל מוֹצִיא תֵּבַת בָּרוּךְ בַּתְּחִלָּה בֵּית, וְאַחַר כָּךְ רֵישׁ, וְאַחַר כָּךְ כָף נִמְצָא שֶׁהַכָף שֶׁהִיא הַתַּכְלִית שֶׁהָיְתָה מִתְּחִלָּה בְּתַכְלִית הָרִחוּק מֵהַבַּת קוֹל עַכְשָׁו נִתְקָרֵב בְּתַכְלִית הַקֵּרוּב כִּי הַבַּת קוֹל הָפַךְ אֶת הַתֵּבָה בְּרַת קָלָא בַּת קוֹל דַּוְקָא הוֹדִיעַ אֶת זאת מָה אִית לְכוּ בַּהֲדֵי קַרְטָלִיתָא דְּאִתְּתָא דְּרַבִּי חֲנִינָא בֶּן דּוֹסָא, דַּעֲתִידָא לְשָׁדְיָא בֵּהּ תְּכֶלְתָּא לְצַדִּיקַיָּא לְעָלְמָא דְּאָתֵי [עַד כָּאן לְשׁוֹן רַבֵּנוּ, זִכְרוֹנוֹ לִבְרָכָה] [סִיּוּם הַמִּשְׁתָּעֵי, דְּהַיְנוּ: רַב יְהוּדָא הִנְדּוּאָה מִשְׁתָּעֵי, וּשְׁאָר הַמַּאֲמָרִים כָּאֵלֶּה, הַמּוּבָאִים שָׁם בְּבָבָא בַתְרָא אַחַר מַאַמְרֵי רַבָּה בַּר בַּר חָנָה, שֶׁהֵם: אָמַר לִי הוּנָא בַּר נָתָן וְכוּ, וּמַעֲשֶׂה בְּרַבִּי אֱלִיעֶזֶר וְרַבִּי יְהוֹשֻׁעַ, הַכּל יָבוֹא עַל נָכוֹן בְּסֵפֶר לִקּוּטֵי תִנְיָנָא בְּסִימָן ג וְד וְה לֵךְ נָא וּרְאֵה שָׁם, תִּמְצָא מַרְגּוֹעַ לְנַפְשֶׁךָ]  עַד הֵנָּה עֲזָרוּנוּ רַחֲמֶיךָ לְסַיֵּם מַאַמְרֵי הַ''מִּשְׁתָּעֵי'', אֲשֶׁר הִסְתִּירוּ בָּהֶם גִּנְזַיָּא דְּמַלְכָּא כֻּלְּהוֹ תַּנָּאֵי וְכֻלְּהוֹ אָמוֹרָאֵי כְּעַן אֲצִיתוּ לְמִלּוֹי דְּנָפְקִין בְּהַדְרָתָא, שְׁפַר עֲלֵהּ לְחַוּוּיֵהּ בְּאַפֵּי מַלְכְּוָתָא בְּחָכְמְתָא יְגַלֶּה לְכוֹן קְצָת לְהוֹדָעוּתָא, גְּדֻלַּת הַבּוֹרֵא גְּנִיזִין עִלָּאִין הַצְּפוּנִים בְּ''סִפְרָא דִצְנִיעוּתָא'' אָתַיָּא וְתִמְהַיָּא דִּי עֲבַד עִמָּנָא אֱלָקָא שְׁמַיָּא לְגַלּוֹת לָנוּ עֲטִין דְּאוֹרַיְתָא, בְּדֶרֶךְ נִפְלָא וְנוֹרָא הַשָּׁוֶה לְכָל נֶפֶשׁ לִזְכּוֹת לְהִתְקָרֵב עַל יָדָם לְדִי בְרָא כּלָּא לְמֶעֱבַד לֵהּ רְעוּתָא בְּרִיךְ שְׁמֵהּ לְעֵלָּא מִן כָּל בִּרְכָתָא וְשִׁירָתָא


~ יט - תְּפִלָּה לַחֲבַקּוּק

סִפְרָא דִּצְנִיעוּתָא תְּפִלָּה לַחֲבַקּוּק הַנָּבִיא עַל שִׁגְינוֹת וְכוּ (חֲבַקּוּק ג) אִיתָא בְּסִפְרָא דִּצְנִיעוּתָא, פִּרְקָא קַדְמָאָה (זהַר תְּרוּמָה, קע''ו:) עַד לָא הֲוֵי מַתְקְלָא, לָא הֲוֵי מַשְׁגִּיחִין אַפִּין בְּאַפִּין א. כִּי קָשֶׁה לְהָעוֹלָם עַל מָה צָרִיךְ לִנְסֹעַ לְהַצַּדִּיק לִשְׁמעַ מִפִּיו הֲלא אֶפְשָׁר לְעַיֵּן בַּסְּפָרִים דִּבְרֵי מוּסָר ? אַךְ בֶּאֱמֶת הוּא תּוֹעֶלֶת גָּדוֹל כִּי יֵשׁ חִלּוּק גָּדוֹל בֵּין הַשּׁוֹמֵעַ מִפִּי הַצַּדִּיק הָאֱמֶת בְּעַצְמוֹ וּבֵין הַשּׁוֹמֵעַ מִפִּי אַחֵר הָאוֹמֵר בִּשְׁמוֹ מִכָּל שֶׁכֵּן כְּשֶׁשּׁוֹמֵעַ מִפִּי שֶׁשָּׁמַע מִפִּי הַשּׁוֹמֵעַ כִּי יוֹרֵד בְּכָל פַּעַם מִדַּרְגָּא לְדַרְגָּא רָחוֹק מִפִּי הַצַּדִּיק וְכֵן בֵּין הַשּׁוֹמֵעַ מִפִּי הַצַּדִּיק לַמְעַיֵּן בַּסֵּפֶר הוּא חִלּוּק גָּדוֹל בְּיוֹתֵר ב. כִּי  צָרִיךְ לְזַכֵּךְ אֶת הַפָּנִים שֶׁיּוּכַל כָּל אֶחָד לִרְאוֹת אֶת פָּנָיו [של עצמו] בַּפָּנִים שֶׁלּוֹ כְּמוֹ בְּמַרְאָה עַד אֲשֶׁר בְּלא תוֹכָחָה וּבְלא מוּסָר יִתְחָרֵט חֲבֵרוֹ תֵּכֶף עַל מַעֲשָׂיו רַק מִמַּה שֶּׁיַּבִּיט בַּפָּנִים שֶׁלּוֹ כִּי עַל יְדֵי שֶׁיַּבִּיט בַּפָּנִים שֶׁלּוֹ יִרְאֶה אֶת עַצְמוֹ כְּמוֹ בְּמַרְאָה אֵיךְ פָּנָיו מְשֻׁקָּע בְּחֹשֶׁךְ ג. כִּי גּדֶל יְקַר הָעֵרֶךְ שֶׁל לְשׁוֹן הַקּדֶשׁ [הוא מפני] שֶׁבּוֹ נִבְרָא הָעוֹלָם כְּמַאֲמַר חֲזַ''ל (בְּרֵאשִׁית רַבָּה פָּרָשָׁה י''ח, הוּבָא בְּפֵרַשִׁ''י) : ''לְזאת יִקָּרֵא אִשָּׁה כִּי מֵאִישׁ לֻקֳחָה זּאת'' (בְּרֵאשִׁית ב) לָשׁוֹן נוֹפֵל עַל לָשׁוֹן, מִכָּאן שֶׁנִּבְרָא הָעוֹלָם בִּלְשׁוֹן הַקּדֶשׁ וְזֶה בְּחִינַת  חַוָּה בְּחִינַת (תְּהִלִּים י''ט) : ''וְלַיְלָה לְלַיְלָה יְחַוֶּה''  הַיְנוּ בְּחִינַת הַדִּבּוּר שֶׁל לְשׁוֹן הַקּדֶשׁ שֶׁבּוֹ נִבְרָא הָעוֹלָם וְזֶה בְּחִינַת: ''לְ זאת יִקָּרֵא אִשָּׁה''  הַיְנוּ הַדִּבּוּר כְּמוֹ (בְּרֵאשִׁית מ''ט) : ''וְזאת אֲשֶׁר דִּבֶּר לָהֶם'' וְעַל יְדֵי לְשׁוֹן הַקּדֶשׁ רוֹמְמָנוּ מִכָּל הַלְּשׁוֹנוֹת שֶׁכָּל הַלְּשׁוֹנוֹת הָעַמִּים נוֹפְלִים עַל יְדֵי לְשׁוֹן הַקּדֶשׁ הַיְנוּ שֶׁהָרַע שֶׁיֵּשׁ לְהַלָּשׁוֹן שֶׁל הָאֻמָּה אֲחִיזָה בּוֹ נִתְבַּטֵּל וְנוֹפֵל עַל יְדֵי לְשׁוֹן הַקּדֶשׁ וְאֵין לוֹ שְׁלִיטָה עַל יִשְׂרָאֵל וְזֶה בְּחִינַת: לָשׁוֹן נוֹפֵל עַל לָשׁוֹן וְהָרָע הַכּוֹלֵל שֶׁכָּל הָרָעוֹת שֶׁל שִׁבְעִים לָשׁוֹן כְּלוּלִין בּוֹ דְּהַיְנוּ תַּבְעֵרַת הַמְּדוּרָה שֶׁל תַּאֲוַת נִאוּף שֶׁכָּל הַשִּׁבְעִים לָשׁוֹן מְשֻׁקָּעִין וּכְלוּלִין בּוֹ נוֹפֵל וְנִתְבַּטֵּל וְאֵין לוֹ שְׁלִיטָה עַל יְדֵי לְשׁוֹן הַקּדֶשׁ וְזֶה בְּחִינַת  מְדוּרָה שֶׁל שִׁבְעִין כּוֹכְבִין הַנִּזְכָּר בַּזּהַר הַקָּדוֹשׁ (וַיַּקְהֵל ר''ג) הַיְנוּ  הָרָע הַכּוֹלֵל שֶׁהוּא תַּבְעֵרַת הַמְּדוּרָה שֶׁל תַּאֲוַת נִאוּף שֶׁכָּל הַשִּׁבְעִין אֻמּוֹת כְּלוּלִין בּוֹ וְזֶה בְּחִינַת  חַשְׁמַ''ל חַיּוֹת אֵשׁ מְמַלְּלוֹת (חֲגִיגָה י''ג) חַיּוֹת אֵשׁ בְּחִינַת חַוָּה אִשָּׁה הַיְנוּ בְּחִינַת לְשׁוֹן הַקּדֶשׁ כַּנַּ''ל שֶׁעַל יָדוֹ מִתְמַלֵּל וּמִשְׁתַּבֵּר אֵשׁ הַמְּדוּרָה שֶׁל שִׁבְעִין כּוֹכְבִין וְזֶה בְּחִינַת מַ''ל מֵחַשְׁמַ''ל שֶׁהֵם בְּחִינַת מְדוּרָה שֶׁל שִׁבְעִין כּוֹכְבִין שֶׁנִּתְמַלֵּל וְנִתְבַּטֵּל עַל יְדֵי לְשׁוֹן הַקּדֶשׁ כִּי  עַל שֵׁם זֶה נִקְרָא לְשׁוֹן הַקּדֶשׁ כִּי כָּל מָקוֹם שֶׁאַתָּה מוֹצֵא גֶּדֶר עֶרְוָה אַתָּה מוֹצֵא קְדֻשָּׁה (מִדְרַשׁ רַבָּה קְדוֹשִׁים פָּרָשַׁת כ''ד בְּרֵאשִׁית שָׁם). וזהו שפרש רש''י ''עַל כֵּן יַעֲזָב אִישׁ אֶת אָבִיו וְאֶת אִמּוֹ וְדָבַק בְּאִשְׁתּוֹ'' מִכָּאן שֶׁנֶּאֱסַר לָהֶם עֲרָיוֹת, רוּחַ הַקּדֶשׁ אוֹמֶרֶת כֵּן  רוּחַ הַקּדֶשׁ הַיְנוּ לְשׁוֹן הַקּדֶשׁ (עיין זוהר אחרי ס''א:) כְּמוֹ (תְּהִלִּים ל''ג) : ''וּבְרוּחַ פִּיו כָּל צְבָאָם'' שֶׁעַל יְדֵי לְשׁוֹן הַקּדֶשׁ נֶאֱסָר וְנִתְקַשֵּׁר הַתַּאֲוָה שֶׁל תַּאֲוַת נִאוּף הַיְנוּ הַמְּדוּרָה שֶׁל שִׁבְעִין כּוֹכְבִין שֶׁאֵין לוֹ שְׁלִיטָה עַל יִשְׂרָאֵל עַל יְדֵי לְשׁוֹן הַקּדֶשׁ בִּבְחִינַת לָשׁוֹן נוֹפֵל עַל לָשׁוֹן כַּנַּ''ל שֶׁהָרוּחַ שְׁטוּת (סוטה ג) נִתְבַּטֵּל עַל יְדֵי רוּחַ הַקּדֶשׁ וְזֶה בְּחִינַת תִּקּוּן הַבְּרִית שֶׁהוּא בְּחִינַת רוּחַ הַקּדֶשׁ בִּבְחִינַת ''וְלא קָמָה עוֹד רוּחַ בְּאִישׁ'' (כְּמוֹ שֶׁדָּרְשׁוּ רַבּוֹתֵינוּ זַ''ל זְבָחִים קט''ז) וְזֶה: ''וַיִּסְגּר בָּשָׂר תַּחְתֶּנָּה'' לא נִצְרְכָה אֶלָּא לִמְקוֹם הַחֲתָךְ (בְּרָכוֹת ס''א) הַיְנוּ חִתּוּךְ הַדִּבּוּר וְזֶה (שָׁם) : ''וַיִּבֶן'' עֲשָׂאָהּ כְּאוֹצָר שֶׁעִקַּר עֲשִׂיָּה וְתִקּוּן שֶׁל לְשׁוֹן הַקּדֶשׁ תּוֹלֶה בְּ''יִרְאַת ה הִיא אוֹצָרוֹ'' (יְשַׁעְיָהוּ ל''ג) כְּמוֹ שֶׁכָּתוּב (קהֶלֶת י''ב) : ''סוֹף דָּבָר הַכּל נִשְׁמָע, אֶת הָאֱלקִים יְרָא'' וְזֶה: כְּאוֹצָר שֶׁל חִטִּים הַיְנוּ  הַיִּרְאָה הוּא אוֹצָר שֶׁבּוֹ תָּלוּי עֲשִׂיָּה וְתִקּוּן שֶׁל  חִטָּה כ''ב אוֹתִיּוֹת שֶׁל לְשׁוֹן הַקּדֶשׁ (תִּקּוּן ט''ז) וְזֶה בְּחִינַת (תְּהִלִּים ס) : ''אֱלקִים דִּבֶּר בְּקָדְשׁוֹ'' שֶׁדִּבּוּר הַקּדֶשׁ תּוֹלֶה בֶּ''אֱלקִים יְרָא''. וְיוֹסֵף עַל יְדֵי שֶׁהָיָה לוֹ שְׁלֵמוּת לְשׁוֹן הַקּדֶשׁ כְּמוֹ שֶׁכָּתוּב (בְּרֵאשִׁית מ''ה) : ''כִּי פִי הַמְדַבֵּר אֲלֵיכֶם'' בִּלְשׁוֹן הַקּדֶשׁ עַל כֵּן כָּתוּב בּוֹ (שָׁם מ''א) : ''הֲנִמְצָא כָזֶה אִישׁ אֲשֶׁר רוּחַ אֱלקִים בּוֹ'' רוּחַ אֱלקִים הַיְנוּ תִּקּוּן הַבְּרִית בִּבְחִינַת ''וְלא קָמָה עוֹד רוּחַ בְּאִישׁ'' כִּי בִּלְשׁוֹן הַקּדֶשׁ תָּלוּי תִּקּוּן הַבְּרִית בִּבְחִינַת ''מִכָּאן שֶׁנֶּאֱסַר לָהֶם עֲרָיוֹת''. כִּי זֶה בְּלא זֶה אִי אֶפְשָׁר לִהְיוֹת הַיְנוּ תִּקּוּן הַבְּרִית וּשְׁלֵמוּת לְשׁוֹן הַקּדֶשׁ הֵם תְּלוּיִים זֶה בָּזֶה וזה (מִשְׁלֵי כ''ט) : ''וְרעֶה זוֹנוֹת יְאַבֶּד הוֹן'' אַל תִּקְרֵי מֵהוֹנְךָ אֶלָּא מִגְּרוֹנְךָ (עיין משלי ג בהגה ברש''י שם וכן הובא בבאה''ט או''ח סי נ''ג בשם הפסיקתא אמנם) [בפסיקתא עצמה איתא ממה שחננך אם נתן לך קול ערב וכו] שֶׁהוּא בְּחִינַת לְשׁוֹן הַקּדֶשׁ כִּי מִי שֶׁפּוֹגֵם בַּבְּרִית מְאַבֵּד לְשׁוֹן הַקּדֶשׁ וזהו (שָׁם ג) : ''כַּבֵּד אֶת ה מֵהוֹנֶךָ'' כַּבֵּד דַּיְקָא כִּי בּוֹ תָּלוּי בְּחִינַת כָּבוֹד כִּי  הֵפֶךְ הַכָּבוֹד הֵם חֲרָפוֹת וּבִזְיוֹנוֹת וְהֵם תּוֹלִים בִּמְקוֹם עֲרָיִין כַּמּוּבָא בַּתִּקּוּנִים (תִּקּוּן נ''ח) : ''וְלא יִתְבּשָׁשׁוּ'' אֵין בּשֶׁת אֶלָּא בִּמְקוֹם עֲרָיִין עֲרָיִין הוּא  פְּגַם הַבְּרִית בִּבְחִינַת עָרְלָה בְּחִינַת (בְּרֵאשִׁית ל''ד) ''כִּי חֶרְפָּה הִיא לָנוּ'' וְזֶה: כַּבֵּד שֶׁהִיא הֶפֶךְ שֶׁל חֲרָפוֹת וּבִזְיוֹנוֹת שֶׁהוּא תּוֹלֶה בְּהוֹנֶךָ הַיְנוּ בִּגְרוֹנֶךָ שֶׁהוּא שְׁלֵמוּת לְשׁוֹן הַקּדֶשׁ כַּנַּ''ל וְ שֵׁם יוֹסֵף עַל שֵׁם שְׁלֵמוּת לְשׁוֹן הַקּדֶשׁ שֶׁהוּא תִּקּוּן הַבְּרִית בִּבְחִינַת (שָׁם ל) : ''אָסַף אֱלקִים אֶת חֶרְפָּתִי'' כִּי בּוֹ תָּלוּי כָּבוֹד כִּי אֵין בּשֶׁת אֶלָּא בִּמְקוֹם עֲרָיִין כַּנַּ''ל וְנָחָשׁ שֶׁהוּא הָרַע הַכּוֹלֵל הַנַּ''ל כְּשֶׁאֵין שְׁלֵמוּת בִּלְשׁוֹן הַקּדֶשׁ אֲזַי הוּא הוֹלֵךְ וְשׁוֹלֵט עַל לְשׁוֹן הַקּדֶשׁ בִּבְחִינַת נָחָשׁ שֻׁלְטָנוּתֵהּ עַל בִּשְׂרָא (כַּמּוּבָא בַּזּהַר הַקָּדוֹשׁ) (עי זוה''ק נח ס''ה פקודי רס''ט) הַיְנוּ בְּחִינַת חַוָּה הַנַּ''ל שֶׁהִיא ''בָּשָׂר מִבְּשָׂרוֹ'' (בראשית ב) בִּבְחִינוֹת ''בְּשַׂר קדֶשׁ'' (חַגַּי ב) וְזֶה בְּחִינַת נָחָשׁ שֶׁפִּתָּה לְחַוָּה וְהֵטִיל בָּהּ זֻהֲמָא (שבת קמו) שֶׁהוּא  הָרוּחַ סְעָרָה (יחזקאל א) הָרוּחַ שְׁטוּת אֵשֶׁת כְּסִילוּת (מִשְׁלֵי ט) וְהוֹלֵךְ וּמְפַתֶּה אֶת הָרוּחַ הַקּדֶשׁ שֶׁהוּא לְשׁוֹן הַקּדֶשׁ אִשָּׁה חֲכָמָה (שמואל ב יד) בִּבְחִינַת ''חַכְמוֹת נָשִׁים'' (מִשְׁלֵי י''ד) וּמֵטִיל בָּהּ זֻהֲמָא. וְזֶה בְּחִינַת (בְּרֵאשִׁית ד) : ''לַפֶּתַח חַטָּאת רבֵץ'' לַפֶּתַח, הַיְנוּ פִּתְחֵי פִיךָ (מיכה ז) שֶׁל לְשׁוֹן הַקּדֶשׁ שֶׁהַחַטָּאת הַזֶּה רוֹבֵץ לִינק מִמֶּנּוּ ד. וְדַע, שֶׁאֵשֶׁת כְּסִילוּת הַזּאת שֶׁהוּא כְּלָלוּת הָרָע שֶׁל שִׁבְעִים לָשׁוֹן אִי אֶפְשָׁר לָהֶם לִינק מֵאִשָּׁה חֲכָמָה מִלְּשׁוֹן הַקּדֶשׁ הַנַּ''ל אֶלָּא עַל יְדֵי בְּחִינַת עֵץ הַדַּעַת טוֹב וָרָע שֶׁעַל יָדוֹ הוּא מְפַתֶּה אֶת הַלְּשׁוֹן הַקּדֶשׁ וּמֵטִיל בָּהּ זֻהֲמָא וְ עֵץ הַדַּעַת שֶׁיֵּשׁ בּוֹ שְׁנֵי כּחוֹת, שֶׁהֵן טוֹב וָרָע הוּא אֶמְצָעִי בֵּין לְשׁוֹן הַקּדֶשׁ שֶׁהוּא אִשָּׁה חֲכָמָה שֶׁכֻּלּוֹ טוֹב וּבֵין לָשׁוֹן שֶׁל שִׁבְעִין עֲמָמִין שֶׁכֻּלּוֹ רַע וְ עֵץ הַדַּעַת טוֹב וָרָע זֶה לְשׁוֹן תַּרְגּוּם שֶׁהוּא אֶמְצָעִי בֵּין לְשׁוֹן הַקּדֶשׁ וּבֵין לָשׁוֹן שֶׁל שִׁבְעִין עֲמָמִין. וּלְשׁוֹן עֲמָמִין כְּשֶׁרוֹצִים לִינק מִלְּשׁוֹן הַקּדֶשׁ אִי אֶפְשָׁר לָהֶם לִינק מִמֶּנּוּ אֶלָּא עַל יְדֵי לְשׁוֹן תַּרְגּוּם לְשׁוֹן תַּרְגּוּם הוּא בְּחִינַת ''אִשָּׁה מַשְׂכָּלֶת'' (מִשְׁלֵי י''ט) בְּחִינַת מַשְׂכִּיל עַל יְדֵי תֻּרְגְּמָן (פְּסָחִים קי''ז) כִּי  לְשׁוֹן תַּרְגּוּם יֶשׁ בּוֹ טוֹב וָרַע לִפְעָמִים הוּא בְּחִינַת מַשְׂכִּיל וְלִפְעָמִים הוּא בְּחִינַת מְשַׁכֵּל וְאֵשֶׁת כְּסִילוּת הַזּאת הִיא מְפַתָּה אֶת הָאִשָּׁה חֲכָמָה עַל יְדֵי אִשָּׁה מַשְׂכֶּלֶת. כִּי עִקַּר תִּגְבּרֶת הַקְּלִפָּה אֵינוֹ אֶלָּא עַל יְדֵי לְשׁוֹן תַּרְגּוּם בִּבְחִינַת (דְּבָרִים כ''ו) : ''אֲרַמִּי אבֵד אָבִי'' וּבִבְחִינַת (בְּמִדְבַּר כ''ג) : ''מִן אֲרָם יַנְחֵנִי בָלָק'' שֶׁהוּא לְשׁוֹן תַּרְגּוּם שֶׁהוּא לְשׁוֹן אֲרַמִּי שֶׁדֶּרֶךְ שָׁם מִתְעוֹרְרִים לִינק מֵהַקְּדֻשָּׁה. וְעִקַּר בִּנְיָנָהּ וּשְׁלֵמוּת שֶׁל לְשׁוֹן הַקּדֶשׁ אֵינוֹ אֶלָּא עַל יְדֵי שֶׁמַּפִּילִין הָרַע שֶׁל הַתַּרְגּוּם וּמַעֲלִין אֶת הַטּוֹב שֶׁבַּתַּרְגּוּם לִלְשׁוֹן הַקּדֶשׁ שֶׁעַל יְדֵי זֶה נִשְׁלָם לְשׁוֹן הַקּדֶשׁ. וְלָבָן הָאֲרַמִּי, שֶׁהוּא אֲרַמִּי אבֵד אָבִי הַנַּ''ל רָצָה לִינק מֵהַקְּדֻשָּׁה עַל יְדֵי הַתַּרְגּוּם וְעַל כֵּן קָרָא לוֹ ''יְגַר שָׂהֲדוּתָא'' (בְּרֵאשִׁית ל''א) וְיַעֲקב הָיָה מַעֲלֶה אֶת הַתַּרְגּוּם לִלְשׁוֹן הַקּדֶשׁ וְעַל כֵּן קָרָא לוֹ ''גַּל עֵד'' בִּלְשׁוֹן הַקּדֶשׁ וְזֶה (שָׁם ב) : ''וַיַּפֵּל ה אֱלקִים  תַּרְדֵּמָה'' מִסְפַּר תַּרְגּוּם כַּמּוּבָא (עיין לק''ת להאריז''ל פ ואתחנן) כִּי עַל יְדֵי הַתַּרְגּוּם עִקַּר בִּנְיָנָהּ שֶׁל לְשׁוֹן הַקּדֶשׁ וְעַל יְדֵי שֶׁמַּעֲלִין אֶת הַטּוֹב שֶׁבַּתַּרְגּוּם לִלְשׁוֹן הַקּדֶשׁ וּמַפִּילִין הָרָע שֶׁבּוֹ נוֹפְלִין כָּל הַשִּׁבְעִים לָשׁוֹן בִּבְחִינַת לָשׁוֹן נוֹפֵל עַל לָשׁוֹן ''וַיַּפֵּל'' נוֹטָרִיקוֹן: ''פֶּה לָהֶם וְלא יְדַבֵּרוּ'', (תהלים קטו קלה) כִּי עַל יְדֵי בְּחִינַת תַּרְדֵּמָה שֶׁהוּא בְּחִינַת לְשׁוֹן תַּרְגּוּם שֶׁעַל יְדֵי זֶה עִקַּר בִּנְיָנָהּ שֶׁל חַוָּה שֶׁהוּא בְּחִינַת לְשׁוֹן הַקּדֶשׁ עַל יְדֵי שֶׁמַּעֲלִין הַטּוֹב שֶׁבּוֹ וּמַפִּילִין הָרָע שֶׁבּוֹ כַּנַּ''ל עַל יְדֵי זֶה נוֹפְלִין כָּל הַשִּׁבְעִים לָשׁוֹן בִּבְחִינַת ''פֶּה לָהֶם וְלא יְדַבֵּרוּ'' רָאשֵׁי תֵּבוֹת וַיַּפֵּל וְכוּ כַּנַּ''ל. וְיוֹסֵף, עַל יְדֵי שֶׁהָיָה לוֹ שְׁלֵמוּת לְשׁוֹן הַקּדֶשׁ עַל יְדֵי זֶה הָיָה יָכוֹל לְפַשַּׁר חֶלְמִין כִּי עִקַּר  הַחֲלוֹם הוּא בְּשֵׁנָה הַיְנוּ בְּתַרְדֵּמָה וּשְׁלֵמוּת לְשׁוֹן הַקּדֶשׁ הוּא עַל יְדֵי תַּרְדֵּמָה שֶׁהוּא בְּחִינַת תַּרְגּוּם כַּנַּ''ל. וְעַל כֵּן יוֹסֵף שֶׁזָּכָה לִשְׁלֵמוּת לְשׁוֹן הַקּדֶשׁ שֶׁעִקַּר שְׁלֵמוּתוֹ עַל יְדֵי תַּרְדֵּמָה כַּנַּ''ל. עַל כֵּן הָיָה יוֹדֵעַ לְפַשֵּׁר חֶלְמִין שֶׁבַּתַרְדֵּמָה [כִּי זָכָה לְבָרֵר אֶת בְּחִינַת לְשׁוֹן הַתַּרְגּוּם אֶת בְּחִינַת הַתַּרְדֵּמָה דְּהַיְנוּ לְהַעֲלוֹת הַטּוֹב שֶׁבּוֹ לִלְשׁוֹן הַקּדֶשׁ וּלְהַפִּיל הָרָע שֶׁבּוֹ שֶׁזֶּהוּ בְּחִינַת שְׁלֵמוּת לְשׁוֹן הַקּדֶשׁ עַל יְדֵי לְשׁוֹן תַּרְגּוּם כַּנַּ''ל וְעַל כֵּן הָיָה יוֹדֵעַ  לִפְתּר הַחֲלוֹם שֶׁבְּשֵׁנָה וְתַרְדֵּמָה שֶׁהוּא בְּחִינַת תַּרְגּוּם כִּי הָיָה יוֹדֵעַ לְבָרֵר הַטּוֹב וְהָאֱמֶת שֶׁיֵּשׁ בְּהַחֲלוֹם שֶׁהוּא בְּחִינַת תַּרְדֵּמָה, בְּחִינַת תַּרְגּוּם כִּי הוּא זָכָה לְבָרֵר אֶת לְשׁוֹן תַּרְגּוּם שֶׁזֶּהוּ עִקַּר בְּחִינַת שְׁלֵמוּת לְשׁוֹן הַקּדֶשׁ עַל יְדֵי הַתַּרְגּוּם שֶׁזָּכָה לָזֶה כַּנַּ''ל] ה. וְזֶה בְּחִינַת מִקְרֵה לַיְלָה (דברים כג) שֶׁהָרוּחַ סְעָרָה הַיְנוּ הָרוּחַ שְׁטוּת הַיְנוּ הַשִּׁבְעִים לָשׁוֹן עוֹלֶה עַל יְדֵי תַּרְגּוּם עַל יְדֵי תַּרְדֵּמָה עַל יְדֵי שֵׁנָה וְיוֹנֵק מִלְּשׁוֹן הַקּדֶשׁ מֵרוּחַ הַקּדֶשׁ מִבְּרִית קדֶשׁ כִּי  מִי שֶׁיֵּשׁ לוֹ שְׁלֵמוּת לְשׁוֹן הַקּדֶשׁ מְקָרֵר אֶת חֲמִימוּתוֹ בִּלְשׁוֹן הַקּדֶשׁ בִּבְחִינַת (תְּהִלִּים ל''ט) ''חַם לִבִּי בְּקִרְבִּי וְכוּ, דִּבַּרְתִּי בִּלְשׁוֹנִי'' שֶׁמְּקָרֵר חֲמִימוּתוֹ בְּדִבּוּר שֶׁל לְשׁוֹן הַקּדֶשׁ בִּבְחִינַת: ''זאת הַפַּעַם עֶצֶם מֵעֲצָמַי'' מִכָּאן שֶׁנִּתְקָרְרָה דַעְתּוֹ בְּחַוָּה (יְבָמוֹת ס''ג) אֲבָל מִי שֶׁאֵין לוֹ שְׁלֵמוּת לְשׁוֹן הַקּדֶשׁ אֲזַי  הָרוּחַ סְעָרָה מְקָרֵר אוֹתוֹ בְּמִקְרֵה לַיְלָה בַּשֵּׁנָה בִּבְחִינַת (דְּבָרִים כ''ה) ''אֲשֶׁר  קָרְךָ בַּדֶּרֶךְ'', לְשׁוֹן קְרִירוּת בַּדֶּרֶךְ הוּא בְּחִינַת (מִשְׁלֵי ל) : ''כֵּן דֶּרֶךְ אִשָּׁה מְנָאָפֶת'' שֶׁהָרוּחַ סְעָרָה הוֹלֵךְ דֶּרֶךְ הַתַּרְגּוּם שֶׁהוּא בְּחִינַת נגַהּ וְיוֹנֵק מִן הַחַשְׁמַ''ל הַנַּ''ל וֶאֱלִישָׁע הָיָה יוֹרֵשׁ מֵאֵלִיָּהוּ רוּחַ הַקּדֶשׁ וְעַל יְדֵי זֶה הָיָה מְקַבֵּל מִמֶּנּוּ שְׁלֵמוּת לְשׁוֹן הַקּדֶשׁ בִּבְחִינַת (מְלָכִים ב ב) : ''וִיהִי נָא פִּי שְׁנַיִם בְּרוּחֲךָ אֵלָי''  פִּי שְׁנַיִם, הַיְנוּ לְשׁוֹן הַקּדֶשׁ כִּי שְׁנַיִם מִקְרָא וְאֶחָד תַּרְגּוּם (בְּרָכוֹת ח) עַל יְדֵי זֶה כְּתִיב בֵּהּ (שָׁם ד) : ''אִישׁ קָדוֹשׁ עבֵר עָלֵינוּ תָּמִיד'' שֶׁלּא רָאֲתָה קְרִי עַל סְדִינוֹ (בְּרָכוֹת י:) כִּי עַל יְדֵי שְׁלֵמוּת לְשׁוֹן הַקּדֶשׁ נִצּוֹלִין מִמִּקְרֵה לַיְלָה כַּנַּ''ל כִּי עַל יְדֵי שְׁלֵמוּת לְשׁוֹן הַקּדֶשׁ זוֹכִין לְתִקּוּן הַבְּרִית כַּנַּ''ל כִּי עִקַּר שְׁלֵמוּת לְשׁוֹן הַקּדֶשׁ הוּא עַל יְדֵי תַּרְגּוּם שֶׁהוּא בְּחִינַת תַּרְדֵּמָה וְשֵׁנָה דְּהַיְנוּ עַל יְדֵי שֶׁמְּבָרְרִין אֶת בְּחִינַת הַתַּרְגּוּם בְּחִינַת הַתַּרְדֵּמָה כַּנַּ''ל וְעַל כֵּן אָז נִצּוֹלִין מִמִּקְרֵה לַיְלָה שֶׁבַּתַּרְדֵּמָה כַּנַּ''ל וְזֶה שֶׁבִּקֵּשׁ דָּוִד (תְּהִלִּים ק''מ) : ''ראשׁ מְסִבָּי עֲמַל שְׂפָתֵימוֹ יְכַסֵּמוֹ'' ''ראשׁ מְסִבָּי'' הוּא בְּחִינַת (יְחֶזְקֵאל א) : ''נגַהּ לוֹ סָבִיב'' שֶׁהוּא ראשׁ הַמְסַבְּבִין אֶת הַקְּדֻשָּׁה ''עֲמַל שְׂפָתֵימוֹ יְכַסֵּמוֹ'' הֶעָמָל וְהָרָע שֶׁבּוֹ יִתְבַּטֵּל וְעַל שְׁאָר לְשׁוֹנוֹת הָעַמִּים שֶׁהֵם בְּחִינַת מְדוּרָה שֶׁל שִׁבְעִין כּוֹכְבִין הַנַּ''ל ''יִמּוֹטוּ עֲלֵיהֶם גֶּחָלִים'' ''כִּי מֵהָאֵשׁ יָצָאוּ וְהָאֵשׁ תּאכְלֵם'' (יְחֶזְקֵאל ט''ו) הַיְנוּ כִּי בְּחִינַת נגַהּ שֶׁהוּא בְּחִינַת תַּרְגּוּם צְרִיכִין שֶׁיִּתְבָּרֵר  שֶׁיִּפּל הָרָע שֶׁבּוֹ וְהַטּוֹב שֶׁבּוֹ יִתְבָּרֵר וְיַעֲלֶה וְיִהְיֶה נִכְלָל בְּתוֹךְ הַקְּדֻשָּׁה הַיְנוּ בִּלְשׁוֹן הַקּדֶשׁ שֶׁזֶּהוּ בְּחִינַת שְׁלֵמוּת לְשׁוֹן הַקּדֶשׁ עַל יְדֵי לְשׁוֹן תַּרְגּוּם כַּנַּ''ל וּשְׁאָר לְשׁוֹנוֹת הָעַמִּים שֶׁהֵם בְּחִינַת רַע גָּמוּר צְרִיכִין לְכַלּוֹתָם לְגַמְרֵי בִּבְחִינַת ''יִמּוֹטוּ עֲלֵיהֶם גֶּחָלִים וְכוּ'' כַּנַּ''ל וְזֶה בְּחִינַת שַׁלְהוֹבָא דְּאֶשָּׁא הַיּוֹרֶדֶת בְּעֶרֶב שַׁבָּת עַל ראשׁ הַקְּלִפּוֹת שֶׁלּא יֻכְלְלוּ בְּנגַהּ לִינק מֵהַקְּדֻשָּׁה פֵּרוּשׁ, כִּי בְּעֶרֶב שַׁבָּת בִּכְנִיסַת שַׁבָּת נִכְלָל נגַהּ בַּקְּדֻשָּׁה וְאָז רוֹצִין גַּם שְׁאָר הַקְּלִפּוֹת הַטְּמֵאוֹת לְגַמְרֵי לַעֲלוֹת אֶל הַקְּדֻשָּׁה וְאָז יוֹרֵד שַׁלְהוֹבָא דְּאֶשָּׁא עַל ראשָׁם וְנוֹפְלִים לְמַטָּה שֶׁזֶּהוּ סוֹד כַּוָּנַת רְחִיצַת מַיִם חַמִּין בְּעֶרֶב שַׁבָּת, כַּמְבאָר בַּכַּוָּנוֹת וְזֶהוּ בְּחִינָה הַנַּ''ל שֶׁצְּרִיכִין לְבָרֵר הַטּוֹב שֶׁבַּתַּרְגוּם שֶׁהוּא בְּחִינַת נגַהּ שֶׁיִּהְיֶה נִכְלָל בִּלְשׁוֹן הַקּדֶשׁ וּשְׁאָר לְשׁוֹנוֹת הָעַכּוּ''ם שֶׁהֵם בְּחִינַת רַע גָּמוּר צְרִיכִין לְהַפִּילָם וּלְבַטְּלָם לְגַמְרֵי הַיְנוּ כַּנַּ''ל ו. וּכְשֶׁמַּעֲלֶה הַטּוֹב שֶׁבַּתַּרְגּוּם וּמַשְׁלִים אֶת הַלְּשׁוֹן הַקּדֶשׁ שֶׁבּוֹ נִבְרָא הָעוֹלָם עַל יְדֵי זֶה נִתְעוֹרְרִין וְנִתְגַּדְּלִין הַכּחַ שֶׁל הָאוֹתִיּוֹת שֶׁל לְשׁוֹן הַקּדֶשׁ שֶׁיֵּשׁ בְּכָל דָּבָר שֶׁבָּעוֹלָם כִּי כָּל דָּבָר יֵשׁ בּוֹ כַּמָּה צֵרוּפֵי אוֹתִיּוֹת שֶׁבּוֹ נִבְרָא זֶה הַדָּבָר וְעַל יְדֵי שְׁלֵמוּת לְשׁוֹן הַקּדֶשׁ עַל יְדֵי לְשׁוֹן תַּרְגּוּם עַל יְדֵי זֶה נִתְעוֹרְרִין וְנִתְגַּדְּלִין הַכּחַ שֶׁל אֵלּוּ הָאוֹתִיּוֹת שֶׁיֵּשׁ בְּכָל דָּבָר וְדָבָר וזה (בְּמִדְבַּר י''ד) : ''וְעַתָּה יִגְדַּל נָא כּחַ ה כַּאֲשֶׁר דִּבַּרְתָּ לֵאמר''  ''לֵאמר'' דָּא גִּלּוּי עֲרָיוֹת (כְּמוֹ שֶׁאָמְרוּ רַבּוֹתֵינוּ זַ''ל סַנְהֶדְרִין נ''ו:) הַיְנוּ בְּחִינַת הַמְּדוּרָה שֶׁל שִׁבְעִין כּוֹכְבִין הַנַּ''ל שֶׁהוּא בְּחִינַת תַּאֲוַת נִאוּף שֶׁנִּתְבַּטֵּל עַל יְדֵי הַדִּבּוּר שֶׁל לְשׁוֹן הַקּדֶשׁ כַּנַּ''ל וְזֶהוּ: ''כַּאֲשֶׁר דִּבַּרְתָּ לֵאמר'' הַיְנוּ כְּפִי הַדִּבּוּר שֶׁל לְשׁוֹן הַקּדֶשׁ שֶׁעַל יָדוֹ נֶאֱסַר עֲרָיוֹת וְנִתְבַּטֵּל תַּאֲוַת נִאוּף כַּנַּ''ל כְּמוֹ כֵן יִגְדַּל כּחַ ה כִּי  כְּפִי הַשְּׁלֵמוּת שֶׁמַּשְׁלִים אֶת הַדִּבּוּר שֶׁל לְשׁוֹן הַקּדֶשׁ שֶׁהוּא בְּחִינַת שְׁבִירַת וּבִטּוּל תַּאֲוַת נִאוּף כֵּן נִתְגַּדֵּל וְנִתְעוֹרֵר כּחַ ה שֶׁבְּמַעֲשֵׂה בְּרֵאשִׁית שֶׁהֵם הָאוֹתִיּוֹת שֶׁיֵּשׁ בְּכָל דָּבָר וְדָבָר שֶׁבָּעוֹלָם כַּנַּ''ל (עיין זוהר פנחס רמ''ה) ז. וּ מִי שֶׁיָּכוֹל לְהִתְעוֹרֵר הִתְנוֹצְצוּת הָאוֹתִיּוֹת שֶׁבְּכָל מַעֲשֵׂה בְּרֵאשִׁית שֶׁיֵּשׁ בְּכָל דָּבָר אֲזַי אֲכִילָתוֹ וּשְׁתִיָּתוֹ וְכָל תַּעֲנוּגָיו אֵינוֹ אֶלָּא מֵהִתְנוֹצְצוּת הָאוֹתִיּוֹת שֶׁבַּאֲכִילָה וּשְׁתִיָּה בִּבְחִינַת (רוּת ג) : ''וַיּאכַל וַיֵּשְׁתְּ וַיִּיטַב לִבּוֹ'' ''וַיִּיטַב  לִבּוֹ'' הַיְנוּ בְּחִינַת הִתְנוֹצְצוּת הָאוֹתִיּוֹת שֶׁל ל''ב אֱלקִים שֶׁבְּמַעֲשֵׂה בְרֵאשִׁית שֶׁיֵּשׁ בְּכָל דָּבָר וְזֶהוּ: ''וַיִּיטַב לִבּוֹ'' אֵין  טוֹב אֶלָּא אוֹר כְּמוֹ שֶׁכָּתוּב (בְּרֵאשִׁית א) : ''וַיַּרְא אֱלקִים אֶת הָאוֹר כִּי טוֹב'' וְזֶהוּ: ''וַיּאכַל וַיֵּשְׁתְּ וַיִּיטַב לִבּוֹ''  שֶׁהָיְתָה אֲכִילָתוֹ וּשְׁתִיָּתוֹ מֵהֶאָרַת וְהִתְנוֹצְצוּת הָאוֹתִיּוֹת שֶׁל ל''ב אֱלקִים שֶׁבִּסְעֻדָּתוֹ שֶׁאוֹכֵל וְזֶה: ''וַיִּיטַב לִבּוֹ'' זֶה בִּרְכַּת הַמָּזוֹן (זהַר וַיַּקְהֵל רי''ח וּמִדְרָשׁ רַבָּה רוּת פָּרָשָׁה ה) שֶׁהָיְתָה אֲכִילָתוֹ וּשְׁתִיָּתוֹ מֵ הִתְנוֹצְצוּת הָאוֹתִיּוֹת שֶׁיֵּשׁ בְּהָאֲכִילָה וּשְׁתִיָּה שֶׁזֶּהוּ בְּחִינַת בִּרְכוֹת הַמָּזוֹן כִּי הַמָּזוֹן נִתְבָּרֵךְ עַל יְדֵי שְׁלֵמוּת לְשׁוֹן הַקּדֶשׁ עַל יְדֵי שֶׁמְּעוֹרְרִין וּמְאִירִין אֶת הָאוֹתִיּוֹת שֶׁיֵּשׁ בְּכָל דָּבָר וּ מִשָּׁם צְרִיכִין שֶׁתִּהְיֶה עִקַּר הָאֲכִילָה וּשְׁתִיָּה וּשְׁאָר הַתַּעֲנוּגִים כַּנַּ''ל ח. וְכָל חָכָם פָּשׁוּט [פֵּרוּשׁ, שֶׁהוּא חָכָם לְבַד אַף עַל פִּי שֶׁאֵינוֹ צַדִּיק] יָכוֹל לֵידַע הָאוֹתִיּוֹת שֶׁבּוֹ נִבְרָא הַדָּבָר הַזֶּה שֶׁאוֹכֵל כִּי מִי שֶׁיּוֹדֵעַ הַכּחַ שֶׁל מְתִיקוּת וּמְרִירוּת, חֲרִיפוּת וּמְלִיחוּת שֶׁזֶּה מְרַכֵּךְ וְזֶה מַקְשֶׁה, זֶה מַגְדִּיל וְזֶה מַקְטִין, זֶה מְכַוֵּץ וְזֶה מַרְחִיב וְיוֹדֵעַ הִתְחַלְּקוּת הָאוֹתִיּוֹת שֶׁנֶּחֱלָקִין לְשָׁלשׁ אִמּוֹת אמ''ש וְשֶׁבַע כְּפוּלוֹת, וּשְׁנֵים עָשָׂר פְּשׁוּטוֹת וְיוֹדֵעַ הָאוֹתִיּוֹת הַשַּׁיָּכִים לְכָל סְפִירָה וּסְפִירָה וְיוֹדֵעַ כּחַ שֶׁל כָּל סְפִירָה, שֶׁזֶּה רַךְ וְזֶה קָשֶׁה וְכוּ אֲזַי עַל יְדֵי שֶׁטּוֹעֵם אֵיזֶה דָּבָר אוֹ רוֹאֶה אֵיזֶה דָּבָר הוּא יוֹדֵעַ וּמֵבִין הַצֵּרוּפֵי אוֹתִיּוֹת שֶׁבּוֹ נִבְרָא זֶה הַדָּבָר כִּי  כָּל דָּבָר נִשְׁתַּנֶּה בְּטַעְמוֹ וְרֵיחוֹ וּתְמוּנָתוֹ הַכּל לְפִי צֵרוּפֵי אוֹתִיּוֹת שֶׁל לְשׁוֹן הַקּדֶשׁ שֶׁשָּׁקַל הַקָּדוֹשׁ בָּרוּךְ הוּא בְּחָכְמָתוֹ וּבִרְצוֹנוֹ הַפָּשׁוּט כָּךְ וְכָךְ אוֹתִיּוֹת שֶׁיִּבְרָא בָּהֶם דָּבָר זֶה וְכָךְ וְכָךְ אוֹתִיּוֹת שֶׁיִּבָּרֵא בָּהֶם דָּבָר זֶה וְזֶה  בְּחִינַת חֲסֵרוֹת וִיתֵרוֹת וּנְקֻדּוֹת, שֶׁיֵּשׁ בְּהַתּוֹרָה שֶׁהַכּל לְפִי הַמִּשְׁקָל שֶׁגּוֹרְעִין וּמוֹסִיפִין לְפִי הַמִּשְׁקָל שֶׁצָּרִיךְ לִגְרעַ לִפְעָמִים אוֹ לְהוֹסִיף לִפְעָמִים אֵיזֶה אוֹת אוֹ נְקֻדָּה כְּדֵי לְכַוֵּן הַמִּשְׁקָל שֶׁל כּחַ הַשֵּׁם הַכּל לְפִי חָכְמָתוֹ וּרְצוֹנוֹ כִּי כֵן חִיְּבָה חָכְמָתוֹ וּרְצוֹנוֹ יִתְבָּרַךְ שֶׁיִּשְׁקל כָּךְ וְכָךְ אוֹתִיּוֹת וּנְקֻדּוֹת וְיִבְרָא בְּכחַ הַזֶּה וְאוֹתִיּוֹת וּנְקֻדּוֹת אֵלּוּ הַדָּבָר הַזֶּה כְּדֵי שֶׁיִּהְיֶה לוֹ טַעַם הַזֶּה וְרֵיחַ הַזֶּה וּתְמוּנָה הַזּאת וְכֵן שָׁקַל כָּךְ וְכָךְ אוֹתִיּוֹת וּנְקֻדּוֹת אֲחֵרוֹת וּבָרָא בָּהֶם דָּבָר אַחֵר כְּדֵי שֶׁיִּהְיֶה לוֹ כּחַ וְרֵיחַ וְטַעַם וּתְמוּנָה אַחֶרֶת כְּפִי אוֹתָן הָאוֹתִיּוֹת וְכֵן בְּכָל דָּבָר שֶׁבָּעוֹלָם וּמִי שֶׁהוּא חָכָם לְבַד יָכוֹל לְהָבִין כָּל זאת בְּחָכְמָתוֹ שֶׁיֵּדַע הָאוֹתִיּוֹת שֶׁיֵּשׁ בְּכָל דָּבָר כַּנַּ''ל אֲבָל  שֶׁיַּרְגִּישׁ וְיִתְעַנֵּג רַק מֵהַצֵּרוּפֵי אוֹתִיּוֹת בִּבְחִינַת ''וַיּאכַל וַיֵּשְׁתְּ'' כַּנַּ''ל זֶה אִי אֶפְשָׁר כִּי אִם לְמִי שֶׁהֵבִיא שְׁלֵמוּת בִּלְשׁוֹן הַקּדֶשׁ וְהֵבִיא הִתְנוֹצְצוּת חָדָשׁ בִּלְשׁוֹן הַקּדֶשׁ שֶׁל כָּל דָּבָר הַיְנוּ בְּהָאוֹתִיּוֹת שֶׁיֵּשׁ בְּכָל דָּבָר זֶה יָכוֹל לְקַיֵּם ''וַיּאכַל וַיֵּשְׁתְּ'' כַּנַּ''ל [פֵּרוּשׁ: כִּי עַל יְדֵי חָכְמָה לְבַד יְכוֹלִין לֵידַע הָאוֹתִיּוֹת שֶׁיֵּשׁ בְּכָל דָּבָר, כְּשֶׁיּוֹדְעִין כָּל הַנַּ''ל דְּהַיְנוּ לְמָשָׁל כְּשֶׁרוֹאֶה דָּבָר שֶׁטַּעְמוֹ מָתוֹק וְיוֹדֵעַ שֶׁמְּתִיקוּת כּחוֹ לְרַכֵּךְ וְיוֹדֵעַ מֵאֵיזֶה סְפִירָה נִמְשָׁךְ זֶה הַכּחַ שֶׁל הַמְּתִיקוּת וְהָרִכּוּךְ כְּגוֹן מִסְּפִירַת חֶסֶד וְיוֹדֵעַ אֵיזֶה אוֹת מִכ''ב אוֹתִיּוֹת שַׁיָּךְ לִסְפִירַת חֶסֶד אֲזַי יוֹדֵעַ שֶׁאוֹתוֹ הָאוֹת מְלֻבָּשׁ בַּדָּבָר הַזֶּה וְכֵן כַּיּוֹצֵא בָּזֶה בְּכָל הַדְּבָרִים שֶׁבָּעוֹלָם וְכַנַּ''ל אֲבָל אַף עַל פִּי שֶׁהוּא חָכָם גָּדוֹל כָּל כָּךְ שֶׁיּוֹדֵעַ כָּל זאת בְּבֵרוּר שֶׁיּוֹדֵעַ הָאוֹתִיּוֹת שֶׁיֵּשׁ בְּכָל דָּבָר [שֶׁצְּרִיכִין לָזֶה לִהְיוֹת בָּקִי גָּדוֹל מְאד בְּכָל חָכְמַת הָאֱמֶת שֶׁהוּא חָכְמַת הַקַּבָּלָה וּבְכָל חָכְמַת הַטֶּבַע וְהַיְסוֹדוֹת. כַּמּוּבָן לַמַּשְׂכִּיל, שֶׁאִי אֶפְשָׁר לֵידַע כָּל זאת כִּי אִם חָכָם גָּדוֹל מְאד בְּקַבָּלָה וּבִשְׁאָר חָכְמוֹת] אַף עַל פִּי כֵן יָכוֹל לִהְיוֹת שֶׁאֲכִילָתוֹ וּשְׁתִיָּתוֹ וְתַעֲנוּגָיו יִהְיוּ עֲדַיִן מִגּוּף הַדָּבָר וְלא מֵהִתְנוֹצְצוּת הָאוֹתִיּוֹת כִּי לִזְכּוֹת שֶׁיִּהְיוּ כָּל תַּעֲנוּגָיו רַק מֵהָאוֹתִיּוֹת שֶׁבְּכָל דָּבָר זֶה אִי אֶפְשָׁר כִּי אִם כְּשֶׁזּוֹכֶה לִשְׁלֵמוּת לְשׁוֹן הַקּדֶשׁ דְּהַיְנוּ כְּשֶׁזָּכָה לְשַׁבֵּר תַּאֲוַת הַמִּשְׁגָּל לְגַמְרֵי וּלְהַשְׁלִים אֶת הַלְּשׁוֹן הַקּדֶשׁ עַד שֶׁהֵבִיא הִתְנוֹצְצוּת חָדָשׁ בִּלְשׁוֹן הַקּדֶשׁ דְּהַיְנוּ בְּהָאוֹתִיּוֹת שֶׁיֵּשׁ בְּכָל דָּבָר זֶה הַצַּדִּיק שֶׁאוֹחֵז בָּזֶה הוּא דַּיְקָא זוֹכֶה לָזֶה שֶׁ אֵינוֹ מַרְגִּישׁ שׁוּם תַּעֲנוּג מִשּׁוּם דְּבַר אֲכִילָה וּשְׁתִיָּה וּשְׁאָר הַתַּעֲנוּגִים שֶׁבָּעוֹלָם כִּי אִם מֵהִתְנוֹצְצוּת הָאוֹתִיּוֹת שֶׁיֵּשׁ בְּכָל דָּבָר אַשְׁרֵי לוֹ] וְזֶה בְּחִינַת: ''וּמִצִּיּוֹן יִסְעָדֶךָּ'' (תְּהִלִּים כ)  שֶׁיִּהְיֶה סְעֻדָּתְךָ הַיְנוּ הָאֲכִילָה וּשְׁתִיָּה וְכָל הַתַּעֲנוּגִים מִצִּיּוּן וְסִימַן הָאוֹתִיּוֹת הַמְצֻיָּנִים וּמְסֻמָּנִים בְּכָל דָּבָר כִּי  הַטַּעַם וְהָרֵיחַ וְהַתְּמוּנָה הוּא צִיּוּן וְסִימָן עַל הָאוֹתִיּוֹת שֶׁיֵּשׁ בַּדָּבָר הַזֶּה וְזֶה: ''יִשְׁלַח עֶזְרְךָ מִקּדֶשׁ'' ''עֶזְרְךָ'' זֶה בְּחִינַת (בְּרֵאשִׁית ב) ''אֶעֱשֶׂה לּוֹ  עֵזֶר'' בְּחִינַת חַוָּה הַיְנוּ לְשׁוֹן הַקּדֶשׁ כַּנַּ''ל וְזֶה ''מִקּדֶשׁ'', בְּחִינַת לְשׁוֹן הַקּדֶשׁ וְזֶה:  יִשְׁלַח עֶזְרְךָ מִקּדֶשׁ סוֹפֵי תֵּבוֹת חשֶׁךְ הַיְנוּ בְּחִינַת תַּרְדֵּמָה שֶׁהוּא בְּחִינַת תַּרְגּוּם שֶׁעִקַּר שְׁלֵמוּת לְשׁוֹן הַקּדֶשׁ עַל יְדֵי הַתַּרְגּוּם כַּנַּ''ל וּכְשֶׁיֵּשׁ לוֹ שְׁלֵמוּת הַזֶּה עַל יְדֵי זֶה ''וּמִצִּיּוֹן יִסְעָדֶךָּ'' כַּנַּ''ל ט. וּמִי שֶׁאוֹחֵז בְּמַדְרֵגָה זוֹ ''וּמִצִּיּוֹן יִסְעָדֶךָּ'' מִזֶּה מֵאִיר לִבּוֹ כִּי  שֵׁם הַלֵּב הוּא עַל יְדֵי שֶׁמְּקַבֵּל וְנִזּוֹן מִשּׁוּפְרָא דְּשׁוּפְרָא (עיין זוהר פנחס רט''ז: ובדף רכ''א:) מִל''ב אֱלקִים שֶׁל מַעֲשֵׂה בְּרֵאשִׁית שֶׁהֵם בְּחִינַת הָאוֹתִיּוֹת שֶׁיֵּשׁ בְּכָל דָּבָר שֶׁכֻּלָּם נִמְשָׁכִין מִבְּחִינַת ל''ב אֱלקִים שֶׁל מַעֲשֵׂה בְּרֵאשִׁית וְעַל יְדֵי הִתְנוֹצְצוּת הָאוֹר שֶׁמְּקַבֵּל הַלֵּב מִל''ב אֱלקִים הַנַּ''ל עַל יְדֵי זֶה מִתְנוֹצֵץ פָּנָיו בָּאוֹר הַזֶּה בִּבְחִינַת (מִשְׁלֵי ט''ו) : ''לֵב שָׂמֵחַ יֵיטִב פָּנִים'' וּכְשֶׁפָּנָיו מְאִירוֹת בַּהִזְדַּכְּכוּת הַזֶּה אֲזַי יוּכַל הָאַחֵר לִרְאוֹת פָּנָיו בַּפָּנִים הַזֶּה כְּמוֹ בְּמַרְאָה וּלְהִתְחָרֵט וְלָשׁוּב בִּתְשׁוּבָה כַּנַּ''ל וְזֶה בְּחִינַת (דְּבָרִים ה) : ''פָּנִים בְּפָנִים דִּבֶּר ה עִמָּכֶם'' הַיְנוּ עַל יְדֵי שֶׁיֵּשׁ עִמָּכֶם דִּבּוּר ה הַיְנוּ שְׁלֵמוּת לְשׁוֹן הַקּדֶשׁ עַל יְדֵי זֶה מִתְנוֹצֵץ הַפָּנִים וּמְאִירוֹת כָּל כָּךְ עַד שֶׁיּוּכַל לְהִתְרָאוֹת פָּנִים בְּפָנִים וְזֶה: עַד לָא הֲוֵי מַתְקְלָא הַיְנוּ  שְׁלֵמוּת לְשׁוֹן הַקּדֶשׁ הַנִּקְרָא מַתְקְלָא עַל שֵׁם שֶׁשָּׁקַל הַקָּדוֹשׁ בָּרוּךְ הוּא בִּרְצוֹנוֹ הָאוֹתִיּוֹת כַּנַּ''ל בִּבְחִינַת (אִיּוֹב כ''ח) : ''לַעֲשׂוֹת לָרוּחַ מִשְׁקָל'' שֶׁשָּׁקַל הַקָּדוֹשׁ בָּרוּךְ הוּא כָּךְ וְכָךְ אוֹתִיּוֹת לְכָל דָּבָר וְדָבָר כְּדֵי שֶׁיִּהְיֶה לוֹ טַעַם וָרֵיחַ וּתְמוּנָה הַזּאת כְּפִי רְצוֹנוֹ כַּנַּ''ל וְקדֶם שֶׁהָיָה הַלְּשׁוֹן הַקּדֶשׁ בִּשְׁלֵמוּת לָא הֲוֵי מַשְׁגִּיחִין אַפִּין בְּאַפִּין עֲדַיִן לא הָיָה בְּחִינַת פָּנִים בְּפָנִים כִּי אִי אֶפְשָׁר לִזְכּוֹת לִבְחִינַת פָּנִים מְאִירוֹת הַנַּ''ל שֶׁהֵם בְּחִינַת פָּנִים בְּפָנִים כִּי אִם עַל יְדֵי בְּחִינַת מַתְקְלָא שֶׁהוּא בְּחִינַת שְׁלֵמוּת לְשׁוֹן הַקּדֶשׁ כַּנַּ''ל כִּי עִקַּר בְּחִינַת פָּנִים בְּפָנִים הוּא עַל יְדֵי ''דִּבֶּר ה עִמָּכֶם'' כַּנַּ''ל וְזֶה: עַד לָא הֲוֵי מַתְקְלָא הַיְנוּ בְּחִינַת לְשׁוֹן הַקּדֶשׁ שֶׁעִקַּר שְׁלֵמוּתוֹ עַל יְדֵי  תַּרְגּוּם שֶׁהוּא נגַהּ הַנִּקְרָא תִּקְלָא כַּיָּדוּעַ וְזֶהוּ הַחִלּוּק בֵּין הַשּׁוֹמֵעַ מִפִּי הָרַב אוֹ מִפִּי הַתַּלְמִיד אוֹ מִפִּי הַסֵּפֶר כי הצדיקים הם ''גיבורי כוח עושי דברו'' (תְּהִלִּים ק''ג) שֶׁהֵם עוֹשִׂים וּבוֹנִים הַדִּבּוּר שֶׁל הַקָּדוֹשׁ בָּרוּךְ הוּא הַיְנוּ הַלְּשׁוֹן הַקּדֶשׁ שֶׁבּוֹ נִבְרָא הָעוֹלָם בִּבְחִינוֹת ''נִמְלַךְ בְּנִשְׁמוֹתֵיהֶם שֶׁל צַדִּיקִים וּבָרָא אֶת הָעוֹלָם'' (בְּרֵאשִׁית רַבָּה פָּרָשָׁה ח) כִּי עַל יְדֵי הַשַּׁעֲשׁוּעִים שֶׁרָאָה הַקָּדוֹשׁ בָּרוּךְ הוּא שֶׁיְּקַבֵּל מִנִּשְׁמוֹתֵיהֶם שֶׁל צַדִּיקִים עַל יְדֵי זֶה ''בִּדְבַר ה שָׁמַיִם נַעֲשׂוּ וּבְרוּחַ פִּיו כָּל צְבָאָם'' (תְּהִלִּים ל''ג) הַיְנוּ שֶׁנַּעֲשָׂה הַדִּבּוּר שֶׁל לְשׁוֹן הַקּדֶשׁ שֶׁבּוֹ נִבְרָא הָעוֹלָם כִּי הַצַּדִּיקִים הֵם בִּבְחִינַת ''עשֵׂי דְבָרוֹ'' שֶׁהֵם עוֹשִׂים הַדִּבּוּר שֶׁל הַקָּדוֹשׁ בָּרוּךְ הוּא שֶׁיְּדַבֵּר וְיִבְרָא אֶת הָעוֹלָם וְכָל זֶה הָיְתָה קדֶם הַבְּרִיאָה גַּם עַכְשָׁו כְּשֶׁרוֹצִים הַצַּדִּיקִים לִשְׁמעַ אֵיזֶה דִבּוּר מֵהַקָּדוֹשׁ בָּרוּךְ הוּא הֵם עוֹשִׂים תְּחִלָּה אֶת הַדִּבּוּר וּבוֹנִים אוֹתוֹ הַיְנוּ  עַל יְדֵי מַעֲשֵׂיהֶם הַטּוֹבִים זוֹכִים לִשְׁמעַ דִּבּוּרִים מֵהַקָּדוֹשׁ בָּרוּךְ הוּא נִמְצָא שֶׁאֵלּוּ הַדִּבּוּרִים נִתְהַוּוּ וְנִבְנוּ עַל יָדָם וזהו (תְּהִלִּים ק''ג) : ''עשֵׂי דְבָרוֹ לִשְׁמעַ בְּקוֹל דְּבָרוֹ'' כְּשֶׁרוֹצִים לִשְׁמעַ דִּבּוּר מֵהַקָּדוֹשׁ בָּרוּךְ הוּא הֵם עוֹשִׂים תְּחִלָּה אֶת הַדִּבּוּר בִּבְחִינַת ''עשֵׂי דְבָרוֹ'' כַּנַּ''ל וְאַחַר כָּךְ שׁוֹמְעִים אוֹתוֹ הַדִּבּוּר מֵהַקָּדוֹשׁ בָּרוּךְ הוּא בִּבְחִינַת ''לִשְׁמעַ בְּקוֹל דְּבָרוֹ'' כִּי בְּזֶה הַדִּבּוּר הַקָּדוֹשׁ בָּרוּךְ הוּא מְדַבֵּר עִמָּם וּשְׁלֵמוּת הַדִּבּוּר שֶׁל לְשׁוֹן הַקּדֶשׁ תַּלְיָא בְּיִרְאָה בִּבְחִינַת ''עֲשָׂאָהּ כְּאוֹצָר'' כַּנַּ''ל וְיִרְאָה תַּלְיָא בְּאוּדְנִין (תִּקּוּן ע) נִמְצָא, כְּשֶׁהַצַּדִּיק שׁוֹמֵעַ הַדִּבּוּר שֶׁל תּוֹרָה מִפִּי הַקָּדוֹשׁ בָּרוּךְ הוּא יֵשׁ לְהַדִּבּוּר שְׁלֵמוּת כִּי הַדִּבּוּר תָּלוּי בְּיִרְאָה וְהוּא שׁוֹמֵעַ הַדִּבּוּר בִּבְחִינַת ''לִשְׁמעַ בְּקוֹל דְּבָרוֹ'' נִמְצָא מִי שֶׁשּׁוֹמֵעַ מִפִּיו בְּעַצְמוֹ מְקַבֵּל דִּבּוּר לְשׁוֹן הַקּדֶשׁ בִּשְׁלֵמוּת הַיְנוּ בְּיִרְאָה כִּי זֶה הַלְּשׁוֹן הַקּדֶשׁ יֵשׁ לוֹ שְׁלֵמוּת מֵחֲמַת בְּחִינַת ''לִשְׁמעַ בְּקוֹל דְּבָרוֹ'' כִּי שְׁלֵמוּת הַדִּבּוּר תַּלְיָא בְּיִרְאָה וְהַיִּרְאָה תַּלְיָא בְּאוּדְנִין כַּנַּ''ל אֲבָל מִי שֶׁשּׁוֹמֵעַ מִפִּי אַחֵר הוּא רָחוֹק מִזֶּה הַשְּׁלֵמוּת כִּי כְּבָר יָרַד מִמַּדְרֵגָתוֹ וְזֶה: ה שָׁמַעְתִּי שִׁמְעֲךָ יָרֵאתִי כְּשֶׁהַשְּׁמִיעָה מִפִּי הַצַּדִּיק בְּעַצְמוֹ שֶׁהוּא שׁוֹמֵעַ מִפִּיךָ בִּבְחִינַת ''עשֵׂי דְבָרוֹ לִשְׁמעַ בְּקוֹל דְּבָרוֹ'' שִׁמְעֲךָ, שֶׁהוּא שׁוֹמֵעַ מִמְּךָ הַיְנוּ מִפִּי הַקָּדוֹשׁ בָּרוּךְ הוּא בְּעַצְמוֹ אֲזַי יָרֵאתִי כִּי עִקַּר הַיִּרְאָה תַּלְיָא בְּאוּדְנִין וְאָז יֵשׁ שְׁלֵמוּת לִלְשׁוֹן הַקּדֶשׁ הַזֶּה כַּנַּ''ל ''ה פָּעָלְךָ בְּקֶרֶב שָׁנִים  חַיֵּיהוּ'' פֵּרֵשׁ רַשִׁ''י: עוֹרְרֵהוּ הַיְנוּ שֶׁנִּתְעוֹרֵר פָּעָלְךָ הַיְנוּ כּחַ מַעֲשֵׂה בְּרֵאשִׁית נִתְעוֹרֵר בְּקֶרֶב שָׁנִים אַל תִּקְרֵי בְּקֶרֶב שָׁנִים אֶלָּא בְּקֶרֶב שְׁנַיִם (כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה, סוֹטָה מ''ט) שְׁנַיִם מִקְרָא, דְּהַיְנוּ לְשׁוֹן הַקּדֶשׁ עַל יְדֵי לְשׁוֹן הַקּדֶשׁ בִּשְׁלֵמוּת הַנִּשְׁלָם עַל יְדֵי הַיִּרְאָה דְּתָלְיָא בְּאוּדְנִין נִתְעוֹרֵר וְנִתְנוֹצֵץ כּחַ מַעֲשֵׂה בְּרֵאשִׁית שֶׁנִּבְרָא עַל יְדֵי לְשׁוֹן הַקּדֶשׁ וְזֶה שֶׁפֵּרֵשׁ רַשִׁ''י: תְּפִלָּה לַחֲבַקּוּק עַל שִׁגְינוֹת, כְּתַרְגּוּמוֹ שֶׁעִקַּר שְׁלֵמוּת לְשׁוֹן הַקּדֶשׁ, עַל יְדֵי הַתַּרְגּוּם כַּנַּ''ל וְזֶה: עַל שִׁגְינוֹת כִּי שִׁגְיוֹנוֹת הוּא בְּחִינַת תַּרְגּוּם כִּי  תַּרְגּוּם הוּא בְּחִינַת עֵץ הַדַּעַת טוֹב וָרָע שֶׁמְּערָב טוֹב וָרַע וְכֵן הוּא הַשּׁוֹגֵג שֶׁיֵּשׁ בּוֹ גַּם כֵּן טוֹב וָרַע שֶׁהַמַּעֲשֶׂה הוּא רַע וְכַוָּנָתוֹ טוֹב הַשְׁמָטוֹת הַשַּׁיָּכִים לַתּוֹרָה הַזּאת וּבֵין לוֹמֵד בַּסֵּפֶר לְשׁוֹמֵעַ מִפִּי הֶחָכָם יֵשׁ חִלּוּק גָּדוֹל בְּיוֹתֵר כִּי  סֵפֶר הוּא רַק לְזִכָּרוֹן כְּמוֹ שֶׁכָּתוּב (שְׁמוֹת י''ז) : ''כְּתֹב זאת זִכָּרוֹן בַּסֵּפֶר'' וְ הַזִּכָּרוֹן הוּא בְּכחַ הַמְדַמֶּה כִּי גַּם בְּהֵמָה יֵשׁ לָהּ זִכָּרוֹן כְּמוֹ שֶׁאָנוּ רוֹאִים שֶׁגַּם בְּהֵמָה זוֹכֶרֶת שֶׁבְּמָקוֹם זֶה נְשָׁכָהּ כֶּלֶב וְהִיא בּוֹרַחַת מִשָּׁם וְעַל כֵּן אָמְרוּ רַבּוֹתֵינוּ, זִכְרוֹנָם לִבְרָכָה דְּבָרִים שֶׁבְּעַל פֶּה, אִי אַתָּה רַשַּׁאי לְאָמְרָם בִּכְתָב (גִטִּין ס:) וְיֵשׁ דְּבָרִים בְּגוֹ כִּי בֶּאֱמֶת זֶה הַמִּקְרָא ''כְּתֹב זאת זִכָּרוֹן בַּסֵּפֶר'' הַנַּ''ל נֶאֱמַר עַל תּוֹרָה שֶׁבִּכְתָב שֶׁצְּרִיכִין דַּוְקָא לְכָתְבָהּ [כָּל זֶה שָׁמַעְתִּי מִפִּיו הַקָּדוֹשׁ בְּעֵת שֶׁכָּתַבְתִּי לְפָנָיו תּוֹרָה הַנַּ''ל, וְלא בֵּאֵר עִנְיָן זֶה הֵיטֵב] וְזֶה סוֹד מַה שֶּׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין ל''ח:) אָדָם הָרִאשׁוֹן מָשׁוּךְ בְּעָרְלָתוֹ הָיָה אָדָם הָרִאשׁוֹן בְּלָשׁוֹן אֲרַמִּית סִפֵּר וְהָבֵן מְאד כִּי עַל יְדֵי לָשׁוֹן אֲרַמִּית שֶׁהוּא לְשׁוֹן תַּרְגּוּם מָשְׁכָה וְיָנְקָה הָעָרְלָה שֶׁהוּא רַע הַכּוֹלֵל מִלְּשׁוֹן הַקּדֶשׁ, מִבְּרִית קדֶשׁ כַּנַּ''ל עַיֵּן שָׁם הֵיטֵב כִּי עִקַּר פְּגַם הַבְּרִית, שֶׁהוּא רַע הַכּוֹלֵל בְּחִינַת לְשׁוֹנוֹת הָעַמִּים יְנִיקָתָם עַל יְדֵי לְשׁוֹן תַּרְגּוּם שֶׁהוּא בְּחִינַת נגַהּ שֶׁעַל יְדֵי זֶה הֵם עוֹלִים לִינק מִלְּשׁוֹן הַקּדֶשׁ מִבְּרִית קדֶשׁ כַּנַּ''ל כִּי  עִקַּר הַמַּתְקְלָא וְהַנִּסָּיוֹן וְהַבְּחִירָה הוּא בִּבְחִינַת נגַהּ שֶׁהוּא בְּחִינַת תַּרְגּוּם כִּי נגַהּ נִקְרָא תַּקְלָא כַּנַּ''ל וְזֶהוּ: אָדָם הָרִאשׁוֹן מָשׁוּךְ בְּעָרְלָתוֹ הָיָה אָדָם הָרִאשׁוֹן בְּלָשׁוֹן אֲרַמִּית סִפֵּר כִּי הָא בְּהָא תָּלְיָא כִּי עִקַּר פְּגַם הַבְּרִית בְּחִינַת מָשׁוּךְ בְּעָרְלָתוֹ נִמְשָׁךְ עַל יְדֵי לָשׁוֹן אֲרַמִּית שֶׁהוּא לְשׁוֹן תַּרְגּוּם כְּשֶׁאֵין מַעֲלִין אוֹתוֹ לִלְשׁוֹן הַקּדֶשׁ כַּנַּ''ל ''עשֵׂי דְבָרוֹ לִשְׁמעַ בְּקוֹל דְּבָרוֹ'' שֶׁהַצַּדִּיק עוֹשֶׂה הַדִּבּוּר וְכוּ כַּנַּ''ל וּכְשֶׁהַלְּשׁוֹן הַקּדֶשׁ בָּא מִלְּמַעְלָה עֲדַיִן הוּא חֲסַר תִּקּוּן כִּי עֲדַיִן צָרִיךְ לְהַעֲלוֹת הַטּוֹב מִן הַתַּרְגּוּם וְזֶהוּ סוֹד כַּוָּנַת מִילָה כְּמוֹ שֶׁמּוּבָא בַּמִּדְרָשׁ (בְּרֵאשִׁית פָּרָשָׁה י''א) שְׁאֵלַת הַמִּינִין עַל מִצְוַת מִילָה. אֵיךְ יִבְרָא הַקָּדוֹשׁ בָּרוּךְ הוּא דָּבָר הַמְחֻסַּר תִּקּוּן ? אַךְ הוּא עַל כַּוָּנָה זוֹ, הַיְנוּ כַּנַּ''ל שֶׁ הַלְּשׁוֹן הַקּדֶשׁ שֶׁהוּא בְּחִינַת תִּקּוּן הַבְּרִית הַבָּא מִלְּמַעְלָה הוּא עֲדַיִן חֲסַר תִּקּוּן וְעִקַּר תִּקּוּנוֹ לְמַטָּה בְּזֶה הָעוֹלָם עַל יְדֵי שֶׁאָנוּ מַעֲלִין הַטּוֹב שֶׁבַּתַּרְגּוּם וּמַשְׁלִימִין אֶת הַלְּשׁוֹן הַקּדֶשׁ כִּי עִקַּר הַתִּקּוּן שֶׁל כָּל הַדְּבָרִים נִשְׁלָם לְמַטָּה בְּזֶה הָעוֹלָם דַּיְקָא שֶׁזֶּהוּ בְּחִינַת שְׁלֵמוּת לְשׁוֹן הַקּדֶשׁ, עַל יְדֵי תַּרְגּוּם שֶׁאַף עַל פִּי שֶׁהַלְּשׁוֹן הַקּדֶשׁ בָּא מִלְּמַעְלָה אַף עַל פִּי כֵן אֵין לוֹ שְׁלֵמוּת כִּי אִם עַל יְדֵי לְשׁוֹן תַּרְגּוּם שֶׁהוּא בְּחִינַת  עֵץ הַדַּעַת טוֹב וָרָע דְּהַיְנוּ עַל יְדֵי שֶׁמְּבָרְרִין הַטּוֹב שֶׁבַּתַּרְגּוּם הַטּוֹב שֶׁבְּעֵץ הַדַּעַת שֶׁעַל יְדֵי זֶה דַּיְקָא נִשְׁלָם הַלְּשׁוֹן הַקּדֶשׁ וְזֶהוּ בְּחִינַת מַה שֶּׁמְּבאָר שָׁם בַּמִּדְרָשׁ הַתֵּרוּץ עַל שְׁאֵלַת הַמִּינִין הַנַּ''ל בְּעִנְיַן מִצְוַת מִילָה אֵיךְ יִבְרָא הַקָּדוֹשׁ בָּרוּךְ הוּא מְחֻסַּר תִּקּוּן כַּנַּ''ל שֶׁהֵשִׁיבוּ שָׁם: כָּל דָּבָר צָרִיךְ תִּקּוּן הַתֻּרְמוּסִין צְרִיכִין לְבַשֵּׁל וְכוּ, אַף הָאָדָם צָרִיךְ תִּקּוּן וְכוּ, עַיֵּן שָׁם הַיְנוּ כַּנַּ''ל שֶׁ הַשֵּׁם יִתְבָּרַךְ בָּרָא כָּל הַבְּרִיאָה בִּשְׁבִיל הָאָדָם הַבַּעַל בְּחִירָה שֶׁהוּא דַּיְקָא יְתַקֵּן כָּל הַדְּבָרִים עַל יְדֵי בֵּרוּר הַטּוֹב שֶׁבְּעֵץ הַדַּעַת שֶׁעַל יְדֵי זֶה מַשְׁלִים וּמְתַקֵּן כָּל הַדְּבָרִים שֶׁבָּעוֹלָם וְעַל כֵּן צְרִיכִין לְתַקֵּן תִּקּוּן הַמִּילָה בְּחִינַת תִּקּוּן הַבְּרִית בְּזֶה הָעוֹלָם דַּיְקָא שֶׁזֶּהוּ בְּחִינַת שְׁלֵמוּת לְשׁוֹן הַקּדֶשׁ עַל יְדֵי תַּרְגּוּם דַּיְקָא שֶׁהַלְּשׁוֹן הַקּדֶשׁ הַבָּא מִלְּמַעְלָה אֵין לוֹ שְׁלֵמוּת כְּשֶׁבָּא מִלְּמַעְלָה כִּי אִם עַל יְדֵי שֶׁאֲנַחְנוּ מַשְׁלִימִין אוֹתוֹ עַל יְדֵי שֶׁמְּבָרְרִין הַטּוֹב שֶׁבַּתַּרְגּוּם שֶׁאָז דַּיְקָא נִשְׁלָם הַלְּשׁוֹן הַקּדֶשׁ כַּנַּ''ל וְזֶהוּ:  חַשְׁמַ''ל חַשׁ מַל בְּחִינַת מִילָה וּ''מַל'' גִּימַטְרִיָּא שִׁבְעִים בְּחִינוֹת מְדוּרָה שֶׁל שִׁבְעִין כּוֹכְבִין הַנַּ''ל שֶׁנִּתְמַלֵּל וְנֶחְתָּךְ וְנִתְבַּטֵּל עַל יְדֵי מִצְוַת מִילָה שֶׁהוּא בְּחִינַת תִּקּוּן הַבְּרִית כַּנַּ''ל עַיֵּן בַּכַּוָּנוֹת וְהָבֵן וּ לְהַעֲלוֹת הַטּוֹב מִן הַתַּרְגּוּם הוּא עַל יְדֵי תִּקּוּן הַשְּׁגָגוֹת שֶׁצָּרִיךְ לְתַקֵּן כָּל מַה שֶּׁחָטָא בְּשׁוֹגֵג, וְהָבֵן (עיין תהלים ז שגיון לדוד ופי התרגום תרגומא דאודיתא לדוד וכו) וּמִי שֶׁיֵּשׁ לוֹ שְׁלֵמוּת לְשׁוֹן הַקּדֶשׁ יוֹדֵעַ לְפַשֵׁר חֶלְמִין שֶׁבַּתַּרְדֵּמָה כְּמוֹ יוֹסֵף, כַּמְבאָר שָׁם כִּי  הַחֲלוֹמוֹת הֵם כְּפִי הַמַּאֲכָלִים שֶׁאוֹכֵל, כַּמּוּבָא כִּי  בְּכָל דָּבָר יֵשׁ אוֹתִיּוֹת כַּנַּ''ל וּכְשֶׁשּׁוֹכֵב וְיָשֵׁן עוֹלִים הָאֵדִים מֵהַמַּאֲכָלִים שֶׁאָכַל וְעוֹלִים לְהַמּחַ וְנִצְטָרְפִין הָאוֹתִיּוֹת שֶׁיֵּשׁ בָּהֶם וּמִזֶּה נַעֲשֶׂה הַחֲלוֹם נִמְצָא כְּשֶׁאָדָם אוֹכֵל אִם הָיָה אוֹכֵל הַכַּף הַשֵּׁנִי קדֶם הָרִאשׁוֹן הָיָה מִתְרָאֶה לוֹ חֲלוֹם אַחֵר כִּי בְּכָל דָּבָר יֵשׁ אוֹתִיּוֹת אֲחֵרִים וְאִלּוּ הָיָה אוֹכֵל זֶה הַכַּף תְּחִלָּה הָיוּ נִצְטָרְפִין הָאוֹתִיּוֹת בְּצֵרוּפִים אֲחֵרִים וְהָיָה מִתְרָאֶה לוֹ חֲלוֹם אַחֵר וּמִי שֶׁיֵּשׁ לוֹ שְׁלֵמוּת לְשׁוֹן הַקּדֶשׁ הוּא יוֹדֵעַ הָאוֹתִיּוֹת שֶׁיֵּשׁ בְּכָל דָּבָר כַּנַּ''ל עַל כֵּן הוּא יָכוֹל לְפַשֵׁר חֶלְמִין כַּנַּ''ל וְהָבֵן הֵיטֵב אֵיךְ עַתָּה מְבאָר הֵיטֵב עִנְיַן פִּתְרוֹן חֲלוֹמוֹת עַל יְדֵי שְׁלֵמוּת לְשׁוֹן הַקּדֶשׁ עַל יְדֵי מַה שֶּׁכָּתַב שָׁם אַחַר כָּךְ שֶׁעַל יְדֵי שְׁלֵמוּת לְשׁוֹן הַקּדֶשׁ מְאִירִין הַהִתְנוֹצְצוּת הָאוֹתִיּוֹת שֶׁיֵּשׁ בְּכָל דָּבָר כִּי עַל יְדֵי הִתְנוֹצְצוּת הָאוֹתִיּוֹת שֶׁיֵּשׁ בְּכָל הַמַּאֲכָלִים שֶׁמֵּהֶם הַחֲלוֹמוֹת עַל יְדֵי זֶה הַצַּדִּיק בְּחִינַת יוֹסֵף יוֹדֵעַ לְפַשֵׁר חֶלְמִין שֶׁבַּתַּרְדֵּמָה כַּנַּ''ל [זֶה מָצָאנוּ מִזֶּה הַמַּאֲמָר מִכְּתַב יַד רַבֵּנוּ זַ''ל בְּעַצְמוֹ] ''יִשְׁלַח עֶזְרְךָ מִקּדֶשׁ'' וְכוּ גּדֶל יְקַר הָעֶרֶךְ מִלְּשׁוֹן הַקּדֶשׁ שֶׁבּוֹ נִבְרָא הָעוֹלָם כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה: ''לְזאת יִקָּרֵא אִשָּׁה, כִּי מֵאִישׁ'' לָשׁוֹן נוֹפֵל עַל לָשׁוֹן, מִכָּאן שֶׁנִּבְרָא הָעוֹלָם בִּלְשׁוֹן הַקּדֶשׁ כִּי הָ אִשָּׁה הוּא בְּחִינַת לְשׁוֹן הַקּדֶשׁ שֶׁבָּהּ נִבְרָא הָעוֹלָם וְזֶהוּ: ''חַוָּה'' לְשׁוֹן דִּבּוּר כְּמוֹ שֶׁכָּתוּב: ''וְלַיְלָה לְלַיְלָה יְחַוֶּה דָּעַת'' וְזֶה בְּחִינַת: ''לְזאת יִקָּרֵא אִשָּׁה'' כִּי  הַדִּבּוּר נִקְרָא זאת כְּמוֹ שֶׁכָּתוּב: ''וְזאת אֲשֶׁר דִּבֶּר לָהֶם אֲבִיהֶם'' וְעַל יְדֵי לְשׁוֹן הַקּדֶשׁ רוֹמְמָנוּ מִכָּל הַלְּשׁוֹנוֹת וְזֶה בְּחִינַת: לָשׁוֹן נוֹפֵל עַל לָשׁוֹן כָּל הַלְּשׁוֹנוֹת נוֹפְלִים עַל יְדֵי לְשׁוֹן הַקּדֶשׁ וְאֵין [... עד כאן מצאנו] [פִּרְקָא תִּנְיָנָא דְּסִפְרָא דִצְנִיעוּתָא מְבאָר לְעֵיל בְּהַתּוֹרָה אֱמר אֶל הַכּהֲנִים סִימָן ב]


~ כ - תִּשְׁעָה תִּקּוּנִין יַקִּירִין

[לְשׁוֹן רַבֵּנוּ, זִכְרוֹנוֹ לִבְרָכָה] פִּרְקָא תְּלִיתָאָה [דְסִפְרָא דִצְנִיעוּתָא] תִּשְׁעָה תִּקּוּנִין יַקִּירִין אִתְמְסַרָא לְדִקְנָא. כָּל מָה דְּאִתְטַמַּר וְלָא אִתְגַּלְיָא, עִלָּאָה וִיקָרָא אִשְׁתְּכַח, וְהוּא גִּנְזַיָּא יַקִּירָא: נִימִין עַל נִימִין מִקַּמֵי פִּתְחֵי דְּאֻדְנִין עַד רֵישָׁא [דְּפֻמָּא], מֵרֵישָׁא הַאי לְרֵישָׁא אָחֳרָא, אִשְׁתְּכַח מִתְּחוֹת תְּרֵין נֻקְבִּין אַרְחָא מַלְיָא דְּלָא אִתְחַזְיָא, עִלְעִין אִתְחַפְיָן מֵהַאי גִּיסָא וּמֵהַאי גִּיסָא, בְּהוֹ אִתְחַזְיָן תַּפּוּחִין סֻמָקִין כְּוַרְדָּא, בְּחַד חוּטָא תַּלְיָן אֻכָּמִין תַּקִּיפִין עַד חֶדְווֹי, שִׂפְוָן סוּמְקֵי כְּוַרְדָּא אִתְפַּנוּן, זְעִירִין נָחְתִין בִּגְרוֹנָא וּמְחַפְּיָן קְדָלָא, רַבְרְבִין וּזְעֵירִין נָחְתִין בִּשְׁקּוֹלָא בְּאִלֵּין אִשְׁתַּכַּח גִּבָּר וְתַקִּיף א.  דַּע, שֶׁיֵּשׁ נְשָׁמָה בָּעוֹלָם שֶׁעַל יָדָהּ נִתְגַּלֶּה בֵּאוּרֵי וּפֵרוּשֵׁי הַתּוֹרָה וְהִיא מְסֻבֶּלֶת בְּיִסּוּרִין פַּת בַּמֶּלַח תּאכַל, וּבְמַיִם בַּמְּשׂוּרָה תִּשְׁתֶּה, כִּי כָּךְ דַּרְכָּהּ שֶׁל תּוֹרָה (אָבוֹת פֶּרֶק ו) וְכָל מְפָרְשֵׁי הַתּוֹרָה הֵן מְקַבְּלִין מִזּאת הַנְּשָׁמָה וְזאת הַנְּשָׁמָה כָּל דְּבָרֶיהָ כְּגַחֲלֵי אֵשׁ כִּי  אִי אֶפְשָׁר לְקַבֵּל וְלִשְׁאב מֵימֵי הַתּוֹרָה אֶלָּא מִי שֶׁדְּבָרָיו כְּגַחֲלֵי אֵשׁ בִּבְחִינַת (יִרְמְיָה כ''ג) : ''הֲלוֹא כה דְבָרִי כָּאֵשׁ'' וּכְשֶׁהַנְּשָׁמָה הַזּאת נוֹפֶלֶת מִבְּחִינַת ''הֲלוֹא כה דְבָרִי כָּאֵשׁ'' וְאֵין דְּבָרֶיהָ כְּגַחֲלֵי אֵשׁ וּדְבָרֶיהָ נִצְטַנְּנִין אֲזַי נִסְתַּלֶּקֶת וּכְשֶׁנִּסְתַּלֶּקֶת אֲזַי נִסְתַּלֵּק בֵּאוּרֵי הַתּוֹרָה הַנִּמְשֶׁכֶת עַל יָדָהּ וַאֲזַי כָּל מְפָרְשֵׁי הַתּוֹרָה אֵין יְכוֹלִין לְהַשִּׂיג שׁוּם בֵּאוּר הַתּוֹרָה וְאָז נִתְעוֹרֵר מְרִיבָה עַל הַצַּדִּיקִים כִּי  עִקַּר הַמַּחֲלקֶת שֶׁבָּעוֹלָם נַעֲשֶׂה עַל יְדֵי הִסְתַּלְּקוּת בֵּאוּרֵי הַתּוֹרָה כִּי  הַבֵּאוּר, הוּא תֵּרוּץ עַל קֻשְׁיוֹת וּמְרִיבוֹת וְזֶה בְּחִינַת (בְּמִדְבַּר כ) :  ''מִדְבַּר צִן'' שֶׁהוּא בְּחִינַת דִּבּוּר מְצֻנָּן שֶׁשָּׁם מֵתָה  מִרְיָם בְּחִינַת הַנְּשָׁמָה הַסּוֹבֶלֶת מְרִירוּת הַשִּׁעְבּוּד עַל הַתּוֹרָה וְאָז נִסְתַּלֵּק  הַבְּאֵר הַיְנוּ בְּחִינַת בֵּאוּרֵי הַתּוֹרָה וְאָז: ''וַיָּרֶב הָעָם עִם משֶׁה'' הַיְנוּ בְּחִינוֹת הַמְּרִיבָה שֶׁנִּתְעוֹרֵר כַּנַּ''ל וְאֵלּוּ  מְפָרְשֵׁי הַתּוֹרָה נִקְרָאִים בִּשְׁבִיל זֶה מוֹרִים מֵחֲמַת שֶׁמְּקַבְּלִים עַל יְדֵי הַנְּשָׁמָה הַנַּ''ל הַמְכֻנָּה בְּשֵׁם מִרְיָם גַּם, הֵם מוֹרִים אֶת מוֹרֵיהֶם (כמובא בפרש''י שם) כְּמַאֲמַר (תַּעֲנִית ז) : וּמִתַּלְמִידַי יוֹתֵר מִכֻּלָּם וְזֶה שֶׁאָמַר לָהֶם משֶׁה: ''שִׁמְעוּ נָא הַמּרִים'' ב. וּ מִי שֶׁרוֹצֶה לְהַמְשִׁיךְ בֵּאוּרֵי הַתּוֹרָה צָרִיךְ מִתְּחִלָּה לְהַמְשִׁיךְ לְעַצְמוֹ דִּבּוּרִים חַמִּים כְּגַחֲלֵי אֵשׁ כַּנַּ''ל וְ הַדִּבּוּר נִמְשָׁךְ מִלֵּב הָעֶלְיוֹן בְּחִינַת (תְּהִלִּים ע''ג) ''צוּר לְבָבִי'' וְ צָרִיךְ לִשְׁפּךְ שִׂיחוֹ בִּתְפִלָּה לִפְנֵי הַשֵּׁם יִתְבָּרַךְ וְעַל יְדֵי תְּפִלָּתוֹ נִכְמְרוּ רַחֲמֵי הַשֵּׁם יִתְבָּרַךְ עָלָיו וְנִפְתָּח לֵב הָעֶלְיוֹן כִּי  עִקַּר הָרַחֲמִים הוּא בַּלֵּב וְנִשְׁפָּע מִלֵּב הָעֶלְיוֹן דִּבּוּרִים וְעַל יְדֵי הַדִּבּוּר מַמְשִׁיךְ בֵּאוּרֵי הַתּוֹרָה גַּם כֵּן מִשָּׁם וְ לֵב הַנַּ''ל הוּא בְּחִינַת סֶלַע שֶׁמִּשָּׁם הַדִּבּוּר בִּבְחִינַת (מְגִלָּה י''ח) : מִלֵּי בְּסֶלַע וְ סֶלַע הוּא בְּחִינַת צוּר בִּבְחִינַת (תְּהִלִּים ק''ה) : ''פָּתַח צוּר וַיָּזוּבוּ מָיִם'' וְהוּא בְּחִינַת לֵב, בְּחִינַת ''צוּר לְבָבִי'' וְהַלֵּב נִכְמָר בְּרַחֲמִים וּמַשְׁפִּיעַ דִּבּוּרִים חַמִּים בִּבְחִינַת (שָׁם ל''ט) : ''חַם לִבִּי בְּקִרְבִּי בַּהֲגִיגִי תִבְעַר אֵשׁ דִּבַּרְתִּי בִּלְשׁוֹנִי'' וּ בַלֵּב הַזֶּה כְּתוּבִים כָּל בֵּאוּרֵי הַתּוֹרָה בִּבְחִינַת (מִשְׁלֵי ג) : ''כָּתְבֵם עַל לוּחַ לִבֶּךָ'' ומי שרוצה ליקח איזה בֵּאוּר צָרִיךְ לוֹ לִקַּח מֵהַלֵּב הַנַּ''ל בִּתְפִלָּה, בְּבַקָּשָׁה כַּנַּ''ל וּבִשְׁבִיל זֶה  צָרִיךְ כָּל אֶחָד מִמְּפָרְשֵׁי הַתּוֹרָה קדֶם שֶׁמַּתְחִיל לְבָאֵר אֵיזֶה בֵּאוּר צָרִיךְ לוֹ מִתְּחִלָּה לִשְׁפּךְ תְּפִלָּתוֹ לִפְנֵי הַשֵּׁם יִתְבָּרַךְ כְּדֵי לְעוֹרֵר לֵב הָעֶלְיוֹן לְהַשְׁפִּיעַ עָלָיו דִּבּוּרִים כְּגַחֲלֵי אֵשׁ וְאַחַר כָּךְ יַתְחִיל לְבָאֵר כִּי אַחַר כָּךְ  נִפְתָּח הַצּוּר וַיָּזוּבוּ מֵימָיו הַיְנוּ בֵּאוּרֵי הַתּוֹרָה ג. וְ יֵשׁ חִלּוּק בֵּין בֵּאוּר שֶׁאָדָם מְבָאֵר בֵּינוֹ לְבֵין עַצְמוֹ לְבֵין בֵּאוּר שֶׁאָדָם מְבָאֵר לָרַבִּים כִּי  כְּשֶׁדּוֹרֵשׁ בָּרַבִּים וְקדֶם הַבֵּאוּר הוּא מְקַשֵּׁר אֶת עַצְמוֹ עִם נִשְׁמוֹתֵיהֶם וְשׁוֹפֵךְ שִׂיחוֹ וּתְפִלָּתוֹ לִפְנֵי הַשֵּׁם יִתְבָּרַךְ בְּוַדַּאי הֵן אֵל כַּבִּיר לא יִמְאָס (אִיּוֹב ל''ו) (ועיין ברכות ח) אֲבָל תְּפִלַּת יָחִיד אֶפְשָׁר שֶׁמּוֹאֲסִין בִּתְפִלָּתוֹ וְזֶה בְּחִינַת ''וְדִבַּרְתָּ אֶל הַסֶּלַע לְעֵינֵיהֶם'' שֶׁתְּפִלָּתְךָ תִּהְיֶה בְּשָׁעָה שֶׁהַצִּבּוּר מְקֻבָּצִים וזה (דברים ל''א) ''הַקְהֵל אֶת הָעָם'' ד. וְזֶהוּ  הַחִלּוּק בֵּין הַלּוֹמֵד מִתּוֹךְ הַסֵּפֶר וּבֵין הַשּׁוֹמֵעַ מִפִּי הֶחָכָם עַצְמוֹ כִּי הַשּׁוֹמֵעַ מִפִּי הֶחָכָם עַצְמוֹ בְּוַדַּאי נִתְקַשֵּׁר נִשְׁמָתוֹ עִם נִשְׁמַת הֶחָכָם בִּשְׁעַת תְּפִלָּתוֹ כַּנַּ''ל וְיֵשׁ לְזֶה הָאָדָם חֵלֶק בַּבֵּאוּר הַזֶּה כִּי עַל יְדֵי הַתְּפִלָּה נִתּוֹסֵף קְדֻשָּׁה לְמַעְלָה וְכָל תְּפִלָּה הַיּוֹצֵאת מֵהַרְבֵּה נְשָׁמוֹת הִיא מוֹסֶפֶת קְדֻשָּׁה לְמַעְלָה וּמְעוֹרֶרֶת בְּיוֹתֵר לֵב הָעֶלְיוֹן כַּנַּ''ל וְלֵב הָעֶלְיוֹן שׁוֹפֵךְ מֵימֵי הַבֵּאוּר בְּיוֹתֵר הַכּל לְפִי רב אֲנָשִׁים כֵּן יוֹתֵר קְדֻשָּׁתוֹ בִּבְחִינַת (תְּהִלִּים כ''ב) : ''וְאַתָּה קָדוֹשׁ יוֹשֵׁב תְּהִלּוֹת יִשְׂרָאֵל'' עַל יְדֵי תְּהִלּוֹת יִשְׂרָאֵל נִתּוֹסֵף קְדֻשָּׁתוֹ גַּם כָּל אֵלּוּ הָאֲנָשִׁים הָעוֹמְדִים בִּשְׁעַת הַדְּרוּשׁ נִכְנָע רִשְׁעָתָם עַל יְדֵי הַטּוֹב שֶׁבֶּחָכָם הַדּוֹרֵשׁ וּלְפִי הַהַכְנָעָה כֵּן נִכְנָעִים  הָאוֹיְבִים הַיְנוּ הַקְּלִפּוֹת הַשּׁוֹכְנִים סְבִיב לֵב הָעֶלְיוֹן בִּבְחִינַת (יְחֶזְקֵאל ה) : ''זאת  יְרוּשָׁלַיִם שַׂמְתִּיהָ בְּתוֹךְ הַגּוֹיִם'' וְ הִיא לֵב בִּבְחִינַת (יְשַׁעְיָהוּ מ) : ''דַּבְּרוּ עַל לֵב יְרוּשָׁלַיִם'' וְזֶה בְּחִינַת מַטֶּה שֶׁאָמַר הַקָּדוֹשׁ בָּרוּךְ הוּא לְמשֶׁה: ''קַח אֶת מַטְּךָ וְהַקְהֵל אֶת הָעֵדָה''  מַטֶּה זֶה בְּחִינַת מֶמְשֶׁלֶת וְכחַ הַצַּדִּיק שֶׁנַּעֲשֶׂה עַל יְדֵי עֲבוֹדָתוֹ שֶׁעַל יָדוֹ נִכְנָעִים כָּל הָאוֹיְבִים הֵן לְמַטָּה הֵן לְמָעְלָה וזהו (תְּהִלִּים ק''י) : ''מַטֵּה עֻזְּךָ יִשְׁלַח ה מִצִּיּוֹן'' הַיְנוּ הַ מִּצְווֹת וּמַעֲשִׂים טוֹבִים שֶׁהֵן צִיּוּנִים לִדְבָרִים עֶלְיוֹנִים שֶׁמֵּהֶם נַעֲשֶׂה מַטֵּה עז לְהַכְנִיעַ אוֹיְבִים וְזֶה: ''רְדֵה בְּקֶרֶב איְבֶיךָ'' נִמְצָא, מִי שֶׁהוּא אֵצֶל הֶחָכָם בִּשְׁעַת בֵּאוּר הַתּוֹרָה נִמְצָא שֶׁנִּכְנָע הָרָע שֶׁלּוֹ כַּנַּ''ל וְזֶהוּ (אֵיכָה ב) : ''שִׁפְכִי כַמַּיִם לִבֵּךְ נכַח פְּנֵי ה''  פְּנֵי ה זֶה בְּחִינַת בֵּאוּרֵי וּדְרוּשֵׁי הַתּוֹרָה כְּמוֹ (וַיִּקְרָא י''ט) : ''וְהָדַרְתָּ פְּנֵי זָקֵן'' זָקֵן זֶה הַדְרַת פָּנִים וְהֵם שְׁלשׁ עֶשְׂרֵה תִּקּוּנֵי דִּקְנָא וְהֵם שְׁלשׁ עֶשְׂרֵה מִדּוֹת שֶׁהַתּוֹרָה נִדְרֶשֶׁת בָּהֶן (ועיין זוהר אחרי ד ס''ב) שֶׁצָּרִיךְ לִשְׁפּךְ שִׂיחוֹ וּתְפִלָּתוֹ קדֶם שֶׁמַּמְשִׁיךְ בֵּאוּרֵי הַתּוֹרָה כַּנַּ''ל וְזֶהוּ: ''וַיִּפְּלוּ עַל פְּנֵיהֶם'' כְּשֶׁשָּׁמְעוּ הַמְּרִיבָה הֵבִינוּ, שֶׁעַל יְדֵי בֵּאוּרֵי הַתּוֹרָה שֶׁהֵם בְּחִינַת פָּנִים כַּנַּ''ל מֵחֲמַת הַנְּפִילָה הַנַּ''ל מֵחֲמַת זֶה הִתְחִיל הַמְּרִיבָה ה. וּ כְשֶׁמִּתְפַּלֵּל קדֶם הַדְּרוּשׁ צָרִיךְ לְהִתְפַּלֵּל בְּתַחֲנוּנִים וִיבַקֵּשׁ מֵאֵת הַקָּדוֹשׁ בָּרוּךְ הוּא מַתְּנַת חִנָּם וְלא יִתְלֶה בִּזְכוּת עַצְמוֹ אַף עַל פִּי שֶׁעַכְשָׁו נִתְעוֹרֵר מַטֵּה עֻזּוֹ שֶׁל עֲבוֹדָתוֹ אֵין זֶה הַמַּטֶּה כְּדֵי לְהִתְגָּאוֹת אֶלָּא כְּדֵי לְהַכְנִיעַ הָרָע שֶׁבָּעֵדָה כִּי בְּרַבִּים יֵשׁ בָּהֶם טוֹבִים וְרָעִים וְצָרִיךְ לְהַכְנִיעַ הָרָע שֶׁבָּרָעִים כַּנַּ''ל אֲבָל  לִפְנֵי הַשֵּׁם יִתְבָּרַךְ יַעֲמד כְּדַל וּכְרָשׁ וִידַבֵּר תַּחֲנוּנִים וְלא יִתְלֶה בְּשׁוּם זְכוּת וזהו (דְּבָרִים ג) : ''וָאֶתְחַנַּן אֶל ה בָּעֵת הַהִיא לֵאמר'' שֶׁצָּרִיךְ לְדַבֵּר תַּחֲנוּנִים בְּשָׁעָה שֶׁרוֹצֶה לוֹמַר הַיְנוּ קדֶם הַדְּרוּשׁ וְ זֶהוּ טָעוּת שֶׁטָּעָה משֶׁה שֶׁהַקָּדוֹשׁ בָּרוּךְ הוּא אָמַר לְמשֶׁה. ''קַח אֶת הַמַּטֶּה וְהַקְהֵל אֶת הָעֵדָה וְדִבַּרְתָּ אֶל הַסֶּלַע לְעֵינֵיהֶם'' שֶׁיִּקַּח מֶמְשֶׁלֶת עֻזּוֹ שֶׁיֵּשׁ לוֹ מִמִּצְווֹת וּמִמַּעֲשִׂים טוֹבִים שֶׁלּוֹ ''וְהַקְהֵל אֶת הָעֵדָה'' כִּי בִּשְׁעַת הַקְהֵל שֶׁיֵּשׁ בָּהֶם גַּם רָעִים צָרִיךְ מַטֵּה עז כְּדֵי לְהַכְנִיעַ רִשְׁעָתָם כַּנַּ''ל וְאַחַר כָּךְ ''וְדִבַּרְתָּ אֶל הַסֶּלַע לְעֵינֵיהֶם'' אֵין דִּבּוּר אֶלָּא נַחַת (שַׁבָּת ס''ג וּמִדְרַשׁ רַבָּה שִׁיר הַשִּׁירִים סָמוּךְ לְסוֹפוֹ) (וְעַיֵּן זהַר תֵּצֵא רע''ט: ''וְדִבַּרְתֶּם אֶל הַסֶּלַע'' וְכוּ בְּדִבּוּר וּפִיּוּס וְכוּ) שֶׁיִּשְׁפּךְ שִׂיחוֹ וּתְפִלָּתוֹ בְּתַחֲנוּנִים כְּדַל וּכְרָשׁ אֶל הַסֶּלַע הַיְנוּ לֵב הָעֶלְיוֹן כַּנַּ''ל לְעֵינֵיהֶם דַּיְקָא שֶׁיִּהְיֶה הַקָּהָל בִּשְׁעַת מַעֲשֶׂה כְּדֵי שֶׁיְּקַשֵּׁר אֶת עַצְמוֹ עִם נִשְׁמָתָם כַּנַּ''ל וְהוּא לא כֵן עָשָׂה שֶׁזָּכַר טוּבוֹ וְצִדְקָתוֹ בִּשְׁעַת תְּפִלָּתוֹ שֶׁלּא הִשְׁתַּמֵּשׁ עִם הַמַּטֶּה בִּשְׁבִיל הַקָּהָל אֶלָּא הִשְׁתַּמֵּשׁ עִם הַמַּטֶּה בִּשְׁעַת תְּפִלָּתוֹ וְזֶה בְּחִינַת: ''וַיָּרֶם משֶׁה אֶת יָדוֹ'' יָדוֹ זֶה תְּפִלָּתוֹ כְּמוֹ שֶׁכָּתוּב (שְׁמוֹת י''ז) : ''וַיְהִי יָדָיו אֱמוּנָה'' תַּרְגּוּמוֹ: פְּרִישָׂן בִּצְלוֹ שֶׁהֵרִים אֶת תְּפִלָּתוֹ וְלא קִשֵּׁר אֶת עַצְמוֹ עִם הַקָּהָל ''וַיַּךְ אֶת הַסֶּלַע בְּמַטֵּהוּ פַּעֲמָיִם'' כִּבְיָכוֹל ''הִכָּה צוּר וַיָּזוּבוּ מָיִם'' (תְּהִלִּים ע''ח) שֶׁהִכָּה לֵב הָעֶלְיוֹן כְּמוֹ שֶׁלּוֹקְחִין אֵיזֶה דָבָר בְּכחַ וּבְאנֶס כִּי בָּא בְּכחַ מַעֲשָׂיו הַטּוֹבִים וְ זֶהוּ הַכָּאַת הַסֶּלַע פַּעֲמַיִם הַכָּאָה אַחַת שֶׁלָּקַח בֵּאוּרֵי הַתּוֹרָה בְּכחַ וּבְאנֶס וְלא בִּקֵּשׁ מַתְּנַת חִנָּם כַּנַּ''ל וְהַכָּאָה אַחַת כִּי מִי שֶׁדּוֹחֵק אֶת הַשָּׁעָה, שָׁעָה דּוֹחַקְתּוֹ (בְּרָכוֹת ס''ד) וְנִסְתַּלֵּק קדֶם זְמַנּוֹ וְעַל הִסְתַּלְּקוּתוֹ הַשְּׁכִינָה, שֶׁהִיא הַלֵּב הַנַּ''ל הִיא מְיַלֶּלֶת וּבוֹכָה עָלָיו וְזֶה: ''פַּעֲמָיִם'' כִּי מֵתוּ משֶׁה וְאַהֲרן עַל יְדֵי הַכָּאָה כְּמוֹ שֶׁכָּתוּב: ''הֵמָּה מֵי מְרִיבָה'' וְכוּ וּבִשְׁבִיל זֶה  אֵין לָאָדָם לִדְחֹק אֶת עַצְמוֹ עַל שׁוּם דָּבָר אֶלָּא יְבַקֵּשׁ בְּתַחֲנוּנִים אִם יִתֵּן לוֹ הַשֵּׁם יִתְבָּרַךְ יִתֵּן וְאִם לָאו לָאו וְזֶהוּ: ''יַעַן לא הֶאֱמַנְתֶּם בִּי'' הַיְנוּ הַתְּפִלָּה כַּנַּ''ל שֶׁהֵרִים תְּפִלָּתוֹ מִתְּפִלַּת הַקָּהָל שֶׁלּא קָשַׁר אֶת עַצְמוֹ עִם הַקָּהָל וְ הַתְּפִלָּה הִיא אֱמוּנָה כְּמוֹ ''וַיְהִי יָדָיו אֱמוּנָה'' ''לְהַקְדִּישֵׁנִי לְעֵינֵי בְּנֵי יִשְׂרָאֵל'' לְהַקְדִּישֵׁנִי דַּיְקָא כִּי עַל יְדֵי הַתְּפִלָּה שֶׁל רַבִּים נִתְקַדֵּשׁ הַשֵּׁם יִתְבָּרַךְ כַּנַּ''ל ''לָכֵן לא תָבִיאוּ וְכוּ אֶל הָאָרֶץ'' רָמַז עַל הִסְתַּלְּקוּתוֹ כִּי  הַקְּדֻשָּׁה גַּם כֵּן נִתּוֹסֵף לְמַעְלָה בִּשְׁעַת פְּטִירַת הַצַּדִּיק, כַּיָּדוּעַ נִמְצָא, מַה שֶּׁנֶּחְסַר עַל יָדָם נִשְׁלַם עַל יָדָם ו. וּבִזְכוּת הַתּוֹרָה שֶׁמַּמְשִׁיכִין זוֹכִין לְאֶרֶץ יִשְׂרָאֵל כְּמוֹ שֶׁכָּתוּב (תְּהִלִּים ק''ה) : ''וַיִּתֵּן לָהֶם אַרְצוֹת גּוֹיִם'' וְכוּ אֲבָל  אֶרֶץ יִשְׂרָאֵל הִיא אַחַת מִשְּׁלשָׁה דְּבָרִים שֶׁבָּאִים עַל יְדֵי יִסּוּרִין (בְּרָכוֹת ה) וְעִקַּר הַיִּסּוּרִים הֵם הַמּוֹנְעִים הָרְשָׁעִים מוֹצִיאֵי דִּבַּת הָאָרֶץ וְצָרִיךְ לְהַכְנִיעַ מִתְּחִלָּה אֵלּוּ הָרְשָׁעִים וְלַעֲנשׁ אוֹתָם בְּחַרְבָּא וּקְטָלָא וְעַל יְדֵי זֶה יְכוֹלִין אַחַר כָּךְ לֵילֵךְ לְאֶרֶץ יִשְׂרָאֵל וְ כחַ הַזֶּה לַעֲנשׁ אֶת הָרְשָׁעִים אִי אֶפְשָׁר, אֶלָּא כְּשֶׁמְּקַבְּלִין אֶת הַכּחַ הַזֶּה מֵאֱדוֹם כִּי זֶה הַכּחַ שֶׁלּוֹ בִּבְחִינַת ''וְעַל חַרְבְּךָ תִחְיֶה'' (בְּרֵאשִׁית כ''ז)  וְהוּא יוֹנֵק מִמַּזַּל מַאְדִּים (עיין זוהר פנחס רט''ו) ז. וְדַע, שֶׁעַל יְדֵי  כּחוֹת הָרוּחָנִיּוּת הַנִּבְרָאִים מֵאוֹתִיּוֹת הַתּוֹרָה שֶׁחִדֵּשׁ הַכּחוֹת הָאֵלּוּ הֵן הֵן מַלְאָכִים מַמָּשׁ וְהֵן מְקַבְּלִין הַכּחַ מֵאֱדוֹם כְּדֵי לַעֲנשׁ הָרְשָׁעִים בְּחַרְבָּא וּקְטָלָא וְהֵן נִבְרָאִים בִּבְחִינַת (תְּהִלִּים ס''ח) : ''אֲדנָי יִתֶּן אמֶר הַמְבַשְּׂרוֹת צָבָא רָב'' וְהֵן מַעֲנִישִׁין אֶת הָרְשָׁעִים בִּבְחִינַת (שָׁם צ''א) : ''כִּי מַלְאָכָיו יְצַוֶּה לָךְ וְכוּ, עַל שַׁחַל וָפֶתֶן תִּדְרךְ'' וְכוּ ח. וְאֵלּוּ הַכּחוֹת הָרוּחָנִיּוּת הַיְנוּ הַמַּלְאָכִים הֵן לְפִי הִתְחַדְּשׁוּת הַתּוֹרָה וְהִתְחַדְּשׁוּת הַתּוֹרָה לְפִי הַקְּדֻשָּׁה שֶׁנִּתּוֹסֵף לְמַעְלָה כַּנַּ''ל לְפִי רְבוֹת הַקְּדֻשָּׁה כֵּן נִמְשָׁךְ רִבּוּי הַתּוֹרָה וּלְפִי רב הַתּוֹרָה כֵּן רִבּוּי הַמַּלְאָכִים הַנַּ''ל וְכֵן לְהֵפֶךְ הַיְנוּ שֶׁלִּפְעָמִים הַקְּדֻשָּׁה כָּל כָּךְ מֻעֶטֶת עַד שֶׁהַמַּלְאָכִים הַנִּבְרָאִים מֵחִדּוּשֵׁי הַתּוֹרָה הֵם מְעוּטֵי כּחַ שֶׁאֵין כּחַ בְּיָדָם לְקַבֵּל כּחַ לַעֲנשׁ אֶת הָרְשָׁעִים בְּחַרְבָּא וּקְטָלָא וְאֵין לָהֶם כּחַ אֶלָּא לְהַכְנִיעַ אֶת הָרְשָׁעִים בִּלְבַד וּלְהָבִיא מרֶךְ בִּלְבָבָם אֲבָל לא לַעֲנשׁ אוֹתָם בְּחַרְבָּא לְהַעֲבִיר אוֹתָם ט. וְלִפְעָמִים גַּם לְהַכְנִיעַ אוֹתָם בִּלְבַד אֵין כּחַ לַמַּלְאָכִים הָאֵלּוּ שֶׁכָּל כָּךְ הֵם מְעוּטֵי כּחַ מֵחֲמַת מִעוּט הַקְּדֻשָּׁה הַנַּ''ל וְאֵין לָהֶם אֶלָּא הַכּחַ הַזֶּה לְעוֹרֵר כּחַ הָאֻמּוֹת עַל הָרְשָׁעִים הַמּוֹצִיאֵי דִּבַּת הָאָרֶץ כְּמוֹ עַכְשָׁו בַּגָּלוּת שֶׁאֵין לָנוּ כּחַ לַעֲנשׁ בְּעַצְמֵנוּ אֶת הָרְשָׁעִים אֶלָּא בְּדִינֵיהֶם בִּבְחִינַת (חֲבַקּוּק א) : ''רָשָׁע מַכְתִּיר אֶת הַצַּדִּיק, עַל כֵּן יֵצֵא מִשְׁפָּט מְעֻקָּל'' כִּי הָרָשָׁע מְסַבֵּב אֶת הַצַּדִּיק וְאֵין לָנוּ כּחַ בְּעַצְמֵנוּ לִדְחוֹת אוֹתוֹ אֶלָּא בְּמִשְׁפְּטֵיהֶם לָדוּן אוֹתוֹ בְּדִינֵיהֶם וּלְקַבֵּל מֵהֶם כּחַ לִרְדּף אֶת הָרָשָׁע וְדַע, שֶׁלִּפְעָמִים הוּא סִבָּה מֵאֵת הַשֵּׁם יִתְבָּרַךְ שֶׁרָשָׁע יַכְתִּיר אֶת הַצַּדִּיק וְהַצַּדִּיק אֵין לְאֵל יָדוֹ לִדְחוֹת אֶת הָרָשָׁע אֶלָּא עַל יְדֵי מִשְׁפְּטֵיהֶם וְעַל יְדֵי כּחַ הַמִּשְׁפָּט יוֹצֵא מִשְׁפָּט דִּקְדֻשָּׁה שֶׁנָּפַל בֵּין הַקְּלִפּוֹת הַצַּדִּיק הוּא מוֹצִיא אוֹתוֹ מִבֵּין הַקְּלִפּוֹת וְ יוֹצֵא הַמִּשְׁפָּט מֵעִקּוּלוֹ כִּי נִתְעַקֵּל בֵּין הַקְּלִפּוֹת בִּבְחִינַת (תְּהִלִּים קמ''ז) : ''וּמִשְׁפָּטִים בַּל יְדָעוּם'' וְ עַכְשָׁו הוּא יוֹצֵא מֵעִקּוּלוֹ וְנִתְיַשֵּׁר מֵעִקּוּלוֹ וְזֶהוּ: ''עַל כֵּן יֵצֵא מִשְׁפָּט מְעֻקָּל'' י. וְלִפְעָמִים גַּם זֶה הַכּחַ אֵין לָהֶם וְאֵין לָהֶם כּחַ לא לַעֲנשׁ כַּנַּ''ל וְלא לַעֲנשׁ בְּדִינֵיהֶם כַּנַּ''ל וְלא לְהָבִיא מרֶךְ בִּלְבָבָם וְאֵין לָהֶם כּחַ אֶלָּא לְהַשְׁתִּיק אוֹתָם בִּלְבַד שֶׁלּא לְדַבֵּר סָרָה בְּפָנֵינוּ כְּדֵי שֶׁלּא יִכָּנְסוּ דִּבְרֵיהֶם בְּאָזְנֵי הֲמוֹן עַם וְלִפְעָמִים גַּם זֶה הַכּחַ אֵין לָהֶם הַכּל לְפִי מִעוּט הַקְּדֻשָּׁה וְזֶהוּ (שָׁם בַּפָּרָשָׁה הַנַּ''ל) : ''וַיִּשְׁלַח משֶׁה מַלְאָכִים אֶל מֶלֶךְ אֱדוֹם'' מַלְאָכִים הַנַּ''ל ''מֶלֶךְ אֱדוֹם'' כַּנַּ''ל ''כּה אָמַר אָחִיךָ יִשְׂרָאֵל'' הַיְנוּ, הַמַּלְאָכִים הָאֵלּוּ נִתְהַוּוּ מִמַּאֲמָרוֹת טְהוֹרוֹת שֶׁל יִשְׂרָאֵל כַּנַּ''ל בִּבְחִינַת יִתֶּן אמֶר הַמְבַשְּׂרוֹת צָבָא רָב ''אַתָּה יָדַעְתָּ אֶת הַתְּלָאָה אֲשֶׁר מְצָאָתְנוּ, וַיֵּרְדוּ אֲבתֵינוּ מִצְרַיִם'' אַתָּה יָדַעְתָּ דַּיְקָא כִּי כָּל הָעֳנָשִׁים עַל יָדוֹ וּבִפְרָט גָּלוּת מִצְרַיִם שֶׁהָיָה עַל פְּגַם הַבְּרִית כַּיָּדוּעַ וְ עַל פְּגַם הַבְּרִית חֶרֶב בָּא בִּבְחִינַת (וַיִּקְרָא כ''ו) ''חֶרֶב נקֶמֶת'' וְכוּ (עיין זוהר ויחי ר''מ: וזוהר וארא כ''ו:) וְהוּא מְמֻנֶּה עַל חֶרֶב כַּנַּ''ל ''וַיָּרֵעוּ לָנוּ הַמִּצְרִים וַנִּצְעַק אֶל ה אֱלקֵינוּ וַיִּשְׁלַח מַלְאָךְ'' פֵּרְשׁוּ חֲכָמֵינוּ זַ''ל (ויק''ר פ''א ומובא בפרש''י שם) : זֶה משֶׁה ''וַיּוֹצִיאֵנוּ'' כִּי  פְּגַם הַבְּרִית הוּא פְּגַם הַדַּעַת בִּבְחִינַת (בְּרֵאשִׁית ד) ''וַיֵּדַע אָדָם'' וְהַקּוֹל הוּא מְעוֹרֵר הַדַּעַת בִּבְחִינַת הַקּוֹל מְעוֹרֵר הַכַּוָּנָה (עיין ברכות כ''ד ובהרא''ש ורבינו יונה שם ובש''ע סימן ק''א ובסי ס''א סעיף ד) וּבִשְׁבִיל זֶה: ''וַנִּצְעַק וְכוּ'' ''וַיִּשְׁמַע אֶת קוֹלֵנוּ'' וְהַקּוֹל מְעוֹרֵר הַדַּעַת ''וַיִּשְׁלַח מַלְאָךְ'' זֶה משֶׁה, בְּחִינַת דַּעַת וְ עַל יְדֵי הִתְגַּלּוּת הַדַּעַת כְּתִקּוּנוֹ אָז ''וַיּוֹצִיאֵנוּ'' וּ בִשְׁבִיל זֶה אוֹמְרִים אֶת הַהַגָּדָה בְּקוֹל רָם כִּי הַגְּאֻלָּה הָיְתָה עַל יְדֵי קוֹל בִּבְחִינַת ''וַיִּשְׁמַע אֶת קוֹלֵנוּ'' וּ בִשְׁבִיל זֶה נִקְרֵאת בְּשֵׁם הַגָּדָה לְהוֹרוֹת עַל תִּקּוּן הַבְּרִית בִּבְחִינַת (דְּבָרִים ד) : וַיַּגֵּד לָכֶם אֶת בְּרִיתוֹ וְעִקַּר הַמִּצְוָה בְּ יַיִן לְהוֹרוֹת עַל תִּקּוּן הַדַּעַת בִּבְחִינַת: בְּחַמְרָא וְרֵיחָנֵי פָּקְחִין (סַנְהֶדְרִין ע) וּבִבְחִינַת: ''תִּירוֹשׁ'' זָכָה נַעֲשֶׂה ראשׁ (שָׁם), הַיְנוּ דַּעַת ''אֶעְבְּרָה נָּא בְאַרְצֶךָ'' שֶׁרָצוּ לֵילֵךְ לְאֶרֶץ יִשְׂרָאֵל דֶּרֶךְ כּחוֹת שֶׁל אֱדוֹם כַּנַּ''ל לְקַבֵּל מִמֶּנּוּ כּחַ לַעֲנשׁ אֶת הָרְשָׁעִים בְּחַרְבָּא וּקְטָלָא כְּדֵי שֶׁיּוּכְלוּ  לֵילֵךְ בְּדֶרֶךְ הַמֶּלֶךְ, מַלְכּוֹ שֶׁל עוֹלָם וְלא בִּשְׁבִיל תַּעֲנוּגֵי הָעוֹלָם הַזֶּה וְזֶה: ''לא נֵלֵךְ בְּשָׂדֶה וְכֶרֶם וְלא נִשְׁתֶּה מֵי בְאֵר'' זֶה בְּחִינַת תַּעֲנוּגֵי הָעוֹלָם הַזֶּה כָּל זֶה אֵין רְצוֹנֵנוּ אֶלָּא רְצוֹנֵנוּ ''דֶּרֶךְ הַמֶּלֶךְ נֵלֵךְ'' כְּדֵי שֶׁלּא יִמְנְעוּ אוֹתָנוּ הָרְשָׁעִים מִלֵּילֵךְ בְּדֶרֶךְ מַלְכּוֹ שֶׁל עוֹלָם ''וַיּאמֶר אֵלָיו אֱדוֹם לא תַעֲבר בִּי, פֶּן בַּחֶרֶב אֵצֵא לִקְרָאתֶךָ'' כָּל זאת מֵחֲמַת מִעוּט כּחַ הַקְּדֻשָּׁה כַּנַּ''ל וְזֶהוּ: ''וַאֲנַחְנוּ בְקָדֵשׁ עִיר קְצֵה גְבוּלֶךָ'' הַיְנוּ מֵחֲמַת שֶׁהַקְּדֻשָּׁה כָּל כָּךְ בְּמַדְרֵגָה פְּחוּתָה שֶׁהִיא בִּגְבוּל הַטֻּמְאָה נוֹגַעַת וּבִשְׁבִיל זֶה: ''וַיּאמֶר לא תַעֲבר בִּי'' וְכוּ כִּי מִי שֶׁהוּא בְּמַדְרֵגָה תַּחְתּוֹנָה אֵין לְהִתְגָּרוֹת בִּרְשָׁעִים כִּי צַדִּיק מִמֶּנּוּ בּוֹלֵעַ (בָּבָא מְצִיעָא עא) ''וַיּאמְרוּ אֵלָיו בַּמְסִלָּה נַעֲלֶה'' בְּחִינַת מְסִלּוֹת בִּלְבָבָם (תְּהִלִּים פ''ד) לְהָבִיא מרֶךְ בִּלְבָבָם ''וְאִם מֵימֶיךָ נִשְׁתֶּה'' מֵימֶיךָ זֶה בְּחִינַת מִשְׁפָּט בִּבְחִינַת (עָמוֹס ה) : וְיִגַּל כַּמַּיִם מִשְׁפָּט הַיְנוּ כִּי לִפְעָמִים צָרִיךְ לָכף אֶת הָרְשָׁעִים בְּמִשְׁפְּטֵיהֶם ''וְנָתַתִּי מִכְרָם'' תַּרְגּוּמוֹ: אֶת דְּמֵיהוֹן הַיְנוּ הַשּׁחַד שֶׁמְּקַבְּלִין וְצָרִיךְ לִתֵּן לָהֶם מָמוֹן כְּדֵי לְהוֹצִיא מִשְׁפָּט מִן הָעִקּוּל בִּרְצוֹנָם ''רַק אֵין דָּבָר בְּרַגְלַי אֶעֱברָה'' אֲנִי רוֹצֶה לֵילֵךְ וְלַעֲבר בְּכחֲךָ כְּדֵי לְהַשְׁתִּיק אֶת הָרְשָׁעִים כְּדֵי שֶׁלּא יִכָּנְסוּ דִבְרֵיהֶם בְּרַגְלַי הַיְנוּ  הֲמוֹן עָם הַמְכֻנִּים בְּשֵׁם רַגְלַיִן כְּמוֹ (שְׁמוֹת י''א) : ''וְכָל הָעָם אֲשֶׁר בְּרַגְלֶיךָ'' ''וַיּאמֶר לא תַעֲבר'' וְכָל זֶה הוּא מֵחֲמַת מִעוּט הַקְּדֻשָּׁה כַּנַּ''ל כִּי צָרִיךְ לִשְׁפּךְ תְּפִלָּתוֹ קדֶם הַתּוֹרָה וּלְקַשֵּׁר אֶת עַצְמוֹ עִם הַנְּפָשׁוֹת הַשּׁוֹמְעִים וְעַל יְדֵי זֶה נִתּוֹסֵף קְדֻשָּׁה יְתֵרָה לְמַעְלָה בִּבְחִינַת (מִשְׁלֵי י''ד) ''בְּרָב עָם הַדְרַת מֶלֶךְ'' וּלְפִי רְבוֹת הַקְּדֻשָּׁה כֵּן רִבּוּי הֶאָרַת הַתּוֹרָה וּלְפִי רב הֶאָרַת הַתּוֹרָה כֵּן נִתְרַבּוּ כּחוֹת הַמַּלְאָכִים וּלְפִי כּחוֹת הַמַּלְאָכִים כֵּן יָכוֹל לַעֲנשׁ אֶת הָרְשָׁעִים מוֹצִיאֵי דִּבָּה וְזֶה פֵּרוּשׁ פִּרְקָא תְּלִיתָאָה. תִּשְׁעָה תִּקּוּנִין יַקִּירִין אִתְמְסַרוּ לְ דִקְנָא הַיְנוּ לַזָּקֵן הַיּוֹשֵׁב בִּישִׁיבָה לִדְרשׁ נִמְסַר לוֹ תִּשְׁעָה בְּחִינוֹת הַנַּ''ל א קַח אֶת הַמַּטֶּה כַּנַּ''ל ב וְהַקְהֵל אֶת הָעֵדָה כַּנַּ''ל, לְהַכְנִיעַ רָעָתָם כַּנַּ''ל ג וְדִבַּרְתֶּם אֶל הַסֶּלַע בְּתַחֲנוּנִים כַּנַּ''ל ד לְעֵינֵיהֶם, שֶׁיְּקַשֵּׁר עִמָּהֶם כַּנַּ''ל ה לְהַמְשִׁיךְ דִּבּוּרֵי אֵשׁ כַּנַּ''ל ו לְהַמְשִׁיךְ תּוֹרָה כַּנַּ''ל ז בְּרִיאַת הַמַּלְאָכִים כַּנַּ''ל ח לְקַבֵּל כּחַ מֵאֱדוֹם לְהַכְנִיעַ אֶת הַשּׂוֹנְאִים כַּנַּ''ל ט לָבוֹא לְאֶרֶץ יִשְׂרָאֵל כַּנַּ''ל וְאֵלּוּ תִּקּוּנִין דְּאִתְמְסַר לַזָּקֵן הַדּוֹרֵשׁ כָּל מָה דְּאִתְטַמַּר וְלָא אִתְגַּלְיָא רֶמֶז עַל נִשְׁמַת בְּחִינַת מִרְיָם שֶׁנִּסְתַּלֵּק כַּנַּ''ל אִשְׁתְּכַח פֵּרוּשׁ, אִשְׁתְּכַח עַכְשָׁו עַל יְדֵי זָקֵן הַזֶּה כָּל מַה שֶּׁהָיָה מִשְׁתַּכֵּחַ עַל יְדֵי נְשָׁמָה שֶׁנִּסְתַּלֵּק ועכשיו מסדר והולך תשעה תיקונין תִּקּוּנָא קַדְמָאָה נִימִין עַל נִימִין, מִקַּמֵי פִּתְחֵי דְּאֻדְנִין עַד רֵישָׁא דְּפֻמָּא  נִימִין בְּחִינַת שְׂעָרוֹת בְּחִינַת ''שַׁעֲרֵי צִיּוֹן'' (תְּהִלִּים פ''ז) בְּחִינַת מַטֵּה עֻזְּךָ יִשְׁלַח מִצִּיּוֹן כַּנַּ''ל מִקַּמֵי פִּתְחֵי דְּאֻדְנִין הַיְנוּ קדֶם שֶׁשָּׁמְעוּ אִם יְכוֹלִין לְקַבֵּל עַד רֵישָׁא דְּפֻמָּא פָּתְחוּ פִּיהֶם וְאָמְרוּ נַעֲשֶׂה וְזֶהוּ (כְּתֻבּוֹת קי''ב) : דְּקַדְמִי פֻּמַּיְכוּ לְאֻדְנַיְכוּ תִּקּוּנָא תִּנְיָנָא מֵרֵישָׁא הַאי לְרֵישָׁא אָחֳרָא הַיְנוּ לְהַכְנִיעַ רָעָתָם כַּנַּ''ל וּבָזֶה מוֹצִיא אוֹתָם מִתַּחַת רְשׁוּת דְּסִטְרָא אָחֳרָא וּמַכְנִיס אוֹתָם תַּחַת רְשׁוּת הַקְּדֻשָּׁה וְזֶהוּ מֵרֵישָׁא הַאי לְרֵישָׁא אָחֳרָא תִּקּוּנָא תְּלִיתָאָה אִשְׁתְּכַח מִתְּחוֹת תְּרֵין נֻקְבִּין אָרְחָא מַלְיָא דְּלָא אִתְחַזְיָא הַיְנוּ בְּחִינַת חֹטֶם בְּחִינַת וְדִבַּרְתֶּם אֶל הַסֶּלַע כַּנַּ''ל בְּחִינַת (יְשַׁעְיָהוּ מ''ח) : ''וּתְהִלָּתִי אֶחֱטָם לָךְ'' אָרְחָא מַלְיָא ''כִּי אֵין מַחְסוֹר לִירֵאָיו'' (תְּהִלִּים ל''ד) וְזֶה מַלְיָא וְיִרְאָה הִיא בְּחִינַת תְּפִלָּה בְּחִינַת (מִשְׁלֵי ל''א) ''יִרְאַת ה הִיא תִתְהַלָּל'' בְּחִינַת חֹטֶם בְּחִינַת (יְשַׁעְיָהוּ י''א) ''וַהֲרִיחוֹ בְּיִרְאַת ה'' דְּלָא אִתְחַזְיָא כִּי צָרִיךְ לְהַקְטִין אֶת עַצְמוֹ וְלא יִתְלֶה בִּזְכוּתוֹ כַּנַּ''ל בִּבְחִינַת (מִשְׁלֵי כ''ה) : ''אַל תִּתְהַדַּר לִפְנֵי מֶלֶךְ'' תִּקּוּנָא רְבִיעָאָה עִלְעִין אִתְחַפְיָן מֵהַאי גִּיסָא וּמֵהַאי גִּיסָא הַיְנוּ בְּחִינַת הִתְקַשְּׁרוּת עִם נִשְׁמוֹתֵיהֶם וְהֵם מְחַפִּין אוֹתוֹ מִכָּל צַד תִּקּוּנָא חֲמִישָׁאָה אִתְחַזְיָן תְּרֵין תַּפּוּחִין סוּמְקִין כְּוַרְדָּא  תַּפּוּחִין, זֶה בְּחִינַת מַפְתְּחֵי הַלֵּב שֶׁנִּפְתָּחִים שֶׁנִּכְמָר רַחֲמֵי לֵב הָעֶלְיוֹן וְנִשְׁפָּע  דִּבּוּרִים חַמִּים, דִּבּוּרֵי אֵשׁ בְּחִינַת סוּמְקָא כְּוַרְדָּא כַּנַּ''ל תִּקּוּנָא שְׁתִיתָאָה בְּחַד חוּטָא תָּלְיָין אֻכָּמִין תְּקִּיפִין עַד חַדְווֹי זֶה בְּחִינַת הַמְשָׁכַת הַתּוֹרָה כַּנַּ''ל שֶׁהֵם בְּחִינַת (שִׁיר הַשִּׁירִים ה) :  ''תַּלְתַּלִּים שְׁחֹרוֹת כָּעוֹרֵב'' שֶׁהֵם  תִּלֵּי תִּלִּים שֶׁל הֲלָכוֹת (עֵרוּבִין כ''א:) הַנִּמְשָׁכִים עַד  חֶדְווֹי, עַד מֵעוֹי (עיין בס מי הנחל) בִּבְחִינַת (תְּהִלִּים מ) : ''וְתוֹרָתְךָ בְּתוֹךְ מֵעָי'' וְתָלְיָן בְּחַד חוּטָא בִּבְחִינַת (שָׁם נ) : ''וּסְבִיבָיו נִשְׂעֲרָה מְאד'' שֶׁהַקָּדוֹשׁ בָּרוּךְ הוּא מְדַקְדֵּק עִם הַצַּדִּיקִים כְּחוּט (יְבָמוֹת קכ''א) וּכְשֶׁפּוֹגְמִים כְּחוּט הַשַּׂעֲרָה אֲזַי אֵין כּחַ בְּיָדָם לְהַמְשִׁיךְ אֵלּוּ הֲלָכוֹת הַנַּ''ל תִּקּוּנָא שְׁבִיעָאָה שִׂפְוָן סוּמְקָא כְּוַרְדָּא אִתְפַּנוּן הַיְנוּ בְּרִיאַת מַלְאָכִים כַּנַּ''ל בִּבְחִינַת (שָׁם ל''ג) : ''וּבְרוּחַ פִּיו כָּל צְבָאָם'' סֻמְקָא כְּוַרְדָּא בִּבְחִינַת (שָׁם ק''ד) : ''מְשָׁרְתָיו אֵשׁ להֵט'' תִּקּוּנָא תְּמִינָאִי זְעִירִין נָחֲתִין בִּגְרוֹנָא וּמְחַפְּיָן  קְדָלָא הַיְנוּ לְקַבֵּל כּחַ מֵאֱדוֹם לְהַכְנִיעַ  אוֹיְבִים הַפּוֹנִים ערֶף  זְעֵירִין זֶה בְּחִינַת כּחַ אֱדוֹם בְּחִינַת (עוֹבַדְיָה א) : ''קָטן נְתַתִּיךָ בַּגּוֹיִם'' נָחֲתִין בְּ גָרוֹנָא, בְּחִינַת חֶרֶב הַנַּ''ל בְּחִינַת (תְּהִלִּים קמ''ט) : ''רוֹמְמוֹת אֵל בִּגְרוֹנָם וְחֶרֶב פִּיפִיּוֹת'' תִּקּוּנָא תְּשִׁיעָאָה רַבְרְבִין וּזְעִירִין נָחֲתִין בְּשִׁקּוּלָא הַיְנוּ בְּחִינַת אֶרֶץ יִשְׂרָאֵל שֶׁנֶּחְלְקָה לִ שְׁבָטִים שֶׁהֵם בְּחִינַת חַיּוֹת קְטַנּוֹת עִם גְּדלוֹת (שָׁם ק''ד) בְּאִלֵּין אִשְׁתְּכַח גִּבָּר תַּקִּיף הַיְנוּ כְּשֶׁבָּא לִבְחִינַת אֶרֶץ יִשְׂרָאֵל אֲזַי נִקְרָא גִּבָּר תַּקִּיף כִּי  קדֶם שֶׁבָּא לִבְחִינַת אֶרֶץ יִשְׂרָאֵל אֲזַי ''אַל יִתְהַלֵּל חֹגֵר כִּמְפַתֵּחַ'' (מְלָכִים א כ) אֲבָל אַחַר כָּךְ כְּשֶׁנּוֹצֵחַ אָז נִקְרָא אִישׁ מִלְחָמָה [הַתּוֹרָה הַזּאת נֶאֶמְרָה בְּראשׁ הַשָּׁנָה, עַל פָּסוּק (תְּהִלִּים פ''ט) ''אַשְׁרֵי הָעָם ידְעֵי תְרוּעָה''. אַךְ לא זָכִינוּ לְקַבֵּל מִכְּתִיבַת יָדוֹ הַקְּדוֹשָׁה בֵּאוּר זֶה הַפָּסוּק עַל פִּי הַתּוֹרָה הַנַּ''ל. גַּם, קדֶם שֶׁאָמַר הַתּוֹרָה הַזּאת, סִפֵּר אֵיזֶה זְמַן מִקּדֶם מַעֲשֶׂה נוֹרָאָה שֶׁרָאָה בְּמָקוֹם שֶׁרָאָה, בְּהָקִיץ אוֹ בַּחֲלוֹם, וְאָמַר שֶׁהַתּוֹרָה ט תִּקּוּנִין הַנַּ''ל הִיא פֵּרוּשׁ עַל הַמַּרְאֶה הַנּוֹרָאָה הַזּאת שֶׁסִּפֵּר. וְאִם יִרְצֶה הַשֵּׁם עוֹד חָזוֹן לַמּוֹעֵד לְבָאֵר דְּבָרִים אֵלּוּ בְּמָקוֹם אַחֵר בְּעֵזֶר הַשֵּׁם יִתְבָּרַךְ]


~ כא - עַתִּיקָא טְמִיר וּסְתִים

[לְשׁוֹן רַבֵּנוּ, זִכְרוֹנוֹ לִבְרָכָה] פִּרְקָא רְבִיעָאָה דְּסִפְרָא דִּצְנִיעוּתָא עַתִּיקָא טְמִיר וּסְתִים וְכוּ בְּהַעֲלתְךָ אֶת הַנֵּרוֹת וְכוּ פֵּרֵשׁ רַשִׁ''י שֶׁתְּהֵא שַׁלְהֶבֶת עוֹלָה מֵאֵלֶיהָ א. כְּתִיב (תְּהִלִּים קל''ט) : ''אָחוֹר וָקֶדֶם צַרְתָּנִי'' כִּי  יֵשׁ שֵׂכֶל שֶׁאָדָם מַשִּׂיג אוֹתוֹ עַל יְדֵי הַקְדָּמוֹת רַבּוֹת וְהַשֵּׂכֶל הַזֶּה מְכֻנֶּה בְּשֵׁם אָחוֹר וְיֵשׁ שֵׂכֶל שֶׁבָּא לְאָדָם בְּלא שׁוּם הַקְדָּמָה אֶלָּא עַל יְדֵי שֶׁפַע אֱלקִי וְזֶה מְכֻנֶּה בְּשֵׁם קֶדֶם בְּשֵׁם פָּנִים וְ הִתְלַהֲבוּת הַלֵּב נוֹלָד מֵחֲמַת תְּנוּעַת הַשֵּׂכֶל כִּי טֶבַע הַתְּנוּעוֹת שֶׁמּוֹלִיד חֹם וּלְפִי מְהִירוּת תְּנוּעוֹת הַשֵּׂכֶל כֵּן מוֹלִיד חֹם בַּלֵּב נִמְצָא עַל יְדֵי שֶׁפַע אֱלקִי שֶׁהַשֵּׂכֶל נִשְׁפָּע לָאָדָם בִּמְהִירוּת שֶׁאֵין צָרִיךְ לְהִשְׁתַּמֵּשׁ בְּשׁוּם הַקְדָּמָה עַל יְדֵי זאת הַמְּהִירוּת שַׁלְהֶבֶת הַלֵּב עוֹלָה תָּמִיד מֵאֵלֶיהָ ב. אֲבָל  לְהַגִּיעַ לִבְחִינַת שֶׁפַע אֱלקִי הַנַּ''ל אִי אֶפְשָׁר לָבוֹא לָזֶה אֶלָּא שֶׁיְּקַדֵּשׁ אֶת פִּיו וְחָטְמוֹ וְעֵינָיו וְאָזְנָיו וְהֵן הֵן מְאִירִין לוֹ שֶׁפַע אֱלקִי הַנַּ''ל הַיְנוּ, שֶׁיִּשְׁמר אֶת עַצְמוֹ מִלְּהוֹצִיא שֶׁקֶר מִפִּיו וְיִהְיֶה לוֹ יִרְאַת שָׁמַיִם, שֶׁהוּא בְּחִינַת חֹטֶם בִּבְחִינַת (יְשַׁעְיָהוּ י''א) : ''וַהֲרִיחוֹ בְּיִרְאַת ה'' וְיִהְיֶה לוֹ אֱמוּנַת חֲכָמִים, הַתָּלוּי בְּאֻדְנִין בִּבְחִינַת (מִשְׁלֵי כ''ב) : ''שְׁמַע דִּבְרֵי חֲכָמִים'' וְיַעֲצִים עֵינָיו מֵרְאוֹת בְּרַע כִּי הֵן הֵן, הַמְעוֹרְרִין אֶת שֶׁפַע אֱלקִי הַנַּ''ל לָבוֹא כִּי  הַפֶּה וְהַחֹטֶם וְהָעֵינַיִם וְהָאָזְנַיִם תְּלוּיִים בַּמּחַ וְהֵן מְעוֹרְרִין אֶת הַמּחַ שֶׁיִּהְיֶה בִּבְחִינַת קֶדֶם בִּבְחִינַת פָּנִים וְזֶה בְּחִינַת (תְּהִלִּים קי''ט) : ''ראשׁ דְּבָרְךָ אֱמֶת'' זֶה בְּחִינַת מחַ הַנֶּאֱמַר אֵצֶל פֶּה וְזֶה (שָׁם קי''א) : ''רֵאשִׁית חָכְמָה יִרְאַת ה'' זֶה בְּחִינַת מחַ הַנֶּאֱמַר אֵצֶל חֹטֶם וְזֶה בְּחִינַת (מִשְׁלֵי ט) : ''הוֹכַח לְחָכָם וְיֶאֱהָבֶךָּ'' זֶה בְּחִינַת מחַ הַנֶּאֱמָר אֵצֶל אֻדְנִין בִּבְחִינַת ''שְׁמַע דִּבְרֵי חֲכָמִים'' וְזֶה בְּחִינַת (בְּרֵאשִׁית ג) : ''וַתִּפָּקַחְנָה עֵינֵי שְׁנֵיהֶם'' זֶה בְּחִינַת מחַ הַנֶּאֱמַר אֵצֶל עַיְנִין וְהֵן הֵן שִׁבְעַת הַנֵּרוֹת כִּי פֶּה וּתְרֵין נֻקְבָּא חֹטְמָא וּתְרֵין עַיְנִין וּתְרֵין אֻדְנִין הֵם בְּחִינַת שִׁבְעַת הַנֵּרוֹת וּ מְנַרְתָּא דָּא רֵישָׁא (עיין בהקדמת התיקונים י''ג:) הַיְנוּ הַמּחַ וּ פְנֵי הַמְּנוֹרָה הַיְנוּ שֶׁפַע אֱלקִי הַנַּ''ל ג. וְ שֶׁפַע אֱלקִי הַזּאת הוּא בְּחִינַת סֻכָּה כִּי  סֻכָּה הוּא בְּחִינַת שֶׁסָּכָה בְּרוּחַ הַקּדֶשׁ (עיין מגילה י''ד ושם י''ג אבי סוכו שנעשה לישראל כסוכה) (ובריש ויקרא רבה דרשו אבי סוכו שהי אבי הנביאים שסכו ברוה''ק:) כִּי  רוּחַ הַקּדֶשׁ הוּא שֶׁפַע אֱלקִי וְסֻכָּה הַזּאת הִיא בָּא עַל יְדֵי שִׁבְעָה עֲנָנִים הַיְנוּ בְּחִינַת שִׁבְעַת הַנֵּרוֹת כַּנַּ''ל שֶׁעַל יָדָם הָאָדָם מַשִּׂיג פְּנֵי הַמְּנוֹרָה הַיְנוּ סֻכָּה הַיְנוּ שֶׁפַע אֱלקִי וְ רוּחַ הַקּדֶשׁ נִקְרָא עַל שֵׁם הַחָכְמָה שֶׁהִיא  רוּחַ חָכְמָה הַבָּא מִקּדֶשׁ כַּיָּדוּעַ (עיין זוהר אחרי דס''א:) וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (סוכה י''א: וע''ש ג''כ בדף י''ב בתוס ד''ה בפסולת גורן:) מִנַּיִן שֶׁאֵין מְסַכְּכִין אֶלָּא בְּדָבָר שֶׁאֵין מְקַבֵּל טֻמְאָה וּבְדָבָר שֶׁגִּדּוּלוֹ מִן הָאָרֶץ ? שֶׁנֶּאֱמַר: ''וְאֵד יַעֲלֶה מִן הָאָרֶץ'' מָה אֵד הוּא דָבָר שֶׁאֵין מְקַבֵּל טֻמְאָה וְאֵין גִּדּוּלוֹ אֶלָּא מִן הָאָרֶץ וְכוּ וְאֵד הֵן הֵן אֵלּוּ הָעֲנָנִים הַנַּ''ל וְהֵן בְּחִינַת קדֶשׁ וּגְדֵלִין מִן הָאָרֶץ כִּי  צָרִיךְ הַמְקַבֵּל הַזֶּה לִהְיוֹת חָכָם כִּי הַקָּדוֹשׁ בָּרוּךְ הוּא יָהֵב חָכְמְתָא לְחַכִּימִין (דניאל ב) בִּבְחִינַת (שְׁמוֹת ל''א) : ''וּבְלֵב כָּל חֲכַם לֵב נָתַתִּי חָכְמָה'' (עיין ברכות נ''ה:) ד. וְסֻכָּה הַנַּ''ל הַיְנוּ רוּחַ הַקּדֶשׁ הַנַּ''ל שֶׁפַע אֱלקִי הַנַּ''ל הוּא בְּחִינַת  מַקִּיפִין שֶׁהַשֵּׂכֶל הַזֶּה הוּא גָּדוֹל עַד לִמְאד עַד שֶׁאֵין הַמּחַ יָכוֹל לְסָבְלוֹ וְאֵין נִכְנָס בַּמּחַ אֶלָּא הוּא מַקִּיף אֶת הָראשׁ כְּמוֹ שֶׁאָנוּ רוֹאִים כַּמָּה חָכְמוֹת עֲמֻקּוֹת שֶׁאֵין יְכלֶת בַּמּחַ הָאֱנוֹשִׁי לְהָבִין עַל בֻּרְיוֹ כְּמוֹ כַּמָּה וְכַמָּה מְבוּכוֹת שֶׁאָנוּ נְבוֹכִים בָּהֶם כְּמוֹ הַיְדִיעָה וְהַבְּחִירָה שֶׁאֵין מחַ שֶׁל אֱנוֹשִׁי יָכוֹל לְהָבִין אֶת הַיְדִיעָה הַזּאת וְהַשֵּׂכֶל הַזֶּה הוּא בְּחִינַת מַקִּיף שֶׁאֵין נִכְנָס בִּפְנִימִיּוּת הַמּחַ כִּי אִם מַקִּיף אוֹתוֹ מִבַּחוּץ וְ הַשֵּׂכֶל הַפְּנִימִי מְקַבֵּל חִיּוּתוֹ מֵהַמַּקִּיף הַזֶּה וְדַע, שֶׁזֶּה  עִקַּר כּחַ הַבְּחִירָה כָּל זְמַן שֶׁהַשֵּׂכֶל אֵין כָּל כָּךְ גָּדוֹל לְהָבִין הַיְדִיעָה וְהַבְּחִירָה אֲזַי כּחַ הַבְּחִירָה עַל מְקוֹמוֹ כִּי יֵשׁ בְּיָדוֹ כּחַ לִבְחֹר הַחַיִּים אוֹ הִפּוּכוֹ אֲבָל כְּשֶׁיִּכְנס הַמַּקִּיף הַזֶּה לִפְנִים וְאָז יִתְגַּדֵּל הַשֵּׂכֶל הָאֱנוֹשִׁי וְיִתְגַּלֶּה לָאֱנוֹשִׁי הַיְדִיעָה וְהַבְּחִירָה אָז יִתְבַּטֵּל הַבְּחִירָה כִּי אָז עַל יְדֵי גִדּוּלוֹ שֶׁל הַשֵּׂכֶל יֵצֵא מִגֶּדֶר הָאֱנוֹשִׁי וְיַעֲלֶה לְגֶדֶר מַלְאָךְ וְאָז יִתְבַּטֵּל הַבְּחִירָה וְזֶה זֶה עִקַּר כּחַ הַבְּחִירָה זֶה שֶׁאֵין יוֹדֵעַ הַשֵּׂכֶל שֶׁל הַיְדִיעָה וְהַבְּחִירָה וְזֶה שֶׁאָמְרוּ חֲכָמֵינוּ זַ''ל (בְּרָכוֹת י''ז), שֶׁלֶּעָתִיד צַדִּיקִים יוֹשְׁבִים וְעַטְרוֹתֵיהֶם בְּרָאשֵׁיהֶם עַל רָאשֵׁיהֶם הֻצְרַךְ לוֹמַר כִּי  לֶעָתִיד יִתְבַּטֵּל הַבְּחִירָה וזה צַדִּיקִים יוֹשְׁבִים שֶׁ הַיְשִׁיבָה הוּא מוֹרֶה עַל הֶעְדֵּר הַבְּחִירָה כְּמוֹ: ''יוֹשֵׁב בַּשָּׁמַיִם'' (תְּהִלִּים ב) שֶׁהוּא מוֹרֶה עַל הֶעְדֵּר הַהִשְׁתַּנּוּת כִּי הַתְּנוּעָה מוֹרֶה עַל הִשְׁתַּנּוּת מֵרָצוֹן אֶל רָצוֹן וְהַיְשִׁיבָה מוֹרֶה עַל הֶעְדֵּר הִשְׁתַּנּוּת הַיְנוּ בִּטּוּל הַבְּחִירָה וְעַטְרוֹתֵיהֶם, הַיְנוּ הַמַּקִּיפִים כְּמוֹ (שְׁמוּאֵל א כ''ג) : ''שָׁאוּל וַאֲנָשָׁיו עטְרִים אֶל דָּוִד'' בְּרָאשֵׁיהֶם וְלא עַל רָאשֵׁיהֶם הַיְנוּ  הַמַּקִּיפִים יִכָּנְסוּ בְּתוֹךְ הַמּחִין לִפְנִים וְאָז יִכָּנְסוּ כָּל הַשִּׂכְלִיּוֹת שֶׁלּא הָיָה יָכוֹל לְהָבִין אוֹתָם יִכָּנְסוּ לִפְנִים בְּתוֹךְ הַמּחִין וְיֵדַע וְיַשִּׂיג אוֹתָם וְאָז יֵצֵא מִגֶּדֶר אֱנוֹשִׁי וְיַעֲלֶה לְגֶדֶר מַלְאָךְ וְיִתְבַּטֵּל הַבְּחִירָה ה. וְזֶה בְּחִינַת קִדּוּשִׁין בְּחִינַת חֻפָּה כִּי שֶׁפַע אֱלקִי הַנַּ''ל הוּא בְּחִינַת קדֶשׁ בְּחִינַת חֻפָּה מַקִּיפִין וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (בָּבָא בַּתְרָא ע''ה). כָּל צַדִּיק וְצַדִּיק נִכְוֶה מֵחֻפָּתוֹ שֶׁל חֲבֵרוֹ כִּי מַקִּיף שֶׁל זֶה גָּדוֹל מִמַּקִּיף שֶׁל זֶה וְהַשֵּׂכֶל שֶׁהוּא מַקִּיף לָזֶה הוּא פְּנִימִי לָזֶה וְזֶה בְּחִינַת שִׁבְעַת יְמֵי הַמִּשְׁתֶּה שֶׁאַחַר הַחֻפָּה הַיְנוּ בְּחִינַת שִׁבְעַת הַנֵּרוֹת הַנַּ''ל שֶׁעַל יָדָם יִכָּנֵס הַמַּקִּיף לִפְנִים. וְזֶה בְּחִינַת שִׁבְעַת יְמֵי אֲבֵלוּת רַחֲמָנָא לִצְּלָן שֶׁמִּתְאַבְּלִין עָלָיו עַל שֶׁנִּסְתַּלֵּק נִשְׁמָתוֹ כְּדֵי שֶׁיַּעֲלֶה נִשְׁמָתוֹ לְאוֹר הַפָּנִים הַנַּ''ל עַל יְדֵי שִׁבְעָה יָמִים אֵלּוּ ו. וְזֶה טַעַם רק שֶׁל הַחֲלִיצָה שֶׁנֶּאֱמַר (דְּבָרִים כ''ה) : ''וְיָרְקָה בְּפָנָיו'' בְּפָנָיו דַּיְקָא כִּי זֶה הוֹלֵךְ בְּלא זֶרַע וְלא הִנִּיחַ בְּרָכָה אַחֲרָיו שֶׁיַּמְשִׁיכוּ שֵׂכֶל הַפָּנִים בָּעוֹלָם עַל יְדֵי מַעֲשֵׂיהֶם הַטּוֹבִים וְאָחִיו אֵינוֹ רוֹצֶה לְהָקִים שֵׁם אָחִיו הַמֵּת וְאֵינוֹ רוֹצֶה לְיַבֵּם אוֹתָהּ בִּשְׁבִיל זֶה: ''וְיָרְקָה בְּפָנָיו'' כִּי אֵין רוֹצֶה לְהַמְשִׁיךְ נִשְׁמַת הַמֵּת בָּעוֹלָם שֶׁיּוּכַל לְתַקֵּן אוֹר הַפָּנִים וּבְזֶה הָרק נִרְאֶה לִפְעָמִים פְּנֵי הַמֵּת פְּנֵי הַמֵּת דַּיְקָא וּבְזֶה הָרק הוּא נִכְלָם וְ עִקַּר הַבּוּשָׁה הוּא בַּפָּנִים וְזֶה עַל שֶׁלּא רָצָה לְהָקִים שֵׁם אָחִיו הַמֵּת וְזֶה בְּחִינַת (בְּמִדְבַּר י''ב) : ''וְאָבִיהָ יָרק יָרַק בְּפָנֶיהָ הֲלא תִכָּלֵם שִׁבְעַת יָמִים'' שִׁבְעַת יָמִים דַּיְקָא הַיְנוּ בְּחִינַת שִׁבְעָה עֲנָנִים הַנַּ''ל שֶׁעַל יָדָם מֵאִיר פְּנֵי הַמְּנוֹרָה וְהוּא לא רָצָה לְהָקִים שֵׁם אָחִיו הַמֵּת עַל כֵּן ''וְיָרְקָה בְּפָנָיו'' וְהַיְנוּ בּשֶׁת פָּנִים וזהו שאמרו (יְבָמוֹת פֶּרֶק רַבָּן גַּמְלִיאֵל) : הַיְבָמָה נִקְנֵית בְּ מַאֲמָר זֶהוּ הֶפֶךְ הַבּשֶׁת בְּחִינַת (תְּהִלִּים כ''ט) : ''כֻּלּוֹ אמֵר כָּבוֹד'' הֵפֶךְ שֶׁל ''תִּכָּלֵם שִׁבְעַת יָמִים'' וּמִרְיָם שֶׁפָּגְמָה בִּכְבוֹד  משֶׁה שֶׁהוּא בְּחִינַת שֶׁפַע אֱלקִי בִּבְחִינַת (שְׁמוֹת ל''ד) ''כִּי קָרַן עוֹר פָּנָיו'' וּפָגְמָה בִּבְחִינַת שִׁבְעַת הַנֵּרוֹת כִּי הוּא הָיָה  עָנָו שָׁפֵל וְסַבְלָן וְלא חָרָה אַפּוֹ עַל בִּזְיוֹנוֹ וְזֶה בְּחִינַת חֹטֶם בִּשְׁלֵמוּת וּכְתִיב בֵּהּ (בְּמִדְבַּר י''ב) : ''פֶּה אֶל פֶּה אֲדַבֶּר בּוֹ'' זֶה בְּחִינַת פֶּה וּכְתִיב בֵּהּ (שָׁם) : ''וּתְמֻנַת ה יַבִּיט'' זֶה בְּחִינַת עֵינַיִם וּכְתִיב בֵּהּ (שָׁם) : ''בְּכָל בֵּיתִי נֶאֱמָן הוּא'' זֶה בְּחִינַת אֻדְנִין בְּחִינַת (מִשְׁלֵי י''א) : ''נֶאֱמַן רוּחַ מְכַסֶּה דָבָר'', כַּמּוּבָא בַּזּהַר (אִדְרָא רַבָּא קכ''ח) בִּשְׁבִיל זֶה נִצְטָרְעָה וּ מְצרָע דָּא סְגִירוּ דִּנְהוֹרָא עִלָּאָה (זהַר תַּזְרִיעַ מ''ט:) הַיְנוּ אוֹר הַפָּנִים הַנַּ''ל וּכְתִיב בֵּהּ: ''תִּסָּגֵר מִחוּץ לַמַּחֲנֶה שִׁבְעַת יָמִים'' וְזֶה שֶׁבִּקֵּשׁ אַהֲרן ''אַל נָא תְהִי כַּמֵּת, אֲשֶׁר בְּצֵאתוֹ מֵרֶחֶם אִמּוֹ וַיֵּאָכֵל חֲצִי בְשָׂרוֹ'' כִּי  עַל יְדֵי סְגִירוּ דִּנְהוֹרָא עִלָּאָה הִיא בִּבְחִינַת מֵת כִּי מְצרָע חָשׁוּב כַּמֵּת (נְדָרִים ס''ד:) אֲשֶׁר בְּצֵאתוֹ מֵרֶחֶם אִמּוֹ זֶה בְּחִינַת יִבּוּם שֶׁ עַל יְדֵי הַיִּבּוּם אִתְּתֵהּ אִמֵּהּ שֶׁאִשְׁתּוֹ נַעֲשֵׂית לוֹ אֵם וַיֵּאָכֵל חֲצִי בְשָׂרוֹ הַיְנוּ שֶׁאֵין לוֹ בַּת זוּג כִּי הַבַּעַל וְאִשְׁתּוֹ הֵם תְּרֵי פַּלְגָּא גּוּפָא וְעַכְשָׁו שֶׁאִשְׁתּוֹ הִיא אִמּוֹ נִמְצָא שֶׁנֶּאֱכָל חֲצִי בְשָׂרוֹ וְאֵין לוֹ בַּת זוּג [פֵּרוּשׁ, כִּי מִי שֶׁמֵּת בְּלא בָּנִים אֲזַי אִשְׁתּוֹ צְרִיכָה לְהִתְיַבֵּם וְעַל יְדֵי הַיִּבּוּם נִתְגַּלְגֵּל הַמֵּת בְּהַבֵּן הַנּוֹלָד מֵאִשְׁתּוֹ שֶׁנִּתְיַבְּמָה לְאָחִיו כַּמְבאָר בְּסָבָא (מִשְׁפָּטִים ק:) : אִתְּתֵהּ אִמֵּהּ הַיְנוּ שֶׁהוּא צַעַר וְענֶשׁ גָּדוֹל לְהַמֵּת שֶׁאִשְׁתּוֹ נַעֲשֵׂית לוֹ אֵם כִּי עַכְשָׁו מֻכְרָח לִהְיוֹת נוֹלָד מֵאִשְׁתּוֹ וְאִשְׁתּוֹ נַעֲשֵׂית לוֹ אֵם וּמֵחֲמַת זֶה בֶּן הַיְבָמָה הַזֶּה שֶׁנּוֹלָד מֵהַיִּבּוּם אִי אֶפְשָׁר לוֹ לִמְצא זִוּוּגוֹ כִּי אִם בְּרַחֲמִים גְּדוֹלִים [כַּמּוּבָא (זהַר לֶךְ לְךָ צ''ב), שֶׁעָלָיו נֶאֱמַר פֶּן יְקַדְּמֶנּוּ אַחֵר בְּרַחֲמִים, עַיֵּן שָׁם] כִּי זֶה בֶּן הַיְבָמָה שֶׁבֶּאֱמֶת הוּא בַּעְלָהּ שֶׁל הַיְבָמָה וְאִשְׁתּוֹ נַעֲשֵׂית לוֹ אֵם אֵין לוֹ בַּת זוּג מֵאַחַר שֶׁבַּת זוּגוֹ נַעֲשֵׂית לוֹ אֵם וְזֶהוּ שֶׁפֵּרֵשׁ רַבֵּנוּ, זִכְרוֹנָם לִבְרָכָה שֶׁבִּקֵּשׁ אַהֲרן עַל מִרְיָם, שֶׁפָּגְמָה בְּשֵׂכֶל הַפָּנִים שֶׁזֶּהוּ הַפְּגָם שֶׁל הַמֵּת בְּלא בָּנִים כַּנַּ''ל שֶׁלּא תְהֵא נֶעֱנֶשֶׁת, חַס וְשָׁלוֹם, בְּענֶשׁ הַיִּבּוּם וְזֶהוּ: ''אַל נָא תְהִי כַּמֵּת אֲשֶׁר בְּצֵאתוֹ מֵרֶחֶם אִמּוֹ'' שֶׁלּא תִּהְיֶה כַּמֵּת בְּלא בָנִים אֲשֶׁר מֻכְרָח לָצֵאת שֵׁנִית בְּגִלְגּוּל מֵרֶחֶם אִמּוֹ הַיְנוּ שֶׁאִשְׁתּוֹ נַעֲשֵׂית לוֹ אֵם אֲשֶׁר מֵחֲמַת זֶה ''וַיֵּאָכֵל חֲצִי בְשָׂרוֹ'' הַיְנוּ חֲצִי גּוּפוֹ נֶאֱכָל הַיְנוּ שֶׁאֵין לוֹ בַּת זוּג כַּנַּ''ל שֶׁהִיא חֲצִי בְשָׂרוֹ, פְּלַג גּוּפוֹ כַּנַּ''ל] ז. וְ לִפְעָמִים יֵשׁ שֶׁהַמּחִין וְהַשֶּׁפַע אֱלקִי הוּא בְּהֶעְלֵם בִּבְחִינַת עִבּוּר וְאָז יָפָה צְעָקָה לְאָדָם בֵּין בִּתְפִלָּה בֵּין בְּתוֹרָה כְּשֶׁנִּתְעַלֵּם הַמּחִין כִּי  הֶעְלֵם הַיְנוּ עִבּוּר זֶה בִּבְחִינַת (דְּבָרִים ל''ב) : ''צוּר יְלָדְךָ תֶּשִׁי'' כְּמוֹ (יְשַׁעְיָהוּ ל''ז) : ''וְכחַ אַיִן לְלֵדָה'' כְּמוֹ אִשָּׁה שֶׁתַּשָּׁה כּחָהּ מֵלֵּילֵד וּבְשָׁעָה שֶׁהִיא כּוֹרַעַת לֵילֵד רָאמַת עַיִ''ן קָלִין כְּמִנְיַן תֵּבוֹת שֶׁבְּמִזְמוֹר ''יַעַנְךָ'' וְאָז מוֹלֶדֶת (זהַר פִּינְחָס רמ''ט:) וְהַשִּׁבְעִין קָלִין הֵם בְּחִינַת שִׁבְעָה קוֹלוֹת שֶׁאָמַר דָּוִד עַל הַמַּיִם שֶׁכָּל אֶחָד כָּלוּל מֵעֶשֶׂר וְ הַצְּעָקָה שֶׁאָדָם צוֹעֵק בִּתְפִלָּתוֹ וּבְתוֹרָתוֹ כְּשֶׁנִּסְתַּלְּקִין הַמּחִין בִּבְחִינַת עִבּוּר אֵלּוּ הַצְּעָקוֹת הֵם בְּחִינַת צַעֲקַת הַיּוֹלֶדֶת וְהַקָּדוֹשׁ בָּרוּךְ הוּא שֶׁהוּא יוֹדֵעַ תַּעֲלוּמוֹת שֶׁל הַמּחִין אֵיךְ נִתְעַלְּמוּ הוּא מַאֲזִין צַעֲקָתֵנוּ וְהַצְּעָקָה הוּא בִּמְקוֹם צַעֲקַת הַשְּׁכִינָה כְּאִלּוּ הַשְּׁכִינָה צוֹעֶקֶת וְאָז מוֹלֶדֶת הַמּחִין וְזֶה בְּחִינַת: הַקּוֹל מְעוֹרֵר  הַכַּוָּנָה, הַיְנוּ הַמּחִין (עיין ברכות כ''ד: ובהרא''ש ורבינו יונה שם, ובשו''ע סי ק''א [ובסי ס''א סעיף ד]) וְזֶה בְּחִינַת: ''תִּכָּלֵם שִׁבְעַת יָמִים'' שִׁבְעַת יָמִים זֶה בְּחִינַת שִׁבְעָה קוֹלוֹת שֶׁל דָּוִד כַּנַּ''ל שֶׁהֵם שִׁבְעִין קָלִין הַנַּ''ל שֶׁצָּרִיךְ לִצְעק כְּדֵי לְהוֹצִיא אוֹר הַפָּנִים הַנַּ''ל מֵהֶעְלֵם אֶל הַגִּלּוּי וְ הַגִּלּוּי זֶה בְּחִינַת לֵדָה וְאָז אַחַר הַלֵּדָה דָּם נֶעְכָּר וְנַעֲשֶׂה חָלָב (בְּכוֹרוֹת ו:) וְזֶה בְּחִינַת ''תִּכָּלֵם'' כִּי הַכְּלִמָּה אָזֵל סוּמְקָא וְאָתֵי חִוְרָא (בָּבָא מְצִיעָא נ''ח:) הַיְנוּ דָם נֶעְכָּר וְנַעֲשֶׂה חָלָב וזהו צוּר יְלָדְךָ תֶּשִׁי רָאשֵׁי תֵּבוֹת שֶׁל: צַעֲקָתֵנוּ יוֹדֵעַ תַּעֲלוּמוֹת כַּנַּ''ל (עיין בספר ברית מנוחה דרך ד) וְזֶה: תֶּשִׁי רָאשֵׁי תֵבוֹת שֶׁל תִּכָּלֵם שִׁבְעַת יָמִים ח. וּ כְשֶׁאָדָם לוֹמֵד תּוֹרָה וְאֵין מֵבִין בָּהּ שׁוּם חִדּוּשׁ זֶה מֵחֲמַת שֶׁהַמּחִין וְהַשֵּׂכֶל שֶׁל הַתּוֹרָה וְהַלִּמּוּד הַזֶּה הֵן בִּבְחִינַת עִבּוּר וְזֶה נִקְרָא בְּשֵׁם יַעֲקב כִּי  יַעֲקב זֶה בְּחִינַת עִבּוּר בְּחִינַת (הוֹשֵׁעַ י''ב) : ''בַּבֶּטֶן עָקַב אֶת אָחִיו'' וְאָז צָרִיךְ לִצְעק הַקָּלִין הַנַּ''ל וְזֶה בְּחִינַת (בְּרֵאשִׁית כ''ז) : ''הַקּל קוֹל יַעֲקב'' כְּשֶׁהוּא בִּבְחִינַת יַעֲקב צָרִיךְ לוֹ הַקָּלִין כְּדֵי לְהוֹצִיא הַמּחִין בִּבְחִינַת לֵדָה וּמִי שֶׁתּוֹרָתוֹ בְּלא הֲבָנָה בָּהּ שׁוּם חִדּוּשׁ אֵין לִדְרשׁ אוֹתָהּ לְרַבִּים כִּי הַתּוֹרָה הַזּאת שֶׁהִיא בִּבְחִינַת יַעֲקב בִּבְחִינַת עִבּוּר אַף עַל פִּי שֶׁהַקָּדוֹשׁ בָּרוּךְ הוּא מִתְעַנֵּג [בָּהּ] בִּבְחִינַת ''וְדִגְלוֹ עָלַי אַהֲבָה'' אַל תִּקְרֵי וְדִגְלוֹ אֶלָּא וְלִגְלוּגוֹ (מִדְרַשׁ שִׁיר הַשִּׁירִים) אֲבָל אֵין לִדְרשׁ אוֹתָהּ כְּמוֹ שֶׁהִיא לְרַבִּים כִּי  אֵין לִדְרשׁ אֶלָּא דְּבָרִים הַמְברָרִים כְּמַאֲמַר (שַׁבָּת קמ''ה:) : ''אֱמר לַחָכְמָה אֲחֹתִי אָתְּ'' אִם בָּרוּר לְךָ הַדָּבָר כַּאֲחוֹתְךָ שֶׁהִיא אֲסוּרָה לְךָ, אֱמר, וְאִם לָאו, אַל תּאמְרֵהוּ וְזֶהוּ (תְּהִלִּים קל''ה) : ''כִּי יַעֲקב בָּחַר לוֹ יָהּ'' כְּשֶׁהִיא בִּבְחִינַת יַעֲקב בִּבְחִינַת עִבּוּר בְּלא מחִין זאת הַלִּמּוּד בָּחַר לוֹ הַקָּדוֹשׁ בָּרוּךְ הוּא בִּבְחִינַת ''וְדִגְלוֹ עָלַי אַהֲבָה'' וְאֵין לִדְרשׁ אוֹתָהּ לְרַבִּים אֲבָל יִשְׂרָאֵל לִסְגֻלָּתוֹ  יִשְׂרָאֵל אוֹתִיּוֹת לִי ראשׁ הַיְנוּ הִתְגַּלּוּת הַמּחִין הַמְשָׁכַת אוֹר הַפָּנִים הַנַּ''ל שֶׁפַע אֱלקִי הַנַּ''ל בְּתוֹךְ הַפְּנִימִי כַּנַּ''ל וזהו  בחינת יִשְׂרָאֵל בִּבְחִינַת (יְשַׁעְיָהוּ מ''ט) : ''יִשְׂרָאֵל אֲשֶׁר בְּךָ אֶתְפָּאָר'' בְּךָ דַּיְקָא, שֶׁיִּתְמַשֵּׁךְ עֲטֶרֶת תִּפְאֶרֶת הַיְנוּ הַמַּקִּיפִין הַנַּ''ל בְּךָ, בְּתוֹךְ הַפְּנִימִיּוּת לִסְגֻלָּתוֹ זאת הַתּוֹרָה יָכוֹל לִדְרשׁ אוֹתָהּ לְרַבִּים ט. כִּי אֲנַחְנוּ נִקְרָאִים עַם סְגֻלָּה (דְּבָרִים ז) כְּמוֹ סְגֻלָּה שֶׁעוֹשִׂין לִרְפוּאָה אַף עַל פִּי שֶׁאֵין הַטֶּבַע מְחַיֵּב שֶׁיִּהְיֶה זֶה לִרְפוּאָה אַף עַל פִּי כֵן הַדָּבָר הַזֶּה מְסֻגָּל לִרְפוּאָה וְזֶה לְמַעְלָה מֵהַטֶּבַע שֶׁאֵין הַשֵּׂכֶל הָאֱנוֹשִׁי מֵבִין זֶה כְּמוֹ כֵן אֲנַחְנוּ לָקַח אוֹתָנוּ הַשֵּׁם יִתְבָּרַךְ לְעַם סְגֻלָּתוֹ אַף עַל פִּי שֶׁאֵין הַשֵּׂכֶל הָאֱנוֹשִׁי מֵבִין אֶת כָּל זֶה אֵיךְ לָקַח עַם מִתּוֹךְ עַמִּים כְּמוֹ בִּשְׁעַת קְרִיעַת יַם סוּף שֶׁקִּטְרֵג מִדַּת הַדִּין: הַלָּלוּ עוֹבְדֵי עַכּוּ''ם וְכוּ (בְּרֵאשִׁית רַבָּה פָּרָשָׁה נ''ז וּבִשְׁמוֹת רַבָּה פָּרָשָׁה כ''א) אַף עַל פִּי כֵן הַקָּדוֹשׁ בָּרוּךְ הוּא לָקַח אוֹתָנוּ לְעַם קָדוֹשׁ נִמְצָא שֶׁזֶּה הַדָּבָר כְּמוֹ סְגֻלָּה שֶׁהוּא לְמַעְלָה מֵהַטֶּבַע לְמַעְלָה מִשֵּׂכֶל אֱנוֹשִׁי וְזֶה בְּחִינַת מַקִּיפִין כַּנַּ''ל וּמִי שֶׁזָּכָה לְאֵלּוּ הַמַּקִּיפִין לְהוֹלִיד אוֹתָם וּלְהַכְנִיס אוֹתָם בִּפְנִים כַּנַּ''ל נִמְצָא שֶׁזָּכָה לְהָבִין אֶת הַסְּגֻלָּה בְּוַדַּאי הַיּשֶׁר לְגַלּוֹת הַסְּגֻלָּה לְעַם סְגֻלָּה בְּכֵן  כָּל אֶחָד וְאֶחָד לְפִי בְּחִינָתוֹ יֵשׁ לוֹ פְּנִימִי וּמַקִּיף וְכָל אֶחָד לְפִי בְּחִינָתוֹ מַה שֶּׁחֲנָנוֹ הַשֵּׁם שֶׁיַּכְנִיס הַמַּקִּיף לִפְנִים וּלְהָבִין וּלְחַדֵּשׁ אֵיזֶהוּ דָבָר הַיּשֶׁר מְחַיֵּב שֶׁיְּגַלֶּה וְיַכְנִיס זאת הַהֲבָנָה שֶׁל הַסְּגֻלָּה שֶׁהָיָה אֶצְלוֹ סְגֻלָּה שֶׁיְּגַלֶּה לְעַם סְגֻלָּה וּלְהֵיטִיב מִטּוּבוֹ לַאֲחֵרִים וְזֶה פֵּרוּשׁ פִּרְקָא רְבִיעָאָה דְּסִפְרָא דִּצְנִיעוּתָא עַתִּיקָא טְמִיר וּסְתִים, זְעִירָא דְּאַנְפִּין אִתְגַּלְיָא וְלָא אִתְגַּלְיָא עַתִּיקָא זֶה בְּחִינַת הַמַּקִּיפִין הַנַּ''ל שֶׁהֵן טְמוּרִים וּסְתוּמִים מִכָּל צַד בְּכָל הֶמְשֵׁךְ הַזְּמַן שֶׁל עוֹלָם הַזֶּה וְלא יִתְגַּלֶּה אֶלָּא לֶעָתִיד אֲבָל בִּזְעֵיר אַנְפִּין חָכְמוֹת שֶׁל הָאָדָם שֶׁהָאָדָם יָכוֹל לְהַשִּׂיג אוֹתָם גַּם בָּהֶם יֵשׁ פְּנִימִי וּמַקִּיף וְכָל אֶחָד לְפִי בְּחִינָתוֹ יֵשׁ לוֹ פְּנִימִי וּמַקִּיף וְאֵלּוּ הַמְּבוּכוֹת הַנַּ''ל שֶׁאִי אֶפְשָׁר לְשֵׂכֶל הָאָדָם לְהַשִּׂיגָם הֵם מִבְּחִינַת עַתִּיקָא וְכָל הַחָכְמוֹת שֶׁיָּכוֹל מחַ אֱנוֹשִׁי לְהַשִּׂיג אוֹתָם הֵם בְּחִינַת זְעִירָא דְּאַנְפִּין וְלִפְעָמִים הֵם בְּהֶעְלֵם, בִּבְחִינַת עִבּוּר כַּנַּ''ל וְזֶה בְּחִינַת: לָא אִתְגַּלְיָא וּכְשֶׁנִּתְגַּלֶּה לוֹ אָז בִּבְחִינַת אִתְגַּלְיָא וְכָל זְמַן שֶׁהָיָה הַדָּבָר אֶצְלוֹ בִּבְחִינַת לָא אִתְגַּלְיָא, בִּבְחִינַת הֶעְלֵם הַוֵי אֶצְלוֹ כְּמוֹ סְגֻלָּה כַּנַּ''ל שֶׁהוּא לְמַעְלָה מִשִּׂכְלוֹ וְאַחַר כָּךְ כְּשֶׁנִּתְגַּלֶּה לוֹ אֲזַי יֵיטִיב מִטּוּבוֹ לַאֲחֵרִים כַּנַּ''ל יא. נַחֲמוּ נַחֲמוּ עַמִּי וְכוּ (יְשַׁעְיָהוּ מ)  כָּל הַצָּרוֹת וְהַיִּסּוּרִים וְהַגָּלוּת אֵינוֹ אֶלָּא לְפִי עֵרֶךְ חֶסְרוֹן הַדַּעַת וּכְשֶׁנִּשְׁלָם הַדַּעַת אֲזַי נִשְׁלָם כָּל הַחֶסְרוֹנוֹת בִּבְחִינַת (נְדָרִים מ''א) : אִם דַּעַת קָנִיתָ מֶה חָסַרְתָּ וּכְתִיב (יְשַׁעְיָהוּ ה) : ''לָכֵן גָּלָה עַמִּי מִבְּלִי דָעַת'' (עיין סנהדרין צ''ב:) וְעִקַּר  הַחַיִּים נִצְחִיִּים יִהְיֶה לֶעָתִיד מֵחֲמַת הַדַּעַת שֶׁיִּרְבֶּה הַדַּעַת שֶׁיֵּדְעוּ הַכּל אֶת ה וְעַל יְדֵי הַדַּעַת יֻכְלְלוּ בְּאַחְדוּתוֹ וְאָז יִחְיוּ חַיִּים נִצְחִיִּים כָּמוֹהוּ כִּי עַל יְדֵי הַיְדִיעָה נִכְלָלִים בּוֹ כְּמַאֲמַר הֶחָכָם: אִלּוּ יְדַעְתִּיו, הֱיִיתִיו וְעִקַּר הַיְדִיעָה יִהְיֶה לֶעָתִיד כְּמוֹ שֶׁכָּתוּב (שָׁם י''א) : ''כִּי מָלְאָה הָאָרֶץ דֵּעָה''  וּמֵחֲמַת הַדַּעַת לא יֶחְסַר כָּל טוֹב וְיִהְיֶה כֻּלּוֹ טוֹב כְּמַאֲמַר חֲזַ''ל (פְּסָחִים נ) : אָטּוּ הָאִידְנָא לָאו אֶחָד הוּא ? וְתֵרְצוּ: לֶעָתִיד כֻּלּוֹ הַטּוֹב וְהַמֵּטִיב וַ אֲפִלּוּ הָעַכּוּ''ם יֵדְעוּ בְּיִתְרוֹן הַדַּעַת אֲבָל לא כָּמוֹנוּ וְיֵדְעוּ שֶׁהַגְּדֻלָּה שֶׁהָיָה לָהֶם וְהַשִּׁפְלוּת שֶׁהָיָה לָנוּ בִּזְמַן הַגָּלוּת כָּל זאת הַגְּדֻלָּה הָיָה לָנוּ אַף עַל פִּי שֶׁעַכְשָׁו אִי אֶפְשָׁר לְהָבִין כָּל זֶה כִּי אֵין לְהַכְחִישׁ הַחוּשׁ אַף עַל פִּי כֵן יִרְבֶּה הַדַּעַת וְיָבִינוּ הַכּל, שֶׁגְּדֻלָּתָם שֶׁל הָעַכּוּ''ם הָיָה לָנוּ גְּדֻלָּה וְלָהֶם הַשִּׁפְלוּת וְלִכְאוֹרָה הִיא יְדִיעָה גְדוֹלָה אַף עַל פִּי כֵן הַיְדִיעָה הַזּאת יִהְיֶה לָנוּ לְלַעַג וְלִשְׂחוֹק לְפִי עֵרֶךְ יְדִיעָתֵנוּ וְזֶהוּ (תְּהִלִּים קכ''ו) : ''אָז יִמָּלֵא שְׂחוֹק פִּינוּ, אָז יאמְרוּ בַגּוֹיִם הִגְדִּיל ה לַעֲשׂוֹת עִם אֵלֶּה, הִגְדִּיל ה לַעֲשׂוֹת עִמָּנוּ'' שֶׁיֵּדְעוּ וְיאמְרוּ הַגְּדֻלָּה שֶׁעָשָׂה עִמָּנוּ, הַיְנוּ עִם הָעַכּוּ''ם הִגְדִּיל ה לַעֲשׂוֹת עִם אֵלֶּה הַגְּדֻלָּה הַזּאת הָיָה לְיִשְׂרָאֵל אַף עַל פִּי כֵן אָז יִמָּלֵא שְׂחוֹק פִּינוּ הַיְנוּ שֶׁנִּשְׂחַק וְנַלְעִיג מִידִיעָתָם וְהַשָּׂגָתָם כִּי הַשָּׂגָתֵנוּ יִהְיֶה לְאֵין סוֹף וָקֵץ וְהַיְדִיעָה יֵשׁ בָּהּ מַקִּיף וּמַקִּיף לְמַקִּיף כַּמּוּבָא לְעֵיל עַל פָּסוּק ''בְּהַעֲלתְךָ אֶת הַנֵּרוֹת'' וְזֶהוּ:  נַחֲמוּ נַחֲמוּ הַיְנוּ מַקִּיף, וּמַקִּיף לְמַקִּיף שֶׁ הַיְדִיעָה הִיא עִקַּר הַנֶּחָמָה שֶׁל כָּל הַצָּרוֹת יאמַר אֱלקֵיכֶם אֲמִירָה בַּחֲשַׁאי (זהַר וָאֵרָא כ''ה: וּבְאִדְרָא רַבָּה קל''ב:) בְּחִינַת שֶׁמֶן בְּחִינוֹת שִׁבְעַת הַנֵּרוֹת אֱלקִים לַאֲרָמָא קָלָא בְּחִינַת ''אֱלקִים אַל דֳּמִי לָךְ'' (תְּהִלִּים פ''ג) בְּחִינַת צַעֲקַת הַיּוֹלֶדֶת כַּנַּ''ל [מִסִּימָן כ עַד כָּאן לְשׁוֹן רַבֵּנוּ זִכְרוֹנוֹ לִבְרָכָה] [פֵּרוּשׁ: כִּי מְבאָר לְעֵיל שֶׁעַל יְדֵי הַצְּעָקָה זוֹכִין לְהוֹלִיד הַמּחִין מִתַּעֲלוּמָתָן וְעַל יְדֵי שֶׁמְּקַדְּשִׁין שִׁבְעַת הַנֵּרוֹת זוֹכִין לְהַכְנִיס הַמַּקִּיפִין לִפְנִים כִּי צְרִיכִין שְׁנֵי דְּבָרִים לְהַשָּׂגַת הַדַּעַת הַקָּדוֹשׁ בִּתְחִלָּה צְרִיכִין לְהוֹלִיד הַמּחִין כִּי לִפְעָמִים הַמּחִין וְהַשֶּׁפַע אֱלקִי בְּהֶעְלֵם וְכוּ כַּנַּ''ל וְלָזֶה צְרִיכִים צְעָקָה כְּדֵי לְהוֹלִידָם וְאַחַר כָּךְ כְּשֶׁנּוֹלָדִים הַמּחִין עֲדַיִן יֵשׁ בָּהֶם פְּנִימִי וּמַקִּיף וְלָזֶה צְרִיכִין לְקַדֵּשׁ שִׁבְעַת הַנֵּרוֹת כְּדֵי לְהַכְנִיס הַמַּקִּיפִין וְהַשֶּׁפַע אֱלקִי לִפְנִים וְלַעֲשׂוֹת מֵהַמַּקִּיף פְּנִימִי עַיֵּן שָׁם הֵיטֵב וְתָבִין וְזֶהוּ שֶׁפֵּרֵשׁ הַפָּסוּק ''נַחֲמוּ נַחֲמוּ'' הַיְנוּ: לִזְכּוֹת לְהַשָּׂגַת הַמַּקִּיפִין הַיְנוּ הַשָּׂגַת הַדַּעַת שֶׁזֶּהוּ עִקַּר הַנֶּחָמָה כַּנַּ''ל זֶה זוֹכִין עַל יְדֵי שְׁנֵי בְּחִינוֹת הַנַּ''ל שֶׁהֵם צְעָקָה שֶׁעַל יְדֵי זֶה מוֹלִידִין הַמַּקִּיפִין וּקְדֻשַּׁת שִׁבְעַת הַנֵּרוֹת שֶׁעַל יְדֵי זֶה מַכְנִיסִים הַמַּקִּיפִין לִפְנִים כַּנַּ''ל יאמַר אֱלקֵיכֶם הַיְנוּ בְּחִינַת  אֲמִירָה בַּחֲשַׁאי שֶׁזֶּהוּ בְּחִינַת שֶׁמֶן שֶׁהוּא בַּחֲשַׁאי כְּמוֹ שֶׁכָּתוּב בַּזּהַר (שְׁמִינִי ל''ט) : יַיִן לַאֲרָמָא קָלָא, וְשֶׁמֶן בַּחֲשַׁאי וְשֶׁמֶן הוּא בְּחִינַת שִׁבְעַת הַנֵּרוֹת, שֶׁהָיוּ מִשֶּׁמֶן אֱלקֵיכֶם זֶה בְּחִינַת: אֱלקִים לַאֲרָמָא קָלָא בְּחִינַת הַצְּעָקָה הַנַּ''ל שֶׁעַל יְדֵי שְׁנֵי בְּחִינוֹת אֵלּוּ זוֹכִין לְהַשָּׂגַת הַמַּקִּיפִין שֶׁהוּא הַשָּׂגַת הַדַּעַת הַקָּדוֹשׁ שֶׁזֶּהוּ עִקַּר הַנֶּחָמָה בְּחִינַת נַחֲמוּ נַחֲמוּ הַיְנוּ מַקִּיף וּמַקִּיף לְמַקִּיף כַּנַּ''ל [כָּל הָעִנְיָן הַנַּ''ל, הַמְבאָר בְּקִצּוּר עַל פָּסוּק נַחֲמוּ נַחֲמוּ בִּלְשׁוֹנוֹ הַקָּדוֹשׁ, שָׁמַעְתִּי מִפִּיו הַקָּדוֹשׁ מֵעַצְמוֹ בְּבֵאוּר יוֹתֵר קְצָת, וְרָשַׁמְתִּי לְעַצְמִי כְּמוֹ שֶׁשָּׁמַעְתִּי, עַל כֵּן לא מָנַעְתִּי לְהַעְתִּיקוֹ] וּבִתְחִלָּה הִתְחִיל לְדַבֵּר מֵעִנְיַן חַיִּים וּמִיתָה עָנָה וְאָמַר  בֵּין חַיִּים לְמִיתָה אֵין חִלּוּק כִּי אִם בְּמִדַּת אַמָּה אַחַת שֶׁעַכְשָׁו הָאָדָם שׁוֹכֵן בְּכָאן וְאַחַר כָּךְ הוּא שׁוֹכֵן שָׁם [וְהִטָּה בְּיָדוֹ עַל הַבֵּית עָלְמִין] וְאַחַר כָּךְ הִתְחִיל לוֹמַר כָּל עִנְיָן זֶה: חַיִּים נִצְחִיִּים וְכוּ כְּדִלְקַמָּן כְּלוֹמַר, שֶׁמִּי שֶׁזּוֹכֶה לְדַעַת אֲמִתִּי הַנַּ''ל לָדַעַת אוֹתוֹ יִתְבָּרַךְ אֵין חִלּוּק אֶצְלוֹ כְּלָל בֵּין חַיִּים לְמִיתָה כִּי הוּא דָּבוּק וְנִכְלָל בּוֹ יִתְבָּרַךְ בְּחַיָּיו וּבְמוֹתוֹ רַק שֶׁעַכְשָׁו בְּחַיָּיו דִּירָתוֹ בְּכָאן וְאַחַר כָּךְ דִּירָתוֹ שָׁם כַּנַּ''ל [וְאָז שָׁמַעְתִּי מִפִּיו הַקָּדוֹשׁ כָּל עִנְיָן הַזֶּה. וְזֶהוּ]  חַיִּים נִצְחִיִּים הֵם רַק לְהַשֵּׁם יִתְבָּרַךְ כִּי הוּא חַי לָנֶצַח וּמִי שֶׁנִּכְלָל בְּשָׁרְשׁוֹ דְּהַיְנוּ בּוֹ יִתְבָּרַךְ הוּא גַּם כֵּן חַי לָנֶצַח כִּי מֵאַחַר שֶׁהוּא נִכְלָל בְּאֶחָד וְהוּא אֶחָד עִם הַשֵּׁם יִתְבָּרַךְ הוּא חַי חַיִּים נִצְחִיִּים כְּמוֹ הַשֵּׁם יִתְבָּרַךְ וְכֵן, אֵין שְׁלֵמוּת רַק לְהַשֵּׁם יִתְבָּרַךְ וְחוּץ מִמֶּנּוּ כֻּלָּם חֲסֵרִים וּמִי שֶׁהוּא נִכְלָל בּוֹ יֵשׁ לוֹ שְׁלֵמוּת וְעִקַּר הַכְּלָלִיּוּת שֶׁיִּהְיֶה נִכְלָל בְּאֶחָד הוּא עַל יְדֵי הַדַּעַת אוֹתוֹ יִתְבָּרַךְ כְּמוֹ שֶׁאָמַר הֶחָכָם: אִלּוּ יְדַעְתִּיו, הֱיִיתִיו כִּי עִקַּר הָאָדָם הוּא הַשֵּׂכֶל וְעַל כֵּן בְּמָקוֹם שֶׁחוֹשֵׁב הַשֵּׂכֶל שָׁם כָּל הָאָדָם וּכְשֶׁיּוֹדֵעַ וּמַשִּׂיג בִּידִיעַת הַשֵּׁם יִתְבָּרַךְ הוּא שָׁם מַמָּשׁ וְכָל מַה שֶּׁיּוֹדֵעַ יוֹתֵר הוּא נִכְלָל יוֹתֵר בְּהַשּׁרֶשׁ דְּהַיְנוּ בּוֹ יִתְבָּרַךְ וְכָל הַחֶסְרוֹנוֹת שֶׁיֵּשׁ לְאָדָם הֵן פַּרְנָסָה אוֹ בָּנִים אוֹ בְּרִיאוּת הַגּוּף וְכָל שְׁאָר הַחֶסְרוֹנוֹת הַכּל הוּא בְּחֶסְרוֹן הַדָּעַת וְאַף שֶׁיֵּשׁ חֲסֵרִים לְגַמְרֵי מֵהַדַּעַת וְעִם כָּל זֶה יֵשׁ לָהֶם כָּל טוּב בֶּאֱמֶת כָּל מַה שֶּׁיֵּשׁ לָהֶם אֵינוֹ כְּלוּם וְכֵן לְהֵפֶךְ הַשָּׁלֵם בְּדַעַת שֶׁיֵּשׁ לוֹ חִסָּרוֹן בֶּאֱמֶת הַחִסָּרוֹן אֵינוֹ כְּלוּם כְּמוֹ שֶׁאָמְרוּ חֲזַ''ל (נְדָרִים מ''א) : ''דַּעַת קָנִיתָ מֶה חָסַרְתָּ, וְאִם דַּעַת חָסַרְתָּ מַה קָּנִיתָ'' כִּי עִקַּר הַחִסָּרוֹן וְהַשְּׁלֵמוּת תָּלוּי בַּדָּעַת וְכֵן כַּעַס וְאַכְזָרִיּוּת הוּא מֵחֶסְרוֹן הַדַּעַת כְּמוֹ שֶׁכָּתוּב (קהֶלֶת ז) : ''כַּעַס בְּחֵיק כְּסִילִים יָנוּחַ'' וְ עַל כֵּן הַחוֹלֶה הוּא כַּעֲסָן מֵחֲמַת שֶׁאָז הוּא בְּדִינִים כִּי דִּינִים שׁוֹרִים עָלָיו וְדִינִים הֵם מחִין דְּקַטְנוּת וְעַל כֵּן הוּא בְּכַעַס וְלֶעָתִיד לָבוֹא יִתְגַּלֶּה הַדַּעַת וְהַכּל יֵדְעוּ אֶת ה כְּמוֹ שֶׁכָּתוּב (יְשַׁעְיָהוּ י''א) : ''כִּי מָלְאָה הָאָרֶץ דֵּעָה אֶת ה'' וְעַל כֵּן אָז יִתְבַּטֵּל הַכַּעַס כְּמוֹ שֶׁכָּתוּב (שָׁם) : ''וְגָר זְאֵב עִם כֶּבֶשׂ וְנָמֵר עִם גְּדִי וְכוּ וּפָרָה וָדב וְכוּ, לא יָרֵעוּ וְלא יַשְׁחִיתוּ וְכוּ כִּי מָלְאָה הָאָרֶץ דֵּעָה אֶת ה'' וְכוּ כִּי עַכְשָׁו אִי אֶפְשָׁר לָהֶם לָגוּר יַחַד זְאֵב עִם כֶּבֶשׂ וְכוּ מֵחֲמַת מִדַּת הַכַּעַס אֲבָל לֶעָתִיד יוּכְלוּ לָדוּר יַחַד מֵחֲמַת שֶׁיִּתְבַּטֵּל הַכַּעַס עַל יְדֵי הַדַּעַת שֶׁיִּתְגַּלֶּה אָז וְהִנֵּה  לֶעָתִיד הַכּל יֵדְעוּ אֶת הַשֵּׁם אֲפִלּוּ עַכּוּ''ם כַּנַּ''ל ''וּמָלְאָה הָאָרֶץ דֵּעָה'' אַךְ הַדַּעַת שֶׁיִּהְיֶה לָהֶם אָז אֶפְשָׁר לָנוּ לֵידַע וּלְדַבֵּר מִמֶּנּוּ אַךְ הַדַּעַת שֶׁיִּהְיֶה לָנוּ אָז זֶה אִי אֶפְשָׁר כָּעֵת אֲפִלּוּ לְדַבֵּר מִמֶּנּוּ כִּי עַכְשָׁו זֶה הַדַּעַת בִּבְחִינוֹת מַקִּיפִים כַּנַּ''ל כִּי כָּל הַשְּׁלֵמוּת וְהַטּוֹבוֹת שֶׁיֵּשׁ לָעַכּוּ''ם עַכְשָׁו בֶּאֱמֶת אֵינוֹ כְּלוּם כַּנַּ''ל: אִם דַּעַת חָסַרְתָּ וְכוּ וְאַדְּרַבָּא, כָּל גְּדֻלָּתָם וְטוֹבָתָם הַכּל הוּא לְטוֹבָתֵנוּ וְלֶעָתִיד שֶׁיִּתְמַלֵּא הָאָרֶץ דֵּעָה וַאֲפִלּוּ כָּל הָעַכּוּ''ם יֵדְעוּ אֶת ה אָז יָבִינוּ הֵם שֶׁכָּל הַגְּדֻלָּה וְהַטּוֹבָה שֶׁהָיָה לָהֶם בְּזֶה הָעוֹלָם הַכּל הוּא לְטוֹבוֹתֵינוּ וְלִגְדֻלָּתֵנוּ וזהו (תְּהִלִּים קכ''ו) : ''אָז יאמְרוּ בַגּוֹיִם הִגְדִּיל ה לַעֲשׂוֹת עִם אֵלֶּה, הִגְדִּיל ה לַעֲשׂוֹת עִמָּנוּ'' הַיְנוּ, כָּל הַגְּדֻלָּה שֶׁהִגְדִּיל ה לַעֲשׂוֹת עִמָּנוּ בָּעוֹלָם הַזֶּה [הַיְנוּ עִם הָעַכּוּ''ם] ''הִגְדִּיל ה לַעֲשׂוֹת עִם אֵלֶּה'' כִּי הַכּל הָיָה גְּדֻלָּתָם שֶׁל אֵלֶּה [הַיְנוּ שֶׁל יִשְׂרָאֵל] כִּי הָיָה לְטוֹבָתָם וּגְדֻלָּתָם וְזֶה יָבִינוּ הֵם בְּדַעַת וְהַשָּׂגָה שֶׁיִּהְיֶה לָהֶם אָז אֲבָל אֶצְלֵנוּ יִהְיֶה זֶה הַדַּעַת דָּבָר פָּשׁוּט וּשְׂחוֹק כִּי דַּעְתֵּנוּ יִגְדַּל אָז מְאד וְזֶה: ''אָז יִמָּלֵא שְׂחוֹק פִּינוּ וְכוּ, אָז יאמְרוּ בַגּוֹיִם הִגְדִּיל וְכוּ'' כִּי זֶה הַדַּעַת וְהַשָּׂגָה שֶׁיִּהְיֶה לָהֶם אָז לוֹמַר הִגְדִּיל וכוּ כַּנַּ''ל זֶה יִהְיֶה אֶצְלֵנוּ שְׂחוֹק וְדָבָר פָּשׁוּט כִּי דַּעְתֵּנוּ יִהְיֶה גָדוֹל מְאד וְ עַל כֵּן לֶעָתִיד יִחְיוּ חַיִּים נִצְחִיִּים כִּי אָז יִתְגַּלֶּה הַדַּעַת וְיִהְיוּ נִכְלָלִים בְּאֶחָד וְעַל כֵּן אָמְרוּ רַבּוֹתֵינוּ, זִכְרוֹנָם לִבְרָכָה (פְּסָחִים נ) ''בַּיּוֹם הַהוּא יִהְיֶה ה אֶחָד וּשְׁמוֹ אֶחָד'', וְכִי הָאִידְנָא וְכוּ ? אֶלָּא עַכְשָׁו מְבָרְכִין עַל הָרָעָה בָּרוּךְ דַּיַּן אֱמֶת וְעַל הַטּוֹבָה הַטּוֹב וְהַמֵּטִיב אֲבָל לֶעָתִיד יְבָרְכוּ עַל הַכּל הַטּוֹב וְהַמֵּטִיב כִּי לֶעָתִיד  שֶׁיִּתְגַּלֶּה הַדַּעַת יֵדְעוּ שֶׁאֵין שׁוּם רַע בָּעוֹלָם כְּלָל רַק כֻּלּוֹ טוֹב וְכֻלּוֹ אֶחָד וגם  הגלות הוא רק מחסרון הדעת. כמו שכתוב (יְשַׁעְיָהוּ ה) : ''לָכֵן גָּלָה עַמִּי מִבְּלִי דָעַת'' וְעַל כֵּן הָיְתָה גְּאֻלַּת מִצְרַיִם עַל יְדֵי משֶׁה שֶׁהוּא הָיָה בְּחִינַת הַדַּעַת וזה שכתוב (שְׁמוֹת ו) : ''וִידַעְתֶּם כִּי אֲנִי ה הַמּוֹצִיא אֶתְכֶם מִתַּחַת סִבְלוֹת מִצְרָיִם'' כִּי  עִקַּר הַגְּאֻלָּה עַל יְדֵי הַדַּעַת וְדַע, שֶׁ גַּם לֶעָתִיד שֶׁתִּמָּלֵא הָאָרֶץ דֵּעָה וְיִהְיֶה נַעֲשֶׂה מֵהַשֵּׂכֶל הַמַּקִּיף שֵׂכֶל פְּנִימִי גַּם אָז יִהְיוּ מַקִּיפִים אֲחֵרִים כִּי בְּוַדַּאי לא יֵדְעוּ מַהוּת הַשֵּׁם יִתְבָּרַךְ רַק כָּל אֶחָד יַשִּׂיג לְפִי מַדְרֵגָתוֹ וּלְפִי עֲבוֹדָתוֹ וִיגִיעָתוֹ וְטָרְחוֹ אֲשֶׁר יָגַע וְטָרַח בְּזֶה הָעוֹלָם בִּשְׁבִיל הַשֵּׁם יִתְבָּרַךְ וְאַף שֶׁכֻּלָּם יִזְדַּכְּכוּ, וַאֲפִלּוּ עַכּוּ''ם אַף עַל פִּי כֵן יִהְיֶה הֶפְרֵשׁ גָּדוֹל בֵּינָם לְבֵינֵינוּ כִּי מַה שֶּׁיִּהְיֶה אֶצְלָם אָז הַשָּׂגָה וִידִיעָה גְּדוֹלָה יִהְיֶה אֶצְלֵנוּ שְׂחוֹק וְדָבָר פָּשׁוּט וְלא יִהְיֶה נֶחֱשָׁב בְּעֵינֵינוּ לְהַשָּׂגָה כְּלָל וּכְמוֹ שֶׁמְּבוֹאָר לְמַעְלָה: ''אָז יִמָּלֵא שְׂחוֹק פִּינוּ וּלְשׁוֹנֵנוּ וְכוּ אָז יאמְרוּ בַגּוֹיִם הִגְדִּיל'' כִּי מַה שֶּׁיִּהְיֶה אֶצְלָם הַשָּׂגָה לְהָבִין וְלֵידַע גְּדֻלַּת יִשְׂרָאֵל וְשֶׁכָּל טוֹבָתָם וּגְדֻלָּתָם בְּזֶה הָעוֹלָם הָיָה הַכּל בִּשְׁבִיל יִשְׂרָאֵל וּבֶאֱמֶת הוּא הַשָּׂגָה גְּדוֹלָה כִּי כָּעֵת בָּעוֹלָם הַזֶּה אֵין מֵבִין זאת אַף עַל פִּי כֵן אֶצְלֵנוּ לא יִהְיֶה זֶה נֶחְשָׁב לְהַשָּׂגָה כְּלָל רַק לִשְׂחוֹק וְדָבָר פָּשׁוּט כִּי הַשָּׂגָתֵנוּ וְדַעְתֵּנוּ אָז יִגְדַּל מְאד וְגַם בֵּין יִשְׂרָאֵל בְּעַצְמָן בְּוַדַּאי יִהְיֶה הֶפְרֵשׁ גָּדוֹל בֵּין כָּל צַדִּיק וְצַדִּיק מִכָּל שֶׁכֵּן בֵּין צַדִּיק לְרָשָׁע כִּי מַה שֶּׁיִּהְיֶה מַקִּיף לָזֶה יִהְיֶה פְּנִימִי לָזֶה כַּנַּ''ל: כָּל צַדִּיק נִכְוֶה מֵחֻפָּתוֹ שֶׁל חֲבֵרוֹ כַּנַּ''ל, עַיֵּן שָׁם וְכַמּוּבָא פֵּרוּשׁ הַפָּסוּק: ''כִּי מָלְאָה הָאָרֶץ דֵּעָה אֶת ה כַּמַּיִם לַיָּם מְכַסִּים'' כִּי  בְּהַשֵּׂכֶל הַמְשֻׁתָּף יִהְיוּ כֻּלָּם שָׁוִים שֶׁהַכּל יֵדְעוּ אֶת ה, אֲפִלּוּ עַכּוּ''ם אַךְ בְּעַמְקוּת הַחָכְמָה יִהְיֶה כָּל אֶחָד לְפִי מַדְרֵגָתוֹ כַּמַּיִם הַמְכַסִּים לַיָּם שֶׁלְּמַעְלָה הַמַּיִם שָׁוִים בְּכָל מָקוֹם אַךְ בְּעַמְקוּת הֵם מֻבְדָּלִים מְאד כִּי בְּזֶה הַמָּקוֹם הַמַּיִם נְמוּכִים וּסְמוּכִים לָאָרֶץ וּבְמָקוֹם אַחֵר עֲמֻקִּים יוֹתֵר וְיוֹתֵר וּבְמָקוֹם אַחֵר הֵם עֲמֻקִּים עַד הַתְּהוֹם כֵּן יִהְיֶה בְּהַשָּׂגַת הַשֵּׁם יִתְבָּרַךְ לֶעָתִיד וְזֶהוּ: כָּל צַדִּיק נִכְוֶה מֵחֻפָּתוֹ וכוּ כִּי כְּשֶׁמַּגִּיעַ לְהַשָּׂגָה שֶׁלּא יָדַע מִזֶּה מִקּדֶם וְהוּא אֶצְלוֹ דָּבָר חָדָשׁ אֲזַי נִתְלַהֵב וְנִבְעָר מֵאוֹר הַהַשָּׂגָה הַזּאת שֶׁהִיא נִפְלֵאת אֶצְלוֹ אֲבָל מִי שֶׁכְּבָר עָבַר בְּזאת הַהַשָּׂגָה וְהוּא מַשִּׂיג עַתָּה דְּבָרִים נוֹרָאִים וּגְדוֹלִים מִזּוֹ הַהַשָּׂגָה אֵין לוֹ שׁוּם הִתְלַהֲבוּת מִזּאת הַהַשָּׂגָה וְזֶה: כָּל צַדִּיק נִכְוֶה וְנִבְעָר וְנִתְלַהֵב מֵחֻפָּתוֹ שֶׁל חֲבֵרוֹ מֵהַשָּׂגָה שֶׁאֵצֶל חֲבֵרוֹ הִיא דָּבָר פָּשׁוּט שֶׁאֵינָהּ מַבְעֶרֶת וּמְחַמֶּמֶת אוֹתוֹ כְּלָל עַד שֶׁצָּרִיךְ לְהִתְכַּסּוֹת וּלְחַפּוֹת עַצְמוֹ כִּי אֵין הַשָּׂגָה זוֹ מְחַמֶּמֶת וּמַבְעֶרֶת אוֹתוֹ כְּלָל וְהַצַּדִּיק הַשֵּׁנִי שֶׁלְּמַטָּה מִמֶּנּוּ נִכְוֶה וְנִבְעָר מִמֶּנָּה [וְהָעִנְיָן מְבאָר יוֹתֵר עַל פִּי מַה שֶּׁמְּבוֹאָר לְמַעְלָה שֶׁעַל יְדֵי תְּנוּעַת הַשֵּׂכֶל וְכוּ שֶׁהוּא בְּחִינַת שֶׁפַע אֱלקִי הַיְנוּ הַשָּׂגַת הַמַּקִּיפִין הַשָּׂגַת הַדַּעַת הַקָּדוֹשׁ עַל יְדֵי זֶה נוֹלָד חֹם בַּלֵּב וְכוּ נִמְצָא שֶׁ עִקַּר הַחֲמִימוּת וְהַהִתְלַהֲבוּת דִּקְדֻשָּׁה הוּא עַל יְדֵי הַשָּׂגַת הַמַּקִּיפִין הַשָּׂגַת הַדַּעַת כַּנַּ''ל וּבָזֶה מְבאָר הֵיטֵב עִנְיָן זֶה: ''כָּל צַדִּיק נִכְוֶה וְכוּ מֵחֻפָּתוֹ'' וְכוּ דְּהַיְנוּ, שֶׁאֵצֶל זֶה הַצַּדִּיק יִהְיֶה נֶחֱשָׁב לְהַשָּׂגָה גְּדוֹלָה עַד שֶׁיִּהְיֶה נִכְוֶה מִמֶּנָּה כִּי הַשָּׂגַת הַדַּעַת מוֹלִיד חֹם כַּנַּ''ל וְעַל כֵּן יִהְיֶה נִכְוֶה מִמֶּנָּה וְאֵצֶל הַצַּדִּיק הַגָּבוֹהַּ מִמֶּנּוּ אֵין זֶה נֶחֱשָׁב אֶצְלוֹ לְהַשָּׂגָה כְּלָל וְאֵינוֹ נִכְוֶה וְנִתְחַמֵּם כְּלָל מֵהַשָּׂגָה זאת רַק הוּא צָרִיךְ לְחַפּוֹת וּלְכַסּוֹת עַצְמוֹ בְּהַשָּׂגָה אַחֶרֶת גָּבוֹהַּ יוֹתֵר כְּדֵי לְחַמֵּם אֶת עַצְמוֹ נִמְצָא מַה שֶּׁמְּבוֹאָר לְעֵיל עַל מַאֲמָר זֶה. ''כָּל צַדִּיק נִכְוֶה מֵחֻפָּתוֹ שֶׁל חֲבֵרוֹ'' שֶׁפֵּרוּשׁוֹ, שֶׁיִּהְיֶה נִכְוֶה מֵהַמַּקִּיף שֶׁל חֲבֵרוֹ כִּי מַקִּיף שֶׁל זֶה גָּדוֹל מִמַּקִּיף שֶׁל זֶה וְהַשֵּׂכֶל שֶׁהוּא מַקִּיף לָזֶה הוּא פְּנִימִי לָזֶה וְכוּ כִּי חֻפָּה הוּא בְּחִינַת אוֹרוֹת מַקִּיפִין כַּנַּ''ל כָּל זֶה הוּא עִנְיָן אֶחָד, עִם מַה שֶּׁכָּתַבְנוּ כָּאן כִּי הַחֻפָּה שֶׁהוּא הַמַּקִּיף הוּא בְּחִינַת חִפּוּי וְכִסּוּי מַמָּשׁ שֶׁמְּחַמֵּם אֶת הָאָדָם כִּי עִקַּר הַחֲמִימוּת וְהִתְלַהֲבוּת הוּא מִבְּחִינַת הַשָּׂגַת הַמַּקִּיפִין כַּנַּ''ל וְהָבֵן הֵיטֵב] וְיָכוֹל לִהְיוֹת שֶׁיִּהְיוּ כַּמָּה צַדִּיקִים כְּשֶׁיָּבוֹאוּ לָעוֹלָם הַבָּא עַל הַשָּׂגוֹת שֶׁהִשִּׂיג הַצַּדִּיק הַגָּדוֹל מֵהֶם, בָּעוֹלָם הַזֶּה יִהְיֶה אֶצְלָם דְּבָרִים נוֹרָאִים וְיִכָּווּ מֵהֶם וְאֵצֶל הַצַּדִּיק הַגָּדוֹל הָיוּ הַשָּׂגוֹת שֶׁל עוֹלָם הַזֶּה וְכֵן אֵצֶל עַכּוּ''ם יִהְיֶה זֶה אֶצְלָם הַשָּׂגָה גְּדוֹלָה כְּשֶׁיָּבוֹאוּ עַל סְתַם יַהֲדוּת פָּשׁוּט שֶׁל אִישׁ הַיִּשְׂרְאֵלִי שֶׁיֵּשׁ לוֹ בְּזֶה הָעוֹלָם הַיְנוּ שֶׁיֵּדְעוּ מֵעֲבוֹדוֹת יִשְׂרָאֵל וּמִקְּדֻשַּׁת הַמִּצְווֹת שֶׁלָּהֶם שֶׁעָשׂוּ בָּעוֹלָם הַזֶּה יִהְיֶה אֶצְלָם הַשָּׂגָה מַה שֶּׁיֵּדְעוּ וְיַרְגִּישׁוּ קְצָת קְדֻשָּׁה כְּמוֹ אִישׁ כָּשֵׁר פָּשׁוּט שֶׁמַּרְגִּישׁ בְּזֶה הָעוֹלָם בַּעֲבוֹדָה פְּשׁוּטָה בְּלִי שׁוּם הַשָּׂגָה וּכְשֶׁיָּבוֹאוּ עַכּוּ''ם עַל זֶה יִהְיֶה אֶצְלָם הַשָּׂגָה גְּדוֹלָה אֲבָל אֲנַחְנוּ עַם קדֶשׁ אֵין עֵרֶךְ לְהַשָּׂגָתֵנוּ מִכָּל שֶׁכֵּן לְהַשָּׂגָה שֶׁל הַצַּדִּיק וּ שְׁלֵמוּת הַדַּעַת הוּא כְּשֶׁנַּעֲשֶׂה מִמַּקִּיפִים פְּנִימִיִּים וְאָז נִצּוֹל מִכָּל צָרוֹת לְמָשָׁל,  כְּשֶׁאֶחָד מְצַפֶּה וְאוֹרֵב לַחֲבֵרוֹ לְהָרְגוֹ אֲזַי צָרִיךְ לְשַׁנּוֹת הַמַּלְבּוּשִׁים כְּדֵי שֶׁלּא יַכִּירוּ אוֹתוֹ כְּמוֹ שֶׁכָּתוּב (אִיּוֹב י''ד) : ''מְשַׁנֶּה פָנָיו וַתְּשַׁלְּחֵהוּ'' כִּי עַל יְדֵי שֶׁמְּשַׁנִּין הַפָּנִים עַל יְדֵי לְבוּשִׁין אֲחֵרִים נִפְטָר מִמֶּנּוּ וְ כֵן בְּעִקַּר הָאָדָם הַיְנוּ בְּהַשֵּׂכֶל יֵשׁ בְּחִינוֹת לְבוּשִׁין הַיְנוּ הַשֵּׂכֶל הַמַּקִּיף וְצָרִיךְ לַעֲשׂוֹת מֵהַמַּקִּיף פְּנִימִי וְלַעֲשׂוֹת לוֹ מַקִּיפִין אֲחֵרִים הַיְנוּ בְּחִינַת מַלְבּוּשִׁים אֲחֵרִים וְעַל יְדֵי זֶה נִצּוֹל מִכָּל אוֹרֵב וּמַסְטִין כִּי  מַלְבּוּשׁ בְּגִימַטְרִיָּא חַשְׁמַ''ל וּמֵהַחַשְׁמַ''ל בּוֹרְחִים כָּל הַמַּשְׁחִיתִים וְזֶה (מִשְׁלֵי ל''א) : ''עז וְהָדָר לְבוּשָׁהּ וַתִּשְׂחַק לְיוֹם אַחֲרוֹן'' עַל יְדֵי הַלְּבוּשׁ, שֶׁהוּא בְּחִינַת הַחַשְׁמַ''ל שֶׁהוּא לְבוּשׁ עז וְהָדָר, לְבוּשׁ חָזָק וְנָאֶה עַל יְדֵי זֶה ''וַתִּשְׂחַק לְיוֹם אַחֲרוֹן'' שֶׁאֵינוֹ יָרֵא מִמֶּנּוּ כְּלָל כַּנַּ''ל ועיקר הזמן לזה הוא חודש אלול. וזהו לְבוּשָׁהּ וַתִּשְׂחַק לְיוֹם אַחֲרוֹן, רָאשֵׁי תֵּבוֹת אֱלוּל וְזֶה בְּחִינַת שִׁבְעַת יְמֵי אֲבֵלוּת רַחֲמָנָא לִצְלָן וְכוּ כְּדֵי שֶׁיַּעֲלֶה נִשְׁמָתוֹ לְאוֹר הַפָּנִים הַנַּ''ל וכוּ עַיֵּן לְעֵיל וְעַל כֵּן חַיָּב  הָאָבֵל רַחֲמָנָא לִצְלָן קְרִיעָה כִּי קְרַ''ע בְּגִימַטְרִיָּא ש''ע נְהוֹרִין שֶׁל אוֹר הַפָּנִים שֶׁהֵם הַגִּימַטְרִיָּא שֶׁל ב פְּעָמִים אֵל בְּמִלּוּאוֹ כִּי אֵל הוּא אוֹר הַפָּנִים הִקְשׁוּ כִּי יֵשׁ מַקִּיפִים אֵצֶל הַשֵּׂכֶל הַיְנוּ שֶׁאֵינוֹ נִכְנָס לְהַשֵּׂכֶל פְּנִימִי הָאֱנוֹשִׁי וְיֵשׁ מַקִּיפִים לְהַתּוֹרָה שֶׁמַּקִּיף לְהַתּוֹרָה וְאֵינוֹ נִכְנָס לְתוֹךְ הַתּוֹרָה וּבְהַמַּקִּיפִים  יֵשׁ שֶׁהֵם מַקִּיפִים וְעוֹמְדִים לִפְנֵי הָעֵינַיִם רַק שֶׁהֵם מַקִּיפִין וְאֵינָם נִכְנָסִים לְהַשֵּׂכֶל וְיֵשׁ שֶׁהֵם בְּהֶעְלֵם שֶׁלּא בָּאוּ עֲדַיִן אֲפִילוּ לְמַקִּיפִים וְהוּא בְּחִינַת עִבּוּר וּמַה לַּעֲשׂוֹת שֶׁיִּכָּנְסוּ הַמַּקִּיפִים שֶׁל הַתּוֹרָה לְתוֹךְ הַתּוֹרָה בִּפְנִים וְהַמַּקִּיפִים שֶׁל הַשֵּׂכֶל יִכָּנְסוּ לְתוֹךְ הַשֵּׂכֶל הַפְּנִימִי דְּהַיְנוּ שֶׁמִּתְּחִלָּה יָבוֹאוּ וְיִתְגַּלּוּ הַמַּקִּיפִים שֶׁל הַתּוֹרָה מֵהַהֶעְלֵם לְמַקִּיפִים וְאַחַר כָּךְ יִכָּנְסוּ הַמַּקִּיפִים שֶׁל הַתּוֹרָה לִפְנִים וְכֵן הַמַּקִּיפִים שֶׁל הַשֵּׂכֶל מַה שֶּׁאִי אֶפְשָׁר לְהַשִּׂיג מִצַּד חֶסְרוֹנוֹ הָאֱנוֹשִׁי יִהְיֶה נַעֲשֶׂה מֵהַמַּקִּיף פְּנִימִי דְּהַיְנוּ שֶׁיָּבוֹא מֵהַהֶעְלֵם לְמַקִּיפִים וְהַמַּקִּיפִים יִהְיוּ נַעֲשִׂים פְּנִימִי [הַקֻּשְׁיָא זאת הִקְשׁוּ בְּמָקוֹם שֶׁהִקְשׁוּ, וְהוּא זַ''ל אָמַר עַל זֶה תֵּרוּץ. כָּךְ שָׁמַעְתִּי מִפִּיו הַקָּדוֹשׁ בְּפֵרוּשׁ. וְאַחַר כָּךְ זָכִינוּ לִשְׁמעַ כָּל הַתּוֹרָה הַנַּ''ל. וְעַתָּה מְבאָר לְהַמְעַיֵּן הַתֵּרוּץ עַל הַשְּׁאֵלָה וְהַקֻּשְׁיָא הַנַּ''ל כִּי עִקַּר הַשְּׁאֵלָה הוּא אֵיךְ לְהוֹלִיד הַמּחִין מִתַּעֲלוּמוֹתָן וְאַחַר כָּךְ כְּשֶׁמּוֹלִידִין אוֹתָן אֵיךְ זוֹכִין לְהַכְנִיס הַמַּקִּיפִין לִפְנִים וּכְבָר מְבאָר בַּאֵר הֵיטֵב בַּמֶּה יִזְכֶּה לָזֶה הַיְנוּ: עַל יְדֵי צְעָקָה בְּתוֹרָה וּתְפִלָּה זוֹכִין לְהוֹלִיד הַמּחִין מִתַּעֲלוּמוֹתָן וְעַל יְדֵי קְדֻשַּׁת שִׁבְעַת הַנֵּרוֹת דְּהַיְנוּ לְקַדֵּשׁ אֶת עֵינָיו שֶׁלּא לְהִסְתַּכֵּל בַּמֶּה שֶׁאָסוּר לְהִסְתַּכֵּל וְכוּ וְכֵן לְקַדֵּשׁ פִּיו וְחָטְמוֹ וְאָזְנָיו כַּנַּ''ל עַל יְדֵי זֶה זוֹכִין לְהַכְנִיס הַמַּקִּיפִין לִפְנִים וּבֵאוּר הָעִנְיָן וּרְאָיוֹתָיו וְהֵיכָן מְרֻמָּז סוֹדוֹת נוֹרָאוֹת הַלָּלוּ וְכוּ הַכּל מְבאָר לְעֵיל בַּאֵר הֵיטֵב אַשְׁרֵי שֶׁיָּשִׂים לִבּוֹ לְעַיֵּן בָּהֶם בֶּאֱמֶת לִלְמד וּלְלַמֵּד לִשְׁמר וְלַעֲשׂוֹת וּלְקַיֵּם]


~ כב - חוֹתָם בְּתוֹךְ חוֹתָם

פִּרְקָא חֲמִישָׁאָה דְּסִפְרָא דִּצְנִיעוּתָא בְּרֵאשִׁית בָּרָא. בְּרֵאשִׁית מַאֲמָר, בָּרָא חֲצִי מַאֲמָר, אָב וּבֵן, סְתִים וְגַלְיָא, עֵדֶן עִלָּאָה דִּסְתִים וּגְנִיז, עֵדֶן תַּתָּאָה א. דַּע שֶׁיֵּשׁ חוֹתָם וְיֵשׁ חוֹתָם בְּתוֹךְ חוֹתָם הוּא כִּי יֵשׁ  מוֹכִיחֵי הַדּוֹר וְהֵם בְּחִינוֹת רַגְלִין וְנִקְרָאִים רַגְלִין עַל שֵׁם שֶׁהֵם לִמּוּדֵי ה הַיְנוּ שֶׁלּוֹמְדִין כִּבְיָכוֹל אֶת ה שֶׁנּוֹתְנִין לוֹ עֵצוֹת וְהֵם הוֹלְכִים בִּשְׁלִיחוּתוֹ לְיִשְׂרָאֵל לְהוֹכִיחָם וּלְהַחֲזִירָם לְהַשֵּׁם יִתְבָּרַךְ וְעַל שֵׁם זֶה נִקְרָאִים בְּחִינוֹת  רַגְלִין עַל שֵׁם הָעֵצָה כְּמוֹ שֶׁפֵּרֵשׁ רַשִׁ''י (שְׁמוֹת י''א) עַל ''וְכָל הָעָם אֲשֶׁר בְּרַגְלֶיךָ'' הַהוֹלְכִים אַחַר עֲצָתְךָ וְעַל שֵׁם הַהֲלִיכָה שֶׁהוֹלְכִים בִּשְׁלִיחוּתוֹ לְהוֹכִיחַ כַּנַּ''ל. וּכְשֶׁהַשֵּׁם יִתְבָּרַךְ גּוֹזֵר גְּזַר דִּין בָּעוֹלָם וְהַדִּין הוּא הַתּוֹרָה כִּי צָרִיךְ לִהְיוֹת דִּין תּוֹרָה וּמֵחֲמַת שֶׁהֵם לִמּוּדֵי ה הוּא מִתְיַעֵץ עִמָּהֶם וּמְגַלֶּה לָהֶם הַדִּין תּוֹרָה שֶׁנִּגְזַר עַל הַדּוֹר וְהֵם מְכַסִּים זֶה הַדִּין תּוֹרָה וְחוֹתְמִין אוֹתוֹ בִּבְחִינַת (שִׁיר הַשִּׁירִים ד) ''מַעְיָן חָתוּם'' שֶׁלּא יִינְקוּ מִמֶּנּוּ הַחִיצוֹנִים שֶׁלּא יִהְיֶה נַעֲשֶׂה מִמֶּנּוּ, חַס וְשָׁלוֹם, דִּין אַכְזָרִי וְזֶה בְּחִינַת (יְשַׁעְיָהוּ ח) : ''חֲתוֹם תּוֹרָה בְּלִמֻּדָי'' הַיְנוּ, בְּלִמּוּדֵי ה נֶחְתָּם הַדִּין תּוֹרָה שֶׁלּא יִינְקוּ מִמֶּנּוּ הַחִיצוֹנִים וְהֵם, כְּשֶׁנִּגְלֶה לָהֶם הַדִּין תּוֹרָה הוֹלְכִים וּמוֹכִיחִים הַדּוֹר כְּדֵי לְהַחֲזִירָם לְמוּטָב לְהַמְתִּיק הַדִּין וַאֲפִלּוּ בִּשְׁעַת מוּסָר נִזְהָרִין לְהַחְתִּים וּלְהַסְתִּיר שֶׁלּא יִינְקוּ מִמֶּנּוּ הַחִיצוֹנִים בִּבְחִינַת (אִיּוֹב ל''ג) : ''וּבְמסָרָם יַחְתּם'' וְעַל שֵׁם זֶה הֵן בְּחִינַת חוֹתָם וְאֵלּוּ הַלִּמּוּדֵי ה מַרְבִּים שָׁלוֹם בָּעוֹלָם כְּמוֹ שֶׁכָּתוּב (יְשַׁעְיָהוּ נ''ד) : ''וְכָל בָּנַיִךְ לִמּוּדֵי ה וְרַב שְׁלוֹם בָּנָיִךְ'' כִּי  הוֹלְכִים לְפַשֵּׁר וְלַעֲשׂוֹת שָׁלוֹם בֵּין יִשְׂרָאֵל לַאֲבִיהֶם שֶׁבַּשָּׁמַיִם וּלְפָנָיו יִתְבָּרַךְ מַקְטִינִים הַדָּבָר וּמַמְלִיצִים טוֹב בַּעֲדָם וְלִפְנֵי יִשְׂרָאֵל מַגְדִּילִים הַחֵטְא מְאד כְּמוֹ שֶׁמָּצִינוּ אֵצֶל משֶׁה שֶׁאָמַר לְהַשֵּׁם יִתְבָּרַךְ (שְׁמוֹת ל''ב) : ''לָמָה יֶחֱרֶה אַפְּךָ בְּעַמֶּךָ'' וּלְיִשְׂרָאֵל אָמַר (שָׁם) : ''אַתֶּם חֲטָאתֶם חֲטָאָה גְדלָה'' (עיין מ''ר דברים פ''א וזוהר נח ס''ז:) וּכְשֶׁהָרָע שֶׁל הַדּוֹר גּוֹבֵר עַל הַחוֹתָם הַנַּ''ל וּמְקַלְקֵל אוֹתוֹ, חַס וְשָׁלוֹם אֲזַי נִתְקַלְקֵל שְׁלוֹם הָעוֹלָם וְנַעֲשֶׂה גֵּרוּשִׁין וּמַחֲלקֶת בָּעוֹלָם הֶפֶךְ הַשָּׁלוֹם בִּבְחִינַת (אִיּוֹב י''ח) ''וּמִתֵּבֵל יְנִדֻּהוּ'' (עיין רש''י פ מצורע ע''פ תהי בנדתה) כִּי  מֵחוֹתָם נַעֲשֶׂה נִדַּת כִּי הֵם בְּמִסְפָּר הַשָּׁוֶה, כַּמּוּבָא ב. וְיֵשׁ חוֹתָם שֶׁהוּא לְמַעְלָה מִזֶּה הַחוֹתָם הַיְנוּ בְּחִינוֹת  יָדַיִם הַמְקַבְּלִים מוּסָר מֵאֵלּוּ הַמּוֹכִיחִים בְּחִינוֹת (אִיּוֹב ל''ז) : ''בְּיַד כָּל אָדָם יַחְתּוֹם'' וְהַ יָּדַיִם זֶה בְּחִינַת אֱמוּנָה שֶׁנִּתְקַבֵּל בָּהּ הַמּוּסָר בִּבְחִינַת ''כַּאֲשֶׁר דִּבֶּר ה בְּיַד משֶׁה'' בְּחִינַת (שְׁמוֹת י''ז) : ''וַיְהִי יָדָיו אֱמוּנָה'' וְזֶה הַחוֹתָם  צָרִיךְ שְׁמִירָה יְתֵרָה שֶׁלּא יִתְקַלְקֵל הַיְנוּ שֶׁלּא יִתְקַלְקֵל הָאֱמוּנָה כִּי כְּשֶׁחַס וְשָׁלוֹם נִתְקַלְקֵל הַחוֹתָם הַחִיצוֹן יוּכְלוּ לְהִתְקָרֵב לַחוֹתָם הַפְּנִימִי וִיקַלְקְלוּ הַחוֹתָם הַפְּנִימִי עַל יְדֵי קִלְקוּל הַחוֹתָם הַחִיצוֹן שֶׁהוּא הָאֱמוּנָה וּכְשֶׁחַס וְשָׁלוֹם נִתְקַלְקֵל זֶה הַחוֹתָם הַיָּדַיִם נַעֲשֶׂה מִזֶּה כְּפִירוֹת שֶׁהִיא הֶפֶךְ הָאֱמוּנָה וְנַעֲשֶׂה אֱמוּנוֹת כָּזְבִּיּוֹת כִּי עִקַּר הָעֲבוֹדָה זָרָה אֵין לָהּ כּחַ אֶלָּא עַל יְדֵי שֶׁמְּקַבֵּל מֵהַיָּדַיִם אֵלּוּ בִּבְחִינַת (שְׁמוֹת ל''ב) : ''וַיִּקַּח מִיָּדָם וַיָּצַר אתוֹ בַּחֶרֶט'' [וְכַמְבאָר בְּזהַר (כִּי תִשָּׂא, קצ''ב) עַל פָּסוּק זֶה לְעִנְיַן מַעֲשֵׂה הָעֵגֶל. בַּמָּה אַצְלְחוּ בְּעוֹבָדָא דָא ? בְּגִין דְּ''וַיִּקַּח מִיָּדָם'' וְכוּ אִלּוּ כַּד נְטַל מִידֵיהוֹן הֲוָה שָׁדָא לְאַרְעָא וְאַף עַל גַּב דְּיִטּל לֵהּ לְבָתָר לָא הֲוָה אַצְלַח עוֹבָדָא בִּישָׁא דָּא וְכוּ (עַיֵּן שָׁם) ] וְגַם תִּקּוּנוֹ הוּא גַּם כֵּן רַק עַל יְדֵי בְּחִינַת הַיָּדַיִם בִּבְחִינַת (בְּרֵאשִׁית ל''ה) : ''וַיִּתְּנוּ אֶל יַעֲקב אֶת כָּל אֱלקֵי הַנֵּכָר אֲשֶׁר בְּיָדָם'' כִּי מֵחוֹתָ''ם נַעֲשֶׂה נִדַּ''ת בִּבְחִינַת (יְשַׁעְיָהוּ א) : ''יְדֵיכֶם דָּמִים מָלֵאוּ'' כִּי  יָד בְּמִלּוּאוֹ [כָּזֶה: יוּד דָּלֶת] הוּא מִסְפַּר נִדָּ''ת הַיְנוּ עֲבוֹדַת אֱלִילִים שֶׁמְּטַמְּאָה כְּנִדָּה (שַׁבָּת פ''ב) ג. וְצָרִיךְ לִרְאוֹת לְמַלּאת אֶת הַיָּדַיִם שֶׁהִיא הָאֱמוּנָה עַל יְדֵי הֶאָרָה מִ שִּׁבְעָה רוֹעִים שֶׁהֵם כְּלָלִיּוּת שֶׁל כָּל מַנְהִיגֵי הַדּוֹר בִּבְחִינַת (שְׁמוֹת כ''ט) : ''שִׁבְעַת יָמִים תְּמַלֵּא יָדָם'' כִּי הֵם  רוֹעִים הָאֱמוּנָה לְתַקְּנָהּ וּלְהַשְׁלִימָהּ וְ עַל שֵׁם זֶה נִקְרָאִים רוֹעִים עַל שֵׁם (תְּהִלִּים ל''ז) : ''וּרְעֵה אֱמוּנָה'' וְכָל עִקַּר אֱמוּנַת יִשְׂרָאֵל מַמְשִׁיכִין הֵם לְהַדּוֹר וזהו (דְּבָרִים ל''ג) : ''כָּל קְדשָׁיו בְּיָדֶךָ'' שֶׁהֵם בְּחִינַת כְּלָלִיּוּת שֶׁל כָּל מַנְהִיגֵי הַדּוֹר וְזֶה בְּחִינַת (הוֹשֵׁעַ י''ב) : ''וְעִם קְדוֹשִׁים נֶאֱמָן'' וּמשֶׁה שֶׁהוּא אֶחָד מִשִּׁבְעָה רוֹעִים נִקְרָא עַל שֵׁם זֶה רָעֲיָא מְהֵימָנָא ד. וְאִי אֶפְשָׁר לָבוֹא לְאֵלּוּ הָרוֹעִים שֶׁהֵם כְּלָלִיּוּת שֶׁל הַקְּדֻשָּׁה אֶלָּא עַל יְדֵי עַזּוּת כְּמַאֲמַר רַבּוֹתֵינוּ, זִכְרוֹנָם לִבְרָכָה (אָבוֹת פֶּרֶק ה) : הֱוֵי עַז כַּנָּמֵר כְּמוֹ שֶׁכָּתוּב (שְׁמוֹת ט''ו) : ''נֵהַלְתָּ בְעָזְּךָ אֶל נְוֵה קָדְשֶׁךָ'' הַיְנוּ,  עַל יְדֵי עַזּוּת נִכְנָסִין לְתוֹךְ הַקְּדֻשָּׁה כִּי יֵשׁ רוֹעִים שֶׁל הַסִּטְרָא אָחֳרָא וְהֵם גַּם כֵּן מְפֻרְסְמֵי הַדּוֹר וְכוֹפִין אֲנָשִׁים לִתְחוֹת שִׁעְבּוּדַיהוּ וְעִקַּר מַלְכוּתָם הוּא עַל יְדֵי עַזּוּת כִּי עַזּוּת מַלְכוּתָא בְּלָא תָּגָא (סַנְהֶדְרִין ק''ה) וְהֵם כִּכְלָבִים בְּעַזּוּתָם בִּבְחִינַת (יְשַׁעְיָהוּ נ''ו) : ''וְהַכְּלָבִים עַזֵּי נֶפֶשׁ הֵמָּה רעִים'' וְהֵן פְּנֵי הַדּוֹר כִּפְנֵי הַכֶּלֶב (סוֹטָה מ''ט:) וְעַל כֵּן  כְּדֵי לְהִנָּצֵל מֵהֶם מִתַּחַת מֶמְשַׁלְתָּם אִי אֶפְשָׁר רַק עַל יְדֵי עַזּוּת לַעֲמד נֶגֶד עַזּוּתָם וְאָז: ''נֵהַלְתָּ בְעָזְּךָ אֶל נְוֵה קָדְשֶׁךָ'' שֶׁנִּכְנָס לְתוֹךְ הַקְּדֻשָּׁה וְ כָל הַקּוֹלוֹת הֵן שֶׁל צְעָקָה הֵן שֶׁל אֲנָחָה הֵן קוֹל שׁוֹפָר הֵן קוֹל זִמְרָה כֻּלָּם הֵם בְּחִינַת עַזּוּת בִּבְחִינַת (תְּהִלִּים ס''ח) : ''הֵן יִתֵּן בְּקוֹלוֹ קוֹל עז'' ה. וְ צָרִיךְ כָּל אָדָם לְרַחֵם מְאד עַל בְּשַׂר הַגּוּף לְהַרְאוֹת לוֹ מִכָּל הֶאָרָה וּמִכָּל הַשָּׂגָה שֶׁהַנְּשָׁמָה מַשֶּׂגֶת שֶׁהַגּוּף גַּם כֵּן יֵדַע מִזּאת הַהַשָּׂגָה בִּבְחִינַת (יְשַׁעְיָהוּ נ''ח) : ''וּמִבְּשָׂרְךָ לא תִתְעַלָּם'' מִבְּשָׂרְךָ דַּיְקָא  שֶׁלּא תַעֲלִים עֵינֶיךָ מִלְּרַחֵם עַל בְּשָׂרְךָ הַיְנוּ בְּשַׂר גּוּפְךָ כִּי צְרִיכִין לְרַחֵם מְאד עַל הַגּוּף לִרְאוֹת לְזַכְּכוֹ כְּדֵי שֶׁיּוּכַל לְהוֹדִיעַ לוֹ מִכָּל הַהֶאָרוֹת וְהַהַשָּׂגוֹת שֶׁהַנְּשָׁמָה מַשֶּׂגֶת כִּי הַנְּשָׁמָה שֶׁל כָּל אָדָם הִיא רוֹאָה וּמַשֶּׂגֶת תָּמִיד דְּבָרִים עֶלְיוֹנִים מְאד אֲבָל הַגּוּף אֵינוֹ יוֹדֵעַ מֵהֶם עַל כֵּן צָרִיךְ כָּל אָדָם לְרַחֵם מְאד עַל בְּשַׂר הַגּוּף לִרְאוֹת לְזַכֵּךְ הַגּוּף עַד שֶׁתּוּכַל הַנְּשָׁמָה לְהוֹדִיעַ לוֹ מִכָּל מַה שֶּׁהִיא רוֹאָה וּמַשֶּׂגֶת תָּמִיד כַּנַּ''ל וּכְשֶׁהַגּוּף הוּא בִּבְחִינָה זוֹ הִיא טוֹבָה לְהַנְּשָׁמָה שֶׁלִּפְעָמִים נוֹפֶלֶת מִמַּדְרֵגָתָהּ וּכְשֶׁהַגּוּף צַח וָאוֹר תּוּכַל הַנְּשָׁמָה לְהִתְרוֹמֵם וְלַחֲזר לְמַדְרֵגָתָהּ עַל יְדֵי הַגּוּף הַיְנוּ, עַל יְדֵי תַּעֲנוּגֵי הַגּוּף תּוּכַל לִזְכּר וְלַעֲלוֹת לַתַּעֲנוּגִים שֶׁלָּהּ כִּי מֵאַחַר שֶׁהַגּוּף גַּם כֵּן טוֹב וְכָשֵׁר אֵינוֹ נִלְכָּד בְּהַתַּעֲנוּגִים וְעַל כֵּן תּוּכַל הַנְּשָׁמָה לַחֲזר עַל יְדֵי תַּעֲנוּגֵי הַגּוּף לְמַעֲלָתָהּ לַתַּעֲנוּגִים שֶׁלָּהּ וְכֵן גַּם כֵּן עַל יְדֵי הָרְשִׁימוֹת שֶׁיֵּשׁ בְּהַגּוּף עַל יְדֵי הֶאָרוֹת שֶׁהֵאִירָה בּוֹ הַנְּשָׁמָה מִקּדֶם תּוּכַל עַתָּה לִזְכּר וְלַעֲלוֹת וְלַחֲזר לְמַדְרֵגָתָהּ וְזֶה בְּחִינַת (אִיּוֹב י''ט) : ''מִבְּשָׂרִי אֶחֱזֶה אֱלוֹהַּ'', מִבְּשָׂרִי דַיְקָא הַיְנוּ עַל יְדֵי בְּשַׂר הַגּוּף יֶחֱזֶה אֱלוֹהַּ, הַיְנוּ הַשָּׂגוֹת אֱלקוּת הַיְנוּ, שֶׁהָאָדָם בְּגוּפוֹ יִרְאֶה וְיֶחֱזֶה הַשָּׂגוֹת עֶלְיוֹנוֹת שֶׁהַנְּשָׁמָה מַשֶּׂגֶת תָּמִיד כַּנַּ''ל אֲבָל  כְּשֶׁיֵּשׁ לְהַגּוּף עַזּוּת מִבְּחִינַת ''וְהַכְּלָבִים עַזֵּי נֶפֶשׁ'' אֵין הַנְּשָׁמָה יְכוֹלָה לִסְמךְ עַצְמָהּ וּלְהִתְקָרֵב אֶל הַגּוּף לְהוֹדִיעַ לוֹ מֵהַהַשָּׂגוֹת שֶׁלָּהּ כִּי תּוּכַל לִלְכּד בְּתֹקֶף וְעַזּוּת הַגּוּף מַה שֶּׁהַגּוּף עַז וְחָזָק בְּהַתַּאֲווֹת וְצָרִיךְ לָזֶה עַזּוּת דִּקְדֻשָּׁה הַיְנוּ קוֹלוֹת הַנַּ''ל  שֶׁעַל יְדֵי זֶה מְשַׁבֵּר עַזּוּת הַגּוּף כִּי אֲנָחָה שׁוֹבֶרֶת גּוּפוֹ שֶׁל אָדָם (בְּרָכוֹת נ''ח:) וּ כְשֶׁמְּשַׁבֵּר עַזּוּת וְתַקִּיפוּת הַגּוּף עַל יְדֵי זֶה תּוּכַל הַנְּשָׁמָה לְהִתְקָרֵב עַצְמָהּ אֶל הַגּוּף כִּי לא תִּהְיֶה נִלְכֶּדֶת שָׁם וְזֶה בְּחִינַת (תְּהִלִּים ק''ב) : ''מִקּוֹל אַנְחָתִי דָּבְקָה עַצְמִי לִבְשָׂרִי'' עַצְמִי הִיא  הַנְּשָׁמָה שֶׁהִיא עֶצֶם הָאָדָם כִּי עִקַּר עַצְמִיּוּת הָאָדָם מַה שֶּׁנִּקְרָא אֵצֶל הָאָדָם אֲנִי הוּא הַנְּשָׁמָה שֶׁהִיא עֶצֶם הַקַּיָּם לָעַד אֲבָל מֵחֲמַת עַזּוּת הַגּוּף בְּתַאֲווֹתָיו אֲזַי הַנְּשָׁמָה שֶׁהִיא עֶצֶם הָאָדָם רְחוֹקָה מִבְּשָׂרוֹ וְגוּפוֹ וְעַל יְדֵי קוֹל אֲנָחָה שֶׁהִיא בְּחִינַת עַזּוּת דִּקְדֻשָּׁה כַּנַּ''ל עַל יְדֵי זֶה נִשְׁבָּר עַזּוּת גּוּפוֹ וְאָז מִתְקָרֶבֶת וּמִתְדַּבֶּקֶת הָעֶצֶם לְהַבָּשָׂר הַיְנוּ הַנְּשָׁמָה לְהַגּוּף וְזֶהוּ: ''מִקּוֹל אַנְחָתִי דָּבְקָה עַצְמִי לִבְשָׂרִי'' כַּנַּ''ל וּבְחִינַת קוֹל הַתְּקִיעוֹת הוּא בְּחִינַת ''מִקּוֹל אַנְחָתִי'' וְהוּא מְשַׁבֵּר גּוּפוֹ שֶׁל אָדָם בִּבְחִינַת (עָמוֹס ג) : ''אִם יִתָּקַע שׁוֹפָר בְּעִיר וְעָם לא יֶחֱרָדוּ'' וְעַל יָדָם יוּכַל לָבוֹא לָרוֹעִים הַנַּ''ל תְּקִיעָה, שְׁבָרִים, תְּרוּעָה תְּקִיעָה, הֵם הַקּוֹלוֹת, קוֹל עז שְׁבָרִים, שֶׁעַל יָדָם נִשְׁבָּר עַזּוּת הַגּוּף כַּנַּ''ל תְּרוּעָה, בְּחִינַת (שְׁמוּאֵל ב ה) : ''וְאַתָּה תִּרְעֶה אֶת עַמִּי'' הַנַּ''ל שֶׁהֵם הָרוֹעִים דִּקְדֻשָּׁה שֶׁאִי אֶפְשָׁר לְהִתְקָרֵב לָהֶם כִּי אִם עַל יְדֵי עַזּוּת דִּקְדֻשָּׁה שֶׁהוּא בְּחִינַת קוֹלוֹת דִּקְדֻשָּׁה בְּחִינַת קוֹל שׁוֹפָר כַּנַּ''ל וזהו (בְּרֵאשִׁית י''ז) : ''וַיָּמָל אֶת בְּשַׂר עָרְלָתָם בְּעֶצֶם הַיּוֹם הַזֶּה'' וּכְתִיב (שָׁם) : ''בְּעֶצֶם הַיּוֹם הַזֶּה נִמּוֹל אַבְרָהָם''  הַיּוֹם הַזֶּה זֶה בְּחִינַת קוֹל שׁוֹפָר, שֶׁמִּצְוָתוֹ בַּיּוֹם (ראשׁ הַשָּׁנָה כ''ח) בִּבְחִינַת (תְּהִלִּים כ) : ''יַעַנְךָ ה בְּיוֹם צָרָה'' שֶׁ עַל יָדוֹ נִמּוֹל וְנִשְׁבָּר עָרְלַת בָּשָׂר וּמְקַבֵּל אוֹר הָעֶצֶם ו. וְכֵן  בִּכְלָלִיּוּת בְּנֵי הָאָדָם יֵשׁ בְּחִינַת עֶצֶם וּבָשָׂר הַיְנוּ שֶׁהֶחָכָם הָאֱמֶת שֶׁהוּא בְּחִינַת הַנְּשָׁמָה לְהָעָם שֶׁהֵם לְמַטָּה מִמֶּנּוּ הוּא בְּחִינַת עֶצֶם וְהָעָם הֵם נֶגְדּוֹ בְּחִינַת בָּשָׂר וּכְשֶׁהֵם בִּבְחִינַת בָּשָׂר כְּמוֹ בְּשַׂר הַגּוּף בְּעֶצֶם הָאָדָם הֵם שׁוֹמְעִים הַקּוֹל אֲנָחָה הַיְנוּ קוֹלוֹ שֶׁל הֶחָכָם וְשׁוֹבֶרֶת גּוּפָם בִּבְחִינַת אֲנָחָה שׁוֹבֶרֶת וְכוּ וְעַל יְדֵי זֶה יוּכַל לִסְמךְ לְהִתְקָרֵב אֲלֵיהֶם שֶׁהֵם בְּחִינַת בָּשָׂר בִּבְחִינַת ''מִקּוֹל אַנְחָתִי דָּבְקָה עַצְמִי לִבְשָׂרִי'' הַנַּ''ל אַךְ כְּשֶׁאֵינָם בִּבְחִינַת בָּשָׂר אֵינָם שׁוֹמְעִים כְּלָל קוֹל הָאֲנָחָה הַנַּ''ל וַ אֲפִלּוּ אִם שׁוֹמְעִים קוֹלוֹ אֵינָם שׁוֹמְעִים הַקּוֹל בְּעַצְמוֹ כִּי אִם קוֹל הֲבָרָה ז. וְקוֹל הֲבָרָה הוּא דַּע, כִּי  כְּשֶׁנִּתְעוֹרֵר קוֹל דִּקְדֻשָּׁה אֲזַי מִתְעוֹרֵר מִמֶּנּוּ קוֹל דְּסִטְרָא אָחֳרָא כִּי עַל יְדֵי הָעֲבֵרוֹת נִבְרָאִים מְחַבְּלִים וְהֵם צוֹעֲקִים: הַב לָן מְזוֹנֵי ! הַב לָן חַיֵּי ! וּכְשֶׁאֵין מִתְגַּבֵּר וּמִתְעוֹרֵר קוֹל דִּקְדֻשָּׁה הֵם נָחִים אַךְ תֵּכֶף שֶׁמִּתְעוֹרֵר קוֹל דִּקְדֻשָּׁה הֵם מִתְעוֹרְרִים תֵּכֶף וּמַתְחִילִין לִצְעק וּלְקַטְרֵג נֶגְדּוֹ וְזֶהוּ קוֹל הַהֲבָרָה שֶׁיּוֹצֵא מִקּוֹל הַקְּדֻשָּׁה וְזֶה בְּחִינַת (יִרְמְיָה י''ד) : ''אִם עֲוֹנֵינוּ עָנוּ בָנוּ'' אֵין עֲנִיָּה אֶלָּא לְשׁוֹן צְעָקָה (עיין רש''י פ כי תבא ד''ה וענית ובגמ סוטה ל''ב:) הַיְנוּ שֶׁהָעֲווֹנוֹת צוֹעֲקִין בָּנוּ בְּתוֹכֵנוּ מַמָּשׁ עַל יְדֵי שֶׁנִּתְעוֹרֵר קוֹל דִּקְדֻשָּׁה וּכְמוֹ שֶׁכָּתוּב אֵצֶל הַצָּרְפִית (מְלָכִים א י''ז). ''בָּאתָ אֵלַי לְהַזְכִּיר אֶת עֲוֹנִי'' הַיְנוּ: כָּל זְמַן שֶׁלּא הָיָה שָׁם אֵלִיָּהוּ וְלא הָיְתָה הַקְּדֻשָּׁה גוֹבֶרֶת כָּל כָּךְ הָיוּ הָעֲוֹנוֹת שֶׁלָּהּ נָחִים אַךְ עַל יְדֵי שֶׁנִּתְעוֹרֵר שָׁם קְדֻשַּׁת אֵלִיָּהוּ הָיוּ נִזְכָּרִים וְנִתְעוֹרְרִים עֲווֹנוֹתֶיהָ לִצְעק וּלְקַטְרֵג עָלֶיהָ וְזֶהוּ: אִם עֲוֹנֵינוּ עָנוּ בָנוּ שֶׁ הָעֲווֹנוֹת צוֹעֲקִין בְּתוֹכֵנוּ וַאֲפִלּוּ כְּשֶׁאָנוּ צוֹעֲקִים אֵיזֶה קוֹל דִּקְדֻשָּׁה אֵין אָנוּ זוֹכִין לִשְׁמעַ קוֹל דִּקְדֻשָּׁה בְּעַצְמוֹ לְשַׁבֵּר עַל יָדוֹ עַזּוּת הַגּוּף כִּי אִם קוֹל הֲבָרָה שֶׁהוּא קוֹל הָעֲווֹנוֹת שֶׁנִּתְעוֹרְרִין נֶגֶד קוֹל דִּקְדֻשָּׁה וְהֵם צוֹעֲקִים בְּתוֹכֵנוּ.  ה עֲשֵׂה לְמַעַן שְׁמֶךָ שֶׁאַתָּה בְּעַצְמְךָ תַּעֲשֶׂה לְמַעַן שִׁמְךָ וּתְרַחֵם עָלֵינוּ לְמַעַנְךָ לְבַד וּכְשֶׁאֵינוֹ בִּבְחִינַת בָּשָׂר לְהֶחָכָם שֶׁהוּא בְּחִינַת הָעֶצֶם אֲזַי אֵינוֹ שׁוֹמֵעַ הַקּוֹל בְּעַצְמוֹ הַנַּ''ל רַק הַקּוֹל הַהֲבָרָה הַיְנוּ קוֹל הָעֲווֹנוֹת שֶׁנִּתְעוֹרְרִים מִזֶּה הַקּוֹל וְזֶה (ראשׁ הַשָּׁנָה כ''ז:) הַתּוֹקֵעַ בְּבוֹר בְּחִינוֹת (תְּהִלִּים פ''ח) : ''שַׁתַּנִי בְּבוֹר תַּחְתִּיּוֹת'' וְהוּא מִתְאַנֵּחַ וְתוֹקֵעַ עַל זֶה אוֹתָם הָעוֹמְדִים בַּחוּץ שֶׁאֵינָם בִּבְחִינַת בָּשָׂר אִם קוֹל שׁוֹפָר שָׁמַע, יָצָא הַיְנוּ שֶׁיּוּכַל לָצֵאת מִתּוֹךְ הָרָע שֶׁלּוֹ וְאִם קוֹל הֲבָרָה שָׁמַע, לא יָצָא, כַּנַּ''ל נִמְצָא, בֵּין קוֹל אַנְחַת הָאָדָם בְּעַצְמוֹ אֵינוֹ שׁוֹמֵעַ אִם אֵינוֹ בִּבְחִינַת בָּשָׂר שֶׁהַגּוּף רָחוֹק כָּל כָּךְ מֵהָעֶצֶם הַנְּשָׁמָה עַד שֶׁאֵינוֹ בִּבְחִינַת בָּשָׂר וַאֲזַי אֵינוֹ שׁוֹמֵעַ קוֹל אַנְחָתוֹ וְכֵן קוֹל אַנְחַת הֶחָכָם אִם אֵינוֹ בִּבְחִינַת בָּשָׂר לְהֶחָכָם אֵינוֹ שׁוֹמֵעַ קוֹלוֹ כִּי אִם קוֹל הֲבָרָה כַּנַּ''ל ח. וְ לָבוֹא לִבְחִינַת בָּשָׂר הוּא עַל יְדֵי הַשִּׁמּוּשׁ עַל יְדֵי שֶׁמְּשַׁמֵּשׁ אֶת הֶחָכָם נַעֲשֶׂה בְּחִינַת בָּשָׂר לְהֶחָכָם וְכֵן  עַל יְדֵי שֶׁמְּשַׁמֵּשׁ הַגּוּף לְהַנְּשָׁמָה בַּעֲשִׂיַּת מִצְווֹת מַעֲשִׂיּוֹת נַעֲשֶׂה הַגּוּף בְּחִינַת בָּשָׂר לְהַנְּשָׁמָה וּכְשֶׁהַבָּשָׂר בַּבְּחִינָה הַזּאת אָז (יְשַׁעְיָהוּ מ''א) : ''וְלִירוּשָׁלַיִם מְבַשֵּׂר אֶתֵּן'' מִבָּשָׂר הַנִּמּוֹל הַנַּ''ל נִשְׁלָם יְרוּשָׁלַיִם, שֶׁהִיא ''קִרְיָה נֶאֱמָנָה'' (שָׁם א) הַיְנוּ שֶׁזּוֹכִין לָבוֹא לֶאֱמוּנָה שֶׁהִיא כְּלָלִיּוּת הַקְּדֻשָּׁה שֶׁמְּקַבְּלִין מִצַּדִּיקֵי הַדּוֹר הָאֲמִתִּיִּים שֶׁאִי אֶפְשָׁר לְהִתְקָרֵב אֲלֵיהֶם כִּי אִם עַל יְדֵי עַזּוּת דִּקְדֻשָּׁה שֶׁהוּא בְּחִינַת כָּל הַקּוֹלוֹת דִּקְדֻשָּׁה שֶׁעַל יְדֵי זֶה מְשַׁבְּרִין  עַזּוּת דְּסִטְרָא אָחֳרָא שֶׁהוּא בְּחִינַת עַזּוּת הַגּוּף וְזוֹכִין לְהִתְקָרֵב וּלְהִתְדַּבֵּק אֲלֵיהֶם וְעַל יְדֵי זֶה זוֹכִין לֶ אֱמוּנָה שְׁלֵמָה שֶׁהוּא בְּחִינַת יְרוּשָׁלַיִם קִרְיָה נֶאֱמָנָה כַּנַּ''ל ט. וְ לָבוֹא לְעַזּוּת דִּקְדֻשָּׁה הַנַּ''ל הוּא עַל יְדֵי שִׂמְחָה בִּבְחִינַת (נְחֶמְיָה ח) : ''כִּי חֶדְוַת ה הִיא מָעֻזְּכֶם'' הַיְנוּ עַל יְדֵי בְּחִינַת  נַעֲשֶׂה וְנִשְׁמָע שֶׁהוּא בְּחִינַת הַשִּׂמְחָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שַׁבָּת פ''ח). בְּשָׁעָה שֶׁאָמְרוּ יִשְׂרָאֵל נַעֲשֶׂה וְנִשְׁמָע, יָרְדוּ שִׁשִּׁים רִבּוֹא מַלְאָכִים וְנָתְנוּ שְׁנֵי עֲטָרוֹת בְּראשׁ כָּל אֶחָד וְכוּ. וּכְשֶׁחָטְאוּ נִלְקְחוּ וְכוּ. וְעָתִיד הַקָּדוֹשׁ בָּרוּךְ הוּא לְהַחֲזִירָם לָהֶם, שֶׁנֶּאֱמַר: ''וְשִׂמְחַת עוֹלָם עַל ראשָׁם'' נִמְצָא שֶׁ נַּעֲשֶׂה וְנִשְׁמָע הֵם בְּחִינַת שִׂמְחָה בְּחִינַת ''וְשִׂמְחַת עוֹלָם עַל ראשָׁם'' כַּנַּ''ל וְדַע, כִּי שְׁנֵי הָעֲדָיִים שֶׁהִכְתִּירוּ בְּחוֹרֵב מִנַּעֲשֶׂה וְנִשְׁמָע הֵם בְּחִינַת ''בְּרֵאשִׁית בָּרָא'' כַּמּוּבָא בְּסִפְרָא דִּצְנִיעוּתָא (פֶּרֶק ה) בְּרֵאשִׁית דָּא מַאֲמָר בָּרָא חֲצִי מַאֲמָר דָּא עֵדֶן עִלָּאָה, עֵדֶן תַּתָּאָה חָכְמָה עִלָּאָה, חָכְמָה תַּתָּאָה אָב וּבֵן כִּי  נַעֲשֶׂה וְנִשְׁמָע הוּא בְּחִינַת נִסְתָּרוֹת וְנִגְלוֹת.  נַעֲשֶׂה הוּא בְּחִינַת נִגְלוֹת הַיְנוּ הַמִּצְווֹת שֶׁאֶפְשָׁר לְכָל אֶחָד לְקַיֵּם לְפִי מַדְרֵגָתוֹ וְנִשְׁמָע הִיא בְּחִינַת נִסְתָּרוֹת מַה שֶּׁהוּא גָבוֹהַּ וְנִסְתָּר מִמֶּנּוּ שֶׁאֵינוֹ יָכוֹל לַעֲשׂוֹת עֲבוֹדָה בָּזֶה לְמָשָׁל:  אֵצֶל כָּל מִצְוָה יֵשׁ דְּבָרִים שֶׁסְּבִיבוֹת הַמִּצְוָה כִּי מִלְּבַד הַצִּוּוּי הַנֶּאֱמַר בַּתּוֹרָה לְקַיֵּם הַמִּצְוָה יֵשׁ עוֹד לָזֶה דְּבָרִים בַּתּוֹרָה כְּגוֹן ''וַיְדַבֵּר ה אֶל משֶׁה'' וּשְׁאָר דִּבּוּרֵי הַתּוֹרָה שֶׁסְּבִיבוֹת הַמִּצְוָה וַעֲבוֹדָה שֶׁיֵּשׁ בְּדִבּוּרֵי הַתּוֹרָה הַלָּלוּ שֶׁסְּבִיבוֹת הַמִּצְוָה הֵם בְּחִינַת נִשְׁמַע, בְּחִינַת נִסְתָּר כִּי הַמִּצְוָה בְּעַצְמָהּ אָנוּ יְכוֹלִים לְקַיֵּם אַךְ הָעֲבוֹדָה שֶׁיֵּשׁ בְּאֵלּוּ הַדִּבּוּרִים אֵין אָנוּ יוֹדְעִים וְזֶה בְּחִינַת נִשְׁמָע בְּחִינַת נִסְתָּר וְזֶה בְּחִינַת  תּוֹרָה וּתְפִלָּה. נַעֲשֶׂה הוּא בְּחִינַת תּוֹרָה הַיְנוּ הַנִּגְלוֹת מַה שֶּׁיּוֹדֵעַ לְקַיֵּם וְנִשְׁמָע הֵם בְּחִינַת נִסְתָּרוֹת בְּחִינַת דִּבּוּרֵי הַתּוֹרָה שֶׁהֵם הַדִּבּוּרִים שֶׁל הַתּוֹרָה שֶׁסְּבִיבוֹת כָּל מִצְוָה שֶׁהֵם בְּחִינַת נִסְתָּר כַּנַּ''ל שֶׁאֵינוֹ יוֹדֵעַ אֵיךְ לַעֲבד בָּזֶה אֶת הַשֵּׁם יִתְבָּרַךְ, בְּחִינַת  תְּפִלָּה, שֶׁהִיא דְבֵקוּת כִּי שְׁמִיעָה תָּלְיָא בְּלִבָּא (תִּקּוּן נ''ח) כְּמוֹ שֶׁכָּתוּב (מְלָכִים א ג) : ''וְנָתַתָּ לְעַבְדְּךָ לֵב שׁמֵעַ'' וַעֲבוֹדָה שֶׁבַּלֵּב זוֹ  תְּפִלָּה (תַּעֲנִית ב) הַיְנוּ בִּטּוּל וּדְבֵקוּת לְאֵין סוֹף כִּי אֵין סוֹף הוּא בְּחִינַת מַה שֶּׁאֵין בּוֹ תְּפִיסָה וּמֵאַחַר שֶׁאֵין לוֹ תְּפִיסָה בָּזֶה [הַיְנוּ בְּדִבּוּרֵי הַתּוֹרָה הַנַּ''ל כִּי הוּא בְּחִינַת נִסְתָּר כַּנַּ''ל]  הוּא בְּחִינַת תְּפִלָּה דְּבֵקוּת שֶׁהוּא רַק בִּטּוּל לְהָאֵין סוֹף י. וְ יֵשׁ בְּכָל דַּרְגָּא וְדַרְגָּא וְכֵן בְּכָל עוֹלָם וְעוֹלָם בְּחִינַת נַעֲשֶׂה וְנִשְׁמָע כִּי כָּל אֶחָד לְפִי מַדְרֵגָתוֹ יֵשׁ לוֹ בְּחִינַת נַעֲשֶׂה בְּחִינַת תּוֹרָה, הַיְנוּ הַנִּגְלוֹת לוֹ וּבְחִינַת נִשְׁמָע, שֶׁהִיא בְּחִינַת נִסְתָּרוֹת, בְּחִינַת תְּפִלָּה כַּנַּ''ל כִּי מִי שֶׁבָּא לְמַדְרֵגָה גָּבוֹהַּ מֵהָרִאשׁוֹנָה אֲזַי נַעֲשֶׂה מֵהַנִּשְׁמָע שֶׁלּוֹ בְּחִינַת נַעֲשֶׂה וַאֲזַי יֵשׁ לוֹ בְּחִינַת נִשְׁמָע אַחֶרֶת וְכֵן מִדַּרְגָּא לְדַרְגָּא וְכֵן כָּל אָדָם לְפִי מַדְרֵגָתוֹ יֵשׁ לוֹ בְּחִינַת נַעֲשֶׂה וְנִשְׁמָע וְכֵן בְּכָל עוֹלָם יֵשׁ בְּחִינַת נַעֲשֶׂה וְנִשְׁמָע כִּי מַה שֶּׁהוּא לְהָעוֹלָם הַזֶּה בְּחִינַת נִשְׁמָע הוּא לְעוֹלַם הַגַּלְגַּלִים בְּחִינַת נַעֲשֶׂה וְיֵשׁ לָהֶם בְּחִינַת נִשְׁמָע גָּבוֹהַּ מִמֶּנּוּ וְכֵן מֵעוֹלָם לְעוֹלָם וְזֶה בְּחִינַת  תּוֹרַת ה וְתוֹרָתוֹ (עֲבוֹדָה זָרָה י''ט) מִתְּחִלָּה תּוֹרַת ה, שֶׁהוּא בְּחִינַת נִסְתָּר ''הַנִּסְתָּרת לַה אֱלקֵינוּ'' וְאַחַר כָּךְ כְּשֶׁהוּא בְּמַדְרֵגָה גָּבוֹהַּ מִמֶּנָּה נַעֲשֶׂה תּוֹרָתוֹ שֶׁנַּעֲשֶׂה מֵהַנִּשְׁמָע נַעֲשֶׂה שֶׁהוּא בְּחִינַת ''וְהַנִּגְלת לָנוּ וּלְבָנֵינוּ'' וְזֶה (דְּבָרִים כ''ט) : הַנִּסְתָּרת לַה אֱלהֵינו ּ זֶה בְּחִינַת נִשְׁמָע וְהַנִּגְלת לָנוּ וּלְבָנֵינוּ זֶה בְּחִינַת נַעֲשֶׂה ''עַד עוֹלָם לַעֲשׂוֹת אֶת כָּל דִּבְרֵי הַתּוֹרָה הַזּאת'' שֶׁיֵּלֵךְ מִדַּרְגָּא לְדַרְגָּא שֶׁיָּבוֹא לְעוֹלָם שֶׁיִּהְיֶה מֵהַנִּשְׁמָע נַעֲשֶׂה לַעֲשׂוֹת אֶת כָּל דִּבְרֵי הַתּוֹרָה  דִּבְרֵי הַתּוֹרָה הֵם דִּבּוּרֵי הַתּוֹרָה שֶׁסְּבִיבוֹת הַמִּצְוָה, כְּגוֹן וַיְדַבֵּר כַּנַּ''ל שֶׁהֵם בְּחִינַת נִשְׁמָע כַּנַּ''ל יִהְיֶה נַעֲשֶׂה מֵהֶם בְּחִינַת נַעֲשֶׂה עַד עוֹלָם שֶׁיֵּלֵךְ מִדַּרְגָּא לְדַרְגָּא וּמֵעוֹלָם לְעוֹלָם לַעֲשׂוֹת לַעֲשׂוֹת דַּיְקָא בְּחִינַת נַעֲשֶׂה אֶת כָּל דִּבְרֵי הַתּוֹרָה הַזּאת דִּבְרֵי הַתּוֹרָה הֵם בְּחִינַת דִּבּוּרֵי הַתּוֹרָה שֶׁסְּבִיבוֹת הַמִּצְוָה שֶׁהֵם בְּחִינַת הַנִּסְתָּרוֹת, בְּחִינַת נִשְׁמָע כַּנַּ''ל יִהְיֶה נַעֲשֶׂה מֵהֶם בְּחִינַת נַעֲשֶׂה, בְּחִינַת נִגְלוֹת כַּנַּ''ל וְ צָרִיךְ כָּל אָדָם שֶׁיֵּלֵךְ מִדַּרְגָּא לְדַרְגָּא וּמֵעוֹלָם לְעוֹלָם עַד שֶׁיִּזְכֶּה בְּכָל פַּעַם לִבְחִינַת נַעֲשֶׂה וְנִשְׁמָע גָּבוֹהַּ יוֹתֵר שֶׁיִּהְיֶה נַעֲשֶׂה אֶצְלוֹ בְּכָל פַּעַם מִבְּחִינַת נִשְׁמָע בְּחִינַת נִסְתָּר בְּחִינַת תְּפִלָּה בְּחִינַת דִּבְרֵי הַתּוֹרָה שֶׁסְּבִיבוֹת הַמִּצְוָה בְּחִינַת תּוֹרַת ה יִהְיֶה נַעֲשֶׂה מִזֶּה בְּחִינַת נַעֲשֶׂה בְּחִינַת נִגְלֶה בְּחִינַת תּוֹרָה בְּחִינַת תּוֹרָתוֹ וִיהִי לוֹ בְּחִינַת נִשְׁמָע וְכוּ גָּבוֹהַּ יוֹתֵר  וְכֵן בְּכָל פַּעַם יֵלֵךְ מִדַּרְגָּא לְדַרְגָּא וּמִמַּעֲלָה לְמַעֲלָה עַד שֶׁיָּבוֹא בְּרֵאשִׁית נְקֻדַּת הַבְּרִיאָה שֶׁהוּא תְּחִלַּת הָאֲצִילוּת וְשָׁם יֵשׁ גַּם כֵּן בְּחִינַת נַעֲשֶׂה וְנִשְׁמָע וּבְחִינַת נִשְׁמָע שֶׁיֵּשׁ שָׁם הוּא תּוֹרַת ה בֶּאֱמֶת כִּי  בְּכָל עוֹלָם וְדַרְגָּא תּוֹרַת ה הִיא רַק בְּשֵׁם הַמֻּשְׁאָל כִּי רַק מֵחֲמַת שֶׁנִּסְתָּר מִמֶּנּוּ נִקְרָא תּוֹרַת ה וּכְשֶׁבָּא לְשָׁם נַעֲשֶׂה תּוֹרָתוֹ אַךְ  בְּחִינַת הַנִּשְׁמָע שֶׁבִּתְחִלַּת הָאֲצִילוּת הִיא תּוֹרַת ה בֶּאֱמֶת כִּי אֵין גָּבוֹהַּ מִשָּׁם רַק תּוֹרַת ה מַמָּשׁ וְאַחַר כָּךְ כְּשֶׁנִּכְלָל בְּאֵין סוֹף אֲזַי הַנַּעֲשֶׂה הִיא בְּחִינַת תּוֹרַת ה מַמָּשׁ וְהַנִּשְׁמָע הוּא בְּחִינַת תְּפִלַּת ה כִּי יֵשׁ תּוֹרַת ה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (יְרוּשַׁלְמִי בִּכּוּרִים וראשׁ הַשָּׁנָה) : אֲנִי קִיַּמְתִּיהָ תְּחִלָּה וּכְמוֹ שֶׁאָמְרוּ (בְּסוֹטָה י''ד) : הַקָּדוֹשׁ בָּרוּךְ הוּא מַלְבִּישׁ עֲרֻמִּים וּמְבַקֵּר חוֹלִים וְכוּ וְכֵן אָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ו) : מִנַּיִן שֶׁהַקָּדוֹשׁ בָּרוּךְ הוּא מֵנִיחַ תְּפִלִּין וְכוּ וְכֵן יֵשׁ תְּפִלַּת ה כְּמוֹ שֶׁאָמְרוּ, רַבּוֹתֵינוּ, זִכְרוֹנָם לִבְרָכָה (שָׁם ז) מִנַּיִן שֶׁהַקָּדוֹשׁ בָּרוּךְ הוּא מִתְפַּלֵּל ? שֶׁנֶּאֱמַר: ''וְשִׂמַּחְתִּים בְּבֵית תְּפִלָּתִי'' נִמְצָא שֶׁיֵּשׁ תּוֹרַת ה וְיֵשׁ תְּפִלַּת ה וּ כְשֶׁזּוֹכֶה לְהִכָּלֵל בְּאֵין סוֹף אֲזַי תּוֹרָתוֹ הוּא תּוֹרַת ה מַמָּשׁ וּתְפִלָּתוֹ הוּא תְּפִלַּת ה מַמָּשׁ וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בָּבָא קַמָּא צ''ב) הַמְבַקֵּשׁ רַחֲמִים עַל חֲבֵרוֹ וְהוּא צָרִיךְ לְאוֹתוֹ דָּבָר הוּא נַעֲנֶה תְּחִלָּה כִּי  מַה שֶּׁצָּרִיךְ לְאוֹתוֹ דָבָר וְאֵינוֹ מְבַקֵּשׁ עַל עַצְמוֹ הוּא מֵחֲמַת שֶׁהוּא בִּבְחִינַת אַיִן וְהוּא בְּחִינַת תְּחִלָּה הַיְנוּ קדֶם הַבְּרִיאָה וּמֵחֲמַת שֶׁהוּא בִּבְחִינַת תְּחִלָּה עַל יְדֵי זֶה הוּא נַעֲנֶה תְּחִלָּה [לִכְאוֹרָה אֵין לְזֶה הָעִנְיָן חִבּוּר הֵיטֵב לְמַה שֶּׁלְּמַעְלָה אַךְ בֶּאֱמֶת מְבאָר זֶה הָעִנְיָן הֵיטֵב לַמְעַיֵּן קְצָת כִּי מְבאָר לְעֵיל וּלְקַמָּן שֶׁ בְּחִינַת תְּפִלַּת ה הוּא בְּחִינַת קדֶם הַבְּרִיאָה בְּחִינַת אֵין סוֹף שֶׁזֶּהוּ בְּחִינַת תְּחִלָּה וּ מֵחֲמַת שֶׁזּאת הַבְּחִינָה הִיא בְּחִינַת אַיִן עַל כֵּן אֵין מִי שֶׁיִּזְכֶּה לָזֶה כִּי אִם מִי שֶׁהוּא בִּבְחִינַת אַיִן דְּהַיְנוּ שֶׁהוּא עָנָו בֶּאֱמֶת וּמְבַטֵּל עַצְמוֹ לְגַמְרֵי בְּתַכְלִית הַבִּטּוּל כְּאִלּוּ אֵינוֹ בָּעוֹלָם עַד שֶׁנִּכְלָל בְּאֵין סוֹף שֶׁשָּׁם הוּא בְּחִינַת תְּפִלַּת ה כַּנַּ''ל וּבָזֶה מְקֻשָּׁר הֵיטֵב מַה שֶּׁמּוּבָא לְקַמָּן עַל מַאֲמַר רַבּוֹתֵינוּ, זִכְרוֹנָם לִבְרָכָה אֶלְעָזָר זְעִירָא וְכוּ, שֶׁחֲשָׁדוּהוּ בְּגַדְלוּת וְעַל כֵּן חֲבָשׁוּהוּ וְכוּ, עַיֵּן שָׁם וְלִכְאוֹרָה אֵין קֶשֶׁר לְעִנְיַן פְּגַם הַגַּדְלוּת לְהַתּוֹרָה הַזּאת שֶׁלּא נִזְכָּר כָּאן לִכְאוֹרָה מֵעִנְיַן גַּדְלוּת כְּלָל אַךְ בֶּאֱמֶת עַל פִּי הַנִּזְכָּר לְעֵיל מְבאָר לָעֵינַיִם שֶׁכָּל עִנְיָן זֶה לִזְכּוֹת לִבְחִינַת נַעֲשֶׂה וְנִשְׁמָע הַגָּבוֹהַּ יוֹתֵר שֶׁהוּא בְּחִינַת כְּלָלִיּוּת בְּאֵין סוֹף בִּתְחִלַּת הַבְּרִיאָה כָּל זֶה אִי אֶפְשָׁר לִזְכּוֹת כִּי אִם עַל יְדֵי עֲנָוָה בֶּאֱמֶת שֶׁהוּא בְּחִינַת אַיִן כַּנַּ''ל וְעַתָּה מְבאָר הֵיטֵב קֶשֶׁר עִנְיָן זֶה הַמִּתְפַּלֵּל עַל חֲבֵרוֹ וְהוּא צָרִיךְ וְכוּ לְהַתּוֹרָה הַזּאת כִּי  זֶה שֶׁמִּתְפַּלֵּל עַל חֲבֵרוֹ אַף עַל פִּי שֶׁהוּא צָרִיךְ לְאוֹתוֹ דָּבָר זֶהוּ בְּחִינַת עֲנָוָה, בְּחִינַת אַיִן שֶׁמְּבַטֵּל עַצְמוֹ וְאֵינוֹ חוֹשֵׁשׁ עַל עַצְמוֹ כְּלוּם רַק מַרְגִּישׁ צַעַר יִשְׂרָאֵל חֲבֵרוֹ וְעַל יְדֵי הַבִּטּוּל זֶה הוּא נִכְלָל בְּאַיִן שֶׁהוּא בְּחִינַת תְּחִלָּה בְּחִינַת קדֶם הַבְּרִיאָה בְּחִינַת נִשְׁמָע בְּחִינַת תְּפִלַּת ה כַּנַּ''ל וְעַל כֵּן הוּא נַעֲנֶה תְּחִלָּה כִּי הוּא בִּבְחִינַת תְּחִלָּה כַּנַּ''ל] וְזֶה בְּחִינַת אָב וּבֵן מַאֲמָר וַחֲצִי מַאֲמָר כִּי הַנַּעֲשֶׂה הוּא בְּחִינַת נִגְלֶה בְּחִינַת תּוֹרָה בְּחִינוֹת בָּרָא בְּחִינוֹת בֵּן בְּחִינוֹת עֵדֶן תַּתָּאָה בְּחִינוֹת חָכְמָה תַּתָּאָה בְּחִינוֹת חֲצִי מַאֲמָר כְּנֶגֶד הַנִּשְׁמָע שֶׁהוּא בְּחִינוֹת בְּרֵאשִׁית מַאֲמָר הַשָּׁלֵם חָכְמָה עִלָּאָה עֵדֶן עִלָּאָה בְּחִינוֹת אָב בְּחִינוֹת תְּפִלָּה בְּחִינוֹת נִסְתָּר כִּי  כָּל דַּרְגָּא נֶגֶד דַּרְגָּא שֶׁלְּמַעְלָה מִמֶּנָּה הוּא בְּחִינוֹת חֲצִי מַאֲמָר כְּמוֹ  הָאָב כְּשֶׁמְּדַבֵּר מְדַבֵּר מַאֲמָר הַשָּׁלֵם וּכְשֶׁבְּנוֹ הַקָּטָן מְדַבֵּר אַחֲרָיו הוּא מְדַבֵּר רַק חֲצִי מַאֲמָר כֵּן כָּל דַּרְגָּא נֶגֶד דַּרְגָּא שֶׁלְּמַעְלָה מִמֶּנָּה הִיא בְּחִינוֹת חֲצִי מַאֲמָר וְהַדַּרְגָּא שֶׁלְּמַעְלָה מִמֶּנָּה הִיא בְּחִינוֹת מַאֲמָר הַשָּׁלֵם נֶגְדָּהּ וְכֵן מִדַּרְגָּא לְדַרְגָּא כִּי  כָל בְּנֵי אָדָם וְחַיּוֹת וְעוֹפוֹת וּצְמָחִים וְכָל הַדְּבָרִים שֶׁבְּזֶה הָעוֹלָם הֵם רַק בְּחִינוֹת חֲצִי מַאֲמָר נֶגֶד הָעוֹלָם שֶׁלְּמַעְלָה מִזֶּה הָעוֹלָם כִּי הֵם רַק רְמָזִים לִדְבָרִים הַגְּבוֹהִים מֵהֶם וְכֵן מֵעוֹלָם לְעוֹלָם וְכֵן כְּלָלִיּוּת הַבְּרִיאָה נֶגֶד קדֶם הַבְּרִיאָה הִיא בְּחִינוֹת חֲצִי מַאֲמָר כִּי  עִקַּר שְׁלֵמוּת בְּאֵין סוֹף וְשָׁם הוּא בְּחִינוֹת מַאֲמָר הַשָּׁלֵם וְזֶה בָּרָא, שֶׁהוּא כְּלָלִיּוּת הַבְּרִיאָה הוּא חֲצִי מַאֲמָר נֶגֶד בְּרֵאשִׁית שֶׁהוּא בְּחִינוֹת קדֶם הַבְּרִיאָה בְּחִינוֹת תְּפִלָּה כְּמוֹ בְּרֵאשִׁית יָרֵא בּשֶׁת (תִּקּוּנִים, תִּקּוּן ז) שֶׁהִיא הַתְּפִלָּה בְּחִינוֹת (מִשְׁלֵי ל''א) : ''יִרְאַת ה הִיא תִתְהַלָּל'' שֶׁהוּא מַאֲמָר הַשָּׁלֵם וְ עַל כֵּן אֱמוּנָה נִקְרָא יְרוּשָׁלַיִם, כַּנִּזְכָּר לְעֵיל עַל שֵׁם שֶׁעִקַּר בִּנְיָנָהּ מִבְּרֵאשִׁית שֶׁהוּא בְּחִינַת יִרְאָה שָׁלֵם כִּי תַּמָּן יִרְאָה, תַּמָּן שָׁלֵם (עיין מ''ר וירא פ נ''ו) בְּרֵאשִׁית יָרֵא בּשֶׁת, מַאֲמָר הַשָּׁלֵם כִּי אֱמוּנָה הוּא מֵהָרוֹעִים כַּנַּ''ל וּלְהָרוֹעִים אִי אֶפְשָׁר לְהִתְקָרֵב כִּי אִם עַל יְדֵי עַזּוּת כַּנַּ''ל וּלְעַזּוּת זוֹכִין עַל יְדֵי שִׂמְחָה כַּנַּ''ל וּלְשִׂמְחָה זוֹכִין עַל יְדֵי בְּחִינוֹת נַעֲשֶׂה וְנִשְׁמָע שֶׁהוּא בְּחִינוֹת תּוֹרָה וּתְפִלָּה וְכוּ כַּנַּ''ל אַךְ עִקַּר שְׁלֵמוּת הַשִּׂמְחָה הוּא עַל יְדֵי יִרְאָה כִּי ''וְגִילוּ בִּרְעָדָה'' כְּתִיב (תְּהִלִּים ב) (ברכות ל:) הַיְנוּ,  עִקַּר הַגִּילָה וְהַשִּׂמְחָה הִיא עַל יְדֵי תְּפִלָּה שֶׁהוּא בְּחִינוֹת יִרְאָה כַּנַּ''ל שֶׁהִיא בְּחִינוֹת נִשְׁמָע, בְּחִינוֹת מַאֲמָר הַשָּׁלֵם שֶׁשָּׁם עִקַּר הַשְּׁלֵמוּת כַּנַּ''ל נִמְצָא שֶׁעִקַּר בִּנְיַן הָאֱמוּנָה שֶׁהִיא בְּחִינוֹת יְרוּשָׁלַיִם, קִרְיָה נֶאֱמָנָה זוֹכִין עַל יְדֵי תְּפִלָּה שֶׁהוּא בְּחִינוֹת יִרְאָה בְּחִינוֹת מַאֲמָר הַשָּׁלֵם כַּנַּ''ל וְ עַל כֵּן נִקְרֵאת הָאֱמוּנָה יְרוּשָׁלַיִם שֶׁהוּא יִרְאָה שָׁלֵם כִּי עִקַּר בִּנְיָנָהּ עַל יְדֵי בְּחִינוֹת יִרְאָה שֶׁהוּא בְּחִינוֹת מַאֲמָר הַשָּׁלֵם שֶׁזֶּהוּ בְּחִינוֹת בְּרֵאשִׁית יָרֵא בּשֶׁת שֶׁהוּא מַאֲמָר הַשָּׁלֵם כַּנַּ''ל וְזֶה (שָׁם י''ט) : ''עֵדוּת ה נֶאֱמָנָה'' עֵדוּת ה, שֶׁהֵם הָעֲדָיִים הַנַּ''ל נֶאֱמָנָה עַל יָדָם נִבְנֵית הָאֱמוּנָה וְזֶה (בְּרֵאשִׁית מ''ט) : ''מִשָּׁם רעֶה אֶבֶן יִשְׂרָאֵל'' וְתַרְגּוּמוֹ: אָב וּבֵן וְזֶה מַאֲמָר הַשָּׁלֵם שֶׁהוּא אָב וּבֵן כַּחֲדָא כִּי חֲצִי מַאֲמָר הוּא בְּחִינוֹת בֵּן לְחוּד אֲבָל מַאֲמָר הַשָּׁלֵם הוּא אָב וּבֵן כַּחֲדָא כִּי שָׁם נִכְלָל הַכּל וְעַל יְדֵי זֶה יָכוֹל לָבוֹא לִבְחִינוֹת רוֹעִים כַּנַּ''ל וְזֶהוּ: ''מִשָּׁם רעֶה אֶבֶן יִשְׂרָאֵל'' כַּנַּ''ל יא. אַךְ כְּשֶׁרוֹצִים לָצֵאת מִמַּדְרֵגַת נַעֲשֶׂה וְנִשְׁמָע זֶה לְמַדְרֵגַת נַעֲשֶׂה וְנִשְׁמָע גָּבוֹהַּ מִמֶּנָּה  צָרִיךְ לִהְיוֹת יְרִידָה קדֶם הָעֲלִיָּה כִּי הַיְרִידָה הִיא תַּכְלִית הָעֲלִיָּה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (עֲבוֹדָה זָרָה ד:) לא הָיָה דָוִד רָאוּי לְאוֹתוֹ מַעֲשֶׂה וכוּ לא הָיוּ יִשְׂרָאֵל רְאוּיִים לְאוֹתוֹ מַעֲשֶׂה אֶלָּא שֶׁנָּתַן הַשֵּׁם יִתְבָּרַךְ לָהֶם מִכְשׁוֹל לְטוֹבַת הָעוֹלָם כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה שָׁם לְהוֹרוֹת תְּשׁוּבָה וְזֶה (יְשַׁעְיָהוּ ג) : וְהַמַּכְשֵׁלָה הַזּאת תַּחַת יָדֶךָ אֵלּוּ דִּבְרֵי תּוֹרָה, שֶׁאֵין אָדָם עוֹמֵד עֲלֵיהֶם אֶלָּא אִם כֵּן נִכְשַׁל בָּהֶם (שַׁבָּת ק''כ וְגִטִּין מ''ג) דִּבְרֵי תּוֹרָה הֵם בְּחִינַת הַדִּבּוּרִים שֶׁסְּבִיבוֹת הַמִּצְוָה שֶׁהֵם ''וַיְדַבֵּר ה אֶל משֶׁה'' וְכוּ כַּנַּ''ל שֶׁהֵם בְּחִינוֹת נִסְתָּר בְּחִינוֹת נִשְׁמָע בְּחִינוֹת תְּפִלָּה כַּנַּ''ל  עוֹמֵד עֲלֵיהֶם זֶה בְּחִינוֹת תְּפִלָּה כִּי אֵין עֲמִידָה אֶלָּא תְּפִלָּה (בְּרָכוֹת ו:) וְלַעֲשׂוֹת מֵהַדִּבְרֵי תּוֹרָה שֶׁהוּא בְּחִינוֹת נִשְׁמָע יִהְיֶה נַעֲשֶׂה מִמֶּנּוּ בְּחִינוֹת נַעֲשֶׂה עַד שֶׁיִּהְיֶה הָעֲמִידָה שֶׁהִיא בְּחִינוֹת הַתְּפִלָּה יִהְיֶה עֲלֵיהֶם הַיְנוּ שֶׁיִּהְיֶה לוֹ בְּחִינוֹת עֲמִידָה בְּחִינוֹת תְּפִלָּה בְּחִינוֹת נִשְׁמָע, גָּבוֹהַּ יוֹתֵר כִּי כְּשֶׁיִּהְיֶה מֵהַנִּשְׁמָע נַעֲשֶׂה יִהְיֶה לוֹ נִשְׁמָע גָּבוֹהַּ מִמֶּנּוּ כַּנַּ''ל וְזֶה אִי אֶפְשָׁר אֶלָּא אִם כֵּן נִכְשַׁל בָּהֶם כִּי  לַעֲלוֹת מִדַּרְגָּא לְדַרְגָּא צָרִיךְ יְרִידָה תְּחִלָּה שֶׁהִיא הַמִּכְשׁוֹל וְזֶה (יִרְמְיָה נ) : בַּיּוֹם הַהוּא יְבֻקַּשׁ עֲוֹן יִשְׂרָאֵל וְאֵינֶנּוּ כִּי  לֶעָתִיד יִהְיֶה כֻּלּוֹ תְּשׁוּבָה וְעַל יְדֵי הַתְּשׁוּבָה זְדוֹנוֹת נַעֲשִׂין זְכֻיּוֹת (עיין יומא פ''ו:) וְיִהְיֶה נַעֲשֶׂה מֵעֲבֵרוֹת יִשְׂרָאֵל תּוֹרָה וְעַל כֵּן יְבֻקְּשׁוּ אָז הָעֲוֹנוֹת כִּי יְבַקְשׁוּ וִיחַפְּשׂוּ אָז אַחַר עֲוֹנוֹת יִשְׂרָאֵל אֵיךְ לוֹקְחִין עוֹד אֵיזֶה עָוֹן כְּדֵי לַעֲשׂוֹת מִמֶּנּוּ תּוֹרָה וְאֵינֶנּוּ כִּי יִהְיוּ כָּל הָעֲוֹנוֹת נִכְלָלִין בְּאַיִן הַיְנוּ בְּאֵין סוֹף שֶׁשָּׁם הָעֲוֹנוֹת נִתְהַפְּכִין לִזְכֻיּוֹת עַל יְדֵי הַתְּשׁוּבָה שֶׁזֶּהוּ בְּחִינוֹת יְרִידָה תַּכְלִית הָעֲלִיָּה הַנַּ''ל וְזֶה (הוֹשֵׁעַ י''ד) : ''שׁוּבָה יִשְׂרָאֵל וְכוּ כִּי כָשַׁלְתָּ בַּעֲוֹנֶךָ'' הַיְנוּ עַל יְדֵי הַתְּשׁוּבָה יִהְיֶה נַעֲשֶׂה מֵהָעֲבֵרוֹת בְּחִינַת  מַכְשֵׁלָה שֶׁהוּא הַתּוֹרָה, כַּנַּ''ל וְזֶה פֵּרוּשׁ הַמִּשְׁנָה (אָבוֹת פֶּרֶק ה). יְהוּדָה בֶּן תֵּימָא אוֹמֵר: הֱוֵי עַז כַּנָּמֵר וְכוּ נִמְצָא שֶׁמַּזְהִיר עַל עַזּוּת דִּקְדֻשָּׁה שֶׁ צָּרִיךְ הָאָדָם שֶׁיִּהְיֶה עַז כַּנָּמֵר כְּנֶגֶד כָּל הַקָּמִים כְּנֶגְדּוֹ לִמְנעַ אוֹתוֹ, חַס וְשָׁלוֹם, מֵעֲבוֹדָתוֹ וְתֵכֶף וּמִיָּד מְבאָר שָׁם גּדֶל הַפְּגָם וְהָאִסּוּר שֶׁל הָעַזּוּת פָּנִים דְּסִטְרָא אָחֳרָא כְּמוֹ שֶׁכָּתוּב שָׁם: הוּא הָיָה אוֹמֵר: עַז פָּנִים לְגֵיהִנּם וְכוּ וְאִם כֵּן אֶפְשָׁר לִטְעוֹת, חַס וְשָׁלוֹם כִּי בְּהֶכְרֵחַ צְרִיכִין לְעַזּוּת בִּשְׁבִיל הַקְּדֻשָּׁה כַּנַּ''ל כִּי אִי אֶפְשָׁר לְהִתְקָרֵב אֶל הַקְּדֻשָּׁה בֶּאֱמֶת כִּי אִם עַל יְדֵי עַזּוּת כַּנַּ''ל וּכְמוֹ שֶׁאָמַר הוּא עַצְמוֹ: הֱוֵי עַז כַּנָּמֵר וּ מִצַּד אַחֵר הָעַזּוּת רַע מְאד הַיְנוּ מִי שֶׁהוּא עַזּוּת פָּנִים שֶׁלּא בִּשְׁבִיל הַקְּדֻשָּׁה [מִכָּל שֶׁכֵּן כְּשֶׁהוּא עַז פָּנִים כְּנֶגֶד הַקְּדֻשָּׁה שֶׁמֵּעֵיז פָּנִים נֶגֶד יִרְאֵי הַשֵּׁם וְכַיּוֹצֵא] שֶׁזֶּה הָעַזּוּת רַע מְאד, כִּי עַז פָּנִים לְגֵיהִנּם וְאִם כֵּן, נְפַל פּוּתָא בְּבֵירָא (שבת ס''ז:) כִּי אֵין יוֹדְעִין אֵיךְ לְהִתְנַהֵג עַל זֶה בִּקֵּשׁ הַתַּנָּא: יְהִי רָצוֹן שֶׁתִּבְנֶה עִירְךָ בִּמְהֵרָה בְּיָמֵינוּ [שֶׁלִּכְאוֹרָה הוּא פְּלִיאָה גְּדוֹלָה וְכָל אָדָם מִשְׁתּוֹמֵם עַל זֶה מַה סְּמִיכוּת יֵשׁ לִתְפִלָּה זאת לְהַקּוֹדֵם ? וְגַם אֵין זֶה דֶּרֶךְ הַמִּשְׁנָה לְהִתְפַּלֵּל תְּפִלָּה וּבַקָּשָׁה בְּאֶמְצַע דְּבָרָיו ? אַךְ עַתָּה מְבאָר הֵיטֵב] הַיְנוּ, שֶׁהִתְפַּלֵּל שֶׁיִּזְכֶּה לֵידַע אֵיךְ לְהִתְנַהֵג בְּעִנְיַן הָעַזּוּת הַיְנוּ שֶׁלּא יִהְיֶה לוֹ שׁוּם עַזּוּת דְּסִטְרָא אָחֳרָא רַק שֶׁיִּזְכֶּה שֶׁיִּהְיֶה לוֹ עַזּוּת דִּקְדֻשָּׁה שֶׁעַל יָדוֹ נִבְנֶה יְרוּשָׁלַיִם, קִרְיָה נֶאֱמָנָה הַיְנוּ שֶׁזּוֹכִין לֶאֱמוּנָה עַל יְדֵי זֶה הָעַזּוּת, כַּמְבאָר לְעֵיל שֶׁאִי אֶפְשָׁר לְהִתְקָרֵב לְהַצַּדִּיקִים אֲמִתִּיִּים שֶׁהֵם בְּחִינוֹת כְּלָלִיּוּת שִׁבְעָה רוֹעִים שֶׁהֵם כְּלָלִיּוּת הַקְּדֻשָּׁה שֶׁעִקַּר הָאֱמוּנָה נִמְשָׁךְ עַל יָדָם כִּי אִם עַל יְדֵי עַזּוּת כַּנַּ''ל וְזֶהוּ: יְהִי רָצוֹן שֶׁתִּבְנֶה עִירְךָ בִּמְהֵרָה בְיָמֵינוּ הַיְנוּ שֶׁיִּהְיֶה הָעַזּוּת עַזּוּת דִּקְדֻשָּׁה שֶׁמִּמֶּנּוּ נִבְנֶה יְרוּשָׁלַיִם, קִרְיָה נֶאֱמָנָה, כַּנַּ''ל אַךְ לָבוֹא לָזֶה הוּא עַל יְדֵי וְתֵן חֶלְקֵנוּ בְּתוֹרָתֶךָ הַיְנוּ עַל יְדֵי שֶׁמַּשִּׂיגִין בְּחִינַת נַעֲשֶׂה וְנִשְׁמָע שֶׁעוֹשִׂין מֵהַנִּשְׁמָע נַעֲשֶׂה מִתּוֹרַת ה תּוֹרָתוֹ דְּהַיְנוּ שֶׁזּוֹכֶה לְהַשִּׂיג תּוֹרַת ה כַּנַּ''ל וְזֶהוּ: וְתֵן חֶלְקֵנוּ בְּתוֹרָתֶךָ שֶׁיִּהְיֶה חֶלְקֵנוּ שֶׁהוּא הַחֵלֶק שֶׁלָּנוּ בְּהַתּוֹרָה הַיְנוּ בְּחִינַת תּוֹרָתוֹ בְּחִינַת נַעֲשֶׂה בְּתוֹרָתֶךָ, הַיְנוּ תּוֹרַת ה מַמָּשׁ הַיְנוּ שֶׁיִּזְכֶּה לְהִכָּלֵל בְּאַיִן כַּנַּ''ל שֶׁיִּזְכֶּה לְהַשִּׂיג תּוֹרַת ה בְּחִינַת נִשְׁמָע שֶׁעַל יְדֵי זֶה זוֹכִין לְשִׂמְחָה כַּנַּ''ל שֶׁעַל יְדֵי זֶה זוֹכִין לְעַזּוּת דִּקְדֻשָּׁה כַּנַּ''ל בְּחִינַת ''כִּי חֶדְוַת ה הִיא מָעֻזְּכֶם'' כַּנַּ''ל וְזֶה: וּבשֶׁת פָּנִים לְגַן עֵדֶן כִּי בֶּאֱמֶת זֶה  הָעַזּוּת דִּקְדֻשָּׁה נִמְשָׁךְ מִבּשֶׁת כִּי  לְעַזּוּת דִּקְדֻשָּׁה זוֹכִין עַל יְדֵי שִׂמְחָה וְחֶדְוָה בְּחִינַת ''כִּי חֶדְוַת ה הִיא מָעֻזְּכֶם'' כַּנַּ''ל וּלְחֶדְוַת ה זוֹכִין עַל יְדֵי בְּחִינַת נַעֲשֶׂה וְנִשְׁמָע כַּנַּ''ל וְעִקַּר שְׁלֵמוּת הַשִּׂמְחָה הוּא עַל יְדֵי הַיִּרְאָה שֶׁהִיא בְּחִינַת נִשְׁמָע בְּחִינַת תְּפִלָּה כַּנַּ''ל וְיִרְאָה הִיא בּשֶׁת יָרֵא בּשֶׁת נִמְצָא שֶׁזֶּה הָעַזּוּת דִּקְדֻשָּׁה נִמְשָׁךְ מִבּשֶׁת וְזֶה: וּבשֶׁת פָּנִים לְגַן עֵדֶן כִּי הָעַזּוּת הַזּאת דִּקְדֻשָּׁה שֶׁהוּא בְּחִינַת בּשֶׁת הוּא בְּחִינַת עֵדֶן בְּחִינַת עֵדֶן עִלָּאָה וְכוּ שֶׁהוּא בְּחִינַת נִשְׁמָע בְּחִינַת יִרְאָה בְּחִינַת תְּפִלָּה כַּנַּ''ל וְלָבוֹא לְעַזּוּת הַזּאת הִתְפַּלֵּל: יְהִי רָצוֹן שֶׁתִּבְנֶה עִירְךָ וְכוּ כַּנַּ''ל וְזֶה פֵּרוּשׁ (בָּבָא קַמָּא נ''ט) : אֶלְעָזָר זְעִירָא הֲוָה סָיֵם מְסָאנָא אֻכְמָא. אמרו לה, מה עבדת ? אמר: קא מתאבלינא על יְרוּשָׁלַיִם כִּי הָיָה  מִתְאַבֵּל עַל יְרוּשָׁלַיִם קִרְיָה נֶאֱמָנָה הַיְנוּ עַל קִלְקוּל הָאֱמוּנָה וְעַל כֵּן סִיֵּם מְסָאנָא אֻכְמָא לְהוֹרוֹת שֶׁנִּתְקַלְקֵל חוֹתָם הָרַגְלִין וְנַעֲשָׂה מֵחוֹתָם דַּם נִדָּת וְזֶה: מְסָאנָא אֻכְמָא שֶׁנִּתְקַלְקֵל הָרַגְלִין וְנַעֲשָׂה נִדַּת כִּי הַאי שָׁחֹר אָדם הוּא (חלִּין מ''ז:) וְזֶה נַעֲשָׂה עַל יְדֵי קִלְקוּל הָאֱמוּנָה כִּי עִקָּר הִיא הָאֱמוּנָה, כַּמְבאָר לְמַעְלָה [שֶׁעַל יְדֵי קִלְקוּל הָאֱמוּנָה שֶׁהוּא בְּחִינַת חוֹתַם הַיָדִין נִתְקַלְקֵל מִמֵּילָא חוֹתָם הָרַגְלִין כִּי עִקָּר הוּא הָאֱמוּנָה כַּנַּ''ל] אָמְרוּ לֵהּ: מִי חָשִׁיב אַתְּ לְאִתְאַבּוּלֵי וְכוּ הַיְנוּ שֶׁחֲשָׁדוּהוּ שֶׁיֵּשׁ לוֹ גַּדְלוּת וְעַל כֵּן עַל יָדְךָ נִתְקַלְקְלוּ הָרַגְלִין בִּבְחִינַת (תְּהִלִּים ל''ו) : ''אַל תְּבוֹאֵנִי רֶגֶל גַּאֲוָה'' כִּי עַל יְדֵי גַּדְלוּת נִתְקַלְקְלוּ הָרַגְלִין בִּבְחִינַת: כָּל הַמִּתְגָּאֶה, כְּאִלּוּ דּוֹחֵק רַגְלֵי הַשְּׁכִינָה (עיין ברכות מ''ג: ובחא''ג שם ועיין קדושין ל''א ובר''ן שם) וְעַל כֵּן כֵּיוָן שֶׁחֲשָׁדוּהוּ בְּגַדְלוּת, חֲבָשׁוּהוּ כִּי  ענֶשׁ הַגַּדְלוּת הוּא תְּפִיסָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מְגִלָּה י''ג:). וְאִם הֵגִּיס דַּעְתּוֹ, הַקָּדוֹשׁ בָּרוּךְ הוּא מַשְׁפִּילוֹ שֶׁנֶּאֱמַר ''וְאִם אֲסוּרִים בַּזִּקִּים'' נִמְצָא שֶׁענֶשׁ הַגַּדְלוּת תְּפִיסָה וְעַל כֵּן חֲבָשׁוּהוּ אָמַר לְהוּ: בְּעוֹ מִנַּאי אוֹ אִבָּעֵי מִנֵּיכוּ כִּי זֶה יִהְיֶה נִסָּיוֹן אִם יֵשׁ לִי גַּדְלוּת אָז רָאוּי שֶׁלּא אוּכַל לְהָשִׁיב לָכֶם כִּי כָל הַמִּתְגָּאֶה, חָכְמָתוֹ מִסְתַּלֶּקֶת מִמֶּנּוּ (פְּסָחִים ס''ו:) בָּעֵי מִנֵּיהוּ: הַאי מַאן דְּקָץ כּוּפְרָא מַאי מְשַׁלֵּם ? קָץ כּוּפְרָא הוּא בְּחִינַת שֶׁפָּגַם בְּעַזּוּת  כּוּפְרָא הוּא בְּחִינַת עַזּוּת בְּחִינוֹת קוֹלוֹת כְּמוֹ שֶׁכָּתוּב (תְּהִלִּים ק''ד) : ''הַכְּפִירִים שׁאֲגִים לַטָּרֶף'' וְשָׁאַל: מַאי מְשַׁלֵּם מִי שֶׁפָּגַם בְּזֶה הָעַזּוּת ? וְהֵשִׁיבוּ: מְשַׁלֵּם כּוּפְרָא כְּמוֹ שֶׁפָּגַם יְשַׁלֵּם וְשָׁאַל: וְהָא קָא הֲוֵי תַּמְרֵי כִּי עַל יְדֵי זֶה שֶׁפָּגַם בְּעַזּוּת יָכוֹל לָבוֹא לְקִלְקוּל הָאֱמוּנָה  תַּמְרֵי, בְּחִינַת (יִרְמְיָה ב) : ''הַהֵימִיר גּוֹי אֱלהִים, וְעַמִּי הֵמִיר כְּבוֹדִי'' וְכוּ יְשַׁלֵּם תַּמְרֵי כְּמוֹ שֶׁמַּגִּיעַ עַל קִלְקוּל הָאֱמוּנָה וְהָא לָא הֲוֵי תַּמְרֵי כִּי אַף עַל פִּי כֵן עֲדַיִן לא בָּא לִכְפִירוֹת בְּ שִׁשִּׁים הַיְנוּ גֵּיהִנּם שֶׁכָּל הָעוֹלָם אֶחָד מִשִּׁשִּׁים לְגֵיהִנּם (עיין תענית י) כִּי עַז פָּנִים לְגֵיהִנּם כִּי הָעֳנָשִׁים שֶׁל כָּל הַדְּבָרִים הֶחֱלִיף אַבְרָהָם אָבִינוּ, עָלָיו הַשָּׁלוֹם, עַל שִׁעְבּוּד מַלְכֻיּוֹת (עיין מ''ר לך לך פ מ''ב פקודי פ נ''א:) אַךְ  ענֶשׁ הָעַזּוּת נִשְׁאַר רַק בַּגֵּיהִנּם וְזֶה שֶׁפָּגַם בְּעַזּוּת דִּקְדֻשָּׁה עַל יְדֵי עַזּוּת פָּנִים דְּסִטְרָא אָחֳרָא יְשַׁלֵּם בְּשִׁשִּׁים הַיְנוּ בַּגֵּיהִנּם כַּנַּ''ל וְעַזּוּת דִּקְדֻשָּׁה הוּא בְּחִינַת תִּשְׁרֵי וְעַל כֵּן נִקְרָא ''יֶרַח הָאֵתָנִים'' (מְלָכִים א ח) מִלְּשׁוֹן תַּקִּיפוּת וְעַזּוּת כִּי אָז צוֹעֲקִין יִשְׂרָאֵל קוֹלוֹת וְקוֹל שׁוֹפָר שֶׁהַקּוֹלוֹת כֻּלָּם הֵן בְּחִינַת עַזּוּת כַּנַּ''ל וְעַל כֵּן אָז נֶחְתְּמוּ וְנִתְקְנוּ שְׁנֵי הַחוֹתָמוֹת חוֹתָם בְּתוֹךְ חוֹתָם כִּי עַל יְדֵי עַזּוּת דִּקְדֻשָּׁה זוֹכִין לֶאֱמוּנָה שֶׁהוּא בְּחִינַת חוֹתַם הַיָדִין וְעַל יְדֵי זֶה זוֹכִין לְקַבֵּל מוּסָר מִמּוֹכִיחֵי הַדּוֹר שֶׁזֶּהוּ בְּחִינַת חוֹתַם הָרַגְלִין כַּנַּ''ל שֶׁהֵם בְּחִינַת שְׁנֵי הַחוֹתָמוֹת חוֹתָם בְּתוֹךְ חוֹתָם, כַּנַּ''ל וְזֶה תִּשְׁרֵי בְּגִימַטְרִיָּא שְׁתֵּי פְּעָמִים חוֹתָ''ם עִם הַב תֵּבוֹת (כַּמּוּבָא בְּכִּתְבֵי הָאֲרִ''י, בְּכַוָּנוֹת נְעִילָה וְהוֹשַׁעְנָא רַבָּא) וְ עַל כֵּן בְּתִשְׁרֵי שִׂמְחַת יִשְׂרָאֵל כִּי עַזּוּת הוּא עַל יְדֵי הַשִּׂמְחָה כַּנַּ''ל כִּי ''חֶדְוַת ה הִיא מָעֻזְּכֶם'' וְגַם הַמִּקְרָא הַזֶּה נֶאֱמַר עַל ראשׁ הַשָּׁנָה [הַשְׁמָטוֹת הַשַּׁיָּכִים לְהַתּוֹרָה הַזּאת] וְזֶה (דְּבָרִים ז) : ''וְהָיָה עֵקֶב תִּשְׁמְעוּן אֵת הַמִּשְׁפָּטִים הָאֵלֶּה'' עֵקֶב בְּחִינַת רַגְלִין, וְרַגְלִין הֵם בְּחִינַת הַמּוֹכִיחִים כַּנַּ''ל וְלָהֶם מְגַלִּים הַדִּינִים, וְהֵם מוֹכִיחִים אֶת הַדּוֹר וְזֶה: ''וְהָיָה עֵקֶב תִּשְׁמְעוּן'' הַיְנוּ, שֶׁמִּבְּחִינַת רַגְלִין, הַיְנוּ הַמּוֹכִיחִים ''תִּשְׁמְעוּן אֵת הַמִּשְׁפָּטִים הָאֵלֶּה'', הַיְנוּ הַדִּינִים כִּי לָהֶם מְגַלִּים אוֹתָם כַּנַּ''ל וְהֵם מוֹכִיחִים בָּזֶה אֶת הַדּוֹר כַּנַּ''ל  כָּל הַקּוֹלוֹת הֵם בְּחִינַת עַזּוּת קוֹל הַמּוֹכִיחַ הוּא בְּחִינַת קוֹל שׁוֹפָר כְּמוֹ שֶׁכָּתוּב (יְשַׁעְיָהוּ נ''ח) : ''כַּשּׁוֹפָר הָרֵם קוֹלֶךָ'' וְכֵן קוֹל נְגִינָה (תְּהִלִּים ל''ג) : ''הֵיטִיבוּ נַגֵּן בִּתְרוּעָה'' קוֹל הַנִּגּוּן הוּא בְּחִינַת תְּרוּעָה בְּחִינַת שׁוֹפָר בְּחִינַת ''וְאַתָּה תִרְעֶה אֶת עַמִּי'' כַּנַּ''ל בִּימֵי רַבָּן גַּמְלִיאֵל הָיָה הַדּוֹר שֶׁהָיְתָה תּוֹרָתָם בְּחִינַת נִשְׁמָע בְּחִינַת תְּפִלָּה וזהו (מְגִלָּה כ''א) : בִּימֵי רַבָּן גַּמְלִיאֵל הָיוּ לוֹמְדִים תּוֹרָה בַּעֲמִידָה עֲמִידָה הוּא בְּחִינַת תְּפִלָּה כַּנַּ''ל וְעַל כֵּן מִשֶּׁמֵּת רַבָּן גַּמְלִיאֵל בָּטֵל כְּבוֹד הַתּוֹרָה כְּמוֹ שֶׁאָמְרוּ רַבּוֹתֵינוּ זַ''ל (שָׁם וּבְסוֹטָה מ''ט) בְּכָל עוֹלָם יֵשׁ בְּחִינַת נַעֲשֶׂה וְנִשְׁמָע וְכֵן בַּמַּלְאָכִים יֵשׁ נַעֲשֶׂה וְנִשְׁמָע כְּמוֹ שֶׁכָּתוּב (תְּהִלִּים ק''ג) : ''גִּבּוֹרֵי כחַ עשֵׂי דְבָרוֹ לִשְׁמעַ בְּקוֹל דְּבָרוֹ'' וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שַׁבָּת פ''ח) : מִי גִּלָּה רָז זֶה לְבָנַי, רָז שֶׁמַּלְאֲכֵי הַשָּׁרֵת מִשְׁתַּמְּשִׁין בּוֹ, שֶׁנֶּאֱמַר: ''גִּבּוֹרֵי כחַ'' וְכוּ אִי אֶפְשָׁר לְהִתְקָרֵב אֶל הַקְּדֻשָּׁה כִּי אִם עַל יְדֵי עַזּוּת כְּמוֹ שֶׁכָּתוּב: הֱוֵי עַז כַּנָּמֵר כַּמְבאָר לְעֵיל וְכֵן אָמְרוּ רַזַ''ל (בֵּיצָה כ''ה:) : לא נִתְּנָה תּוֹרָה לְיִשְׂרָאֵל, אֶלָּא מִפְּנֵי שֶׁהֵן עַזִּין גְּדוֹלָה בּוּשָׁה שֶׁנִּכְפְּלָה שְׁנֵי פְּעָמִים בַּפָּסוּק (יוֹאֵל ב) : ''וְלא יֵבשׁוּ'' וְכוּ, ''וְלא יֵבשׁוּ עַמִּי לְעוֹלָם'' (מוֹעֵד קָטָן ט:)  הַגַּן עֵדֶן וְהַגֵּיהִנּם הֵם בְּזֶה הָעוֹלָם מַמָּשׁ  אַךְ אִי אֶפְשָׁר לָבוֹא לְשָׁם מֵחֲמַת הַקְּרִירוּת שֶׁבְּצַד צָפוֹן וְדָרוֹם וְ צַעַר הַבּוּשָׁה גָּדוֹל מְאד יוֹתֵר מֵענֶשׁ גֵּיהִנּם וְכָל יִסּוּרֵי עוֹלָם הַזֶּה יֵשׁ בָּהֶם צַעַר הַבּוּשָׁה שֶׁמִּתְבַּיֵּשׁ מֵחֲבֵרָיו עַל שֶׁיֵּשׁ לוֹ יִסּוּרִין וְכֵן לֶעָתִיד לָבוֹא צַעַר הַבּוּשָׁה גָּדוֹל מְאד וַאֲפִלּוּ כָּל צַדִּיק נִכְוֶה מֵחֻפָּתוֹ שֶׁל חֲבֵרוֹ אוֹי לְאוֹתָהּ בּוּשָׁה, אוֹי לְאוֹתָהּ כְּלִמָּה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בָּבָא בַּתְרָא ע''ה) וְאָמְרוּ שָׁם: פְּנֵי משֶׁה כִּפְנֵי חַמָּה, פְּנֵי יְהוֹשֻׁעַ כִּפְנֵי לְבָנָה אוֹי לָהּ לְאוֹתָהּ בּוּשָׁה, אוֹי לָהּ לְאוֹתָהּ כְּלִמָּה וְכוּ מִכָּל שֶׁכֵּן אֵיךְ יִתְבַּיְּשׁוּ הַחוֹטְאִים, רַחֲמָנָא לִצְּלָן  וְאִם הוּא בְּמַדְרֵגָה שֶׁאֵין צָרִיךְ לְהִתְבַּיֵּשׁ מִשּׁוּם אָדָם יֵשׁ לְהִתְבַּיֵּשׁ מֵהַקָּדוֹשׁ בָּרוּךְ הוּא כִּי הַקָּדוֹשׁ בָּרוּךְ הוּא מְקַיֵּם כָּל הַתּוֹרָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה. הַקָּדוֹשׁ בָּרוּךְ הוּא קוֹבֵר מֵתִים וְכוּ הַקָּדוֹשׁ בָּרוּךְ הוּא מְבַקֵּר חוֹלִים וְכוּ וּשְׁאָר מִצְוֹת הַתּוֹרָה שֶׁחָשְׁבוּ רַבּוֹתֵינוּ, זִכְרוֹנָם לִבְרָכָה שֶׁהַקָּדוֹשׁ בָּרוּךְ הוּא מְקַיֵּם אוֹתָם וְגַם הַקָּדוֹשׁ בָּרוּךְ הוּא מִתְפַּלֵּל כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה. מִנַּיִן שֶׁהַקָּדוֹשׁ בָּרוּךְ הוּא מִתְפַּלֵּל וְכוּ וּמַאי מִתְפַּלֵּל ? יְהִי רָצוֹן מִלְּפָנַי וְכוּ וּבְוַדַּאי שֶׁהַקָּדוֹשׁ בָּרוּךְ הוּא מְקַיֵּם מִצְוֹת הַתּוֹרָה וּתְפִלָּה כְּמוֹ שֶׁרָאוּי לְהַקָּדוֹשׁ בָּרוּךְ הוּא וכמה רחוק בֵּין קִיּוּם הַתּוֹרָה שֶׁלּוֹ וּבֵין תְּפִלָּה שֶׁלּוֹ לְתוֹרָה וּתְפִלָּה שֶׁל הַשֵּׁם יִתְבָּרַךְ כִּי כָּל אֶחָד עוֹבֵד הַשֵּׁם יִתְבָּרַךְ לְפִי מַדְרֵגָתוֹ בִּבְחִינַת נַעֲשֶׂה וְנִשְׁמָע הַיְנוּ תּוֹרָה וּתְפִלָּה כַּנַּ''ל [בְּעֵת שֶׁהִתְחִיל לוֹמַר הַתּוֹרָה הַזּאת הִתְחִיל מִזֶּה הָעִנְיָן הַכָּתוּב כָּאן, מֵעִנְיַן הַגַּן עֵדֶן וְהַגֵּיהִנּם וְצַעַר הַבּוּשָׁה וְכוּ כַּנַּ''ל עַד שֶׁנִּכְנַס בְּעִנְיַן תּוֹרָה וּתְפִלָּה שֶׁל הַשֵּׁם יִתְבָּרַךְ בְּעַצְמוֹ, כַּכָּתוּב כָּאן וְאַחַר כָּךְ נִכְנַס עַל יְדֵי זֶה מֵעִנְיָן לְעִנְיָן עַד שֶׁגָּמַר כָּל הַתּוֹרָה הַנַּ''ל אַךְ בְּשָׁעָה שֶׁכָּתַבְתִּי לְפָנָיו תּוֹרָה זאת, הָפַךְ הַדָּבָר קְצָת, וְצִוָּה עָלַי לְהַתְחִיל הַתּוֹרָה מֵעִנְיַן חוֹתָם בְּתוֹךְ חוֹתָם כַּנַּ''ל וְהַשֵּׁם יוֹדֵעַ כַּוָּנָתוֹ]


~ כג - הֲוֵי לָן כַּדְנַיְתָא וִילַדָה

[לְשׁוֹן רַבֵּנוּ, זִכְרוֹנוֹ לִבְרָכָה] סָבֵי דְּבֵי אַתּוּנָא אֵימָא לָן מִלֵּי דִּכְדִיבֵי, אֲמַר לְהוּ הֲוֵי לָן כַּדְנַיְתָא וִילַדָה, וַהֲוֵי תָּלְיָה לֵהּ פִּתְקָא וּכְתִיב בֵּהּ דְּמַסִּיק בְּבֵי אַבָּא מְאָה אַלְפֵי זוּזֵי אָמְרוּ לֵהּ, וְכַדְנַיְתָא מִי יָלֵדָה אֲמַר לְהוּ, הֵי נִינְהוּ מִלֵּי דִּכְדִיבֵי: מִלְחָא כִּי סַרְיָא בְּמָה מַלְחֵי לֵהּ, בְּסִילוּתָא דְּכַדְנַיְתָא וּמִי אִיכָּא סִילוּתָא לְכַדְנַיְתָא, וּמִלְחָא מִי סַרְיָא (בְּכוֹרוֹת ח:) רַשִׁ''י: מִלֵּי דִּכְדִיבֵי דְּבַר כָּזָב: כַּדְנַיְתָא פִּרְדָּה: תָּלָא פִּתְקָא שְׁטָר בְּצַוָּארוֹ שֶׁל הַוָּלָד: הֵי נִינְהוּ מִלֵּי דִּכְדִיבֵי אֵלּוּ הֵם דִּבְרֵי כָּזָב: סִילוּתָא שִׁלְיָא צִוִּיתָ צֶדֶק עֵדתֶיךָ וֶאֱמוּנָה מְאד (תְּהִלִּים קי''ט) א. כִּי יֵשׁ פָּנִים דִּקְדֻשָּׁה שֶׁהֵם אַנְפִּין נְהוֹרִין בְּחִינַת חַיִּים כְּמוֹ שֶׁכָּתוּב (מִשְׁלֵי ט''ז) : ''בְּאוֹר פְּנֵי מֶלֶךְ חַיִּים'' בְּחִינוֹת שִׂמְחָה כְּמוֹ שֶׁכָּתוּב (תְּהִלִּים ט''ז) : ''שׂבַע שְׂמָחוֹת אֶת פָּנֶיךָ'' וּכְתִיב (בְּרֵאשִׁית מ''ה) : ''וַ תְּחִי רוּחַ יַעֲקב'' זֶה בְּחִינַת שִׂמְחָה. וְיֵשׁ פָּנִים דְּסִטְרָא אָחֳרָא שֶׁהֵם אַנְפִּין חֲשׁוֹכִין מָרָה שְׁחוֹרָה עֲבוֹדַת אֱלִילִים כְּמוֹ שֶׁכָּתוּב (שְׁמוֹת כ) : ''לא יִהְיֶה לְךָ אֱלקִים אֲחֵרִים עַל פָּנַי'' (עיין זוהר יתרו פ''ז) וְאֵלּוּ  בְּנֵי אָדָם הַנּוֹפְלִים בְּתַאֲוֹות מָמוֹן וְאֵינָם מַאֲמִינִים שֶׁהַקָּדוֹש בָּרוּךְ הוּא יָכוֹל לְפַרְנֵס אֶת הָאָדָם בְּסִבָּה קַלָּה וְרוֹדְפִים אַחַר פַּרְנָסָתָם בִּיגִיעוֹת גְּדוֹלוֹת וְהֵם אוֹכְלֵי לֶחֶם בְּעִצָּבוֹן כְּמוֹ שֶׁכָּתוּב (בְּרֵאשִׁית ג) : ''בְּעִצָּבוֹן תּאכֲלֶנָּה'' וְעַצְבוּת הוּא מָרָה שְׁחוֹרָה אֵלּוּ בְּנֵי אָדָם נִקְשָׁרִים בְּפָנִים דְּסִטְרָא אָחֳרָא אֱלקִים אֲחֵרִים חֹשֶׁךְ בְּחִינַת מִיתָה כְּמוֹ שֶׁכָּתוּב (אֵיכָה ג) : ''בְּמַחֲשַׁכִּים הוֹשִׁיבַנִי'' וְכוּ וְעֲלֵיהֶם נֶאֱמַר (יְחֶזְקֵאל ז) : ''וּזְהָבָם לְנִדָּה'' הַיְנוּ בְּחִינַת עֲבוֹדַת אֱלִילִים כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (שַׁבָּת פ''ט). מִנַּיִן לַעֲבוֹדַת אֱלִילִים שֶׁמְּטַמֵּא כְּנִדָּה שֶׁנֶּאֱמַר ''תִּזְרֵם כְּמוֹ דָוָה'' אֲבָל אֵלּוּ  בְּנֵי אָדָם שֶׁמַּשָּׂאָם וּמַתָּנָם בֶּאֱמוּנָה הֵם דְּבֵקִים בְּאוֹר הַפָּנִים דִּקְדֻשָּׁה כי  אין אמונה בלא אמת כמובא בזוהר (בָּלָק קצ''ח:) : הַיְנוּ צֶדֶק הַיְנוּ אֱמוּנָה וְכוּ [וּמַסִּיק שָׁם אֱמוּנָה אִתְקְרִיאַת כַּד אִתְחַבַּר בָּהּ אֱמֶת נִמְצָא שֶׁ עִקַּר אֱמוּנָה עַל יְדֵי אֱמֶת] וֶ אֱמֶת הוּא אוֹר הַפָּנִים כַּיָּדוּעַ. וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (שַׁבָּת ל''ג:) : ''וַיִּחַן פְּנֵי הָעִיר'' חַד אָמַר מַטְבֵּעַ תִּקֵּן לָהֶם, וְחַד אָמַר מֶרְחֲצָאוֹת תִּקֵּן לָהֶם. הַיְנוּ הַךְ וְלא פְּלִיגֵי כִּי  יַעֲקב הוּא בְּחִינַת אֱמֶת כְּמוֹ שֶׁכָּתוּב (מִיכָה ז) : ''תִּתֵּן אֱמֶת לְיַעֲקב'' וְהוּא בְּחִינַת אוֹר הַפָּנִים וְתֵכֶף, כְּשֶׁבָּא נִתְתַּקֵּן אֱמוּנָה וְזֶה מַטְבֵּעַ תִּקֵּן שֶׁתִּקֵּן תַּאֲוַת מָמוֹן וּ כְשֶׁתִּקֵּן תַּאֲוַת מָמוֹן נִתְתַּקֵּן פְּגַם עֲבוֹדַת אֱלִילִים וְזֶה מֶרְחֲצָאוֹת תִּקֵּן לָהֶם כְּמוֹ שֶׁכָּתוּב: ''וַתֵּרֵד בַּת פַּרְעה לִרְחֹץ'' וְדָרְשׁוּ חֲכָמֵינוּ, זִכְרוֹנָם לִבְרָכָה (מְגִלָּה י''ג וְסוֹטָה י''ב:). לִרְחֹץ מִגִּלּוּלֵי בֵּית אָבִיהָ וְזֶה: ''וַיִּחַן פְּנֵי הָעִיר'' פְּנֵי דַּיְקָא שֶׁהִיא פָּנִים דְּסִטְרָא אָחֳרָא שֶׁהִיא מַטְבֵּעַ הַיְנוּ תַּאֲוַת מָמוֹן כִּי  כָּל עֲבוֹדוֹת זָרוֹת תְּחוּבִים בְּמָמוֹן וּבִשְׁבִיל זֶה  מָמוֹן עִם אוֹתִיּוֹתָיו גִּימַטְרִיָּא ק''ם כְּנֶגֶד ק''ם קָלִין שֶׁהַשְּׁכִינָה צוֹוַחַת: קָלַּנִי מֵראשִׁי ! קָלַּנִי מִזְּרוֹעִי ! (סַנְהֶדְרִין מ''ו) עַל אֵלּוּ הַנּוֹפְלִים בְּתַאֲוַת מָמוֹן שֶׁהֵם עֲבוֹדַת אֶלִילִים כְּלוּלִים מֵעֲבוֹדוֹת זָרוֹת שֶׁל שִׁבְעִים אֻמּוֹת [וְעַל כֵּן הֵם ק''ם קָלִין שֶׁהֵם שְׁתֵּי פְּעָמִים ע כִּי הַשְּׁכִינָה צוֹוַחַת הַקָּלִין כְּפוּלִים בְּחִינַת קָלַּנִי מֵראשִׁי קָלַּנִי מִזְּרוֹעִי שֶׁהוּא בְּחִינַת קוֹלוֹת כְּפוּלִים הַיְנוּ שְׁנֵי פְּעָמִים עַיִ''ן קָלִין שֶׁצּוֹוַחַת הַשְּׁכִינָה עַל הַנּוֹפְלִים בְּתַאֲוַת מָמוֹן שֶׁהִיא עֲבוֹדָה זָרָה כְּלוּלָה מִכָּל הָעֲבוֹדוֹת זָרוֹת שֶׁל עַיִ''ן אֻמּוֹת] וְזֶה שֶׁאָמְרוּ חֲכָמֵינוּ זַ''ל (פְּסָחִים קי''ח) : קָשִׁין מְזוֹנוֹתָיו כִּפְלַיִם כַּיּוֹלֵדָה כִּי הַיּוֹלֶדֶת רָאמַת עַיִ''ן קָלִין קדֶם הַלֵּדָה וְהָכָא יֵשׁ ק''ם קָלִין שֶׁהֵם שְׁנֵי פְּעָמִים עַיִ''ן וְזֶהוּ (אָבוֹת פֶּרֶק ב) : וְאַל תְּהִי רָשָׁע בִּפְנֵי עַצְמְךָ בִּפְנֵי זֶהוּ בְּחִינַת  פָּנִים דְּסִטְרָא אָחֳרָא הַבָּא מֵחֲמַת תַּאֲוַת מָמוֹן שֶׁאֵין מַאֲמִין בְּהַקָּדוֹשׁ בָּרוּךְ הוּא, שֶׁהוּא הַזָּן וּמְפַרְנֵס וְהוּא חוֹשֵׁב ''כּחִי וְעצֶם יָדִי עָשָׂה לִי אֶת הַחַיִל הַזֶּה'' (דְּבָרִים ח) ב. וְדַע שֶׁעַל יְדֵי תִּקּוּן בְּרִית קדֶש הוּא נִצּוֹל מִפָּנִים דְּסִטְרָא אָחֳרָא  עַל יְדֵי דַּם בְּרִית נִתְתַּקֵּן דַּם נִדָּה תַּאֲוַת מָמוֹן כְּמוֹ שֶׁכָּתוּב (זְכַרְיָה ט) : ''גַּם בְּדַם בְּרִיתֵךְ'' עַל יְדֵי בְּרִית ''שִׁלַּחְתִּי אֲסִירַיִךְ מִבּוֹר'' (עיין תיקון מ''ח:)  בּוֹר דא טחול מָרָה שְׁחוֹרָה ''בְּעִצָּבוֹן תּאכֲלֶנָּה'' כִּי בְּרִית הוּא בְּחִינַת מֶלַח הַמַּמְתִּיק מְרִירוּת וְעִצְּבוֹן הַפַּרְנָסָה כַּמּוּבָא בַּזּהַר (וַיְּחִי רמ''א:) : אִלְמָלֵא מִלְחָא, לָא הֲוֵי עַלְמָא יָכְלֵי לְמִסְבַּל מְרִירוּתָא וְזֶהוּ (בְּמִדְבַּר י''ח) : ''בְּרִית מֶלַח עוֹלָם הוּא'' (וַיִּקְרָא ב) : ''אַל תַּשְׁבִּית מֶלַח בְּרִית אֱלקֶיךָ'' אֱלקֶיךָ דַּיְקָא כִּי  עַל יְדֵי זֶה נִתְקַשֵּׁר בֶּאֱלקוּת וְנִתְפָּרֵשׁ מֵעֲבוֹדַת אֱלִילִים כְּמוֹ שֶׁכָּתוּב (אִיּוֹב י''ט) : ''מִבְּשָׂרִי אֶחֱזֶה אֱלוֹקַּ'' (עיין ב''ר פ מ''ח ובזוהר לך לך צ''ד ובתיקון י''ט ובתיקון כ''ד:) כִּי  עַל יְדֵי תִּקּוּן הַבְּרִית מֵאִיר לְעַצְמוֹ אוֹר פְּנֵי מֶלֶךְ חַיִּים. וְזֶה (כְּתֻבּוֹת ס''ו:) מֶלַח מָמוֹן חָסֵר כִּי  עַל יְדֵי מֶלַח נִתְמַעֵט אֶצְלוֹ תַּאֲוַת מָמוֹן ג. וְזֶהוּ (דְּבָרִים ל''ג) : ''וַיְגָרֶשׁ מִפָּנֶיךָ אוֹיֵב'' מִפָּנֶיךָ דִּקְדֻשָּׁה ''וַיּאמֶר הַשְׁמֵד'' לְשׁוֹן שְׁמָד, לְשׁוֹן עֲבוֹדָה זָרָה הַיְנוּ תַּאֲוַת מָמוֹן (עיין זוהר לך לך צ''ג) וּבִשְׁבִיל זֶה, כְּשֶׁמְּגָרֵשׁ מִפְּנֵיהֶם דִּקְדֻשָּׁה, אֶת הָאוֹיֵב הוּא מַפִּיל אוֹתָם הָאוֹיְבִים בְּפָנִים דְּסִטְרָא אָחֳרָא הַיְנוּ הַשְׁמֵד. נִמְצָא,  כָּל צַדִּיק וְצַדִּיק כְּשֶׁהַקָּדוֹשׁ בָּרוּךְ הוּא רוֹצֶה לְגָרֵשׁ אוֹיְבָיו שֶׁל צַדִּיק הוּא מַפִּיל אֶת הָאוֹיֵב בְּתַאֲוַת מָמוֹן כִּי צַדִּיק הוּא בְּרִית עוֹלָם (תִּקּוּן מ''ח) וְזֶה הָאוֹיֵב שֶׁל צַדִּיק שֶׁחוֹלֵק עַל צַדִּיק אֵין לוֹ מֶלַח לְהַמְתִּיק מְרִירוּתוֹ כִּי מֶלַח מָמוֹן חָסֵר כִּי עִקַּר תַּאֲוַת מָמוֹן שֶׁנִּתְמַעֵט אֵינוֹ אֶלָּא עַל יְדֵי בְּרִית. וּבִשְׁבִיל זֶה, זְבוּלוּן שֶׁהָיָה אוֹהֵב לְיִשָּׂשׂכָר נֶאֱמַר בּוֹ (דְּבָרִים ל''ג) : ''שְׂמַח זְבוּלוּן'' שְׂמַח, הֶפֶךְ בְּעִצָּבוֹן שׂבַע שְׂמָחוֹת אֶת פָּנֶיךָ וְזֶה כְּשֶׁבִּקֵּשׁ רָחָב סִימָנָא דְּחַיֵּי (עיין זוהר ויחי רמא:) כְּמוֹ שֶׁכָּתוּב (יְהוֹשֻׁעַ ב) : ''וְהַחֲיִיתֶם אֶת אָבִי וְאִמִּי וְכוּ'' אָמְרָה ''וּנְתַתֶּם לִי אוֹת אֱמֶת'' כִּי  אֱמֶת הוּא בְּחִינַת חַיִּים כַּנַּ''ל וְאָמְרוּ לָהּ: ''אֶת תִּקְוַת חוּט הַשָּׁנִי תִּקְשְׁרִי לָךְ''  תִּקְוָה, זֶה בְּחִינַת אֱמוּנָה כְּמוֹ שֶׁכָּתוּב (יִרְמְיָה ל''א) : ''וְיֵשׁ תִּקְוָה לְאַחֲרִיתֵךְ'' וֶ אֱמוּנָה, הִיא אַחֲרִית הַיָּמִים (עיין זוהר תשא קפ''ט: ואתחנן ר''ע:) כִּי עָלֶיהָ עוֹמְדִים כָּל הַמִּדּוֹת כְּמוֹ שֶׁכָּתוּב (מַכּוֹת כ''ד) : ''בָּא חֲבַקּוּק וְהֶעֱמִידָן עַל אַחַת'' וְכוּ וְ חוּט הַשָּׁנִי זֶה בְּחִינַת זְרִיחַת אוֹר הַפָּנִים כְּמוֹ שֶׁכָּתוּב (בְּרֵאשִׁית ל''ח) : ''וַיִּקְרָא שְׁמוֹ זָרַח'' וְכוּ ''כִּי הַחֹשֶׁךְ יְכַסֶּה אֶרֶץ וְעָלַיִךְ יִזְרַח ה'' (יְשַׁעְיָה ס) כִּי  חֹשֶׁךְ הוּא בְּחִינוֹת בְּעִצָּבוֹן דַּאֲגַת וְתַאֲוַת הַפַּרְנָסָה צַעַר כִּפְלַיִם כַּיּוֹלֵדָה אַנְפִּין חֲשׁוֹכִין עֲבוֹדָה זָרָה וְעָלַיִךְ יִזְרַח ה אֱמוּנַת אֱלקוּת אוֹר הַפָּנִים ''וַיִּחַן פְּנֵי הָעִיר'' תִּקּוּן הַמַּטְבֵּעַ תִּקּוּן תַּאֲוַת מָמוֹן בְּחִינוֹת ''שְׂמַח זְבוּלוּן''. וְזֶה בְּחִינַת (בְּרָכוֹת ח) : מָצָא אוֹ מוֹצֵא כִּי הַ פַּרְנָסָה, הוּא בְּחִינַת אִשָּׁה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (סַנְהֶדְּרִין פ''א). הַיּוֹרֵד לְפַרְנָסַת חֲבֵרוֹ כְּאִלּוּ בָּא עַל אִשְׁתּוֹ וּפַרְנָסָה שֶׁהוּא בְּעִצָּבוֹן הִיא בְּחִינַת מוֹצֵא אֲנִי מַר מִמָּוֶת אֶת הָאִשָּׁה [בְּחִינַת מְרִירוּתָא דְּעָלְמָא שֶׁצָּרִיךְ לְהַמְתִּיקָהּ עַל יְדֵי מֶלַח כַּנַּ''ל אִלְמָלֵא מִלְחָא לָא הֲוֵי יָכִיל עָלְמָא לְמִסְבַּל מְרִירוּתָא וְעַל כֵּן לְהֵפֶךְ בְּפַרְנָסָה דִּקְדֻשָּׁה כְּתִיב: ''מָצָא אִשָּׁה מָצָא טוֹב'' (מִשְׁלֵי י''ח) טוֹב בְּחִינַת צַדִּיק בְּחִינַת בְּרִית מֶלַח שֶׁהוּא מַמְתִּיק מְרִירוּתָא הַיְנוּ תַּאֲוַת וְעִצְּבוֹן הַפַּרְנָסָה] וּפַרְנָסָה שֶׁהוּא בְּחִינַת: ''שְׂמַח זְבוּלוּן בְּצֵאתֶךָ'' הוּא בְּחִינַת מָצָא אִשָּׁה מָצָא טוֹב (יוֹמָא ל''ח:) הַיְנוּ בְּרִית כְּמוֹ שֶׁכָּתוּב (יְשַׁעְיָה ג) : אִמְרוּ צַדִּיק כִּי טוֹב וּכְמוֹ שֶׁכָּתוּב (שְׁמוֹת ב) ''וַתֵּרֶא אוֹתוֹ כִּי טוֹב הוּא'' שֶׁנּוֹלַד מָהוּל (מִדְרָשׁ רַבָּה, שְׁמוֹת, פָּרָשָׁה א שָׁם) כְּמוֹ שֶׁכָּתוּב (בְּרֵאשִׁית א) : ''וַיַּרְא אֱלקִים אֶת הָאוֹר'' וְכוּ זֶה בְּחִינַת וְעָלַיִךְ יִזְרַח ה, בְּחִינַת חוּט הַשָּׁנִי ד. וְזֶה  בְּחִינַת מְזוּזָה כִּי אִיתָא בַּמִּדְרָשׁ (בַּמִּדְבָּר פָּרָשָׁה כ''ב) : לָמָּה נִקְרָא שְׁמָן זוּזֵי ? מִפְּנֵי שֶׁזָּזִין מִזֶּה לָזֶה (אִיּוֹב כ''ב) : ''וְהָיָה שַׁדַּי בְּצָרֶיךָ'', הַיְנוּ עַל יְדֵי מְזוּזָה ''וְכֶסֶף תּוֹעָפוֹת לָךְ'' עַל יְדֵי זֶה פַּרְנָסָתוֹ מְעוֹפֶפֶת לָךְ (עיין זוהר פנחס רנ''ז:) כְּמוֹ שֶׁכָּתוּב (בְּרֵאשִׁית ל''ה) : ''אֲנִי אֵל שַׁדַּי פְּרֵה וּרְבֵה'' וְזֶה שֶׁדָּרְשׁוּ חֲזַ''ל (יְרוּשַׁלְמִי בְּרָכוֹת פֶּרֶק א). שֶׁעֲשֶׂרֶת הַדִּבְּרוֹת הֵם בִּקְרִיאַת שְׁמַע וְדִבּוּר לא תַחְמד כְּנֶגֶד וּכְתַבְתָּם עַל מְזוּזוֹת כִּי עַל יְדֵי מְזוּזָה נִתְבַּטֵּל חֶמְדַּת הַמָּמוֹן כַּנַּ''ל מֶלַח מָמוֹן חָסֵר וְזֶהוּ (תְּהִלִּים נ) : וְזִיז, הַיְנוּ מָמוֹן שָׂדַּי עִמָּדִי עַל יְדֵי שְׁמִירַת הַבְּרִית עַל יְדֵי מְזוּזָה זוֹכֶה לִבְחִינַת שְׂמַח זְבוּלוּן וְזֶה שֶׁאָמְרוּ רַזַ''ל וּכְתַבְתָּם שֶׁיְּהֵא כְּתִיבָה תַּמָּה (שַׁבָּת ק''ג: מְנָחוֹת ל''ד) וְזֶה בְּחִינַת (בְּרֵאשִׁית כ''ה) : ''יַעֲקב אִישׁ תָּם'' כִּי עַל יָדוֹ ''וַיִּחַן פְּנֵי הָעִיר'' עַל יָדוֹ תִּקּוּן הַמַּטְבֵּעַ כַּנַּ''ל וְזֶהוּ שֶׁאָמְרוּ חֲזַ''ל (שַׁבָּת ל''ב:) : שֶׁ אֲרִיכַת יָמִים עַל יְדֵי מְזוּזָה כִּי סָמוּךְ לְ''וּכְתַבְתָּם'' ''לְמַעַן יִרְבּוּ יְמֵיכֶם'' כִּי  עַל יְדֵי אֱמוּנָה בְּמַשָּׂא וּמַתָּן בָּא אוֹר הַחַיִּים כַּנַּ''ל. וְזֶה שֶׁאָמְרוּ (שָׁם) : מִקְרָא נִדְרָשׁ לְפָנָיו הַיְנוּ בְּחִינַת אוֹר הַפָּנִים שֶׁהוּא סִימָנָא דְּחַיֵּי וּבִשְׁבִיל זֶה קְבִיעוּת הַמְּזוּזָה בַּשְּׁלִישׁ הָעֶלְיוֹן שֶׁל הַפֶּתַח (מְנָחוֹת ל''ג) כִּי אָמְרוּ חֲזַ''ל (בְּבָבָא מְצִיעָא מ''ב) : לְעוֹלָם יְשַׁלֵּשׁ אָדָם אֶת מְעוֹתָיו שְׁלִישׁ בִּפְרַקְמַטְיָא וְכוּ וּשְׁלִישׁ הָעֶלְיוֹן הוּא הַשְּׁלִישׁ שֶׁבִּפְרַקְמַטְיָא, כְּמַאֲמַר חֲזַ''ל (יְרוּשַׁלְמִי פֵּאָה פֶּרֶק ח). טָבִין חַמְשִׁין דְּעָבְדִין מִמָּאתָן דְּלָא עָבְדִין וְ עִקַּר הָאֱמוּנָה צָרִיךְ לִהְיוֹת בְּמַשָּׂא וּבְמַתָּן כְּמוֹ שֶׁכָּתוּב (שַׁבָּת ל''א) : נָשָׂאתָ וְנָתַתָּ בֶּאֱמוּנָה נִמְצָא שֶׁעִקַּר הַמָּמוֹן שֶׁשָּׁם צָרִיךְ אֱמוּנָה הוּא בִּשְׁלִישׁ עֶלְיוֹן שֶׁהוּא בַּשְּׁלִישׁ שֶׁבִּפְרַקְמַטְיָא ה. וְ כָל הַמִּצְווֹת שֶׁאָדָם עוֹשֶׂה אוֹתָם בְּלא מָמוֹן הַיְנוּ שֶׁאֵין רוֹצֶה לְהַפְסִיד מָמוֹן בִּשְׁבִיל הַמִּצְוָה זֶה הַבְּחִינָה נִקְרָא צֶדֶק וְזֶה צִוִּיתָ צֶדֶק עֵדתֶיךָ  אֲבָל כְּשֶׁחָבִיב כָּל כָּךְ הַמִּצְוָה עַד שֶׁאֵין מַרְגִּישׁ בְּהֶפְסֵד מָמוֹן זאת הַבְּחִינָה נִקְרָא אֱמוּנָה כִּי עִקַּר אֱמוּנָה הוּא בְּמָמוֹן כְּשֶׁמְּשַׁבֵּר תַּאֲוַת מָמוֹן כַּנַּ''ל שֶׁשָּׁם פָּנִים דִּקְדֻשָּׁה אֱמוּנָה מְאד, זֶה מָמוֹן כְּמוֹ שֶׁכָּתוּב (דְּבָרִים ו) : ''וּבְכָל מְאדֶךָ'' (בְּרָכוֹת נ''ד) וְזֶה פֵּרוּשׁ שֶׁאָמְרוּ סָבֵי דְּבֵי אַתּוּנָא אֱמר לָנוּ מִלֵּי דִּכְדִיבָא זֶה בְּחִינַת שֶׁקֶר בְּחִינַת עֲבוֹדָה זָרָה כְּמוֹ שֶׁאָמְרוּ חֲזַ''ל (סַנְהֶדְרִין צ''ב) : כָּל הַמַּחֲלִיף בְּדִבּוּרוֹ כְּאִלּוּ עוֹבֵד עֲבוֹדַת כּוֹכָבִים וְכוּ הֲוֵי לָן כַּדְנַיְתָא וִילַדָה כַּדְנַיְתָא זוֹ  פִּרְדָּה זֶה בְּחִינַת עַכּוּ''ם, דְּשָׁרְיָא בְּפֵרוּדָא כַּמּוּבָא בַּזּהַר (מִשְׁפָּטִים צ''ה:) שָׁארֵי בְּחִבּוּרָא וְסַיֵּם בְּפֵרוּדָא וִ ילַדָה זֶה בְּחִינַת רֶוַח הַמְכֻנָה בְּשֵׁם לֵדָה וְכַדְנַיְתָא מִי יָלֵדָה כִּי עַכּוּ''ם אֵל אַחֵר אִסְתָּרֵס וְלָא עָבֵד פֵּרִין (שָׁם ק''ג) וְהֵשִׁיב לָהֶם: הֵי נִיהוּ מִלֵּי דִּכְדִיבָא הַיְנוּ  הַשֶּׁקֶר שֶׁנִּדְמֶה לָהֶם שֶׁמַּרְוִיחִין וּבֶאֱמֶת אֵינָם מַרְוִיחִין וְתָלָא לֵהּ פִּתְקָא בְּצַוָּארָא, דַּהֲוֵי מַסִּיק בֵּי אַבָּא מְאָה אַלְפֵי זוּזֵי בֵּי אַבָּא זֶה עֲבוֹדַת אֱלִילִים כְּמוֹ שֶׁכָּתוּב (יִרְמְיָה ב) : ''הָאוֹמֵר לָעֵץ אָבִי אָתָּה'' וַ עֲבוֹדַת אֱלִילִים הִיא חוֹבָה (עיין רש''י לך לך בפסוק וירדפם עד חובה) שֶׁמַּכְרַעַת אֶת הַכּל לְכַף חוֹבָה וְכָל הַמִּתְדַּבְּקִין בָּהּ הֵם בַּעֲלֵי חוֹבוֹת כְּמוֹ שֶׁאָנוּ רוֹאִים בְּחוּשׁ שֶׁזֶּה הַמַּשָּׂא תָּלוּי בְּצַוַּאר בְּנֵי אָדָם שֶׁאֵין מִסְתַּפְּקִין בְּמָמוֹנָם וְלוֹוִין מָמוֹן מֵאֲחֵרִים וְנִדְמֶה לָהֶם שֶׁהֵם מִשְׂתַּכְּרִין שָׂכָר הַרְבֵּה וְאַחַר כָּךְ מֵתִים בַּעֲלֵי חוֹבוֹת וְאִם אֵינָם מֵתִים בַּעֲלֵי חוֹבוֹת הֵם בְּחַיֵּיהֶם בַּעֲלֵי חוֹבוֹת וּמַטְרִיחִים אֶת עַצְמָם בִּטְרָחוֹת גְּדוֹלוֹת וּמְסַכְּנִים אֶת עַצְמָם בְּסַכָּנַת דְּרָכִים, בִּשְׁבִיל שָׂכָר מֻעָט בִּשְׁבִיל לְשַׁלֵּם חוֹב אֲבִיהֶם חוֹב עֲבוֹדָה זָרָה כִּי מִצְוָה לְקַיֵּם דִּבְרֵי הַמֵּת וְזֶה הַדָּבָר לָהֶם כְּמוֹ צַוָּאָה מֵאֲבִיהֶם שֶׁיְּשַׁלְּמוּ חוֹבוֹתָיו וְזֶה שֶׁפֵּרֵשׁ מַהַרְשָׁ''א, תָּלָא לֵהּ פִּתְקָא בְּצַוָּארָא שְׁטַר צַוָּאָה וְאַחַר כָּךְ אָמְרוּ לוֹ: מִלְחָא כִּי סַרְיָא בְּמַאי מַלְחֵי לֵהּ כִּי תִּקּוּן שֶׁל תַּאֲוַת מָמוֹן הוּא תִּקּוּן הַבְּרִית מֶלַח כַּנַּ''ל שֶׁתִּקֵּן בְּרִיתוֹ אִם נָפַל לְסִרְחוֹן תַּאֲוַת מָמוֹן בְּמַאי תִּקּוּנוֹ וְהֵשִׁיב לָהֶם: בְּסִילוּתָא דְּכַדְנַיְתָא כִּי  בֶּאֱמֶת יֵשׁ עוֹד תִּקּוּן לְתַאֲוַת מָמוֹן הַיְנוּ שֶׁיִּסְתַּכֵּל לַשּׁרֶשׁ שֶׁמִּשָּׁם בָּא כָּל הַמָּמוֹן וְכָל הַהַשְׁפָּעוֹת וְעַל יְדֵי הִסְתַּכְּלוּתוֹ שָׁם יִתְבַּטֵּל תַּאֲוָתוֹ כִּי שָׁם בְּשָׁרְשָׁהּ הַשֶּׁפַע כֻּלּוֹ אוֹר צַח וּמְצֻחְצָח וְתַעֲנוּג רוּחָנִי וְאֵין מִתְעַבֶּה (נ''א מִתְאַוֶּה כת''י) אֶלָּא לְמַטָּה וּמִי הוּא הַפֶּתִי יָסוּר הֵנָּה לְהַשְׁלִיךְ תַּעֲנוּג רוּחָנִי וְלִקַּח תַּעֲנוּג עָב ?! אֲבָל לְזאת הַהִסְתַּכְּלוּת אִי אֶפְשָׁר לָבוֹא אֶלָּא עַד שֶׁיְּתַקֵּן בְּרִיתוֹ כְּמוֹ שֶׁכָּתוּב: מִבְּשָׂרִי אֶחֱזֶה אֱלוֹקַ שֶׁ בַּתְּחִלָּה צָרִיךְ לְתַקֵּן בְּשַׂר קדֶשׁ וְאָז יוּכַל לְהִסְתַּכֵּל בָּאֱלקוּת וּבִשְׁבִיל זֶה  עִקַּר הַתִּקּוּן שֶׁל תַּאֲוַת מָמוֹן הוּא עַל יְדֵי בְּרִית וּכְשֶׁמְּתַקֵּן בְּרִיתוֹ אִי אֶפְשָׁר לִפּל לְתַאֲוַת מָמוֹן כִּי עַל יְדֵי מֶלַח תַּאֲוַת מָמוֹן חָסֵר כַּנַּ''ל וְ שׁרֶשׁ הַשְׁפָּעוֹת הוּא מְכֻנֶּה בְּשֵׁם שִׁלְיָא שֶׁשָּׁם מֻנָּח הַוָּלָד כִּי הַשִּׁלְיָא, הוּא בְּחִינַת דַּלְתֵי בִטְנִי כִּי יֵשׁ שְׁנֵי דְּלָתוֹת לָאִשָּׁה (אִיּוֹב ג). ''כִּי לא סָגַר דַּלְתֵי בִטְנִי'' (בְּכוֹרוֹת מ''ה) וְנַעֲשֶׂה מִשְּׁנֵי דַּלְתִין צוּרַת מֵ''ם סְתוּמָה שֶׁשָּׁם מֻנָּח הַוָּלָד וְהוּא בְּחִינַת מֵ''ם יוֹם שֶׁל יְצִירַת הַוָּלָד (נִדָּה ל) וְכֵן יֵשׁ לְמַעְלָה דַּלְתֵי שָׁמַיִם שֶׁמִּשָּׁם נוֹלָד הַשְׁפָּעוֹת כְּמוֹ שֶׁכָּתוּב (תְּהִלִּים ע''ח) : דַּלְתֵי שָׁמַיִם פָּתַח וַיַּמְטֵר עֲלֵיהֶם כְּעָפָר שְׁאֵר וְכוּ וְזֶה שֶׁהֵשִׁיב לָהֶם בְּשִׁלְיָא דְּכַדְנַיְתָא הוּא תִּקּוּנוֹ שֶׁל זֶה הַשּׁוֹמֵר הַבְּרִית כְּשֶׁנּוֹפֵל לְתַאֲוַת מָמוֹן מִי אִיכָּא שִׁלְיָא לְפִרְדָּה כִּי עַכּוּ''ם אֵין לָהּ אֲפִלּוּ בֵּית וָלָד אָמַר לָהֶם: וּמִלְחָא מִי סַרְיָא כִּי בֶּאֱמֶת  מִי שֶׁתִּקֵּן הַבְּרִית אֵינוֹ נוֹפֵל לְתַאֲוַת הַמָּמוֹן ''אַנְשֵׁי דָּמִים וּמִרְמָה לא יֶחֱצוּ יְמֵיהֶם'' (תְּהִלִּים נ''ה) הַיְנוּ  מִי שֶׁהוּא בַּעַל מַחֲלקֶת נוֹפֵל לְתַאֲווֹת מָמוֹן וְיָמָיו כָּלִים בִּרְדִיפָה אַחַר מוֹתָרוֹת וְזֶה: לא יֶחֱצוּ יְמֵיהֶם שֶׁאֵין אָדָם מֵת וַחֲצִי תַּאֲוָתוֹ בְּיָדוֹ (מִדְרָשׁ רַבָּה קהֶלֶת סֵדֶר א) וְזֶה לא יֶחֱצוּ שֶׁאֵין מַשִּׂיג חֲצִי תַּאֲוָתוֹ כַּמּוּבָא לְעֵיל (בְּאוֹת ג) עַל פָּסוּק וַיְגָרֶשׁ מִפָּנֶיךָ אוֹיֵב וַיּאמֶר הַשְׁמֵד עַיֵּן שָׁם [עַד כָּאן לְשׁוֹן רַבֵּנוּ זַ''ל] וְזֶה שֶׁסִּיֵּם ''וַאֲנִי אֶבְטַח בָּךְ'' שֶׁהוּא הַהִפּוּךְ מִתַּאֲוַת מָמוֹן כִּי  הַמְשֻׁקָּע בְּתַאֲוַת מָמוֹן, אֵינוֹ בּוֹטֵחַ בַּה כִּי הוּא עוֹבֵד כָּל עַכּוּ''ם אַךְ: וַאֲנִי אֶבְטַח בָּךְ שֶׁתּוּכַל לְהַזְמִין לִי פַּרְנָסָתִי בְּסִבָּה קַלָּה וְאֶהְיֶה שָׂמֵחַ בְּחֶלְקִי וְלא אֶהְיֶה מְשֻׁקָּע בְּתַאֲוַת מָמוֹן וְעַל כֵּן  אֵלּוּ הַמְשֻׁקָּעִים בְּמָמוֹן כָּל מַה שֶּׁיֵּשׁ לוֹ עֲשִׁירוּת יוֹתֵר יֵשׁ לוֹ דְּאָגוֹת וְעַצְבוּת וּמָרָה שְׁחוֹרָה בְּיוֹתֵר כִּי הַמָּמוֹן וְהָעֲשִׁירוּת שֶׁלּוֹ הוּא בִּבְחִינַת: ''בְּעִצָּבוֹן תּאכֲלֶנָּה'' שֶׁהוּא בְּחִינַת עַצְבוּת וּמָרָה שְׁחוֹרָה אַנְפִּין חֲשׁוֹכִין, מִיתָה כַּנַּ''ל וְעַל כֵּן  כָּל מַה שֶּׁיֵּשׁ לוֹ מָמוֹן וַעֲשִׁירוּת יוֹתֵר יֵשׁ לוֹ עַצְבוּת וּמָרָה שְׁחוֹרָה וּדְאָגוֹת יוֹתֵר כִּי הַמָּמוֹן שֶׁלּוֹ הוּא מִבְּחִינַת עַצְבוּת וּמָרָה שְׁחוֹרָה וְכוּ כַּנַּ''ל וזהו (אָבוֹת פֶּרֶק ב) : מַרְבֶּה נְכָסִים מַרְבֶּה דְּאָגָה כִּי בְּוַדַּאי הוּא מַרְבֶּה דְּאָגָה וְעַצְבוּת עַל יְדֵי רִבּוּי הַנְּכָסִים וְהָעֲשִׁירוּת כִּי  הַנְּכָסִים שֶׁלּוֹ הֵם בְּעַצְמוֹ בְּחִינַת עַצְבוּת כַּנַּ''ל וְעַל כֵּן כָּל מַה שֶּׁמִּתְרַבִּין יוֹתֵר נִתְרַבֶּה הָעַצְבוּת וְהַדְּאָגוֹת בְּיוֹתֵר כַּנַּ''ל וְעַל כֵּן הַמָּמוֹן וְהָעֲשִׁירוּת הוּא מְקַצֵּר וּמְכַלֶּה יָמָיו וְחַיָּיו שֶׁל הָאָדָם כִּי אֵין דָּבָר שֶׁמַּפְסִיד הַחִיּוּת כְּמוֹ הַדְּאָגָה וְהָעַצְבוּת כַּיָּדוּעַ לְחַכְמֵי הָרוֹפְאִים וְהַמָּמוֹן וְהָעֲשִׁירוּת הוּא מַרְבֶּה דְּאָגָה וְעַצְבוּת כַּנַּ''ל עַל כֵּן הוּא מַפְסִיד וּמְכַלֶּה חַיָּיו כִּי הוּא מְקֻשָּׁר בְּפָנִים דְּסִטְרָא אָחֳרָא אֱלקִים אֲחֵרִים חֹשֶׁךְ שֶׁהוּא בְּחִינַת מִיתָה הֶפֶךְ אוֹר פְּנֵי מֶלֶךְ חַיִּים כַּנַּ''ל  וְעַל כֵּן הַמָּמוֹן מֵמִית אוֹתוֹ כִּי הוּא בִּבְחִינַת מִיתָה שֶׁהוּא עַצְבוּת וְכוּ כַּנַּ''ל שֶׁכָּל זֶה הוּא בְּחִינַת תַּאֲוַת מָמוֹן כַּנַּ''ל. וְזֶה שֶׁכָּתוּב (בְּרֵאשִׁית ג) : ''וְעָפָר תּאכַל כָּל יְמֵי חַיֶּיךָ''  עָפָר זֶה בְּחִינַת הַמָּמוֹן כְּמוֹ שֶׁכָּתוּב: ''וְעַפְרוֹת זָהָב לוֹ'' הַיְנוּ שֶׁהַמָּמוֹן וְהָעֲשִׁירוּת שֶׁהוּא בְּחִינַת עָפָר תּאכַל כָּל יְמֵי חַיֶּיךָ כִּי הַמָּמוֹן הִיא אכֶלֶת וּמְכַלָּה כָּל יְמֵי חַיָּיו שֶׁל הָאָדָם כַּנַּ''ל כִּי  עָפָר הוּא בְּחִינַת עַצְבוּת שֶׁהוּא בְּחִינַת תַּאֲוַת מָמוֹן כְּמוֹ שֶׁכָּתוּב בַּתִּקּוּנִים (תִּקּוּן ע קכ''ב:).  עָפָר אִיהוּ קַר וְיָבֵשׁ, הָכֵי טְחוֹל קַר וְיָבֵשׁ וּמֵהַטְּחוֹל נִמְשָׁךְ הָעַצְבוּת כַּיָּדוּעַ וְזֶה שֶׁסִּיֵּם שָׁם בַּתִּקּוּנִים: וּבְגִין דָּא: וְעָפָר תּאכַל כָּל יְמֵי חַיֶּיךָ וְכוּ, הַיְנוּ כַּנַּ''ל וְזֶה שֶׁכָּתוּב בַּתִּקּוּנִים (תִּקּוּן ג בְּהַי''א תִּקּוּנִים הָאַחֲרוֹנִים). טְחוֹל דָּא  לִילִית, אִמָּא דְּעֵרֶב רַב, שְׂחוֹק הַכְּסִיל. מָאן כְּסִיל, דָּא אֵל אַחֵר וְכוּ עַיֵּן שָׁם וְאִהוּ אַסְכָּרָה לִרְבַיָּא דְּאִנּוּן חַיָּבַיָּא חַיְכִית בְּהוֹן בְּעֻתְרָא בְּהַאי עָלְמָא וּלְבָתַר קְטִילַת לוֹן כִּי אֵלּוּ  הַמְשֻׁקָּעִים בְּמָמוֹן הֵם בִּבְחִינַת ''בְּעִצָּבוֹן תּאכֲלֶנָּה'' שֶׁהוּא בְּחִינַת טְחוֹל שֶׁהוּא בְּחִינַת עַצְבוּת וּמָרָה שְׁחוֹרָה וְרִבּוּי דְּאָגוֹת וְהֵם מְקֻשָּׁרִים בְּפָנִים דְּסִטְרָא אָחֳרָא, אֵל אַחֵר וְכוּ כַּנַּ''ל שֶׁכָּל זֶה הוּא בְּחִינַת הַטְּחוֹל אִמָּא דְּעֵרֶב רַב, שְׂחוֹק הַכְּסִיל, אֵל אַחֵר כַּנַּ''ל וְזֶה שֶׁכָּתוּב שָׁם, לְבָתַר קְטִילַת לוֹן כִּי בְּוַדַּאי  הַמָּמוֹן שֶׁהוּא בְּחִינַת טְחוֹל עַצְבוּת וְכוּ כַּנַּ''ל הוֹרֶגֶת אוֹתָם כִּי הַמָּמוֹן שֶׁלּוֹ הוּא בִּבְחִינַת מִיתָה אַנְפִּין חֲשׁוֹכִין, עַצְבוּת וְכוּ כַּנַּ''ל וְזֶהוּ מַה שֶּׁכָּתוּב לְעֵיל, מָצָא אוֹ מוֹצֵא שֶׁתַּאֲוַת מָמוֹן הוּא בְּחִינַת: ''מוֹצֵא אֲנִי מַר מִמָּוֶת אֶת הָאִשָּׁה'' וְכוּ כַּנַּ''ל וכמ''ש (תִּקּוּן ע הַנַּ''ל) : וּמוֹצֵא אֲנִי מַר מִמָּוֶת אֶת הָאִשָּׁה וְדָא טְחוֹל וְכוּ אַךְ פַּרְנָסָה דִּקְדֻשָּׁה הוּא בְּחִינַת ''מָצָא אִשָּׁה מָצָא טוֹב'' וְכוּ שֶׁהוּא בְּחִינַת הַצַּדִּיק כַּנַּ''ל כִּי  הַצַּדִּיק הָאֱמֶת נִצּוֹל מִזֶּה כִּי אֵין הַמָּמוֹן מַזִּיק לוֹ כִּי עָלָיו נֶאֱמַר: טוֹב לִפְנֵי הָאֱלֹקִים יִמָּלֵט מִמֶּנָּה וְכוּ כְּמוֹ שֶׁכָּתוּב שָׁם בַּתִּקּוּנִים (תִּקּוּן ג הַנַּ''ל) : וְאַמַּאי אִתְקְרִיאוּ רְבַיָּא בְּגִין דְּלָא אִית בְּהוֹן דַּעַת לְאִשְׁתֵּזְבָא מִנֵּהּ אֲבָל לֵב מֵבִין אִשְׁתֵּזִיב מִנֵּהּ דְּתַמָּן צַדִּיק וְרָזָא דְּמִלָּה: טוֹב לִפְנֵי הָאֱלֹקִים יִמָּלֵט מִמֶּנָּה וְחוֹטֵא יִלָּכֵד בָּהּ כִּי  צָרִיךְ חָכְמָה וְדַעַת גָּדוֹל לָזֶה שֶׁלּא יַזִּיקֶנּוּ הַמָּמוֹן שֶׁלּא יְכַלֶּה יְמֵי חַיָּיו כִּי רב הָעוֹלָם נִלְכְּדוּ בָּזֶה הַיְנוּ בְּתַאֲוַת מָמוֹן וְהַמָּמוֹן הוֹרֶגֶת וּמֵמִית אוֹתָם כַּנַּ''ל וְאִי אֶפְשָׁר לְהִנָּצֵל מִזֶּה כִּי אִם עַל יְדֵי הַצַּדִּיק שֶׁנֶּאֱמַר עָלָיו: טוֹב לִפְנֵי הָאֱלֹקִים יִמָּלֵט מִמֶּנָּה וְכוּ כַּנַּ''ל, אַשְׁרֵי לוֹ עַיֵּן שָׁם בְּתִּקּוּנִים (תִּקּוּן ג הַנַּ''ל, וְתִקּוּן ע הַנַּ''ל) וְתִרְאֶה נִפְלָאוֹת אֵיךְ עַתָּה שֶׁפָּתַח רַבֵּנוּ זַ''ל אֶת עֵינֵינוּ וְגִלָּה לָנוּ אֶת הַהַקְדָּמוֹת הַחֲדָשׁוֹת הַנִּפְלָאוֹת הַמְבאָרִים לְעֵיל בְּהַתּוֹרָה הַזּאת עַתָּה עַתָּה מְבאָרִים הֵיטֵב דִּבְרֵי הַתִּקּוּנִים הַנַּ''ל כִּי עַתָּה מְבאָרִים שָׁם כָּל דִּבְרֵי רַבֵּנוּ הַנַּ''ל, רְאֵה וְהָבֵן וַחֲכַם עַיֵּן שָׁם בְּתִקּוּן ע הַנַּ''ל מַה שֶּׁכָּתוּב שָׁם אִם זָכָה וְכוּ עֵזֶר, וְאִם לָאו כְּנֶגְדּוֹ וְכוּ אִתְמַר וּמוֹצֵא אֲנִי מַר מִמָּוֶת אֶת הָאִשָּׁה וְדָא טְחוֹל שַׁבְּתַאי וְכוּ [הַיְנוּ בְּחִינַת עַצְבוּת וּמָרָה שְׁחוֹרָה שֶׁהוּא בְּחִינַת טְחוֹל שַׁבְּתַאי פְּתַיָּא אֻכָּמָא כַּיָּדוּעַ] עֵזֶר דָּא שְׁכִינְתָּא עֲלַהּ אִתְמַר מָצָא אִשָּׁה מָצָא טוֹב וְיָפֵק רָצוֹן מֵה וּבְגִין דָּא, הֲווֹ אָמְרֵי מָארֵי מַתְנִיתִין מָצָא אוֹ מוֹצֵא עַיֵּן שָׁם הֵיטֵב וְהָבֵן וְתִרְאֶה שֶׁכָּל דִּבְרֵי רַבֵּנוּ זַ''ל מְבאָרִים עַתָּה שָׁם וּבְתִקּוּן ג הַנַּ''ל בָּאֵר הֵיטֵב [זאת הַתּוֹרָה הִיא לְשׁוֹן רַבֵּנוּ, זִכְרוֹנוֹ לִבְרָכָה, בְּעַצְמוֹ עַד הַמָּקוֹם שֶׁנִּרְשָׁם לְעֵיל וּמִשָּׁם וָהָלְאָה הוּא מִלְּשׁוֹנִי מַה שֶּׁשָּׁמַעְתִּי עוֹד דְּבָרִים שֶׁלּא נִתְבָּאֲרוּ בִּלְשׁוֹנוֹ הַקָּדוֹשׁ וְעוֹד לֶאֱלוֹהַּ מִלִּין, מַה שֶּׁשָּׁמַעְתִּי וְהֵבַנְתִּי מִפִּיו הַקָּדוֹשׁ בְּעֵת שֶׁזָּכִיתִי לִשְׁמעַ מִפִּיו הַקָּדוֹשׁ הַתּוֹרָה הַזּאת קָשִׁים מְזוֹנוֹתָיו כִּפְלַיִם כַּיּוֹלֵדָה כִּי הַיּוֹלֶדֶת רָאמַת עַיִ''ן קָלִין, וְהָכָא יֵשׁ ק''מ קָלִין וְכוּ, עַיֵּן לְעֵיל כִּי צְרִיכִים לְהִתְנַסּוֹת וּלְהִצְטָרֵף בְּתַאֲוָה זוֹ שֶׁל מָמוֹן קדֶם שֶׁזּוֹכִין לְמַשָּׂא וּמַתָּן בֶּאֱמוּנָה לְהַרְוִיחַ וּלְהוֹלִיד מָמוֹן דִּקְדֻשָּׁה דְּהַיְנוּ  שֶׁצְּרִיכִין לְהִתְגַּבֵּר מְאד בְּשָׁעָה שֶׁעוֹסֵק בְּמַשָּׂא וּמַתָּן שֶׁלּא יִפּל אָז לְתַאֲוַת מָמוֹן כְּלָל חַס וְשָׁלוֹם רַק מַשָּׂאוֹ וּמַתָּנוֹ יִהְיֶה בֶּאֱמֶת וּבֶאֱמוּנָה וּלְשַׁבֵּר וּלְבַטֵּל כָּל הַמַּחֲשָׁבוֹת וְהַבִּלְבּוּלִים וְהַתַּאֲווֹת שֶׁל מָמוֹן שֶׁבָּאִים עָלָיו רַק כָּל כַּוָּנָתוֹ יִהְיֶה בִּשְׁבִיל הַשֵּׁם יִתְבָּרַךְ לְבַד כְּדֵי שֶׁיִּזְכֶּה לַעֲבד הַשֵּׁם יִתְבָּרַךְ עַל יְדֵי הַמָּמוֹן שֶׁיַּרְוִיחַ וְלִתֵּן צְדָקָה, לְהַחֲזִיק לוֹמְדֵי תּוֹרָה וְעוֹבְדֵי הַשֵּׁם וְכוּ וּבִשְׁבִיל זֶה קָשִׁים מְזוֹנוֹתָיו שֶׁל אָדָם כִּפְלַיִם כַּיּוֹלֵדָה כִּי הַיּוֹלֶדֶת צְרִיכָה לִסְבּל חֶבְלֵי לֵדָה וּצְרִיכָה לִצְעק ע קָלִין קדֶם הַלֵּדָה וְהָכָא יֵשׁ ק''ם קָלִין שֶׁהַשְּׁכִינָה צוֹוַחַת, חַס וְשָׁלוֹם קַלַּנִי מֵראשִׁי קַלַּנִי מִזְּרוֹעִי עַל הַנּוֹפְלִים בְּתַאֲוַת מָמוֹן וְקדֶם שֶׁמַּרְוִיחִין מָמוֹן צְרִיכִין לֵילֵךְ וְלַעֲבר וּלְהִתְנַסּוֹת וּלְהִצְטָרֵף דֶּרֶךְ אֵלּוּ הַק''ם קָלִין וְלִצְעק וּלְהִתְפַּלֵּל לְהַשֵּׁם יִתְבָּרַךְ לַעֲבר עֲלֵיהֶם בְּשָׁלוֹם וּלְהִנָּצֵל מֵהֶם עַל כֵּן קָשִׁים מְזוֹנוֹתָיו כִּפְלַיִם כַּיּוֹלֵדָה דְּאִלּוּ הָתָם ע קָלִין וְהָכָא ק''ם קָלִין, וְהָבֵן גַּם בֵּאֵר אָז שֶׁק''ם קָלִין הֵם שְׁתֵּי פְּעָמִים ע הַיְנוּ: קַלַּנִי מֵראשִׁי קַלַּנִי מִזְּרוֹעִי שֶׁהֵם בְּחִינַת שְׁנֵי מִינֵי קוֹלוֹת מֵראשִׁי וּמִזְּרוֹעִי וְכָל קוֹל הוּא בְּחִינַת ע קָלִין שֶׁל הַיּוֹלֶדֶת וְהָכָא הֵם כְּפוּלִים: קַלַּנִי מֵראשִׁי קַלַּנִי מִזְּרוֹעִי  קַלַּנִי לְשׁוֹן קוֹל עַל כֵּן הֵם ק''ם קָלִין כִּי בֶּאֱמֶת כָּל הָרֶוַח הַמְכֻנֶּה בְּשֵׁם לֵדָה וְ כָל הַמָּמוֹן וְכָל הַהַשְׁפָּעוֹת נִמְשָׁכִין רַק מִשְּׁבִירַת תַּאֲוַת מָמוֹן שֶׁהִיא בְּחִינַת אֱמֶת כַּנַּ''ל וְזֶהוּ בְּחִינַת קֻשְׁטָא קָאֵי (שַׁבָּת ק''ד) כִּי אָמְרוּ רַבּוֹתֵינוּ, זִכְרוֹנָם לִבְרָכָה (פְּסָחִים קי''ט). וְאֶת כָּל הַיְקוּם אֲשֶׁר בְּרַגְלֵיהֶם זֶה מָמוֹנוֹ שֶׁל אָדָם שֶׁמַּעֲמִידוֹ עַל רַגְלָיו וְעַל כֵּן  עִקַּר הַמַּעֲמַד פַּרְנָסָה הַיְנוּ מָמוֹנוֹ שֶׁל אָדָם שֶׁמַּעֲמִידוֹ עַל רַגְלָיו הוּא עַל יְדֵי אֱמֶת שֶׁהוּא בְּחִינַת שְׁבִירַת תַּאֲוַת מָמוֹן כַּנַּ''ל וְזֶה בְּחִינַת קֻשְׁטָא קָאֵי הַיְנוּ  עַל יְדֵי אֱמֶת יֵשׁ לוֹ מָמוֹן שֶׁהוּא בִּחִינַת עֲמִידָה שֶׁמַּעֲמִידוֹ עַל רַגְלָיו כַּנַּ''ל אֲבָל שִׁקְרָא לָא קָאֵי כִּי שֶׁקֶר הוּא עֲבוֹדָה זָרָה תַּאֲוַת מָמוֹן כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה הַמַּחֲלִיף בְּדִבּוּרוֹ כְּאִלּוּ עוֹבֵד עֲבוֹדָה זָרָה וְעַל כֵּן עַל יְדֵי שֶׁקֶר שֶׁהוּא עֲבוֹדָה זָרָה תַּאֲוַת מָמוֹן אֵין לוֹ שׁוּם קִיּוּם וּמַעֲמָד הַיְנוּ שֶׁאֵין לוֹ מָמוֹן הַנִּקְרָא יְקוּם וְכוּ כַּנַּ''ל וְזֶהוּ: שִׁקְרָא לָא קָאֵי כַּנַּ''ל כִּי עֲבוֹדָה זָרָה אֵל אַחֵר אִסְתָּרֵס וְלָא עָבֵד פֵּרִין כַּמְבאָר שָׁם בַּמַּאֲמָר הַנַּ''ל הֵיטֵב כִּי  עַל פִּי הָרב אֵלּוּ הָרוֹדְפִים בְּיוֹתֵר אַחַר תַּאֲוַת מָמוֹן הֵם מֵתִים בַּעֲלֵי חוֹבוֹת, וּמְאוּמָה אֵין בְּיָדָם וַאֲפִלּוּ אִם אֵינָם מֵתִים בַּעֲלֵי חוֹבוֹת הֵם בְּחַיֵּיהֶם בַּעֲלֵי חוֹבוֹת לְתַאֲוָתָם שֶׁהֵם מִתְאַוִּים כָּל כָּךְ לְמָמוֹן הַרְבֵּה עַד שֶׁהֵם רָצִים וִיגֵעִים מְאד כָּל יְמֵיהֶם בִּיגִיעוֹת גְּדוֹלוֹת וּמְסַכְּנִים עַצְמָם בְּסַכָּנוֹת גְּדוֹלוֹת בִּשְׁבִיל לְמַלּאת תַּאֲוָתָם כְּאִלּוּ הָיָה עֲלֵיהֶם חוֹב גָּדוֹל לְשַׁלֵּם הַיְנוּ חוֹב הָעֲבוֹדָה זָרָה וְכוּ, כַּמְבאָר לְעֵיל וְ כָל יְמֵיהֶם אֵינָם יְכוֹלִים לְמַלּאת תַּאֲוָתָם וּלְשַׁלֵּם חוֹב הַזֶּה שֶׁל תַּאֲוָתָם כִּי אֵין אָדָם מֵת וַחֲצִי תַּאֲוָתוֹ בְּיָדוֹ וְכוּ כַּנַּ''ל נִמְצָא שֶׁאֵין מָמוֹנוֹ מָמוֹן כְּלָל כִּי אֵין לוֹ שׁוּם הֲנָאָה מִמָּמוֹנוֹ כִּי אֵל אַחֵר אֶסְתָּרֵס וְלָא עָבֵד פֵּרִין וְכוּ כַּנַּ''ל וְעַל כֵּן  אִי אֶפְשָׁר לְהַמְשִׁיךְ שֶׁפַע וּמְזוֹנוֹת וּלְהַרְוִיחַ מָמוֹן הַנִּקְרָא מָמוֹן דְּהַיְנוּ מָמוֹן דִּקְדֻשָּׁה שֶׁיִּהְיֶה שָׂמֵחַ בְּחֶלְקוֹ שֶׁזֶּהוּ עִקַּר הָעֲשִׁירוּת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה, אֵיזֶהוּ עָשִׁיר הַשָּׂמֵחַ בְּחֶלְקוֹ (אָבוֹת פֶּרֶק ד) כִּי אִם עַל יְדֵי שְׁבִירַת תַּאֲוַת מָמוֹן שֶׁהוּא בְּחִינַת אֱמֶת שֶׁמִּשָּׁם עִקַּר הַהַשְׁפָּעָה כַּנַּ''ל וְעַל כֵּן קָשִׁים מְזוֹנוֹתָיו כִּפְלַיִם כַּיּוֹלֵדָה כִּי צָרִיךְ לֵילֵךְ וְלַעֲבר וּלְשַׁבֵּר הַק''ם קָלִין שֶׁל תַּאֲוַת מָמוֹן כַּנַּ''ל אֲשֶׁר רַק עַל יְדֵי זֶה יְכוֹלִין לְהַרְוִיחַ מָמוֹן כִּי עִקַּר הַשֶּׁפַע נִמְשָׁךְ מֵאֱמֶת שֶׁהוּא בְּחִינַת שְׁבִירַת תַּאֲוַת מָמוֹן וּבָזֶה מְקֻשָּׁר הַמַּאֲמָר הֵיטֵב. וְהָבֵן שָׁם הֵיטֵב מְאד כִּי דִּבְרֵי רַבֵּנוּ, זִכְרוֹנוֹ לִבְרָכָה, הֵם עֲמֻקִּים מְאד מְאד וְיֵשׁ בָּהֶם עַמְקוּת גָּדוֹל [ועתה מובן היטב מ''ש על אימא לן מילי דכדיבי וכו שקרא תאוות ממון מילי דכדיבי, היינו שקר ע''ז כמ''ש שם כי בוודאי הוא בחי שקר כי נדמה לו שמרויח ומרויח ולבסוף אין בידו מאומה כמו ששכיח עתה בעולם וע''כ כל זמן שיש בידו הממון אינו חי כלל כי מאחר שאין לו שום הנאה ממנו, כי חסר לו בכל פעם יותר והוא בע''ח תמיד ע''כ השיב להם, הי ניהו מילי דכדיבי היינו שקר שנדמה להם שהם מרויחים ובאמת אינם מרויחין כנ''ל כי מתים בעלי חובות כי עפ''י רוב הם נשארים בעלי חובות ממש או שהם בעלי חובות לתאוותם וכנ''ל עיין כל זה היטב לעיל, ותבין עתה איך הכל מקושר יפה והעיקר שתבין הדברים היטב באמת למעשה להשתדל להציל נפשך ממר ממות שהוא תאוות ממון כנ''ל] (שַׁיָּךְ לְאוֹת א) : שָׁם מְבאָר שֶׁהַמָּמוֹן הוּא בְּחִינַת פָּנִים וְכוּ עַיֵּן שָׁם וְעַל כֵּן אָמְרוּ רַזַ''ל: פְּנֵי הָאָרֶץ הֵם הָעֲשִׁירִים כְּמוֹ שֶׁפֵּרֵשׁ רַשִׁ''י עַל פָּסוּק (בְּרֵאשִׁית מ''א) : ''וְהָרָעָב הָיָה עַל כָּל פְּנֵי הָאָרֶץ'' מִי הֵם פְּנֵי הָאָרֶץ ? אֵלּוּ הָעֲשִׁירִים כִּי הַמָמוֹן וְהָעֲשִׁירוּת הוּא בְּחִינַת פָּנִים כַּנַּ''ל. שָׁם תַּאֲוַת מָמוֹן הוּא בְּחִינַת חֹשֶׁךְ, אַנְפִּין חֲשׁוֹכִין וְכוּ עַיֵּן שָׁם (מִקֵּץ קצ''ג:) קֵץ שָׂם לַחֹשֶׁךְ וְכוּ דָּא זֻהֲמָא דְּדַהֲבָא (שַׁיָּךְ לְאוֹת ג) : וַיְגָרֶשׁ מִפָּנֶיךָ אוֹיֵב וַיּאמֶר הַשְׁמֵד וְכוּ כִּי כָּל יִשְׂרָאֵל נִקְרָאִים צַדִּיקִים עַל שֵׁם הַבְּרִית וְכוּ עַיֵּן שָׁם וְעַל כֵּן יוּכַל כָּל אֶחָד שֶׁהוּא שׁוֹמֵר הַבְּרִית יוֹתֵר מֵחֲבֵרוֹ לְהַפִּיל אֶת חֲבֵרוֹ כִּי הוּא בְּחִינַת צַדִּיק, פָּנִים דִּקְדֻשָּׁה, לְגַבֵּי חֲבֵרוֹ וְעָלָיו נֶאֱמַר גַּם כֵּן: וַיְגָרֶשׁ מִפָּנֶיךָ אוֹיֵב וְכוּ וְעַל כֵּן  צָרִיךְ לִזָּהֵר כְּשֶׁיֵּשׁ מַחֲלקֶת עַל הָאָדָם שֶׁלּא יִפּל לְתוֹךְ תְּשׁוּקַת הַמָּמוֹן כִּי אוּלַי חֲבֵרוֹ פָּנִים דִּקְדֻשָּׁה נֶגְדּוֹ וְיֵשׁ לוֹ כּחַ לְהַפִּיל אוֹתוֹ וְ הַנְּפִילָה הוּא, שֶׁמַּפִּילִין אוֹתוֹ לְתַאֲוַת מָמוֹן כַּנַּ''ל עַל כֵּן צָרִיךְ לִזָּהֵר מִזֶּה. שָׁם כִּי כָּל יִשְׂרָאֵל נִקְרָאִים צַדִּיקִים עַל שֵׁם הַבְּרִית שָׁמַעְתִּי אָז מִפִּיו הַקָּדוֹשׁ בְּפֵרוּשׁ, שֶׁאָמַר שֶׁ כָּל יִשְׂרָאֵל עַל יְדֵי שֶׁהֵם נִמּוֹלִים עַל כֵּן כֻּלָּם נִקְרָאִים צַדִּיקִים (שַׁיָּךְ לְאוֹת ד) : וְזֶה בְּחִינַת מְזוּזָה וכוּ וְזֶהוּ וְהָיָה שַׁדַּי בְּצָרֶיךָ וְכֶסֶף וְכוּ, כִּי שַׁדַּי הוּא בְּחִינַת בְּרִית וְכוּ עַיֵּן שָׁם וְזֶה בְּחִינַת שַׁדַּי שֶׁאָמַר לְעוֹלָמוֹ דַּי דְּהַיְנוּ  שֶׁשָּׂמֵחַ בְּחֶלְקוֹ וְאוֹמֵר דַּי לְמַה שֶּׁיֵּשׁ לוֹ וְאֵינוֹ מִתְאַוֶּה יוֹתֵר שֶׁזֶּהוּ בְּחִינַת שְׁבִירַת תַּאֲוַת מָמוֹן שֶׁזּוֹכִין עַל יְדֵי שְׁמִירַת הַבְּרִית כַּנַּ''ל (גַּם זֶה שַׁיָּךְ לְאוֹת ד) : מְבאָר שָׁם שֶׁעַל יְדֵי מִצְוַת מְזוּזָה נִתְבַּטֵּל חֶמְדַּת הַמָּמוֹן וְעַל כֵּן ''וּכְתַבְתָּם עַל מְזוּזוֹת'' וְכוּ כְּנֶגֶד ''לא תַחְמד'' כַּנַּ''ל עַיֵּן שָׁם עַתָּה בּוֹא וּרְאֵה נִפְלְאוֹת ה, כִּי מְבאָר בִּירוּשַׁלְמִי (פֵּאָה וּבִבְּרֵאשִׁית רַבָּה פָּרָשָׁה ל''ה). אַרְטַבָּן שְׁלַח לְרַבִּי חַד מַרְגָּלִיתָא טָבָא, שְׁלַח לֵיה רַבִּי חֲדָא מְזוּזָה וְלִכְאוֹרָה הוּא פֶּלֶא, מַדּוּעַ שָׁלַח לוֹ מְזוּזָה דַּיְקָא, וְלא מִצְוָה אַחֶרֶת ?! אַךְ עַל פִּי מַה שֶּׁגִּלָּה רַבֵּנוּ זַ''ל בְּהַתּוֹרָה הַזּאת מְבאָר הָעִנְיָן הֵיטֵב כִּי מְזוּזָה דַּיְקָא מְבַטֵּל חֶמְדַּת הַמָּמוֹן וְעַל כֵּן שָׁלַח לוֹ מְזוּזָה דַּיְקָא כִּי אַרְטַבָּן שָׁלַח לוֹ מַרְגָּלִיתָא טָבָא הַיְנוּ עֲשִׁירוּת וּמָמוֹן כִּי הָיָה שָׁוֶה מָמוֹן הַרְבֵּה וְעָשָׂה עִקַּר הַחֲשִׁיבוּת מִזֶּה עַל כֵּן שָׁלַח לוֹ רַבִּי כְּנֶגֶד זֶה מְזוּזָה דַּיְקָא כִּי מְזוּזָה מְבַטֵּל חֶמְדַּת הָעֲשִׁירוּת כַּנַּ''ל מִלְחָא כִּי סַרְיָא זֶה שֶׁנָּפַל לְסִרְחוֹן תַּאֲוַת הַמָּמוֹן וכוּ וְעַל כֵּן אַפְקוּהוּ בִּלְשׁוֹן כִּי סַרְיָא שֶׁהוּא לָשׁוֹן הַנֶּאֱמַר בְּעַכּוּ''ם כְּמוֹ שֶׁכָּתוּב (שְׁמוֹת ל''ב) ''סָרוּ מַהֵר'' וְכוּ כִּי הַמְּשׁוּקָע בְּמָמוֹן עוֹבֵד כָּל הָעַכּוּ''ם כַּנַּ''ל וְעַל כֵּן עַל כָּל מַטְבֵּעַ חֲקוּקָה הָעֲבוֹדָה זָרָה שֶׁל עַכּוּ''ם עַל פִּי הַדְּבָרִים הָאֵלֶּה, יָבִין הַמַּשְׂכִּיל לְפָרֵשׁ כֻּלָּא סֻגְיָא דְּ''הַזָּהָב קוֹנֶה אֶת הַכֶּסֶף וְהַכֶּסֶף אֵינוֹ קוֹנֶה וְכוּ הַנְּחֹשֶת קוֹנָה'' וכוּ וְהַכְּלָל מַה שֶּׁהוּא מַטְבֵּעַ וְיוֹצֵא, חָשׁוּב מָעוֹת עַיֵּן שָׁם כָּל הַסֻּגְיָא וְסֻגְיָא ''אִי מָעוֹת נִקְנֶה בַּחֲלִיפִין'' וְסֻגְיָא דְּ''כָל הַנַּעֲשֶׂה דָּמִים בְּאַחֵר'' הַכּל יְבאָר לַמַּשְׂכִּיל עַל פִּי הַתּוֹרָה הַזּאת עִם עוֹד קְצָת הַקְדָּמוֹת


~ כד - אֶמְצָעוּתָא דְּעָלְמָא הֵיכָא

[לְשׁוֹן רַבֵּנוּ זִכְרוֹנוֹ לִבְרָכָה] אָמְרוּ לֵהּ אֶמְצָעוּתָא דְּעָלְמָא הֵיכָא ? זַקְפָא לְאֶצְבָּעָתֵהּ, אָמַר לְהוֹ הָכָא. אָמְרוּ לֵהּ, מִי יֵימַר אָמַר, אַיְתוּ אַשְׁלוּ וּמוֹשְׁחוּ. א. דַּע, שֶׁ יֵּשׁ אוֹר שֶׁהוּא לְמַעְלָה מִנַּפְשִׁין וְרוּחִין וְנִשְׁמָתִין וְהוּא אוֹר אֵין סוֹף וְאַף עַל פִּי שֶׁאֵין הַשֵּׂכֶל מַשִּׂיג אוֹתוֹ אַף עַל פִּי כֵן רְדִיפָה דְּמַחֲשָׁבָה לְמִרְדָּף אַבַּתְרֵהּ וְעַל יְדֵי הָרְדִיפָה אָז הַשֵּׂכֶל מַשִּׂיג אוֹתוֹ בִּבְחִינַת מְטֵי וְלָא מְטֵי כִּי בֶּאֱמֶת אִי אֶפְשָׁר לְהַשִּׂיג אוֹתוֹ כִּי הוּא לְמַעְלָה מִנֶּפֶשׁ רוּחַ נְשָׁמָה ב. וְדַע שֶׁ אִי אֶפְשָׁר לְהַשִּׂיג אוֹתוֹ אֲפִלּוּ בִּבְחִינַת מְטֵי וְלָא מְטֵי אֶלָּא עַל יְדֵי עֲשִׂיַּת הַמִּצְווֹת בְּשִׂמְחָה כִּי עַל יְדֵי שִׂמְחַת הַמִּצְוָה נִשְׁלָם הַקְּדֻשָּׁה וּ מַעֲלָה הַחִיּוּת וְהַקְּדֻשָּׁה שֶׁבַּקְּלִיפּוֹת בִּבְחִינַת אַחַד עָשָׂר סַמָּנֵי הַקְּטרֶת כִּי  הַקְּלִפּוֹת הֵם בְּחִינַת מוֹתָרוֹת וְהֵם בְּחִינַת עַצְבוּת בִּבְחִינַת (מִשְׁלֵי יד) : בְּכָל עֶצֶב יִהְיֶה מוֹתָר והם תקפא דדינא בבחינת (בְּרֵאשִׁית ו) : ''וַיִּתְעַצֵּב אֶל לִבּוֹ'' ועקר השמחה היא בלב כמו שכתוב (תְּהִלִּים ד) : ''נָתַתָּה שִׂמְחָה בְלִבִּי'' וְ גָלוּת הַשְּׁכִינָה שֶׁהוּא בְּחִינַת לֵב שֶׁהוּא שִׂמְחָתָן שֶׁל יִשְׂרָאֵל עִקַּר  גָּלוּתָהּ כְּשֶׁעַצְבוּת שֶׁהֵם הַקְּלִפּוֹת גּוֹבְרִים עָלֶיהָ בִּבְחִינַת: ''וַיִּתְעַצֵּב אֶל לִבּוֹ'' וְזֶה הוּא כְּשֶׁיֵּצְאוּ יִשְׂרָאֵל מֵהַגָּלוּת כְּתִיב (יְשַׁעְיָה נ''ה) : ''כִּי בְּשִׂמְחָה תֵצֵאוּ'' וּבִשְׁבִיל זֶה שֶׁעַל יְדֵי הַקְּטרֶת מַעֲלִין מֵהַקְּלִפּוֹת חִיּוּתָם כְּתִיב בָּהֶם (מִשְׁלֵי כז) : ''קְטרֶת יְשַׂמַּח לֵב'' נִמְצָא כְּשֶׁעוֹשֶׂה הַמִּצְוָה בְּשִׂמְחָה אֲזַי מַעֲלֶה הַשְּׁכִינָה שֶׁהִיא הַמִּצְוָה שֶׁהִיא שִׂמְחַת הַלֵּב מִבֵּין הַקְּלִפּוֹת וְזֶהוּ בְּחִינַת מַלְכוּת דַּעֲשִׂיָּה הָעוֹלָה מִן הַקְּלִפּוֹת ג. וּ כְשֶׁאָדָם עוֹשֶׂה אֵיזֶה מִצְוָה יֵשׁ כּחַ בְּהַמִּצְוָה לֵילֵךְ וּלְעוֹרֵר כָּל הָעוֹלָמוֹת לַעֲבוֹדַת הַשֵּׁם יִתְבָּרַךְ בבחינת (שְׁמוֹת י) : ''בִּנְעָרֵינוּ וּבִזְקֵנֵינוּ נֵלֵךְ, בְּצאנֵנוּ וּבִבְקָרֵנוּ נֵלֵךְ'' וְזֶה בְּחִינַת מַלְכוּת מַלְבִּישׁ נֶצַח הוֹד יְסוֹד שֶׁהֵם כְּלֵי הַהֲלִיכָה וְזֶה בְּחִינַת (תְּהִלִּים ל''ז) : ''תּוֹרַת אֱלקָיו בְּלִבּוֹ לא תִמְעַד אֲשׁוּרָיו'', שֶׁהִיא הוֹלֶכֶת לְעוֹרֵר וזה בחינת (שָׁם ס''ח) : ''הֲלִיכוֹת אֵלִי מַלְכִּי בַּקּדֶשׁ'' כְּשֶׁמַּעֲלִין מַלְכוּת לְתוֹךְ הַקְּדֻשָּׁה הִיא מַלְבֶּשֶׁת אֶת הֲלִיכוֹת אֵלִי אֶת נֶצַח הוֹד יְסוֹד לֵילֵךְ וּלְעוֹרֵר כָּל הַדְּבָרִים לַעֲבוֹדַת הַשֵּׁם יִתְבָּרַךְ ד. וְעַל יְדֵי הַהִתְעוֹרְרוּת הַיְנוּ עַל יְדֵי הֲלִיכָה נִמְשָׁךְ בְּרָכָה לְכָל הָעוֹלָמוֹת וְזֶה בְּחִינַת: נֶצַח הוֹד יְסוֹד מַלְבִּישִׁין אֶת חֶסֶד גְּבוּרָה תִּפְאֶרֶת שֶׁהֵם הַיָּדַיִם, שֶׁמִּשָּׁם כָּל הַבְּרָכוֹת וְזֶה בְּחִינַת (בְּרֵאשִׁית ל) : ''וַיְבָרֶךְ ה אתְךָ לְרַגְלִי'' נִמְצָא שֶׁ עוֹלִין הָרַגְלִין בִּבְחִינַת יָדַיִם בִּבְחִינַת (שׁוֹפְטִים ד) : ''וַתֵּלֶךְ יַד בְּנֵי יִשְׂרָאֵל הָלוֹךְ וְקָשָׁה'' ועקר הברכות מידים, (וַיִּקְרָא ט) : ''וַיִּשָּׂא אַהֲרן אֶת יָדָו אֶל הָעָם וַיְבָרֲכֵם'' וּכְמוֹ שֶׁכָּתוּב (בְּרֵאשִׁית מ''ט) : ''מִידֵי אֲבִיר יַעֲקב מִשָּׁם רעֶה אֶבֶן יִשְׂרָאֵל'' ה. וְ עִקַּר הַבְּרָכָה שֶׁנִּשְׁפָּעִין מֵהַיָּדַיִם הֵם שֵׂכֶל וּכְשֶׁבָּאִים לְמַטָּה נַעֲשִׂים לְכָל אֶחָד וְאֶחָד כְּפִי רְצוֹנוֹ כְּמוֹ שֶׁכָּתוּב (תְּהִלִּים קמ''ה) : ''פּוֹתֵחַ אֶת יָדֶיךָ וּמַשְׂבִּיעַ לְכָל חַי רָצוֹן'' בְּכֵן  מִי שֶׁהוּא בַּעַל נֶפֶשׁ צָרִיךְ לְכַוֵּן רְצוֹנוֹ שֶׁיַּמְשִׁיךְ בִּרְכַּת שֵׂכֶל בִּבְחִינַת (בְּרֵאשִׁית מ''ח) : ''שִׂכֵּל אֶת יָדָיו'' וּבִבְחִינַת (שְׁמוֹת ט''ו) : ''מִקְדָּשׁ ה כּוֹנְנוּ יָדֶיךָ'' וְזֶה בְּחִינַת חֶסֶד גְּבוּרָה תִּפְאֶרֶת, שֶׁמַּלְבִּישִׁין אֶת חָכְמָה בִּינָה דַּעַת ו. וְ צָרִיךְ לְהַמְשִׁיךְ אֱמוּנָה לְתוֹךְ בִּרְכַּת הַשֵּׂכֶל כִּי אֵין לִסְמךְ עַל הַשֵּׂכֶל בְּעַצְמוֹ כַּיָּדוּעַ וזה בחינת (מִשְׁלֵי כ''ח) : ''אִישׁ אֱמוּנוֹת רַב בְּרָכוֹת'' וּבְחִינַת (שְׁמוֹת י''ז) : ''וַיְהִי יָדָיו אֱמוּנָה'' וּבְחִינַת (שְׁמוּאֵל א כ''ד) : ''וְקָמָה בְּיָדְךָ מַמְלֶכֶת יִשְׂרָאֵל'' הַיְנוּ שֶׁיַּמְשִׁיךְ אֱמוּנָה לְתוֹךְ בִּרְכַּת הַיָּדַיִם וזהו בחינת (שְׁמוּאֵל א ב) : וּבָנִיתִי לוֹ בַּיִת נֶאֱמָן וְזֶה בְּחִינַת (תְּהִלִּים פ''ט) : ''אֱמוּנָתְךָ בִּקְהַל קְדוֹשִׁים''  קדֶשׁ זֶה בְּחִינַת מחִין וְזֶה בְּחִינַת: מַלְכוּת דִּיצִירָה נַעֲשֶׂה מִמֶּנָּה חָכְמָה בִּינָה דַּעַת דַּעֲשִׂיָּה ז. וּבִפְנִימִיּוּת בִּרְכָאָן, שֶׁהוּא דַּקּוּת הַבִּרְכָאָן נִתְבָּרֵךְ מֵהֶם  הַמְסַדֵּר וְהַמְיַשֵּׁב אֶת הַשֵּׂכֶל שֶׁהִיא בְּחִינַת כֶּתֶר בְּחִינַת (בְּרֵאשִׁית כ''ו) : ''וְאֶהְיֶה עִמְּךָ וַאֲבָרֲכֶךָּ''  כֶּתֶר, הוּא לְשׁוֹן הַמְתָּנָה כְּמוֹ שֶׁכָּתוּב (אִיּוֹב ל''ו) : ''כַּתַּר לִי זְעֵיר'' כִּי כְּשֶׁשּׁוֹאֲלִין אֶת הָאָדָם אֵיזֶהוּ שֵׂכֶל אוֹמֵר: הַמְתֵּן עַד שֶׁאֶתְיַשֵּׁב וְגַם שָׁם צָרִיךְ אֱמוּנָה, בִּבְחִינַת אָמוֹן מֻפְלָא (עיין תיקון ע) וְזֶה בְּחִינַת שֶׁמִּפְּנִימִיּוּת חֶסֶד גְּבוּרָה תִּפְאֶרֶת, וּמִפְּנִימִיּוּת מַלְכוּת דִּיצִירָה, נַעֲשֶׂה כֶּתֶר דַּעֲשִׂיָּה אֲצִילוּת לְמַעְלָה לְמַעְלָה. וְזֶה (יְחֶזְקֵאל ג) : ''בָּרוּךְ כְּבוֹד ה מִמְּקוֹמוֹ'' בָּרוּךְ, זֶה בְּחִינַת יָדַיִם כְּבוֹד ה, זֶה בְּחִינַת אֱמוּנָה מִמְּקוֹמוֹ, זֶה בְּחִינַת כֶּתֶר ח. וּ כְשֶׁעוֹשֶׂה וּמְתַקֵּן אֶת הַמְיַשֵּׁב וְהַמְסַדֵּר, שֶׁהוּא הַכֶּתֶר כָּרָאוּי וְהַמּחִין רוֹדְפִין לְהַשִּׂיג הָאוֹר אֵין סוֹף וְהַכֶּתֶר מְעַכֵּב אֶת הַשֵּׂכֶל כְּדֵי לְיַשֵּׁב אֶת הַשֵּׂכֶל וְעַל יְדֵי הָרְדִיפָה וְהַמְעַכֵּב אֲזַי מַכֶּה הַמּחִין בְּהַמְיַשֵּׁב וְהַמְסַדֵּר וְנַעֲשִׂין הֵיכָלִין לְאוֹר אֵין סוֹף וְאַף עַל פִּי כֵן לָא יְדִיעַ וְלָא אִתְיְדָע כַּמּוּבָא בַּזּהַר פָּרָשַׁת נחַ (ס''ה:) וּמִגּוֹ הַאי פְּרִיסָא בִּרְדִיפָה דְּהַאי מַחֲשָׁבָה, מְטֵי וְלָא מְטֵי וּ פְרִיסָא, זֶה הַמְסַדֵּר וְהַמְיַשֵּׁב שֶׁהוּא בְּחִינַת כֶּתֶר שֶׁהוּא פָּרוּס בֵּין הַנֶּאֱצָלִים לְבֵין הַמַּאֲצִיל וְאִתְעֲבִידוּ תְּשַׁע הֵיכָלִין, דְּלָאו אִנּוּן נְהוֹרִין, וְלָא רוּחִין, וְלָא נִשְׁמָתִין, וְלֵית מָאן דְּקָיְמָא בְּהוּ, וְלָא מִתְדַּבְּקִין, וְלָא מִתְיַדְּעִין וְדַע, שֶׁזֶּה  תַּכְלִית הַיְדִיעָה כִּי תַּכְלִית הַיְדִיעָה דְּלא יֵדַע וְזֶה בְּחִינַת (יְשַׁעְיָה נ''ח) : ''וְהִשְׂבִּיעַ בְּצַחְצָחוֹת נַפְשֶׁךָ'' כִּי  אוֹרוֹת אֵלּוּ הֵם הַצַּחְצָחוֹת שֶׁהֵם לְמַעְלָה מֵהַסְּפִירוֹת (עיין פרדס רמונים שער הצחצחות)  אַשְׁרֵי מִי שֶׁזּוֹכֶה שֶׁיִּרְדּף מַחֲשַׁבְתּוֹ לְהַשִּׂיג הַשָּׂגוֹת אֵלּוּ אַף עַל פִּי שֶׁאֵין יְכלֶת בְּיַד הַשֵּׂכֶל לְהַשִּׂיג אוֹתָם כִּי לָא מִתְדַּבְּקִין וְלָא יְדִיעָן. וְתִשְׁעָה הֵיכָלִין אֵלּוּ, נַעֲשִׂין עַל יְדֵי הַבְּטִישָׁה שֶׁ מְּבַטְּשִׁין הַמּחִין בַּכֶּתֶר בִּשְׁעַת רְדִיפָה וְ הַמּחִין הֵם תְּלָת וְכָל אֶחָד כָּלוּל מִתְּלָת כִּי נִכְלָלִין בִּשְׁעַת רְדִיפָה וְשָׁלֹשׁ פְּעָמִים שָׁלֹשׁ, הֵם תִּשְׁעָה וְזֶהוּ תִּשְׁעָה הֵיכָלִין [זֶה הָעִנְיָן עָמק עָמק מִי יִמְצָאֶנּוּ, כַּמּוּבָן לַמַּשְׂכִּיל וְכַאֲשֶׁר רָמַז לִי רַבֵּנוּ זַ''ל בְּעַצְמוֹ גּדֶל עַמְקוּת הַסּוֹד הַנּוֹרָא הַזֶּה שֶׁמַּגִּיעַ לְמַעְלָה לְמַעְלָה וְכוּ, וְכַמְבאָר בְּהַתּוֹרָה הַזּאת לַמְעַיֵּן וְהַהֶכְרֵחַ לְבָאֵר הַדָּבָר קְצָת וְהוּא, כִּי  הַכֶּתֶר הוּא הַמְיַשֵּׁב וְהַמְסַדֵּר אֶת הַמּחִין דְּהַיְנוּ הַכּחַ שֶׁיֵּשׁ בְּהַשֵּׂכֶל שֶׁל אָדָם לְיַשֵּׁב וּלְסַדֵּר אֶת הַמּחַ וְהַדַּעַת לְבַל יַהֲרס לָצֵאת חוּץ מִן הַגְּבוּל זֶה הַכּחַ הוּא בְּחִינַת כֶּתֶר כַּנַּ''ל וְזֶה הַכּחַ הוּא כְּמוֹ מְחִצָּה הַמַּפֶסֶקֶת בֵּין הַמּחִין וּבֵין הָאוֹר אֵין סוֹף כִּי זֶה הַכּחַ שֶׁהוּא הַמְיַשֵּׁב וְהַמְסַדֵּר הוּא מְעַכֵּב אֶת הַמּחִין בְּעֵת מְרוּצָתָם וּרְדִיפָתָם לְבַל יֶהֶרְסוּ לַעֲלוֹת אֶל ה לְמַעְלָה מִמְּחִצָּתָם כִּי הַמּחִין רוֹדְפִין לְהַשִּׂיג הָאוֹר אֵין סוֹף וְזֶה הַכּחַ הַנַּ''ל שֶׁל הַשֵּׂכֶל שֶׁהוּא הַמְיַשֵּׁב וְהַמְסַדֵּר, שֶׁהוּא בְּחִינַת כֶּתֶר הוּא עוֹמֵד בִּפְנֵיהֶם כְּמוֹ מְחִצָּה וּמְעַכֵּב אוֹתָם מֵרְדִיפָתָם כַּנַּ''ל  וְעַל יְדֵי הָרְדִיפָה וְהַמְעַכֵּב הַיְנוּ עַל יְדֵי הָרְדִיפָה שֶׁהַמּחִין רוֹדְפִין לְהַשִּׂיג אוֹר הָאֵין סוֹף וְעַל יְדֵי כּחַ הַמְעַכֵּב שֶׁהוּא כּחַ הַמְיַשֵּׁב וְהַמְסַדֵּר בְּחִינַת כֶּתֶר כַּנַּ''ל עַל יְדֵי שְׁנֵי בְּחִינוֹת אֵלּוּ עַל יְדֵי זֶה מְבַטְּשִׁין וּמַכִּין הַמּחִין בִּבְחִינַת הַמְּחִצָּה הַנַּ''ל שֶׁהוּא הַמְיַשֵּׁב וְהַמְסַדֵּר  וְעַל יְדֵי זֶה נַעֲשִׂין הֵיכָלִין לְאוֹר אֵין סוֹף דְּהַיְנוּ שֶׁנַּעֲשִׂין בְּחִינַת כֵּלִים וְהֵיכָלוֹת בְּרוּחָנִיּוּת עֶלְיוֹן לְהַשִּׂיג עַל יָדָם בִּבְחִינַת מְטֵי וְלָא מְטֵי אוֹר הָאֵין סוֹף בָּרוּךְ הוּא כִּי  אִם לא הָיָה הַמְעַכֵּב הַנַּ''ל כְּלָל וְלא הָיָה מִי שֶׁיְּעַכֵּב אֶת הַמּחִין מֵרְדִיפָתָם וּמְרוּצָתָם הָיוּ מִתְבַּטְּלִין הַמּחִין לְגַמְרֵי כִּי הָיָה הָאָדָם מִתְבַּטֵּל בַּמְּצִיאוּת כִּי  אוֹר הָאֵין סוֹף אִי אֶפְשָׁר לְהַשִּׂיג אַךְ עַל יְדֵי שְׁנֵי הַבְּחִינוֹת שֶׁהֵם הָרְדִיפָה וְהַמְעַכֵּב עַל יְדֵי זֶה נַעֲשִׂין בְּחִינַת מְחִצּוֹת וְהֵיכָלִין הַנַּ''ל שֶׁעַל יָדָם מַשִּׂיגִים אוֹר הָאֵין סוֹף רַק בִּבְחִינַת מְטֵי וְלָא מְטֵי וּפֵרוּשׁ מְטֵי וְלָא מְטֵי, יָדוּעַ לַמְּבִינִים דְּהַיְנוּ שֶׁמַּגִּיעַ וְאֵינוֹ מַגִּיעַ שֶׁרוֹדֵף וּמַגִּיעַ לְהַשִּׂיג וְאַף עַל פִּי כֵן אֵינוֹ מַגִּיעַ וּמַשִּׂיג שֶׁזֶּה נַעֲשֶׂה עַל יְדֵי הָרְדִיפָה וְהַמְעַכֵּב כַּנַּ''ל וְ אַף עַל פִּי שֶׁנַּעֲשִׂין אֵלּוּ הַהֵיכָלִין הַנַּ''ל אַף עַל פִּי כֵן לָא יְדִיעַ וְלָא אִתְיְדָע וְלֵית מָאן דְּקָיְמָא בְּהוֹ וְלָא מִתְדַּבְּקִין וְלָא יָדְעִין וְכוּ כַּנַּ''ל כִּי אִי אֶפְשָׁר לְצַיֵּר בַּשֵּׂכֶל הַשָּׂגוֹת אֵלּוּ הַהֵיכָלוֹת הַנַּ''ל כִּי הֵם לְמַעְלָה מִנַּפְשִׁין רוּחִין וְנִשְׁמָתִין לְמַעְלָה מִכָּל הַשִּׂכְלִיּוֹת כִּי הֵם לְמַעְלָה מֵהַסְּפִירוֹת וְכוּ כַּמְבאָר לְעֵיל בִּלְשׁוֹן רַבֵּנוּ זַ''ל [עַיֵּן שָׁם הֵיטֵב, וְתָבִין שֶׁלּא הוֹסַפְתִּי שׁוּם דָּבָר כְּלָל. כִּי בִּכְלַל דְּבָרָיו דְּבָרַי. רַק חָזַרְתִּי וּבֵאַרְתִּי הַדְּבָרִים קְצָת, לְגדֶל עצֶם עַמְקוּתָם עַד אֵין סוֹף] וּבִשְׁבִיל זֶה נַעֲשִׂין תִּשְׁעָה הֵיכָלִין דַּיְקָא כִּי  הַמּחִין הֵם שָׁלֹשׁ וּמֵחֲמַת רְדִיפָתָם וְהַכָּאָתָם בְּהַמְעַכֵּב הַנַּ''ל הֵם נִכְלָלִין זֶה בָּזֶה וְנַעֲשֶׂה כָּל אֶחָד כָּלוּל מִשָּׁלֹשׁ וְשָׁלֹשׁ פְּעָמִים שָׁלֹשׁ הֵם תִּשְׁעָה וְזֶהוּ בְּחִינַת תִּשְׁעָה הֵיכָלִין הַנַּ''ל אַשְׁרֵי מִי שֶׁיִּזְכֶּה לֵילֵךְ וְלַעֲלוֹת בְּדֶרֶךְ הַקּדֶשׁ הַנֶּאֱמַר בְּהַתּוֹרָה הַזּאת, עַד שֶׁיִּזְכֶּה לְהַשָּׂגוֹת אֵלּוּ] וְזֶה שֶׁשָּׁאֲלוּ סָבֵי דְּבֵי אַתּוּנָא: אֶמְצָעוּתָא דְּעָלְמָא הֵיכָא. זַקְפָא אֶצְבָּעָתָא, אָמַר הָכָא. אָמְרוּ לֵהּ מִי יֵימַר, אָמַר לְהוֹ אַיְתוּ אַשְׁלֵי וּמוֹשְׁחוּ. שֶׁשָּׁאֲלוּ אוֹתוֹ:  אֵיךְ מַשִּׂיגִין אוֹר אֵין סוֹף שֶׁהוּא אֶמְצָעָא דְּעָלְמָא  שֶׁמִּמֶּנּוּ הַכּל שׁוֹאֲבִין חִיּוּת וָשֶׁפַע זַקְפָא אֶצְבָּעָתָא זֶה בְּחִינַת בְּרָכוֹת כַּנַּ''ל בְּחִינַת: ''וַיִּשָּׂא אַהֲרן אֶת יָדָו וַיְבָרֲכֵם'' כַּנַּ''ל הַיְנוּ שֶׁעַל יְדֵי הַבְּרָכוֹת מְבַטְּשִׁין הַמּחִין בְּכֶתֶר וְנַעֲשִׂין הֵיכָלִין כַּנַּ''ל וְאָמְרוּ לֵהּ מִי יֵימַר  מִי הוּא זֶה שֶׁיִּכְנס בְּהֵיכְלֵי הַתְּמוּרוֹת לִמְקוֹם הַקְּלִפּוֹת לְהַעֲלוֹת מִשָּׁם הַקְּדֻשָּׁה בִּבְחִינַת קְטרֶת כַּנַּ''ל וְשֶׁעַל יְדֵי עֲלִיָּתוֹ יִתְעַלֶּה הַבְּרָכוֹת כַּנַּ''ל וזה מי יימר, לשון תמורה, לשון (וַיִּקְרָא כ''ז) : ''אִם הָמֵר יְמִירֶנּוּ'' וְהֵשִׁיב לָהֶם, אַיְתוּ אַשְׁלֵי וּמוֹשְׁחוּ הַיְנוּ  עִקַּר עֲלִיַּת הַקְּדֻשָּׁה, עַל יְדֵי הַשִּׂמְחָה וְלֶעָתִיד בְּצֵאת יִשְׂרָאֵל מֵהַגָּלוּת בְּשִׂמְחָה כְּמוֹ שֶׁכָּתוּב: כִּי בְּשִׂמְחָה תֵצֵאוּ וְאָז יִכְלוּ הַקְּלִפּוֹת לְגַמְרֵי וְזֶה: אַיְתוּ אַשְׁלֵי הַיְנוּ  עַל יְדֵיכֶם וְעַל כָּרְחֲכֶם יִתְבַּטְּלוּ הַקְּלִפּוֹת כִּי אַתֶּם בְּעַצְמְכֶם תָּבִיאוּ אֶת בֵּית יִשְׂרָאֵל מֵ הַגָּלוּת, הַנִּקְרָאִים אַשְׁלֵי הַיְנוּ חֶבֶל נַחֲלָתוֹ כמו שכתוב (יְשַׁעְיָה ס''ו) : ''וְהֵבִיאוּ אֶת אֲחֵיכֶם בֵּית יִשְׂרָאֵל'' שֶׁכָּל אֶחָד וְאֶחָד מֵהָעַכּוּ''ם יָבִיאוּ בְּיָדָם אֶת בֵּית יִשְׂרָאֵל מֵהַגָּלוּת עַל יְדֵי רִבּוּי הַשִּׂמְחָה שֶׁיִּהְיֶה בָּעֵת הַזּאת כְּמוֹ שֶׁכָּתוּב (תְּהִלִּים קכ''ו) : ''אָז יאמְרוּ בַגּוֹיִם הִגְדִּיל ה לַעֲשׂוֹת עִם אֵלֶּה וְכוּ, הָיִינוּ שְׂמֵחִים'' וְ עַל יְדֵי הַשִּׂמְחָה יִתְבַּטְּלוּ הַקְּלִפּוֹת בִּבְחִינַת (שְׁמוּאֵל ב ח) : וַיְמַדְּדֵם בַּחֶבֶל הַשְׁכֵּב אוֹתָם אַרְצָה (עיין זוהר בלק ק''צ) וְזֶה: מוֹשְׁחוּ, הַיְנוּ הַמְּדִידָה לְכַלּוֹת אוֹתָם


~ כה - אַחֲוֵי לָן מָנָא דְּלָא שָׁוְיָא לְחַבָּלָא

[לְשׁוֹן רַבֵּנוּ זִכְרוֹנוֹ לִבְרָכָה] אָמְרוּ לֵהּ, אַחֲוֵי לָן מָנָא דְּלָא שָׁוְיָא לְחַבָּלָא. אַיְתִי בּוּדְיָא. פְּשַׁטוּהוּ, וְלָא הֲוֵי עָיֵל לְתַרְעָא. אָמַר לְהוּ, אַיְתוּ מָרָא סִתְרוּ רַשִׁ''י: אַחֲוֵי לָן מָנָא דְּלָא שָׁוְיָא לְחַבָּלָא, הַרְאֵנוּ כְּלִי שֶׁאֵינוֹ שָׁוֶה הַהֶפְסֵד שֶׁהוּא מַפְסִיד. בּוּדְיָא, מַחְצֶלֶת: לָא עָיֵל בְּתַרְעָא, שֶׁהָיָה אָרךְ וְרָחָב יוֹתֵר מִן הַפֶּתַח. אַיְתוּ מָרָא וְסִתְרוּ, בִּנְיַן הַפֶּתַח וְהַכּתֶל עַד שֶׁיִּכָּנֵס מִשֶּׁחָרַב בֵּית הַמִּקְדָּשׁ, בָּטַל הַשָּׁמִיר וְנפֶת צוּפִים וַאֲמָנָה (מִשְׁנָה סוֹטָה מ''ח) א. כִּי  צָרִיךְ כָּל אָדָם לְהוֹצִיא אֶת עַצְמוֹ מֵהַמְדַמֶּה וְלַעֲלוֹת אֶל הַשֵּׂכֶל וּ כְשֶׁנִּמְשָׁךְ אַחַר הַמְדַמֶּה זֶה בְּחִינַת שְׁרִירוּת לֵב שֶׁהוּא הוֹלֵךְ אַחַר  הַמְדַמֶּה שֶׁבַּלֵּב וּ כְשֶׁיּוֹצֵא מִשְּׁרִירוּת הַלֵּב וּמְשַׁבֵּר לִבּוֹ הָאֶבֶן זֶה בְּחִינַת שָׁמִיר שֶׁעַל יָדוֹ נִכְנָע הָאֶבֶן וְ אֵינוֹ הוֹלֵךְ אַחַר תַּאֲווֹת הַמְדֻמִּיּוֹת וְהוֹלֵךְ אַחַר הַשֵּׂכֶל וְכָל זְמַן שֶׁלּא הוֹצִיא שִׂכְלוֹ אֶל הַפּעַל שֶׁלּא הִשְׁתַּמֵּשׁ בְּשִׂכְלוֹ עֲדַיִן אָז אֶצְלוֹ הַשֵּׂכֶל בְּכחַ אַף עַל פִּי שֶׁכְּבָר שָׁבַר הַמְדַמֶּה אָז נִתְקוֹמֵם תְּכוּנַת שִׂכְלוֹ כי כשזה קם, זה נופל (כַּמּוּבָא בְּרַשִׁ''י רֵישׁ פָּרָשַׁת תּוֹלְדוֹת) אֲבָל הַשֵּׂכֶל עֲדַיִן בְּכחַ וְאַחַר כָּךְ כְּשֶׁחוֹקֵר בְּשִׂכְלוֹ וּמִשְׁתַּמֵּשׁ בּוֹ אֲזַי הַשֵּׂכֶל בְּפעַל וְזֶה בְּחִינַת נפֶת צוּפִים בִּבְחִינַת (שִׁיר הַשִּׁירִים ד) : ''נפֶת תִּטּפְנָה שִׂפְתוֹתַיִךְ'' שֶׁ הוֹצִיא מְתִיקוּת שִׂכְלוֹ מִכּחַ אֶל הַפּעַל [וְזֶה:  שִׂפְתוֹתַיִךְ הוּא בְּחִינַת מוֹצִיא מִכּחַ אֶל הַפּעַל שֶׁהוּא בְּחִינַת הַדִּבּוּר] וְאַחַר כָּךְ כְּשֶׁמַּשִּׂיג בְּשִׂכְלוֹ כָּל מַה שֶּׁיֵּשׁ בְּיַד אֱנוֹשִׁי לְהַשִּׂיג אָז שִׂכְלוֹ שָׁב שֵׂכֶל הַנִּקְנֶה כְּמוֹ שֶׁכָּתְבוּ הַמְּחַקְּרִים שֶׁ יֵּשׁ שֵׂכֶל בְּכחַ, וְשֵׂכֶל הַפּעַל, וְשֵׂכֶל הַנִּקְנֶה וְ עִקַּר קִיּוּמוֹ שֶׁל אָדָם לְאַחַר מִיתָתוֹ אֵינוֹ אֶלָּא שֵׂכֶל הַנִּקְנֶה וְזֶה הַשְׁאָרוֹתָיו לְאַחַר הַמִּיתָה וְזֶה בְּחִינַת אֲמָנָה כִּי  אֲמָנָה לְשׁוֹן קִיּוּם דָּבָר כִּי  שֵׂכֶל הַנִּקְנֶה הוּא קִיּוּם שֶׁל אָדָם לְאַחַר מוֹתוֹ וְ שֵׂכֶל הַנִּקְנֶה נִקְרָא מַה שֶּׁאָדָם יוֹדֵעַ הַרְבֵּה דְּבָרִים בִּידִיעָה אַחַת כִּי קדֶם צָרִיךְ לֵידַע הַרְבֵּה הַקְדָּמוֹת קדֶם שֶׁיֵּדַע אֵיזֶהוּ דָּבָר וְאַחַר כָּךְ כְּשֶׁמַּשִּׂיג אֶת הַדָּבָר מַשְׁלִיךְ הַקְדָּמוֹתָיו וְיוֹדֵעַ אֶת הַדָּבָר בִּידִיעָה אַחַת וְעִקַּר הַ מַּעְיַן הַחָכְמָה מִן הַמִּקְדָּשׁ יָצָא כִּי שָׁם הָיוּ  מַקְרִיבִין הַקָּרְבָּנוֹת שֶׁהֵם הַבַּהֲמִיּוּת וְכחַ הַדִּמְיוֹן כְּמוֹ שֶׁכָּתוּב (תְּהִלִּים נ''א) : ''זִבְחֵי אֱלקִים רוּחַ נִשְׁבָּרָה'' שֶׁ שְּׁבִירַת הַדִּמְיוֹן הֵם הַקָּרְבָּנוֹת וּבִשְׁבִיל זֶה אָמְרוּ חֲכָמֵינוּ, זִכְרוֹנָם לִבְרָכָה. כְּשֶׁחָרַב בֵּית הַמִּקְדָּשׁ בָּטַל הַשָּׁמִיר וְכוּ וּכְשֶׁיִּבָּנֶה בֵּית הַמִּקְדָּשׁ, אָז יִתְקַיֵּם (יוֹאֵל ד) : ''וּמַעְיָן מִן הַמִּקְדָּשׁ יֵצֵא'' ב. וְ דַע שֶׁבְּכָל עוֹלָם וְעוֹלָם וּבְכָל מַדְרֵגָה וּמַדְרֵגָה, יֵשׁ שָׁם דִּמְיוֹנוֹת אֵלּוּ וְהֵם הֵם הַקְּלִפּוֹת הַקּוֹדְמִין לַפְּרִי וְסוֹבְבִים אֶת הַקְּדֻשָּׁה בִּבְחִינַת (תְּהִלִּים י''ב) : סָבִיב רְשָׁעִים יִתְהַלָּכוּן וּ כְשֶׁאָדָם נֶעְתָּק מִמַּדְרֵגָה לְמַדְרֵגָה אָז צָרִיךְ לוֹ לֵילֵךְ דֶּרֶךְ אֵלּוּ הַדִּמְיוֹנוֹת כְּדֵי לְהַגִּיעַ אֶל הַקְּדֻשָּׁה וְתֵכֶף כְּשֶׁעוֹלֶה לְהַמַּדְרֵגָה אֲזַי נִתְעוֹרְרִין הַקְּלִפּוֹת שֶׁבַּמַּדְרֵגָה וּמְסַבְּבִין אוֹתוֹ וְצָרִיךְ לְהַכְנִיעַ אוֹתָם וּלְשַׁבֵּר אוֹתָם וּלְטַהֵר אוֹתוֹ הַמָּקוֹם מִקְּלִפּוֹת ג. וְדַע שֶׁ אֵין שְׁנֵי בְּנֵי אָדָם שָׁוִין זֶה לָזֶה כִּי כָּל הַנְּשָׁמוֹת הֵם זֶה לְמַעְלָה מִזֶּה וְזֶה מַלְבּוּשׁ לָזֶה וּפְנִימִית שֶׁל תַּחְתּוֹן נַעֲשֶׂה לְבוּשׁ וְחִיצוֹנִיּוּת לְחִיצוֹנִיּוּת עֶלְיוֹן נִמְצָא כְּשֶׁאֶחָד רוֹצֶה לַעֲלוֹת מִמַּדְרֵגָתוֹ לְמַדְרֵגָה עֶלְיוֹנָה אֲזַי הוֹלֵךְ וְנֶעְתָּק הָאָדָם הָעוֹמֵד בַּמַּדְרֵגָה הָעֶלְיוֹנָה וְהוֹלֵךְ וְנֶעְתָּק לַמַּדְרֵגָה הַיּוֹתֵר עֶלְיוֹנָה כִּי  אִי אֶפְשָׁר שֶׁיִּהְיוּ שְׁנֵי אֲנָשִׁים בְּמַדְרֵגָה אַחַת וְאֵינוֹ נֶעְתָּק מֵהָאָדָם הָעֶלְיוֹן אֶלָּא הַפְּנִימִיּוּת שֶׁלּוֹ וְהַחִיצוֹנִיּוּת נִשְׁאָר וְגַם הָאָדָם שֶׁבַּמַּדְרֵגָה הַתַּחְתּוֹנָה אֵינוֹ נֶעְתָּק וְעוֹלֶה אֶלָּא הַפְּנִימִיּוּת וְהַפְּנִימִיּוּת שֶׁל הַתַּחְתּוֹן נַעֲשֶׂה חִיצוֹנִיּוּת לְחִיצוֹנִיּוּת עֶלְיוֹן וְ אַף עַל פִּי שֶׁכְּבָר נִשְׁבַּר הַקְּלִפָּה שֶׁבַּמַּדְרֵגָה עֶלְיוֹנָה עַל יְדֵי הָאָדָם הָעֶלְיוֹן אַף עַל פִּי כֵן, כְּשֶׁפְּנִימִיּוּת שֶׁל הָעֶלְיוֹן נֶעְתָּק מִשָּׁם וּפְנִימִיּוּת הַתַּחְתּוֹן עוֹלֶה אֲזַי הַקְּלִפָּה חוֹזֵר וְנֵעוֹר כִּי לא נִכְנַעַת אֶלָּא לִפְנֵי הָאוֹר הַפְּנִימִיּוּת שֶׁל הָעֶלְיוֹן אֲבָל לִפְנֵי הַתַּחְתּוֹן אֲפִלּוּ לִפְנֵי פְּנִימִיּוּתָיו יֵשׁ כּחַ בְּיָדָהּ לְהִתְעוֹרֵר כְּנֶגְדּוֹ וּבִשְׁבִיל זֶה צָרִיךְ לוֹ לְשַׁבֵּר אוֹתָהּ וּלְהַכְנִיעַ אוֹתָהּ מֵחָדָשׁ וּ פְנִימִיּוּת וְחִיצוֹנִיּוּת הֵם שְׁנֵי מִינֵי עֲבוֹדוֹת עֲבוֹדָה שֶׁל תּוֹרָה וּתְפִלָּה וּמִצְווֹת הֵם פְּנִימִיּוּת וַעֲבוֹדַת אֲכִילָה וּשְׁתִיָּה וּשְׁאָר צָרְכֵי הַגּוּף הֵם חִיצוֹנִיּוּת וַעֲבוֹדַת חִיצוֹנִיּוּת הַיְנוּ אֲכִילָה וּשְׁתִיָּה שֶׁל הָאָדָם הָעוֹמֵד בַּמַּדְרֵגָה הָעֶלְיוֹנָה הִיא מְאִירָה וּמְשֻׁבַּחַת יוֹתֵר, מֵעֲבוֹדוֹת פְּנִימִיּוֹת הַיְנוּ תּוֹרָה וּתְפִלָּה שֶׁל הָאָדָם הָעוֹמֵד בַּמַּדְרֵגָה הַתַּחְתּוֹנָה וּבִשְׁבִיל זֶה פְּנִימִיּוּת הַתַּחְתּוֹן נַעֲשֶׂה לְבוּשׁ לַחִיצוֹנִיּוּת הָעֶלְיוֹן. וְזֶה פֵּרוּשׁ (יִרְמְיָה י''ז) : ''כִּסֵּא כָבוֹד מָרוֹם'' וְכוּ כִּסֵּא זֶה בְּחִינַת פְּנִימִיּוּת, לְשׁוֹן אִתְכַּסְיָא כָּבוֹד, זֶה חִיצוֹנִיּוּת וּלְבוּשׁ כְּמוֹ שֶׁכָּתוּב (שַׁבָּת קי''ג) : רַבִּי יוֹחָנָן קָרָא לְמָאנֵהּ וְכוּ מָרוֹם מֵרִאשׁוֹן הַיְנוּ כְּשֶׁנִּתְרוֹמֵם וְנִתְעַלֶּה מִמַּדְרֵגָה הָרִאשׁוֹנָה וְאָז נַעֲשֶׂה מִפְּנִימִיּוּת חִיצוֹנִיּוּת בִּשְׁבִיל זֶה, מְקוֹם מִקְדָּשֵׁנוּ צָרִיךְ לְקַדֵּשׁ אֶת הַמָּקוֹם מֵחָדָשׁ כִּי הַקְּלִפּוֹת חוֹזְרִים וּנְעוֹרִים כַּנַּ''ל ד. וְ אִי אֶפְשָׁר לְהַכְנִיעַ הַקְּלִפּוֹת הַיְנוּ הַדִּמְיוֹנוֹת וְהַמַּחֲשָׁבוֹת וְהַתַּאֲווֹת וְהַבִּלְבּוּלִים וְהַמְּנִיעוֹת שֶׁבַּמַּדְרֵגָה אֶלָּא עַל יְדֵי גְּדֻלּוֹת הַבּוֹרֵא כַּמּוּבָא בַּכַּוָּנוֹת שֶׁל הוֹדוּ לַה קִרְאוּ בִשְׁמוֹ שֶׁזֶּה הַמִּזְמוֹר נִתְקַן לְהַכְנִיעַ הַקְּלִפּוֹת שֶׁבַּיְצִירָה כִּי נִתְעוֹרְרִים נֶגֶד עֲשִׂיָּה שֶׁעוֹלָה בַּיְצִירָה וְעַל יְדֵי שֶׁמַּזְכִּירִין גְּדֻלּוֹת הַבּוֹרֵא נִכְנָעִין, עַיֵּן שָׁם כִּי פְּנִימִיּוּת הַיְצִירָה עוֹלֶה לַבְּרִיאָה, וּפְנִימִיּוּת עֲשִׂיָּה עוֹלֶה וּמַלְבִּישׁ לְחִיצוֹנִיּוּת יְצִירָה עַיֵּן שָׁם וְהַ הִתְגַּלּוּת גְּדֻלּוֹת הַבּוֹרֵא הוּא עַל יְדֵי צְדָקָה שֶׁנּוֹתְנִין לְעָנִי הָגוּן כִּי  עִקַּר הַגְּדֻלָּה וְהַפְּאֵר הוּא הִתְגַּלּוּת הַגְּוָנִין (עיין זוהר בשלח ס''ב: תרומה קנ''ב:) וְכֶסֶף וְזָהָב הֵן הֵן הַגְּוָנִין כִּי גְּוָנִין עִלָּאִין בָּהֶם וּ גְוָנִין עִלָּאִין הַמְלֻבָּשִׁים בְּכֶסֶף וְזָהָב אֵין מְאִירִין אֶלָּא כְּשֶׁבָּאִים לָאִישׁ הַיִּשְׂרְאֵלִי כִּי שָׁם מְקוֹמָם וְנִכְלָלִים זֶה בָּזֶה וּמִתְנַהֲרִין אֵלּוּ הַגְּוָנִין בִּבְחִינַת (יְשַׁעְיָה מ''ט) : ''יִשְׂרָאֵל אֲשֶׁר בְּךָ אֶתְפָּאָר'' כִּי מְקוֹם הַגְּוָנִין אֵינוֹ אֶלָּא אֵצֶל אִישׁ הַיִּשְׂרְאֵלִי וּכְשֶׁמִּתְנַהֲרִין הַגְּוָנִין אֲזַי הַקָּדוֹשׁ בָּרוּךְ הוּא מִתְגַּדֵּל וּמִתְפָּאֵר בָּהֶם בִּבְחִינַת (חַגַּי ב) : ''לִי הַכֶּסֶף וְלִי הַזָּהָב'' וְנַעֲשֶׂה מֵהֶם ''בִּגְדֵי יֶשַׁע''  יֶשַׁע אִסְתַּכְּלוּתָא כְּמוֹ ''יִשְׁעוֹ אֶל ה'' (זהַר יִתְרוֹ צ: עַיֵּן שָׁם) מֵחֲמַת הַפְּאֵר הַכּל מִסְתַּכְּלִין בּוֹ כִּי כֻּלָּם מִתְאַוִּין לְהִסְתַּכֵּל בּוֹ אֲבָל כָּל זְמַן שֶׁהַכֶּסֶף וְזָהָב אֵצֶל הָעַכּוּ''ם אֲזַי הַגְּוָנִין נֶעֱלָמִים אוֹרָם, וְאֵינָם מְאִירִין כִּי אֵין שָׁם מְקוֹמָם כִּי אֵין מְקוֹמָם אֶלָּא אֵצֶל אִישׁ הַיִּשְׂרְאֵלִי בִּבְחִינַת: יִשְׂרָאֵל אֲשֶׁר בְּךָ אֶתְפָּאָר כִּי שָׁם פְּאֵר הַגְּוָנִין וּ בִשְׁבִיל זֶה הָעַכּוּ''ם תְּאֵבִין לְמָמוֹן יִשְׂרָאֵל  אַף עַל פִּי שֶׁיֵּשׁ לְהָעַכּוּ''ם כֶּסֶף וְזָהָב הַרְבֵּה תְּאֵבִים לְדִינָר שֶׁל יְהוּדִי כְּאִלּוּ לא רָאָה מָמוֹן מֵעוֹלָם וְזֶה מֵחֲמַת שֶׁהַכֶּסֶף וְזָהָב שֶׁיֵּשׁ תַּחַת יָדָם אֵין הַגְּוָנִין מְאִירִין וְאֵין הַחֵן שׁוֹרֶה עַל מָמוֹן שֶׁלָּהֶם כִּי עִקַּר הַפְּאֵר וְהַחֵן לא נִתְגַּלֶּה אֶלָּא אֵצֶל יִשְׂרָאֵל וּ בִשְׁבִיל זֶה נִקְרָאִים רָשִׁים כְּמוֹ (אָבוֹת פֶּרֶק ב) : הֱווּ זְהִירִים בָּרָשׁוּת  כִּי הֵם רָשִׁים וַעֲנִיִּים כִּי אֵין לָהֶם הֲנָאָה מִמָּמוֹנָם כְּאִלּוּ הֵם עֲנִיִּים וּתְאֵבִין לְמָמוֹן שֶׁל יִשְׂרָאֵל כִּי עַל מָמוֹנָם שֶׁל הַיִּשְׂרְאֵלִי שׁוֹרֶה הַפְּאֵר וְהַחֵן וְהַכּל תְּאֵבִין לְהִסְתַּכֵּל עַל הַפְּאֵר וְהַחֵן. אֲבָל דַּע, תֵּכֶף וּמִיָּד כְּשֶׁהָעַכּוּ''ם מְקַבֵּל מָמוֹן מִיִּשְׂרָאֵל תֵּכֶף וּמִיָּד נִתְעַלֵּם הַחֵן וְהַפְּאֵר בְּתוֹךְ הַמָּמוֹן וּבִשְׁבִיל זֶה הָעַכּוּ''ם בְּכָל פַּעַם תּוֹבֵעַ מָמוֹן אַחֵר מִיִּשְׂרָאֵל וְשׁוֹכֵחַ הַמָּמוֹן שֶׁכְּבָר קִבֵּל כִּי נִתְעַלֵּם הַחֵן כְּשֶׁבָּא לְיַד הָעַכּוּ''ם וְזֶהוּ (שָׁם) : שֶׁאֵין מְקָרְבִין אֶלָּא בִּשְׁעַת הֲנָיָתָן וְזֶה בְּחִינַת (בְּרֵאשִׁית ו) : ''חֵן בְּעֵינֵי ה''  עֵינֵי ה, זֶה גְּוָנִין עִלָּאִין שֶׁהֵם בְּחִינַת כֶּסֶף וְזָהָב שָׁם עִקַּר הַחֵן וְהַפְּאֵר וְזֶה שֶׁאָמַר אֲבִימֶלֶךְ לְשָׂרָה. ''הִנֵּה נָתַתִּי אֶלֶף כֶּסֶף לְאָחִיךְ, הִנֵּה הוּא לָךְ כְּסוּת עֵינַיִם'' (בְּרֵאשִׁית כ) הַיְנוּ: כְּשֶׁיָּצָא הַמָּמוֹן מִיַּד עַכּוּ''ם לְיַד הַיִּשְׂרְאֵלִי תֵּכֶף נִתְגַּלּוּ הַגְּוָנִין וְנַעֲשׂוּ בִּבְחִינַת בִּגְדֵי יֶשַׁע הַיְנוּ כְּסוּת עֵינַיִם שֶׁהַכּל מִסְתַּכְּלִין בָּהֶם שֶׁהַכּל תְּאֵבִים לְהִסְתַּכֵּל בָּהֶם וְ עַל יְדֵי צְדָקָה שֶׁנּוֹתֵן מִמָּמוֹנוֹ נִתְתַּקֵּן כָּל מָמוֹנוֹ וְנִתְגַּלִּין הַגְּוָנִין וּמְאִירִין וְ נַעֲשֶׂה כָּל מָמוֹנוֹ בִּבְחִינַת: לִי הַכֶּסֶף וְלִי הַזָּהָב בִּבְחִינַת (יְשַׁעְיָה ס''א) : ''בִּגְדֵי יֶשַׁע מְעִיל צְדָקָה יְעָטָנִי'' וַ אֲפִלּוּ זֶה הַמָּעוֹת שֶׁלּוֹקְחִין הָעַכּוּ''ם מֵאִתָּנוּ נֶחֱשָׁב לִצְדָקָה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בָּבָא בַּתְרָא ט) : ''וְנוֹגְשַׂיִךְ צְדָקָה'' וזהו (שִׁיר הַשִּׁירִים ז) : ''עֵינַיִךְ בְּרֵכוֹת בְּחֶשְׁבּוֹן'' עֵינַיִךְ, זֶה הַגְּוָנִין בְּחִינַת כֶּסֶף וְזָהָב נִתְבָּרְכִין עַל יְדֵי צְדָקָה שֶׁכָּל פְּרוּטָה נִצְטָרֵף לְחֶשְׁבּוֹן גָּדוֹל (בָּבָא בַּתְרָא שָׁם:) וַאֲפִלּוּ עַל יְדֵי הַמָּמוֹן שֶׁבָּא לְתוֹךְ יַד  הָעַכּוּ''ם הַנִּקְרָאִים בַּת רַבִּים גַּם זֶה נֶחֱשָׁב לִצְדָקָה כְּמוֹ שֶׁכָּתוּב: ''וְנוֹגְשַׂיִךְ צְדָקָה'' וְזֶה דַּוְקָא, עַל שַׁעַר בַּת רַבִּים כְּשֶׁעֲדַיִן עַל הַשַּׁעַר קדֶם שֶׁבָּא לְיַד הָעַכּוּ''ם עֲדַיִן שׁוֹרֶה הַחֵן עַל הַמָּמוֹן אֲבָל אַחַר כָּךְ נֶעֱלָם הַחֵן כַּנַּ''ל וְזֶהוּ שֶׁאָמְרוּ סָבֵי דְּבֵי אַתּוּנָא. אַחֲוֵי לָן מָנָא דְּלָא שָׁוְיָא לְחַבָּלָא. וְאַיְתֵי בּוּדְיָא וּפְשַׁטוּהוּ, וְלָא עָיֵל לְתַרְעָא. וְאָמַר לוֹן, אַיְתוּ מָרָא וְסַתְרִי לַפֶּתַח עִם הַכּתֶל פֵּרוּשׁ בּוּדְיָא, זֶה בְּדָיוֹת הַלֵּב מַה שֶּׁבּוֹדֶה מִלִּבּוֹ הַיְנוּ הַמְדַמֶּה הַנַּ''ל הַיְנוּ בְּחִינַת שְׁרִירוּת לֵב הַנַּ''ל כְּשֶׁ זֶּה הַכּחַ הַמְדַמֶּה שֶׁבַּלֵּב גּוֹבֵר וּמִתְפַּשֵּׁט עַל הָאָדָם שֶׁעוֹלֶה מִמַּדְרֵגָה הַתַּחְתּוֹנָה לְמַדְרֵגָה עֶלְיוֹנָה וְהַקְּלִפָּה הַזּאת שֶׁהִיא הַמְדַמֶּה לָא שָׁוְיָא לְנֶגֶד עֵינֶיהָ, הַהֶפְסֵד וְחַבָּלָה שֶׁנִּפְסֶדֶת כְּבָר מֵהָאִישׁ שֶׁהָיָה בְּמַדְרֵגָה עֶלְיוֹנָה וְאַף עַל פִּי כֵן הִיא מִתְגַּבֶּרֶת אַחַר כָּךְ כַּנַּ''ל וְלָא עָיֵל לְתַרְעָא הַיְנוּ שֶׁ לּא יָכוֹל הָאִישׁ לִכָּנֵס לְשַׁעַר קְדֻשָּׁה שֶׁהִיא הַשֵּׂכֶל מֵחֲמַת הִתְגַּבְּרוּת הַמְדַמֶּה וְ עֵצָה הַיְעוּצָה עַל זֶה סְתִירַת הַפֶּתַח שֶׁהוּא הַמְדַמֶּה, שֶׁהוּא הַטֻּמְאָה כְּמוֹ:  הַבָּא לִטָּמֵא פּוֹתְחִין לוֹ (יוֹמָא ל''ח:) וְהוּא בְּחִינַת (בְּרֵאשִׁית ד) : ''לַפֶּתַח חַטָּאת רוֹבֵץ'' וּסְתִירָתוֹ עַל יְדֵי הַגְּוָנִין הַנַּ''ל שֶׁהוּא גְּדֻלַּת הַבּוֹרֵא הַנַּ''ל וְהֵם בְּחִינַת  כּוֹתֶל כו תל (זהַר מִשְׁפָּטִים קט''ז) כ''ו זֶה בְּחִינַת שֵׁם הַקָּדוֹשׁ, שֶׁהוּא בְּחִינַת גְּוָנִין כְּמוֹ שֶׁכָּתוּב (תְּהִלִּים כ''ז) : ''ה אוֹרִי'' שֶׁהוּא אוֹרוֹת הַגְּוָנִין ''וְיִשְׁעִי'' שֶׁהוּא בְּחִינַת בִּגְדֵי יֶשַׁע הַנַּ''ל והוא תֵּל שֶׁהַכּל פּוֹנִין לוֹ (זהַר שָׁם), וּתְאֵבִין לְהִסְתַּכֵּל בּוֹ (עיין זוהר ויגש ר:) [מִסִּימָן כ''ד עַד כָּאן לְשׁוֹן רַבֵּנוּ ז''ל] ה. גַּם דַּע שֶׁ כְּדֵי לְהַכְנִיעַ הַקְּלִפָּה הַמְסַבֶּבֶת שֶׁבְּכָל מַדְרֵגָה כַּנַּ''ל עַל זֶה צָרִיךְ שֶׁיְּעוֹרֵר שִׂמְחָה שֶׁל מִצְוָה עַל עַצְמוֹ הַיְנוּ שֶׁיִּשְׂמַח עַל יְדֵי שֶׁיִּזְכּר שֶׁזָּכָה לְהִתְקָרֵב לְהַשֵּׁם יִתְבָּרַךְ וְזָכָה לְהִתְקָרֵב לַצַּדִּיקִים הַמְקָרְבִין אוֹתוֹ לְהַשֵּׁם יִתְבָּרַךְ וְעַל יְדֵי הַשִּׂמְחָה זוֹ הוּא מְשַׁבֵּר הַקְּלִפָּה וְנִכְנָס לְמַדְרֵגָה שְׁנִיָּה [שַׁיָּךְ לְאוֹת א] זִבְחֵי אֱלקִים רוּחַ נִשְׁבָּרָה שֶׁשְּׁבִירַת הַדִּמְיוֹן הֵם הַקָּרְבָּנוֹת וְכוּ עַיֵּן שָׁם וְ זֶה בְּחִינַת סְמִיכָה עַל הַקָּרְבָּנוֹת כִּי הַקָּרְבָּנוֹת מְבִיאִין מִ בְּהֵמוֹת שֶׁהֵם בְּחִינַת כּחַ הַמְדַמֶּה כִּי  הַבְּהֵמָה יֵשׁ לָהּ גַּם כֵּן כּחַ הַמְדַמֶּה וּ כְשֶׁאָדָם הוֹלֵךְ אַחַר הַמְדַמֶּה שֶׁבַּלֵּב דְּהַיְנוּ אַחַר תַּאֲווֹתָיו חַס וְשָׁלוֹם שֶׁבָּאִין מִכּחַ הַמְדַמֶּה זֶהוּ מַעֲשֵׂה בְּהֵמָה מַמָּשׁ כִּי גַּם הַבְּהֵמָה יֵשׁ לָהּ כּחַ הַמְדַמֶּה וְעַל כֵּן כְּשֶׁאָדָם חוֹטֵא חַס וְשָׁלוֹם וְ כָל הַחֲטָאִים בָּאִין עַל יְדֵי כּחַ הַמְדַמֶּה שֶׁמִּשָּׁם נִמְשָׁכִין כָּל הַתַּאֲווֹת עַל כֵּן הוּא צָרִיךְ לְהָבִיא קָרְבָּן מִבְּהֵמוֹת וְצָרִיךְ לִסְמךְ עָלָיו וּלְהִתְוַדּוֹת כָּל חֲטָאָיו עַל הַקָּרְבָּן בִּשְׁעַת הַסְּמִיכָה וְעַל יְדֵי זֶה נִמְשָׁכִין כָּל הַחֲטָאִים וְכָל כּחַ הַמְדַמֶּה עַל הַבְּהֵמָה, שֶׁהִיא בְּחִינַת מְדַמֶּה כַּנַּ''ל (מנחות צג) וְ שׁוֹחֲטִין הַבְּהֵמָה לְקָרְבָּן וְעַל יְדֵי זֶה נִכְנָע וְנִשְׁבָּר הַמְדַמֶּה [שַׁיָּךְ לְאוֹת ב ג] מְבאָר שָׁם, שֶׁכְּשֶׁאָדָם נֶעְתָּק מִמַּדְרֵגָה לְמַדְרֵגָה אָז צָרִיךְ לוֹ לֵילֵךְ דֶּרֶךְ אֵלּוּ הַדִּמְיוֹנוֹת כְּדֵי לְהַגִּיעַ אֶל הַקְּדֻשָּׁה וְתֵכֶף כְּשֶׁעוֹלֶה לְהַמַּדְרֵגָה הַשְּׁנִיָּה אֲזַי נִתְעוֹרְרִין הַקְּלִפּוֹת שֶׁבַּמַּדְרֵגָה וּמְסַבְּבִין אוֹתוֹ וְצָרִיךְ לְהַכְנִיעַ אוֹתָם מֵחָדָשׁ וְכוּ עַיֵּן שָׁם וְאַף עַל פִּי שֶׁכְּבָר נִשְׁבַּר הַקְּלִפָּה שֶׁבַּמַּדְרֵגָה הָעֶלְיוֹנָה וְכוּ אַף עַל פִּי כֵן כְּשֶׁפְּנִימִיּוּת שֶׁל הָעֶלְיוֹן נֶעְתָּק מִשָּׁם וּפְנִימִיּוּת הַתַּחְתּוֹן עוֹלֶה, אֲזַי הַקְּלִפָּה חוֹזֵר וְנֵעוֹר וְכוּ עַיֵּן שָׁם וְאָמַר אָז בְּזֶה הַלָּשׁוֹן. וּ בָזֶה טוֹעִין הַחֲסִידִים הַרְבֵּה שֶׁפִּתְאם נִדְמֶה לָהֶם שֶׁנָּפְלוּ מֵעֲבוֹדַת ה וּבֶאֱמֶת אֵין זֶה נְפִילָה כְּלָל רַק מֵחֲמַת שֶׁצְּרִיכִין לַעֲלוֹת מִמַּדְרֵגָה לְמַדְרֵגָה וְאָז מִתְעוֹרְרִין וּמִתְגַּבְּרִין מֵחָדָשׁ הַקְּלִפּוֹת שֶׁהֵם הַתַּאֲווֹת וְהַבִּלְבּוּלִים וְהַדִּמְיוֹנוֹת וְהַמַּחֲשָׁבוֹת וְהַמְּנִיעוֹת כַּנַּ''ל עַל כֵּן צְרִיכִין לְהִתְגַּבֵּר בְּכָל פַּעַם מֵחָדָשׁ לַחֲזר וּלְהַכְנִיעַ וּלְשַׁבֵּר הַקְּלִפּוֹת וְהַמְּנִיעוֹת וְכוּ שֶׁבְּכָל מַדְרֵגָה וּמַדְרֵגָה מֵחָדָשׁ אֲבָל בֶּאֱמֶת אֵין זֶה נְפִילָה כְּלָל כַּנַּ''ל (שַׁיָּךְ לְאוֹת ג) : וְדַע שֶׁאֵין שְׁנֵי בְּנֵי אָדָם שָׁוִין וְכוּ נִמְצָא כְּשֶׁאֶחָד רוֹצֶה לַעֲלוֹת מִמַּדְרֵגָתוֹ לְמַדְרֵגָה עֶלְיוֹנָה יוֹתֵר אֲזַי הוֹלֵךְ וְנֶעְתָּק הָאָדָם הָעוֹמֵד בְּאוֹתָהּ הַמַּדְרֵגָה הָעֶלְיוֹנָה וְהוֹלֵךְ וְנֶעְתָּק לַמַּדְרֵגָה הַיּוֹתֵר עֶלְיוֹנָה וְכוּ וְאָמַר אָז בְּזֶה הַלָּשׁוֹן וְ זֶה בְּחִינַת הֲרָמָה מַה שֶּׁאֶחָד מֵרִים וּמַגְבִּיהַּ אֶת חֲבֵרוֹ כִּי עַל יְדֵי שֶׁזֶּה הָאָדָם שֶׁבַּמַּדְרֵגָה הַתַּחְתּוֹנָה עָלָה מִדַּרְגָּא לְדַרְגָּא עַל יְדֵי זֶה הִגְבִּיהַּ וְהֵרִים אֶת חֲבֵרוֹ שֶׁבַּמַּדְרֵגָה הָעֶלְיוֹנָה לַעֲלוֹת לְמַעֲלָה עֶלְיוֹנָה יוֹתֵר וְכֵן חֲבֵרוֹ דַּחֲבֵרוֹ הַגָּבוֹהַּ עוֹד יוֹתֵר מֵחֲבֵרוֹ עָלָה עוֹד יוֹתֵר לְמַעְלָה וְכֵן לְמַעְלָה לְמַעְלָה כִּי אִי אֶפְשָׁר שֶׁיִּהְיוּ שְׁנֵי בְּנֵי אָדָם בְּמַדְרֵגָה אַחַת כַּנַּ''ל אַחַר שֶׁאָמַר מַאֲמָר הַנַּ''ל וְשָׁם  מְכַנֶּה וְקוֹרֵא כָּל תַּאֲווֹת הַיֵּצֶר הָרָע בְּשֵׁם כּחַ הַמְדַמֶּה אָמַר אָז צְרִיכִין לִקְרא לוֹ וּלְכַנּוֹת לוֹ שֵׁם אַחֵר הַיְנוּ לְהַבַּעַל דָּבָר וְהַיֵּצֶר הָרָע צְרִיכִין לִקְרוֹת אוֹתוֹ בְּשֵׁם אַחֵר דְּהַיְנוּ שֶׁלּא לִקְרוֹתוֹ עוֹד בְּשֵׁם יֵצֶר הָרָע רַק בְּשֵׁם כּחַ הַמְדַמֶּה וְאָמַר זאת בְּדֶרֶךְ שְׂחוֹק אֲבָל הֵבַנְתִּי שֶׁהָיָה לוֹ בָּזֶה כַּוָּנָה שְׁלֵמָה


~ כו - רְצִיצָא דְּמָיֵת בְּבֵיעוּתֵהּ

[לְשׁוֹן רַבֵּנוּ זִכְרוֹנוֹ לִבְרָכָה] רְצִיצָא דְּמָיֵת בְּבֵיעוּתֵהּ, הֵיכָא נָפֵק רוּחָא ? וְאָמַר לְהוֹ: בְּהַיְנוּ דְּעָאל רַשִׁ''י: רְצִיצָא דְּמָיֵת, אֶפְרוֹחַ שֶׁמֵּת בְּתוֹךְ קְלִפָּתוֹ רְצִיצָא, זֶה  אֶפְרוֹחַ זה בחינת צדיק בחינת (תְּהִלִּים ע''ב) : ''יִפְרַח בְּיָמָיו צַדִּיק'' שֶׁשָּׁאֲלוּ אוֹתוֹ:  הַצַּדִּיק שֶׁמֵּמִית אֶת עַצְמוֹ וּמוֹסֵר אֶת נַפְשׁוֹ בִּצְלוֹתֵהּ וּבָעוּתֵהּ בְּאֵיזֶה מִן הַמְּקוֹמוֹת מִן הַתְּפִלָּה צָרִיךְ לוֹ לִמְסֹר אֶת נַפְשׁוֹ בְּיוֹתֵר ? וְהֵשִׁיב לָהֶם: הֵיכָא דְּעָאל הַיְנוּ  אֵיךְ שֶׁיֵּשׁ לוֹ לְהַעֲלוֹת נִיצוֹצֵי הַקְּדֻשָּׁה הַיְנוּ אֵיךְ שֶׁנִּכְנָסִים בּוֹ מַחֲשָׁבוֹת זָרוֹת וְצָרִיךְ לְהַעֲלוֹתָם כַּיָּדוּעַ שָׁם צָרִיךְ לוֹ לִמְסֹר נַפְשׁוֹ


~ כז - רְצִיצָא דְּמָיֵת בְּבֵיעוּתֵהּ

[לְשׁוֹן רַבֵּנוּ זִכְרוֹנוֹ לִבְרָכָה] רְצִיצָא דְּמָיֵת בְּבֵיעוּתֵהּ, הֵיכָא נָפֵק רוּחָא ? אָמַר לְהוֹ, בְּהַיְנוּ דְּעָאל א. כִּי  לִמְשׁךְ אֶת כָּל הָעוֹלָם לַעֲבוֹדָתוֹ לְעָבְדוֹ שְׁכֶם אֶחָד וְכֻלָּם יַשְׁלִיכוּ אֱלִילֵי כַּסְפָּם וּזְהָבָם וְיִתְפַּלְּלוּ אֶל הַשֵּׁם יִתְבָּרַךְ לְבַד זֶה הַדָּבָר נַעֲשֶׂה בְּכָל דּוֹר וָדוֹר לְפִי הַשָּׁלוֹם שֶׁבַּדּוֹר כִּי  עַל יְדֵי הַשָּׁלוֹם שֶׁיֵּשׁ בֵּין בְּנֵי הָאָדָם וְהֵם חוֹקְרִים וּמַסְבִּירִים זֶה לָזֶה הָאֱמֶת עַל יְדֵי זֶה מַשְׁלִיךְ כָּל אִישׁ אֶת שֶׁקֶר אֱלִילֵי כַּסְפּוֹ וּמְקָרֵב אֶת עַצְמוֹ לְהָאֱמֶת ב. וְ אִי אֶפְשָׁר לָבוֹא לִבְחִינַת שָׁלוֹם אֶלָּא עַל יְדֵי הֶאָרַת פָּנִים הַדְרַת פָּנִים וזה (בְּרֵאשִׁית ל''ג) : ''וַיָּבא יַעֲקב שָׁלֵם עִיר שְׁכֶם'' אִתְעָרוּתָא שֶׁל בְּחִינַת (צְפַנְיָה ג) : ''לְעָבְדוֹ שְׁכֶם אֶחָד'' הוּא עַל יְדֵי שָׁלוֹם וְשָׁלוֹם הוּא עַל יְדֵי בְּחִינַת יַעֲקב שֶׁהוּא הֶאָרַת פָּנִים בְּחִינַת שׁוּפְרֵהּ דְּיַעֲקב כְּעֵין שׁוּפְרֵהּ דְּאָדָם (בָּבָא מְצִיעָא פ''ד) וְזֶה בְּחִינַת (תְּהִלִּים כ''ד) : מְבַקְשֵׁי פָנֶיךָ יַעֲקב ג. וְ הַדְרַת פָּנִים זֶה בְּחִינַת דְּרוּשֵׁי הַתּוֹרָה שֶׁהַתּוֹרָה נִדְרֶשֶׁת בִּשְׁלֹשׁ עֶשְׂרֵה מִדּוֹת הַנִּמְשָׁכִים מִתְּלֵיסַר תִּקּוּנֵי דִּקְנָא (זהַר אַחֲרֵי ס''ב) מִבְּחִינַת הַדְרַת פָּנִים כְּמוֹ שֶׁכָּתוּב (וַיִּקְרָא י''ט) : ''וְהָדַרְתָּ פְּנֵי זָקֵן'' ד. וּלְפִי הַהִזְדַּכְּכוּת חָכְמָתוֹ בִּשְׁלֹשׁ עֶשְׂרֵה מִדּוֹת אֵלּוּ הַנַּ''ל כֵּן הִזְדַּכְּכוּת קוֹל רִנָּתוֹ (קִדּוּשִׁין ל''ב:) בבחינת:  זקן זה קנה חכמה (קדושין ל''ב:) הַקָּנֶה מוֹצִיא קוֹל (בְּרָכוֹת ס''א וְעַיֵּן זהַר פִּנְחָס רל''ב רל''ד רל''ה: שִׁיר הַשִּׁירִים ב). וזה ''הַרְאִינִי אֶת מַרְאַיִךְ'' זֶה בְּחִינַת הַדְרַת פָּנִים, בְּחִינַת זָקֵן כַּנַּ''ל הַשְׁמִיעִנִי אֶת קוֹלֵךְ כִּי הַקּוֹל לְפִי הַחָכְמָה שֶׁל דְּרוּשֵׁי הַתּוֹרָה לְפִי הַשֵּׂכֶל שֶׁל שְׁלֹשׁ עֶשְׂרֵה מִדּוֹת שֶׁהוּא דּוֹרֵשׁ בָּהֶם אֶת הַתּוֹרָה וזהו (עָמוֹס ה) : ''דִּרְשׁוּנִי וִחְיוּ'' כִּי ''הַחָכְמָה תְּחַיֶּה אֶת בְּעָלֶיהָ'' (קהֶלֶת ז) ה. וּ כְשֶׁנִּזְדַּכֵּךְ קוֹלוֹ אָז עַל יְדֵי הַשְׁמָעַת קוֹלוֹ לְבַד בְּלא דִּבּוּר הַקָּדוֹשׁ בָּרוּךְ הוּא מוֹשִׁיעוֹ בְּעֵת צָרָתוֹ בבחינת (תְּהִלִּים ק''ו) :''וַיַּרְא בַּצַּר לָהֶם בְּשָׁמְעוֹ אֶת רִנָּתָם'' עַל יְדֵי שְׁמִיעַת קוֹלוֹ הַקָּדוֹשׁ בָּרוּךְ הוּא רוֹאֶה מִי שֶׁמֵּצֵר לוֹ אֵיזֶהוּ עַכּוּ''ם מֵצֵר לָנוּ וזהו (דְּבָרִים כ''ז) : ''בָּאֵר הֵיטֵב'', בְּשִׁבְעִים לָשׁוֹן (סוטה ל''ב מובא בפרש''י שם) שֶׁפֵּרוּשִׁים וּדְרוּשֵׁי הַתּוֹרָה שֶׁמִּשָּׁם תּוֹצְאוֹת הַקּוֹל עַל יָדָם הֵיטִיב לָנוּ בְּכָל הַלְּשׁוֹנוֹת וּבְכָל הָעַכּוּ''ם בִּבְחִינַת  בְּשָׁמְעוֹ אֶת רִנָּתָם, רָאשֵׁי תֵבוֹת בָּאֵ''ר וּ בָאֵר הוּא לְשׁוֹן פֵּרוּשׁ וּדְרוּשׁ ו. וּ לְהַדְרַת פָּנִים הַנַּ''ל אִי אֶפְשָׁר לָבוֹא, אֶלָּא עַל יְדֵי תִּקּוּן הַבְּרִית בבחינת (דִּבְרֵי הַיָּמִים א ט''ז) : ''הוֹד וְהָדָר לְפָנָיו'' כְּשֶׁ''עז וְחֶדְוָה בִּמְקוֹמוֹ שֶׁהוּא  בְּרִית, הַנִּקְרָא בּעַז וְהוּא חֶדְוָה דְּמַטְרוֹנִיתָא (עיין פע''ח שער הזמירות פרק א) וְזֶה (שְׁמוֹת ט''ו) : עָזִּי, זֶה בְּחִינַת בְּרִית וְזִמְרָת, זֶה בְּחִינַת קוֹל וַיְהִי לִי לִישׁוּעָה, בִּבְחִינַת וַיַּרְא בַּצַּר לָהֶם וְכוּ. וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (סוֹטָה ל:). כְּשֶׁעָלוּ יִשְׂרָאֵל מִן הַיָּם, נָתְנוּ עֵינֵיהֶם לוֹמַר שִׁירָה כִּי עַל הַיָּם נִתְגַּלָּה בְּחִינַת בְּרִית כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה: הַיָּם רָאָה וַיָּנס וַיֵּצֵא הַחוּצָה (מִדְרָשׁ רַבָּה וַיֵּשֶׁב פָּרָשָׁה ז) נָתְנוּ עֵינֵיהֶם זֶה בְּחִינַת הַדְרַת פָּנִים בְּחִינַת זָקֵן זֶה קָנָה חָכְמָה כְּמוֹ שֶׁפֵּרֵשׁ רַשִׁ''י (בְּרֵאשִׁית ג) : ''וַתִּפָּקַחְנָה עֵינֵי שְׁנֵיהֶם'' עַל שֵׁם הַחָכְמָה נֶאֱמַר לוֹמַר שִׁירָה זֶה בְּחִינַת  קוֹל, שֶׁנִּתְגַּלָּה עַל יְדֵי הַחָכְמָה וזהו שאמרו (סוֹטָה שָׁם) : עוֹלְלִים וְיוֹנְקִים אָמְרוּ: ''זֶה אֵלִי וְאַנְוֵהוּ'' זֶה בְּחִינַת בְּרִית, בְּחִינַת (שְׁמוֹת ג) : ''וְזֶה לְךָ הָאוֹת'' וְאַנְוֵהוּ זֶה בְּחִינַת הַדְרַת פָּנִים וְזֶהוּ פֵּרוּשׁ (מִשְׁלֵי כ''ט) : ''רעֶה זוֹנוֹת יְאַבֶּד הוֹן''  הוֹן זֶה בְּחִינַת קוֹל כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה: כַּבֵּד אֶת ה מֵהוֹנְךָ אַל תִּקְרֵי מֵהוֹנְךָ אֶלָּא מִגְּרוֹנְךָ (כַּמּוּבָא בבאה''ט סִימָן נ''ג בְּשֵׁם הַפְּסִיקְתָּא, וְכֵן בְּרַשִׁ''י מִשְׁלֵי ג בְּהַגָּ''ה שָׁם) (וּלְשׁוֹן הַפְּסִיקְתָּא אֶלָּא מְחָנֶנְּךָ וְכוּ אִם נָתַן לְךָ קוֹל עָרֵב וְכוּ) וּ כְשֶׁפּוֹגֵם בַּבְּרִית, נִפְגָּם קוֹלוֹ וְיַעֲקב שֶׁשָּׁמַר בְּרִיתוֹ, כְּמוֹ (בְּרֵאשִׁית מ''ט) : ''רֵאשִׁית אוֹנִי'' זָכָה לַקּוֹל, בִּבְחִינַת (שָׁם כ''ז) : ''הַקּל קוֹל יַעֲקב'' וּמִבְּחִינַת קוֹל זוֹכֶה לְשָׁלוֹם בִּבְחִינַת (שִׁיר הַשִּׁירִים א) : ''שִׁיר הַשִּׁירִים אֲשֶׁר לִשְׁלמה'' לַמֶּלֶךְ שֶׁהַשָּׁלוֹם שֶׁלּוֹ (שה''ר פ''א) וּבִשְׁבִיל זֶה, תֵּכֶף אַחַר קוֹל רִנָּה שֶׁל שִׁירַת הַיָּם זָכוּ לְשַׁבַּת שָׁלוֹם (עיין זוהר קרח קעו). כמו שכתוב (שְׁמוֹת ט''ו) : ''וַיָּבאוּ מָרָתָה'' וְשַׁבָּת, בְּמָרָה נִצְטַוָּה (כְּמוֹ שֶׁאָמְרוּ רַבּוֹתֵינוּ זַ''ל סַנְהֶדְּרִין נ''ו: שְׁמוֹת שָׁם) ''וַתַּעַן לָהֶם מִרְיָם שִׁירוּ לַה'' רָאשֵׁי תֵבוֹת שָׁלוֹם שֶׁעַל יְדֵי שִׁירָה זָכוּ לְשָׁלוֹם ז. וְדַוְקָא בְּמָרָה קִבְּלוּ שַׁבַּת שָׁלוֹם כִּי כֵן  דֶּרֶךְ הַשָּׁלוֹם לְהִתְלַבֵּשׁ בְּמָרָה, בִּבְחִינַת (יְשַׁעְיָה ל''ח) : ''הִנֵּה לְשָׁלוֹם מַר לִי מָר'' כְּמוֹ שֶׁכָּל הָרְפוּאוֹת הֵם בְּסַמִּים מָרִים כֵּן  הַשָּׁלוֹם שֶׁהוּא רְפוּאָה לְכָל הַדְּבָרִים בִּבְחִינַת (שָׁם נ''ז) : ''שָׁלוֹם לָרָחוֹק וְלַקָּרוֹב אָמַר ה וּרְפָאתִיו'' וְלִפְעָמִים הַחֻלְשָׁה גּוֹבֶרֶת כָּל כָּךְ עַד שֶׁאֵין יְכלֶת בְּיַד הַחוֹלֶה לִסְבּל מְרִירוּת הָרְפוּאוֹת וְאָז הָרוֹפְאִים מוֹשְׁכִין יְדֵיהֶם מִן הַחוֹלֶה וּמְיָאֲשִׁים אוֹתוֹ כָּךְ כְּשֶׁהָעֲווֹנוֹת שֶׁהֵם חֳלִי הַנֶּפֶשׁ גּוֹבְרִים מְאד אָז אֵין יָכוֹל לִסְבּל מְרִירוּת הָרְפוּאוֹת וְאָז: ''אֵין שָׁלוֹם אָמַר לָרְשָׁעִים'' (יְשַׁעְיָה מ''ח נ''ז) וְזֶה שֶׁשִּׁבַּח חִזְקִיָּה אֶת הַקָּדוֹשׁ בָּרוּךְ הוּא שֶׁהִשְׁלִיךְ כָּל חַטּאתָיו אַחַר כְּתֵפוֹ כְּדֵי שֶׁלּא יִצְטָרֵךְ לְהַלְבִּישׁ אֶת הַשָּׁלוֹם בִּמְרִירוּת הַרְבֵּה וזה ''הִנֵּה לְשָׁלוֹם מַר לִי מָר'' (שָׁם ל''ח) הַיְנוּ זֶה יָדוּעַ, כִּי לְשָׁלוֹם צָרִיךְ מְרִירוּת וְאַתָּה חָשַׁקְתָּ נַפְשִׁי מֵרֶדֶת שָׁחַת [שָׁם כָּתוּב מִשַּׁחַת בְּלִי, וּפֵרֵשׁ רַשִׁ''י: מִבְּלִי רֶדֶת שַׁחַת] כִּי יָדַעְתָּ שֶׁאֵין בִּי כּחַ לִסְבּל מְרִירוּת לְפִי חַטָּאתִי וְהִשְׁלַכְתָּ אַחַר גֵּוְךָ כָּל חֲטָאָי כְּדֵי שֶׁיִּתְלַבֵּשׁ הַשָּׁלוֹם בִּמְרִירוּת כְּפִי יְכָלְתִּי וְזֶה (בְּרֵאשִׁית כ''ד) : ''וְאַבְרָהָם זָקֵן'' עַל יְדֵי זָקֵן הַנַּ''ל עַל יְדֵי זֶה: ''וַה בֵּרַךְ אֶת אַבְרָהָם בַּכּל'' זֶה שָׁלוֹם כְּמוֹ שֶׁכָּתוּב: עוֹשֶׂה שָׁלוֹם וּבוֹרֵא אֶת הַכּל ח. וְשָׁלוֹם בְּגוּפוֹ (שַׁבָּת ל''ג) [דָּרְשׁוּ עַל פָּסוּק ''וַיָּבא יַעֲקב שָׁלֵם'', שָׁלוֹם בְּגוּפוֹ שָׁלוֹם בְּמָמוֹנוֹ וְכוּ] בְּאַרְבַּע מָרוֹת שֶׁלּא תִּתְגַּבֵּר אַחַת עַל חֲבֶרְתָּהּ שָׁלוֹם בְּמָמוֹנוֹ שֶׁלּא יִהְיֶה בָּא זֶה וְאָכַל אֶת זֶה כְּמוֹ שֶׁאָמְרָה בַּת נַקְדִּימוֹן בֶּן גֻּרְיוֹן (כְּתֻבּוֹת ס''ו:) שָׁלוֹם בְּתוֹרָתוֹ בְּלא קֻשְׁיוֹת וְזֶה פֵּרוּשׁ: רְצִיצָא בְּחִינַת  קָנֶה רָצוּץ שֶׁהֵם הָעַכּוּ''ם שֶׁהֵם רְחוֹקִים מִבְּחִינַת זָקֵן זֶה קָנָה חָכְמָה, מֵהַדְרַת פָּנִים וְהֵם דְּבֵקִים בְּקָנֶה רָצוּץ כְּמוֹ שֶׁכָּתוּב (תְּהִלִּים ס''ח) : ''גְּעַר חַיַּת קָנֶה'' דְּמָיֵת בְּבֵיעוּתֵהּ הַיְנוּ לְהָמִית וּלְבַטֵּל בָּעוּתָם וּצְלוֹתָם מִלְּבַקֵּשׁ עוֹד מֵאֱלקִים אֲחֵרִים אֶלָּא לִקְרא כֻּלָּם בְּשֵׁם ה הֵיכָא נָפֵק רוּחָא הַיְנוּ זאת הַבְּחִינָה אִי אֶפְשָׁר אֶלָּא עַל יְדֵי תִּקּוּן בְּרִית שֶׁהוּא בְּחִינַת (יְהוֹשֻׁעַ ב) : ''וְלא קָמָה עוֹד רוּחַ בְּאִישׁ'' וְ אֵיךְ מַפִּיק וּמוֹצִיא נִיצוֹצֵי הַקְּדֻשָּׁה שֶׁנָּפְלוּ עַל יְדֵי פְּגַם הַבְּרִית ? וְאָמַר לָהֶם: בְּהַיְנוּ דְּעָאל בָּזֶה שֶׁנִּכְנָס בּוֹ רוּחַ הַיְנוּ  בָּזֶה שֶׁנִּכְנָס בּוֹ רוּחַ שְׁטוּת הַיְנוּ הִרְהוּרֵי זְנוּת וְהוּא מְשַׁבֵּר תַּאֲוָתוֹ בָּזֶה הוּא מַפִּיק וּמוֹצִיא נִיצוֹצֵי הַקְּדֻשָּׁה שֶׁל פְּגַם הַבְּרִית כִּי זֶה הוּא בְּחִינַת תְּשׁוּבַת הַמִּשְׁקָל (אֵיכָה ה) : ''זְקֵנִים מִשַּׁעַר שָׁבָתוּ בַּחוּרִים מִנְּגִינָתָם'' [עַד כָּאן לְשׁוֹן רַבֵּנוּ, זִכְרוֹנוֹ לִבְרָכָה]. [שַׁיָּךְ לְעֵיל] '' וַיַּרְא בַּצַּר לָהֶם בְּשָׁמְעוֹ אֶת רִנָּתָם'' עַל יְדֵי שְׁמִיעַת קוֹלוֹ, הַקָּדוֹשׁ בָּרוּךְ הוּא רוֹאֶה מִי שֶׁמֵּצֵר לוֹ, אֵיזֶה עַכּוּ''ם מֵצֵר לָנוּ וְכוּ וְאָמַר, שֶׁעַל כֵּן כְּשֶׁיֵּשׁ, חַס וְשָׁלוֹם, אֵיזֶה גְּזֵרָה וְצָרָה לְיִשְׂרָאֵל מֵאֵיזֶה עַכּוּ''ם אֲזַי טוֹב לְנַגֵּן הַנִּגּוּן שֶׁל אוֹתָהּ הָעַכּוּ''ם שֶׁמֵּצֵר לָהֶם, חַס וְשָׁלוֹם וְזֶהוּ: ''בְּשָׁמְעוֹ אֶת רִנָּתָם'' רִנָּתָם דַּיְקָא הַיְנוּ רִנָּה וְנִגּוּן שֶׁלָּהֶם שֶׁל אוֹתָהּ הָעַכּוּ''ם שֶׁמְּצֵרָה לְיִשְׂרָאֵל, חַס וְשָׁלוֹם


~ כח - בְּנִי לָן בֵּיתָא בַּאֲוִירָא דְּעָלְמָא

[לְשׁוֹן רַבֵּנוּ זִכְרוֹנוֹ לִבְרָכָה] בְּנִי לָן בֵּיתָא בַּאֲוִירָא דְּעָלְמָא, אָמַר שֵׁם, קָם וְתָלָא בֵּין שְׁמַיָּא לְאַרְעָא. אֲמַר לְהוֹ, אַפִּיקוּ לִי לִבְנֵי וְטִינָא מֵהָתָם. אָמְרוּ: וּמִי אִיכָּא דְּמָצֵי לְאַסּוּקֵי הָתָם. אָמַר: וּמִי אִיכָּא דְּמָצֵי לְמִבְנֵי בֵּיתָא בֵּין שְׁמַיָּא לְאַרְעָא. א.  הַמִּתְנַגְּדִים הַמְבַזִּים וְהַמְחָרְפִים יִרְאֵי הַשֵּׁם זֶה מֵחֲמַת שֶׁמְּקַבְּלִים תּוֹרָה מִתַּלְמִידֵי חֲכָמִים שֵׁדִין יְהוּדָאִין (עיין זוהר פנחס רנ''ג:) כִּי  תַּלְמִידֵי חֲכָמִים שֵׁדִין יְהוּדָאִין הֵם מְקַבְּלִים תּוֹרָתָם מֵהַשֵּׁדִין שֶׁיֵּשׁ לָהֶם תּוֹרָה נְפוּלָה מְאַלְפִין נְפוּלִים וּבְאַלְפִין אֵלּוּ כְּתִיב בִּשְׁלמה (מְלָכִים א ה) ''וַיְדַבֵּר שְׁלשֶׁת אֲלָפִים מָשָׁל וַיְהִי שִׁירוֹ חֲמִשָּׁה וָאָלֶף'' כִּי שְׁלמה זָכָה לָהֶם בִּקְדֻשָּׁה אֲבָל תַּלְמִידֵי חֲכָמִים שֵׁדִין יְהוּדָאִין מְקַבְּלִין מֵהֶם דֶּרֶךְ הַקְּלִפּוֹת וּבִשְׁבִיל זֶה כָּל דִּבּוּרָם דֶּרֶךְ מָשָׁל וּמְלִיצָה וּטְעָמִים נִפְלָאִים כִּי שָׁרְשָׁהּ מֵאֵלּוּ אַלְפִין הַנַּ''ל וְ אֵלּוּ הַתַּלְמִידֵי חֲכָמִים, נֶאֱמַר עֲלֵיהֶם (יְשַׁעְיָה ז). ''הַמְּעַט מִכֶּם הַלְאוֹת אֲנָשִׁים כִּי תַלְאוּ גַּם אֱלקִים'' כִּי מְיַגְּעִים אֲנָשִׁים שֶׁבָּאִים לִשְׁמע דְּרוּשָׁם וְתוֹרָתָם וַאֲנָשִׁים חוֹשְׁבִים שֶׁיָּבוֹאוּ לְאֵיזֶהוּ תּוֹעֶלֶת עַל יָדָם הַיְנוּ שֶׁיָּבוֹאוּ לָדַעַת אֶת ה אֵיךְ לַעֲבד וְהֵם הָאֲנָשִׁים אֵין מַשִּׂיגִים שׁוּם תּוֹעֶלֶת כִּי תּוֹרָתָם שֶׁל אֵלּוּ הַתַּלְמִידֵי חֲכָמִים אֵין לָהּ כּחַ לְהַדְרִיךְ אֶת הָאָדָם בְּדֶרֶךְ הַטּוֹב כִּי מִבִּישָׁא לָא הֲוֵי טָבָא (עיין ברכות כ''ט ב''ר פ כ''ב מצורע פ י''ט ועיין שבת קכ''ט) וְלא עוֹד, כִּי תַלְאוּ גַּם אֱלקִים כְּאִלּוּ לוֹאֶה הַקָּדוֹשׁ בָּרוּךְ הוּא מִלַּעֲזר לָעוֹבְדִים אוֹתוֹ נִמְצָא שֶׁעַל יְדֵי זֶה אֵלּוּ בְּנֵי אָדָם נוֹפְלִים בִּכְפִירוֹת גְּדוֹלוֹת וְחוֹשְׁבִים, חַס וְשָׁלוֹם, ''לא יִרְאֶה וְלא יָבִין אֶלקִים בְּמַעֲשֵׂה בְּנֵי אָדָם'' עַל יְדֵי זֶה ''אֶת יִרְאֵי ה לא יְכַבְּדוּ'' וּמְחָרְפִים וּמְבַיְּשִׁים אוֹתָם וּבִשְׁבִיל זֶה  בּוּשָׁה נִקְרָא עֲבוֹדַת אֱלִילִים כְּמוֹ שֶׁכָּתוּב (הוֹשֵׁעַ ט) : ''וַיִּנָּזְרוּ לַבּשֶׁת'' כִּי הַ בּוּשָׁה וְהַחֵרוּף נַעֲשֶׂה מֵהַכְּפִירוֹת ב. וּכְשֶׁיֵּשׁ לְיִרְאֵי הַשֵּׁם חֲרָפוֹת וּבוּשׁוֹת מֵהַכּוֹפְרִים הָאֵלּוּ עֵצָה עַל זֶה: ''אָנכִי תּוֹלַעַת וְלא אִישׁ חֶרְפַּת אָדָם'' (תְּהִלִּים כ''ב)  לַחֲרָפוֹת וּבִזְיוֹנוֹת, הַסְּגֻלָּה לָזֶה בְּחִינַת תּוֹלָע שֶׁעַל יְדֵי בְּחִינָה הַזּאת, מְנַצֵּחַ אוֹיְבָיו כִּי תּוֹלָע הוּא בְּחִינַת אֱמוּנָה כְּמוֹ שֶׁכָּתוּב (אֵיכָה ד) : ''הָאֱמֻנִים עֲלֵי תּוֹלָע'' וְהוּא בְּחִינַת אַבְרָהָם שֶׁהוּא ראשׁ לַמַּאֲמִינִים כְּמוֹ שֶׁכָּתוּב (בְּרֵאשִׁית ט''ו) : ''וְהֶאֱמִין בַּה'' וּבִ בְחִינַת אַבְרָהָם שֶׁהוּא בְּחִינַת אֱמוּנָה מְשַׁבֵּר וּמְבַטֵּל עֲבוֹדַת אֱלִילִים וְהַכְּפִירוֹת וְהַבִּזְיוֹנוֹת וּמִתְגַּבֵּר עַל הַכּוֹפְרִים בִּבְחִינַת (תְּהִלִּים כ) : ''בִּגְבוּרוֹת יֵשַׁע יְמִינוֹ'' כִּי אַבְרָהָם שֶׁהוּא בְּחִינַת חֶסֶד, בְּחִינַת אֱמוּנָה בְּחִינַת (שָׁם פ''ט) : ''וְחַסְדִּי לא אָפִיר וְלא אֲשַׁקֵּר בֶּאֱמוּנָתִי'' בַּיָּמִין הַזּאת הוּא מִתְגַּבֵּר עַל אוֹיְבָיו כִּי נַעֲשֶׂה בִּבְחִינַת (נַחוּם ב) : ''אַנְשֵׁי חַיִל מְתֻלָּעִים'' וּבְזֶה הַחֶסֶד הוּא מְתַקֵּן אֵלּוּ הָאַלְפִין הַנְּפוּלִים הַנַּ''ל בִּבְחִינַת (שְׁמוֹת כ) : ''וְעוֹשֶׂה חֶסֶד לָאֲלָפִים'' ג. וְ לָבוֹא לְחֶסֶד אִי אֶפְשָׁר לָבוֹא אֶלָּא עַל יְדֵי שֶׁיַּכְנִיס תַּלְמִידֵי חֲכָמִים צַדִּיקִים לְתוֹךְ בֵּיתוֹ כִּי הַמַּכְנִיס אוֹרְחִים תַּלְמִידֵי חֲכָמִים אֲמִתִּיִּים לְתוֹךְ בֵּיתוֹ כְּאִלּוּ הִקְרִיב תְּמִידִין כְּמַאֲמַר חֲכָמֵינוּ, זִכְרוֹנָם לִבְרָכָה (בְּרָכוֹת י:). אִישׁ קָדוֹשׁ עוֹבֵר עָלֵינוּ תָּמִיד וְכוּ וּ בְזֶה הַשִּׁמּוּשׁ שֶׁעוֹמֵד עֲלֵיהֶם וּמְשַׁמֵּשׁ אוֹתָם זוֹכֶה לַחֶסֶד הַנַּ''ל כְּמַאֲמַר (כְּתֻבּוֹת צ''ו) : כָּל הַמּוֹנֵעַ תַּלְמִידוֹ מִלְּשַׁמְּשׁוֹ כְּאִלּוּ מוֹנֵעַ מִמֶּנּוּ חֶסֶד וּ בִשְׁבִיל זֶה הָיָה הַתָּמִיד כֶּבֶשׂ כִּי מִמֶּנּוּ נִתְתַּקְּנוּ הָאַלְפִין בִּבְחִינַת (יִרְמְיָה י''א) : ''וַאֲנִי כְּכֶבֶשׂ אַלּוּף'' וְזֶה בְּחִינַת  כֶּבֶשׂ שֶׁכָּבוּשׁ תַּחַת יַד רַבּוֹ וּמְשַׁמֵּשׁ אוֹתָם וְזֶה תָּמִד גִּימַטְרִיָּא ד אַלְפִין שֶׁהוּא תִּקּוּן הָאַלְפִין כַּנַּ''ל וְזֶהוּ (מִשְׁלֵי כ''ג) : ''לְמִי מְדָנִים לְמִי שִׂיחַ'' הַיְנוּ עַל יְדֵי  שִׂי''חַ עַל יְדֵי חָכָם שֵׁד יְהוּדַאי עַל יָדוֹ מְדָנִים עַל יָדוֹ בָּא הִתְנַגְּדוּת וְזֶהוּ שֶׁאָמְרוּ סָבֵי דְּבֵי אַתּוּנָא: בְּנִי לָן בֵּיתָא בַּאֲוִירָא דְּעָלְמָא כִּי  אֵלּוּ בְּנֵי אָדָם הָרוֹצִים לַעֲרךְ עֲבוֹדָתָם עַל יְדֵי הַתּוֹרָה שֶׁשּׁוֹמְעִים מִתַּלְמִידֵי חֲכָמִים שֵׁדִין יְהוּדָאִין וּבֶאֱמֶת אֵין לָהֶם עַל מַה שֶּׁיִּסְמכוּ וַהֲוֵי כְּאִלּוּ רוֹצִים לִבְנוֹת בַּיִת בַּאֲוִירָא וְאֵין לָהֶם עַל מַה שֶּׁיִּסְמכוּ כְּמוֹ  הַשֵּׁדִין שֶׁפּוֹרְחִים בָּאֲוִיר וְאָמַר שֵׁם, וְקָם בֵּין שְׁמַיָּא לְאַרְעָא הַיְנוּ  הַתַּלְמִיד חָכָם הָאֲמִתִּי הוּא בֵּין שְׁמַיָּא לְאַרְעָא כְּתַרְגּוּמוֹ: ''כִּי כל בַּשָּׁמַיִם וּבָאָרֶץ'' [דַּאֲחִיד בִּשְׁמַיָּא וְאַרְעָא] וְאָמַר אַפִּיקוּ לִי לִבְנֵי וְטִינָא מֵהָתָם כִּי טִינָא נִכְנָס בְּלִבָּם שֶׁל אֵלּוּ כַּנַּ''ל וְנַעֲשֶׂה לִבָּם לֵב הָאֶבֶן וּכְשֶׁתַּלְמִיד חָכָם הָאֲמִתִּי רוֹאֶה מַחֲשַׁבְתָּם הָרָעָה אוֹמֵר לָהֶם שֶׁיּוֹצִיאוּ הַטִּינָא מִלִּבָּם שֶׁיּוֹצִיאוּ הַטִּינָא שֶׁבְּלֵב הָאֶבֶן וְאַל יִכְפְּרוּ בְּהַקָּדוֹשׁ בָּרוּךְ הוּא כִּי הַטִּינָא וְלֵב הָאֶבֶן מֵהָתָם הַיְנוּ מִבְּחִינַת הָאַלְפִין הַנְּפוּלִים הַנַּ''ל שֶׁהֵן גִּימַטְרִיָּא הָתָם [כִּי אַרְבַּע פְּעָמִים אָלֶף עִם הַכּוֹלֵל עוֹלֶה הָתָם] אָמְרוּ: מִי אִיכָּא דְּמָצֵי לְאַסּוּקֵי הָתָם שֶׁאָמְרוּ לוֹ: מִי יָכוֹל לַעֲלוֹת הָאַלְפִין הַנְּפוּלִים וְהֵשִׁיב לָהֶם, מִי אִיכָּא דְּמָצֵי לְמִבְנֵי בֵּיתָא בֵּין שְׁמַיָּא לְאַרְעָא הַיְנוּ מִי שֶׁבּוֹנֶה בֵּיתוֹ עַל יְדֵי תַּלְמִידֵי חֲכָמִים הָאֲמִתִּיִּים כִּי יֵשׁ לָהֶם עַל מַה שֶּׁיִּסְמכוּ כִּי  תַּלְמִידֵי חֲכָמִים אֲמִתִּיִּים הֵם יְסוֹד כָּל דָּבָר וּמִי שֶׁבֵּיתוֹ בֵּית וַעַד לַחֲכָמִים שֶׁבּוֹנֶה בֵּיתוֹ בִּבְחִינַת: ''אִישׁ קָדוֹשׁ עוֹבֵר עָלֵינוּ תָּמִיד, נַעֲשֶׂה עֲלִיַּת קִיר'' (מְלָכִים ב ד) אֵלּוּ הָאֲנָשִׁים מַעֲלִין הָאַלְפִין כַּנַּ''ל. וְזֶה אָלֶף בֵּית גִּימֶל דָּלֶת גִּימֶל דָּלֶת דָּא שְׁמַיָּא וְאַרְעָא בֵּית מִי שֶׁבּוֹנֶה בֵּיתוֹ בֵּין שְׁמַיָּא לְאַרְעָא, זֶה תִּקּוּן הָאַלְפִין זַיִן חֵית הַיְנוּ אֵלּוּ בְּנֵי אָדָם הַמְקַבְּלִים תּוֹרָתָם מִ שֵּׁדִין יְהוּדָאִין, הַמְכֻנִּים בְּשֵׁם זַיִן בְּחִינַת (וַיִּקְרָא י''ז) : ''לַשְּׂעִירִים אֲשֶׁר הֵם זוֹנִים'' מהם החרוף והבזיונות בבחינת (אִיּוֹב ל''א) ''וּבוּז מִשְׁפָּחוֹת יְחִתֵּנִי'', בְּחִינַת חֵית הֵא וָאו הוֹי וַי לְשׁוֹן צְעָקָה וּמְרִיבָה כַּנַּ''ל לְמִי מְדָנִים לְמִי שִׂיחַ הַיְנוּ זַיִן חֵית טֵית יוּד טוּבָא גָּנֵז בְּגַוֵּהּ כִּי  צָרִיךְ כְּשֶׁשּׁוֹמֵעַ תּוֹרָה מִתַּלְמִידֵי חֲכָמִים שֵׁדִין יְהוּדָאִין שֶׁיּאכַל טוֹב שֶׁבְּגַוֵּהּ כְּמוֹ (חֲגִיגָה ט''ו:) רַבִּי מֵאִיר רִמּוֹן מָצָא תּוֹכוֹ אָכַל כמו שכתוב (מִשְׁלֵי כ''ג) : ''בְּנִי תְּנָה לִבְּךָ לִי'' וּכְתִיב (שָׁם כ''ב) : ''שְׁמַע דִּבְרֵי חֲכָמִים וְלִבְּךָ תָּשִׁית לְדַעְתִּי'' וּכְשֶׁעוֹשֶׂה כֵּן, מַעֲלֶה טוֹב הַגָּנוּז בְּגַוֵּהּ, הַיְנוּ הָאַלְפִין הַנְּפוּלִים וזה טֵית, טוּבָא גָּנֵז בְּגַוֵּהּ (הַקְדָּמַת הַזּהַר ג) שֶׁתָּשִׁית לִבְּךָ לַטּוֹב הַגָּנוּז בִּדְבָרָיו וְעַל יְדֵי זֶה יוּד הַיְנוּ תְּתַקֵּן עַל יְדֵי זֶה הָאַלְפִין בְּחִינַת (יְשַׁעְיָה כ''ה) : ''אוֹדֶה שִׁמְךָ כִּי עָשִׂיתָ פֶלֶא'' דָּא אָלֶף וְזֶה יוּד צוּרַת אָלֶף וְזֶה יוּד, לְשׁוֹן אוֹדֶה יוּד, בְּחִינַת (אֵיכָה ג) : ''וַיַּדּוּ אֶבֶן'' לְשׁוֹן הַשְׁלָכָה הַיְנוּ קְלִפָּתוֹ זָרַק [עַד כָּאן לְשׁוֹן רַבֵּנוּ, זִכְרוֹנוֹ לִבְרָכָה] וְשָׁמַעְנוּ מִפִּיו הַקָּדוֹשׁ, שֶׁזּאת הַתּוֹרָה מְרֻמָּז בָּהּ כָּל הַכַּוָּנוֹת שֶׁל פָּרָשַׁת הַתָּמִיד שֶׁאוֹמְרִים בַּבּקֶר. וּבֵאֵר לָנוּ קְצָת. וְעַיֵּן בַּכַּוָּנוֹת וְתִרְאֶה וְתָבִין שֶׁכָּל הַכַּוָּנוֹת שֶׁל פָּרָשַׁת הַתָּמִיד מְבאָרִים בַּתּוֹרָה הַזּאת. כִּי מְבאָר שָׁם בַּכַּוָּנוֹת, שֶׁתָּמִיד מַכְנִיעַ קְלִפּוֹת דַּעֲשִׂיָּה וְכוּ, שֶׁהֵם בְּחִינַת עֲבוֹדָה זָרָה וְכוּ וְ''עוֹלַת'' גִּימַטְרִיָּא שֵׁם אב''ג ית''ץ וְכוּ, שֶׁהוּא בְּחֶסֶד, וְכוּ בְּסוֹד:''וַיַּשְׁכֵּם אַבְרָהָם בַּבּקֶר'', וְהוּא סוֹד:''אַל תִּירְאִי תּוֹלַעַת'' וְכוּ וְיֵשׁ כְּנֶגְדּוֹ בַּקְּלִפָּה תּוֹלָע אֲשֶׁר מְכַלֶּה וְאוֹכֵל הַכּל וְכוּ וְעַל כֵּן צִוָּה הַשֵּׁם יִתְבָּרַךְ בְּרַחֲמָיו לְהַקְרִיב עוֹלַת תָּמִיד לְהִתְגַּבֵּר עוֹלַת תָּמִיד שֶׁבִּקְּדֻשָּׁה שֶׁהוּא בְּחִינַת תּוֹלַעַת יַעֲקב, עַל הַתּוֹלָע שֶׁבַּקְּלִפָּה וְכוּ וְדַע כִּי כָּל קָרְבָּן עוֹלָה, הִיא בִּבְחִינַת לֵאָה וְכוּ וְלָכֵן בָּא עוֹלַת תָּמִיד כְּנֶגְדָּהּ, כְּדֵי לְמַתֵּק דִּינֶיהָ כְּדֵי שֶׁלּא יִשְׁלט וְיִמְשׁל הַתּוֹלַעַת הַטָּמֵא, וְתוֹלָע יַחֲזר לְעוֹלַת וְזֶה שֶׁכָּתוּב: עוֹלַת תָּמִד כִּי תָּמִד בְּגִימַטְרִיָּא ד אַלְפִין שֶׁלּוֹקַחַת לֵאָה וְכוּ כָּל זֶה מְבאָר בַּ''פְּרִי עֵץ חַיִּים'' שַׁעַר הַקָּרְבָּנוֹת, פֶּרֶק ד עַיֵּן שָׁם הֵיטֵב וּתְדַקְדֵּק וְתִרְאֶה שֶׁכָּל זֶה מְבאָר בְּהַתּוֹרָה הַנַּ''ל כִּי מְבאָר שָׁם, שֶׁהַמִּתְנַגְּדִים הַמְחָרְפִין יִרְאֵי הַשֵּׁם, זֶה נִמְשָׁךְ מֵהָאַלְפִין הַנְּפוּלִים שֶׁאֵלּוּ הָאַלְפִין בִּקְדֻשָּׁה הֵם בְּחִינַת לֵאָה וְאֶצְלָם נַעֲשֶׂה מִזֶּה בְּחִינַת: ''הַמְּעַט מִכֶּם הַלְאוֹת אֲנָשִׁים, כִּי תַלְאוּ גַּם אֶלקִים'' כְּאִלּוּ לוֹאֶה הַקָּדוֹשׁ בָּרוּךְ הוּא מִלַּעֲזר וְכוּ כִּי  מִלֵּאָה, נַעֲשֶׂה אֶצְלָם בְּחִינַת לוֹאֶה כִּי הֵם יוֹנְקִים מֵהַדִּינִים הַקָּשִׁים שֶׁבְּלֵאָה שֶׁמִּשָּׁם אֲחִיזַת הַקְּלִפּוֹת הַקָּשׁוֹת שֶׁהֵם בְּחִינַת עֲבוֹדָה זָרָה הַנַּ''ל וְזֶה מַה שֶּׁמְּבאָר בְּהַתּוֹרָה הַנַּ''ל שֶׁנּוֹפְלִים בִּכְפִירוּת בְּחִינַת עֲבוֹדָה זָרָה, עַיֵּן שָׁם וְהַתִּקּוּן: אָנכִי תּוֹלַעַת וְלא אִישׁ וְכוּ הַיְנוּ בְּחִינַת תּוֹלָע דִּקְדֻשָּׁה שֶׁמַּכְנִיעַ תּוֹלָע דִּקְלִפָּה וְזֶה שֶׁמּוּבָא לְעֵיל בְּהַתּוֹרָה הַנַּ''ל שֶׁהוּא בְּחִינַת אַבְרָהָם כִּי כֵן מְבאָר שָׁם בַּכַּוָּנוֹת, שֶׁתּוֹלָע דִּקְדֻשָּׁה, בְּחִינַת עוֹלַת תָּמִד, הוּא בְּחִינַת חֶסֶד, בְּחִינַת אַבְרָהָם, בְּחִינַת חֶסֶד שֶׁבִּגְבוּרָה וְזֶה שֶׁמּוּבָא בְּהַתּוֹרָה הַנַּ''ל שֶׁהוּא בְּחִינַת: ''בִּגְבוּרוֹת יֵשַׁע יְמִינוֹ'' הַיְנוּ בְּחִינַת חֶסֶד שֶׁבִּגְבוּרָה. וְזֶה שֶׁמּוּבָא שָׁם, שֶׁעִקַּר הַתִּקּוּן עַל יְדֵי שֶׁיַּכְנִיס אוֹרְחִים תַּלְמִידֵי חֲכָמִים בְּתוֹךְ בֵּיתוֹ, שֶׁנֶּחֱשָׁב כְּאִלּוּ הִקְרִיב תְּמִידִין כִּי תָּמִד בְּגִימַטְרִיָּא ד אַלְפִין כִּי עִקַּר הַתִּקּוּן עַל יְדֵי בְּחִינַת קָרְבַּן תָּמִד, שֶׁעוֹלֶה ד אַלְפִין שֶׁעַל יְדֵי זֶה נִתְתַּקְּנִין הָאַלְפִין הַנַּ''ל וְזוֹכִין לִבְחִינַת תּוֹלָע דִּקְדֻשָּׁה שֶׁהוּא בְּחִינַת עוֹלַת תָּמִיד בְּחִינַת חֶסֶד לְאַבְרָהָם עַיֵּן בְּהַתּוֹרָה הַנַּ''ל וּבַכַּוָּנוֹת הֵיטֵב, וְתָבִין אֵיךְ נִכְלְלוּ כָּל הַכַּוָּנוֹת שֶׁל פָּרָשַׁת הַתָּמִיד בְּהַתּוֹרָה הַנַּ''ל


~ כט - הַאי גַּבְרָא דְּאָזֵל בָּעֵי אִתְּתָא וְלָא קָיָהֲבִי לֵהּ

הַאי גַּבְרָא דְּאָזֵל בָּעֵי אִתְּתָא וְלָא קָיָהֲבִי לֵהּ, מַאי חָזֵי דְּאָזֵל לְהֵיכָא דְּמִדְלֵי מִנַּהּ ? שְׁקַל סִכְּתָא דָּצָהּ לְתַתָּא, לָא עַאל, דָּלֵי דָּצָהּ לְעֵלָּא, עָאל. אָמַר: הַאי נַמִּי מִתְרַמִיָא לֵהּ בַּת מַזָּלֵהּ. רַשִׁ''י: דְּמִדְלְיָה מִנַּהּ, שֶׁמְּיֻחֶסֶת מֵרִאשׁוֹנָה. וְשׁוֹאֵל אוֹתוֹ הֲלא יֵשׁ לוֹ לִלְמד, הוֹאִיל וְלא נָתְנוּ לוֹ רִאשׁוֹנָה כָּל שֶׁכֵּן זוֹ: סִכְּתָא, קַבִּילָא: דָּצָהּ, הִשְׁפִּיל יָדוֹ בְּמָקוֹם שֶׁאֵין חוֹר בַּכּתֶל וְלָא עָל: דָּלֵי דָּצָהּ, הִגְבִּיהַּ יָדוֹ וּנְעָצָהּ בִּמְקוֹם נֶקֶב וְעָאל. הַאי גַּבְרָא דְּאָזֵל בָּעֵי אִתְּתָא וְלָא קָיָהֲבִי לֵהּ וְכוּ א. כִּי לא כָּל דִּבּוּר נִקְרָא דִּבּוּר כִּי דִּבּוּר שֶׁאֵינוֹ נִשְׁמָע וְנִתְקַבֵּל אֵינוֹ נִקְרָא דִּבּוּר בְּחִינַת (תְּהִלִּים י''ט) : ''אֵין אמֶר וְאֵין דְּבָרִים בְּלִי נִשְׁמָע קוֹלָם'' וְ עִקַּר מַה שֶּׁנִּתְקַבֵּל הַדִּבּוּר הוּא מֵחֲמַת הַטּוֹב שֶׁיֵּשׁ בּוֹ כִּי טוֹב הַכּל חֲפֵצִים וְעַל כֵּן כְּשֶׁיֵּשׁ טוֹב בְּהַדִּבּוּר אֲזַי הַדִּבּוּר נִשְׁמָע וְנִתְקַבֵּל אֲבָל כְּשֶׁאֵין טוֹב בְּהַדִּבּוּר אֵינוֹ נִתְקַבֵּל וְאֵיךְ עוֹשִׂין הַטּוֹב בְּהַדִּבּוּר ? הוּא עַל יְדֵי שֶׁלּוֹקְחִין הַדִּבּוּר מֵהַדַּעַת אֲזַי יֵשׁ בּוֹ טוֹב אֲבָל כְּשֶׁהַדִּבּוּר בְּלא דַּעַת אֲזַי אֵין בּוֹ טוֹב בבחינת (מִשְׁלֵי י''ט) : ''גַּם בְּלא דַּעַת נֶפֶשׁ לא טוֹב''  נֶפֶשׁ הוּא הַדִּבּוּר כְּמוֹ שֶׁכָּתוּב (בְּרֵאשִׁית ב) : ''וַיְהִי הָאָדָם לְנֶפֶשׁ חַיָּה'' וְתַרְגּוּמוֹ: לְרוּחַ מְמַלְּלָא ב. וּ לְהָקִים וּלְרוֹמֵם אֶת הַדַּעַת הוּא עַל יְדֵי שֶׁבַח הַצַּדִּיקִים כְּשֶׁמְּשַׁבְּחִין וּמְפָאֲרִים אֶת הַצַּדִּיקִים עַל יְדֵי זֶה נִתְרוֹמֵם הַדַּעַת בבחינת (דְּבָרִים ל''ב) : ''כַּנֶּשֶׁר יָעִיר קִנּוֹ''  נִשְׁרָא דָּא רוּחָא (כַּמּוּבָא בְּתִקּוּן ג מֵהַי''א תִּקּוּנִים) דָּא בְּחִינַת צַדִּיק בִּבְחִינַת (בְּמִדְבַּר כ''ז) : ''אִישׁ אֲשֶׁר רוּחַ בּוֹ''  יָעִיר קִנּוֹ שֶׁהוּא מְעוֹרֵר הַמּחִין מִתַּרְדֵּמוּתָן מִבְּחִינַת מחִין דְּקַטְנוּת, מִבְּחִינַת שֵׁנָה  קִנּוֹ דָּא ''קְנֵה חָכְמָה קְנֵה בִּינָה'' (מִשְׁלֵי ד) שֶׁהֵם הַמּחִין וַאֲפִלּוּ מַלְאָכִים כְּשֶׁרוֹצִים לַעֲשׂוֹת דִּבּוּר שֶׁיִּהְיֶה נִשְׁמָע וְנִתְקַבֵּל אֶצְלָם בִּבְחִינַת: עשֵׂי דְבָרוֹ לִשְׁמעַ בְּקוֹל דְבָרוֹ אֲזַי הֵם  מְשַׁבְּחִין וּמְפָאֲרִין אֶת הַשֵּׁם יִתְבָּרַךְ תְּחִלָּה שֶׁהוּא צַדִּיקוֹ שֶׁל עוֹלָם בְּחִינַת (תְּהִלִּים קמ''ה) : ''צַדִּיק ה בְּכָל דְּרָכָיו'' וְעַל יְדֵי זֶה נַעֲשֶׂה הַדִּבּוּר, בִּבְחִינַת: לִשְׁמעַ וְכוּ וזה (תְּהִלִּים ק''ג) : ''בָּרְכוּ ה מַלְאָכָיו'' הַיְנוּ הַשֶּׁבַח שֶׁמְּשַׁבְּחִין תְּחִלָּה אֶת הַשֵּׁם יִתְבָּרַךְ שֶׁהוּא צַדִּיקוֹ שֶׁל עוֹלָם וְאַחַר כָּךְ עַל יְדֵי זֶה: עוֹשֶׂה דְבָרוֹ לִשְׁמעַ בְּקוֹל דְּבָרוֹ שֶׁעוֹשִׂין הַדִּבּוּר שֶׁהוּא נִשְׁמָע וְנִתְקַבֵּל ג. וְזֶה  בְּחִינַת בְּגָדִים לְבָנִים הַיְנוּ תִּקּוּן הַדִּבּוּר שֶׁהוּא בְּחִינַת מַלְכוּת פֶּה הוּא בְּחִינַת בְּגָדִים לְבָנִים כִּי  צָרִיךְ לִשְׁמר מְאד אֶת הַבְּגָדִים שֶׁלּא יְבַזֶּה אֶת הַבְּגָדִים רַק לְשָׁמְרָן כָּרָאוּי שֶׁלּא יָבוֹא עֲלֵיהֶם שׁוּם כֶּתֶם וּרְבָב וְכָל מִי שֶׁהוּא גָּדוֹל יוֹתֵר צָרִיךְ לִשְׁמר אֶת הַבְּגָדִים יוֹתֵר כִּי כָל מִי שֶׁגָּדוֹל יוֹתֵר מְדַקְדְּקִין עִמּוֹ יוֹתֵר וְעַל כֵּן תַּלְמִיד חָכָם שֶׁנִּמְצָא רְבָב עַל בְּגָדָיו, חַיָּב מִיתָה (שַׁבָּת קי''ג) כִּי עִמּוֹ מְדַקְדְּקִין יוֹתֵר כִּי  הַבְּגָדִים בְּעַצְמָם הֵם דָּנִין אוֹתוֹ בִּבְחִינַת דִּינָא דְּמַלְכוּתָא כִּי הַבְּגָדִים הֵם בְּחִינַת מַלְכוּת כִּי רַבִּי יוֹחָנָן קָרָא לְמָאנֵהּ מְכַבְּדוּתָא (שַׁבָּת קי''ג) שֶׁזֶּהוּ בְּחִינַת מַלְכוּת בְּחִינַת (תְּהִלִּים כ''ד) : ''מֶלֶךְ הַכָּבוֹד'' וְהֵם בְּחִינַת צֶדֶק מַלְכוּתָא קַדִּישָׁא (פתח אליהו) שֶׁזֶּה בְּחִינַת הַבְּגָדִים בְּחִינַת (אִיּוֹב כ''ט) : ''צֶדֶק לָבַשְׁתִּי'' וְהַמְבַזֶּה אוֹתָם נִמְצָא שֶׁהוּא כְּמוֹרֵד בְּמַלְכוּת וְאָז דִּינָא דְּמַלְכוּתָא דָּן אוֹתוֹ וְעַל יְדֵי זֶה עוֹשֶׂה פֵּרוּד בֵּין קֻדְשָׁא בְּרִיךְ הוּא וּשְׁכִינְתֵּהּ בִּבְחִינַת נָחָשׁ מַשִּׁיךְ לָהּ לְגַבַּהּ וְאַטִּיל בַּהּ זֻהֲמָא (עיין זוהר אחרי ע''ט) בִּבְחִינַת דַּם נִדָּה בִּבְחִינַת (יְשַׁעְיָה ס''ג) : ''מַדּוּעַ אָדם לִלְבוּשֶׁךָ'' וְ זֶהוּ בְּחִינַת הַכֶּתֶם וְהָרְבָב שֶׁנִּמְצָא עַל בִּגְדוֹ שֶׁעַל יְדֵי זֶה נִפְרֶדֶת בְּחִינַת הַמַּלְכוּת הַנַּ''ל שֶׁהִיא שְׁכִינַת עֻזּוֹ מִקֻּדְשָׁא בְּרִיךְ הוּא וְאָז (יִרְמְיָה כ''ה) : ''שָׁאג יִשְׁאַג עַל נָוֵהוּ'' עַל נָוֶה דִּילֵהּ (זוהר אחרי ע''ד:) וְאָז שׁוֹלֶטֶת שִׁפְחָה בִּישָׁא שֶׁהוּא מַלְכוּת דְּסִטְרָא אָחֳרָא בבחינת (מִשְׁלֵי ל) : ''שִׁפְחָה כִּי תִירַשׁ גְּבִרְתָּהּ'' שֶׁהִיא אִשָּׁה רָעָה שֶׁהִיא בְּחִינַת עֵת רָעָה (עיין זוהר תרומה קנ''ה:) כִּי יֵשׁ כ''ח [עֶשְׂרִים וּשְׁמוֹנֶה] עִתִּים עִתִּים לְטוֹבָה, עִתִּים לְרָעָה (קהלת ג) וְצָרִיךְ לְהַכְנִיעַ שִׁפְחָה בִּישָׁא שֶׁהִיא עֵת רָעָה בבחינת (קהֶלֶת ט) : ''בְּכָל עֵת יִהְיוּ בְגָדֶיךָ לְבָנִים'' בְּכָל עֵת דַּיְקָא  בְגָדֶיךָ לְבָנִים הַיְנוּ בְּלא רְבָב הַיְנוּ בְּחִינַת טָהֳרַת הַשְּׁכִינָה מִנִּדָּתָהּ בִּבְחִינַת דָּם נֶעְכָּר וְנַעֲשֶׂה חָלָב (בְּכוֹרוֹת ו: נִדָּה ט) וְהָרְשָׁעִים בַּעֲווֹנוֹתֵיהֶם גּוֹרְמִין אַפְרָשׁוּתָא בֵּין קֻדְשָׁא בְּרִיךְ הוּא וּשְׁכִינְתֵּיהּ כִּי גּוֹרְמִין לָהּ דַּם נִדָּה וְאָז הִיא נִקְרֵאת עִיר הַדָּמִים (יחזקאל כ''ב וכ''ד:) (נַחוּם ג) וְעַל שֵׁם זֶה רְשָׁעִים נִקְרָאִים אַנְשֵׁי דָּמִים (תהלים נה) כִּי  שְׁסָ''ה לא תַעֲשֶׂה תְּלוּיִים בִּשְׁסָ''ה גִּידִים שֶׁשָּׁם תַּהֲלוּכַת הַדָּמִים וּלְפִי בְּחִינַת לא תַעֲשֶׂה שֶׁעוֹבְרִים כֵּן מְעוֹרְרִים דַּם נִדָּה לְהַשְּׁכִינָה כִּי כַּמָּה מִינֵי דָּמִים יֵשׁ (נדה יט) בְּכֵן צָרִיךְ לְהַמְתִּיק אֶת הַדָּמִים הָאֵלּוּ הַיְנוּ לְתַקֵּן הַלָּאוִין שֶׁהֵם הַגִּידִין וּלְהַמְשִׁיךְ לָהֶם לַבְנוּנִית בִּבְחִינַת: דָּם נֶעְכָּר וְנַעֲשֶׂה חָלָב וְזֶהוּ: בְּכָל עֵת יִהְיוּ בְגָדֶיךָ לְבָנִים בְּגִידֶיךָ דַּיְקָא לְהַמְשִׁיךְ לָהֶם לַבְנוּנִית ד. וּ לְתַקֵּן כָּל הָעֲבֵרוֹת בִּפְרָטִיּוּת הֵם רַבִּים מְאד וְכָבֵד עַל הָאָדָם וְאִי אֶפְשָׁר לְתַקֵּן אוֹתָם כִּי יֵשׁ דִּקְדּוּקִים וּפְרָטִים רַבִּים בְּכָל לָאו וָלָאו בְּכֵן צָרִיךְ לְתַקֵּן כְּלָלִיּוּת הִגִּידִים שֶׁהוּא בְּחִינַת (דְּבָרִים ד) : ''וַיַּגֵּד לָכֶם אֶת בְּרִיתוֹ'' (עיין זוהר וישלח קע''ו:) וְאָז,  עַל יְדֵי תִּקּוּן הַבְּרִית שֶׁהוּא כְּלָלִיּוּת הַגִּידִין נִתְתַּקֵּן מִמֵּילָא כָּל הַלָּאוִין שֶׁעָבַר וְנִמְשָׁךְ לָהֶם לַבְנוּנִית וְעַל שֵׁם זֶה נִקְרָא כְּלָלִיּוּת הַגִּידִין שֶׁהוּא הַבְּרִית קדֶשׁ, שַׁדַּי (עיין לעיל בסי יא אות ג) עַל שֵׁם שֶׁשָּׁדֵי וְיוֹרֶה כְּחֵץ (עיין רש''י ע''פ ברכות שדים ורחם) לַבְנוּנִית וְתִקּוּנִין לְכָל פְּרָט וּפְרָט כְּפִי צָרְכּוֹ וַאֲפִלּוּ לַמְּקוֹמוֹת הַצָּרִים וְהַדַּקִּים כִּי  יֵשׁ מְקוֹמוֹת צָרִים וְדַקִּים שֶׁאִי אֶפְשָׁר לָבוֹא לְשָׁם שׁוּם תִּקּוּן כִּי אִם עַל יְדֵי תִּקּוּן הַכְּלָלִי שֶׁהוּא זוֹרֵק לַבְנוּנִית וְתִקּוּנִים גַּם לַמְּקוֹמוֹת הַצָּרִים וְהַדַּקִּים בבחינת (אִיּוֹב כ''ב) : ''וְהָיָה שַׁדַּי בְּצָרֶיךָ'' שֶׁשָּׁדֵי וְיוֹרֶה תִּקּוּנִין לְכָל מְקוֹמוֹת הַצָּרִים וְעַל שֵׁם זֶה  נִקְרָא בְּרִית: זהַר הָרָקִיעַ (עיין מאורי אור) כִּי קדֶם הַתִּקּוּן אֲזַי הָרָקִיעַ הוּא בִּבְחִינַת (אִיּוֹב כ) : ''יְגַלּוּ שָׁמַיִם עֲווֹנוֹ'' וְאַחַר הַתִּקּוּן, אֲזַי מַזְהִיר וּמְטַהֵר אֶת הָרָקִיעַ בִּבְחִינַת לָשׁוֹן שֶׁל זְהוֹרִית שֶׁהוּא מַלְבִּין עֲווֹנוֹתֵיהֶן שֶׁל שְׁסָ''ה לָאוִין (עיין יומא סז סח) וּמַשְׁפִּיעַ לַבְנוּנִית בִּשְׁסָ''ה גִּידִין בִּבְחִינַת: בְּכָל עֵת יִהְיוּ בְּגָדֶיךָ לְבָנִים כִּי  כָּל הַלַּבְנוּנִית נִמְשָׁךְ מִן הַמּחַ בְּחִינַת: וְנוֹזְלִים מִן לְבָנוֹן מִן לִבּוּנָא דְּמחָא (זהַר פִּינְחָס רל''ה:) וְ עַל יְדֵי תִּקּוּן כְּלָלִיּוּת הַגִּידִין נִתְרוֹמֵם הַמּחִין בִּבְחִינַת: ''כַּנֶּשֶׁר יָעִיר קִנּוֹ'' נִשְׁרָא דָּא רוּחָא שֶׁהוּא כְּלָלִיּוּת הַגִּידִין בְּחִינַת (יְהוֹשֻׁעַ ב) : ''וְלא קָמָה עוֹד רוּחַ בְּאִישׁ'' (עיין זבחים קטז) יָעִיר קִנּוֹ שֶׁהוּא מְעוֹרֵר קְנֵה חָכְמָה קְנֵה בִּינָה, מִבְּחִינַת שֵׁנָה  עַל גּוֹזָלָיו יְרַחֵף שֶׁהוּא מְרַחֵף וּמֵגֵן עַל הַמּחִין שֶׁהָיוּ מִתְּחִלָּה נִגְזָלִין בִּבְחִינַת (מִשְׁלֵי כ''ח) : ''גּוֹזֵל  אָבִיו וְאִמּוֹ'', הֵם הַמּחִין שֶׁהֵם אָב בְּחָכְמָה (מגילה יג) וְאֵם לַבִּינָה (משלי ב בְּרָכוֹת ג) וזה בחינת תִּינוֹק יוֹנֵק מִשְּׁדֵי אִמּוֹ (עיין זוהר פנחס רנ''ח:)  תִּינוֹק הַיְנוּ הַמּחִין דְּקַטְנוּת שֶׁהוּא יוֹנֵק וְנִגְדָּל מִקַּטְנוּתוֹ, עַל יְדֵי תִּקּוּן הַכְּלָלִי שֶׁהוּא שָׁדֵי וְיוֹרֶה כְּחֵץ וְזֶה: אִמּוֹ, דָּא כְּנֵסִיָּה כְּמוֹ שֶׁכָּתוּב (מִשְׁלֵי כ''ג) : ''אַל תָּבוּז כִּי זָקְנָה אִמֶּךָ'' (עיין רש''י משלי א פסוק ח ורש''י ברכות נ''ד ד''ה ואומר:) שֶׁשָּׁם נִתְכַּנְּסִין וְנִכְלָלִין כָּל הַתִּקּוּנִים. וְ זֶה עִקַּר הִתְקָרְבוּת יִשְׂרָאֵל לַאֲבִיהֶם שֶׁבַּשָּׁמַיִם הַיְנוּ עַל יְדֵי תִּקּוּן הַבְּרִית עַל יְדֵי זֶה עִקַּר הַהִתְקָרְבוּת שֶׁל יִשְׂרָאֵל לַאֲבִיהֶם שֶׁבַּשָּׁמַיִם בִּבְחִינַת (שְׁמוֹת י''ט) : ''וָאֶשָּׂא אֶתְכֶם עַל כַּנְפֵי נְשָׁרִים וָאָבִא אֶתְכֶם אֵלָי'' נִשְׁרָא זֶה תִּקּוּן הַכְּלָלִי שֶׁהוּא בְּחִינַת: ''וַיַּגֵּד לָכֶם אֶת בְּרִיתוֹ'' כַּנַּ''ל הַיְנוּ תִּקּוּן הַבְּרִית עַל יְדֵי זֶה דַּיְקָא, ''וָאָבִא אֶתְכֶם אֵלָי'' שֶׁנִּתְקָרְבוּ אֵלָיו יִתְבָּרַךְ כִּי  עִקַּר הַהִתְקָרְבוּת לְהַשֵּׁם יִתְבָּרַךְ הוּא עַל יְדֵי תִּקּוּן הַבְּרִית כַּנַּ''ל ה. וּ בָזֶה תָּלוּי פַּרְנָסָה בְּלִי טרַח שֶׁהוּא בְּחִינַת (שָׁם ט''ז) : ''לֶחֶם מִן הַשָּׁמַיִם'' הַיְנוּ עַל יְדֵי  תִּקּוּן הַכְּלָלִי, שֶׁהוּא תִּקּוּן הַבְּרִית שֶׁהוּא בְּחִינַת (מִשְׁלֵי ל) : ''דֶּרֶךְ הַנֶּשֶׁר בַּשָּׁמַיִם'' וזה (בַּמִּדְבָּר י''א) : ''וְהַמָּן כִּזְרַע גַּד הוּא''  זֶרַע גַּד, דָּא טִפָּה חִוַּרְתָּא (תִּקּוּנִים תִּקּוּן כ''א נ''ב:) הַיְנוּ בְּחִינַת: וְנוֹזְלִים מִן לְבָנוֹן שֶׁזֶּה בְּחִינַת תִּקּוּן הַבְּרִית שֶׁ בָּזֶה תָּלוּי פַּרְנָסָה בְּלִי טרַח שֶׁהוּא בְּחִינַת מָן בְּחִינַת: לֶחֶם מִן הַשָּׁמָיִם כַּנַּ''ל כִּי  פַּרְנָסָה שֶׁהוּא בְּטִרְחָא וּבִכְבֵדוּת הוּא מֵחֲמַת שֶׁלּא תִּקֵּן תִּקּוּן הַכְּלָלִי שֶׁהוּא תִּקּוּן הַבְּרִית כִּי  מָאן דְּזָרֵק פֵּרוּרִין דְּנַהֲמָא, עֲנִיּוּת רָדֵף אַבַּתְרֵהּ כָּל שֶׁכֵּן מָאן דְּזָרֵק פֵּרוּרִין דְּמחָא (זהַר פִּינְחָס רמ''ד:) וְזֶה (וַיִּקְרָא י''ט) ''לא תֹאכְלוּ עַל הַדָּם'' הַיְנוּ עַל יְדֵי הַדָּמִים שֶׁהֵם גּוֹרְמִים לַשְּׁכִינָה בְּחִינַת דָּם נִדָּה בִּבְחִינַת עִיר הַדָּמִים בִּבְחִינַת: מַדּוּעַ אָדם לִלְבוּשֶׁךְ בִּבְחִינַת שֶׁנִּמְצָא רְבָב עַל בְּגָדָיו הַיְנוּ עַל יְדֵי פְּגַם הַבְּרִית שֶׁהוּא בְּחִינַת פְּגַם כְּלָלִיּוּת הַגִּידִין שֶׁזֶּהוּ בְּחִינַת פְּגַם הַבְּגָדִים כַּנַּ''ל עַל יְדֵי זֶה: לא תֹאכְלוּ הַיְנוּ פַּרְנָסָה בְּטרַח וזה ''לא תְנַחֲשׁוּ וְלא תְעוֹנֵנוּ'' שֶׁהֵם גּוֹרְמִים בְּחִינַת נָחָשׁ מַשִּׁיךְ לָהּ לְגַבַּהּ וְגוֹרְמִים שְׁלִיטַת הַשִּׁפְחָה בִּישָׁא, שֶׁהִיא עֵת רָעָה וזה  לא תְנַחֲשׁוּ שֶׁלּא לִגְרם, חַס וְשָׁלוֹם, נָחָשׁ מַשִּׁיךְ לָהּ לְגַבַּהּ וְכוּ כַּנַּ''ל וְלא תְעוֹנֵנוּ שֶׁהוּא לְשׁוֹן עֵת וְעוֹנָה הַיְנוּ שֶׁלּא לִגְרם, חַס וְשָׁלוֹם שְׁלִיטַת הָעֵת רָעָה שֶׁל הַכ''ח עִתִּים וְכַנַּ''ל. וְזֶה שֶׁבִּקֵּשׁ יַעֲקב (בְּרֵאשִׁית כ''ח) : ''וְנָתַן לִי לֶחֶם לֶאֱכל וּבֶגֶד לִלְבּשׁ'' כִּי זֶה תָּלוּי בָּזֶה כִּי פַּרְנָסָה תָּלוּי בִּבְחִינַת בְּגָדִים לְבָנִים וזה (יְשַׁעְיָה כ''ג) : ''לֶאֱכל לְשָׂבְעָה וְלִמְכַסֶּה עָתִיק'' וְיַעֲקב שֶׁהִמְשִׁיךְ לַבְנוּנִית בִּבְחִינַת (בְּרֵאשִׁית ל) : ''מַחְשׂף הַלָּבָן'' עַל יְדֵי תִּקּוּן הַכְּלָלִי כְּמוֹ שֶׁכָּתוּב (שָׁם מ''ט) : ''רֵאשִׁית אוֹנִי'' נֶאֱמַר בּוֹ (שָׁם כ''ה) : ''יוֹשֵׁב אהָלִים'' הַיְנוּ בְּחִינַת שָׁמַיִם כְּמוֹ שֶׁכָּתוּב (יְשַׁעְיָה מ) : ''וַיִּמְתָּחֵם כָּאהֶל לָשָׁבֶת'' הַיְנוּ בְּחִינַת: דֶּרֶךְ הַנֶּשֶׁר בַּשָּׁמַיִם בְּחִינַת זהַר הָרָקִיעַ בְּחִינַת לָשׁוֹן שֶׁל זְהוֹרִית שֶׁמַּלְבִּין עֲווֹנוֹתֵיהֶן וְהַדָּמִים שֶׁל שְׁסָ''ה גִּידִין בִּבְחִינַת (שָׁם א) : ''אִם יַאְדִּימוּ כַתּוֹלָע כַּצֶּמֶר יִהְיוּ'' ו. וְכָל זְמַן שֶׁלּא תִּקֵּן תִּקּוּן הַכְּלָלִי וְ הַשְּׁכִינָה הִיא בִּבְחִינַת: ''מַדּוּעַ אָדם לִלְבוּשֶׁךָ'' בְּחִינַת דַּם נִדָּה אֲזַי הַדִּבּוּר אָסוּר בִּבְחִינַת (תְּהִלִּים ל''ט) : ''נֶאֱלַמְתִּי דּוּמִיָּה'' שֶׁמֵּאֵלּוּ הַדָּמִים נַעֲשֶׂה בִּבְחִינַת דּוּמִיָּה כִּי  עִקַּר הַדִּבּוּר תָּלוּי בַּתִּקּוּן הַכְּלָלִי שֶׁהוּא בְּחִינַת: ''וַיַּגֵּד לָכֶם אֶת בְּרִיתוֹ'' כַּנַּ''ל וְזֶה בְּחִינַת: בָּתַר דִּשְׁכִיב רַבִּי שִׁמְעוֹן הֲוָה אָמַר חַד לְחַבְרֵהּ: אַל תִּתֵּן אֶת פִּיךָ לַחֲטִיא אֶת בְּשָׂרֶךָ (זהַר וַיִּקְרָא ע''ט) כִּי רַבִּי שִׁמְעוֹן הָיָה קֶשֶׁת הַבְּרִית (עיין ב''ר פ ל''ה) בְּחִינַת: ''וַיַּגֵּד לָכֶם אֶת בְּרִיתוֹ'', הַיְנוּ כְּלָלִיּוּת הַגִּידִין וּ כְשֶׁאֵין תִּקּוּן הַכְּלָלִי, אֲזַי הַדִּבּוּר אָסוּר בִּבְחִינַת: נֶאֱלַמְתִּי דּוּמִיָּה, בְּחִינַת: אַל תִּתֵּן אֶת פִּיךָ כַּנַּ''ל וּ מִי שֶׁהוּא מְדַבֵּר אָז כְּשֶׁאֵין תִּקּוּן הַכְּלָלִי הוּא עוֹבֵר עַל: ''לא תֵלֵךְ רָכִיל בְּעַמֶּךָ'' (וַיִּקְרָא י''ט) וְהוּא ''הוֹלֵךְ רָכִיל מְגַלֶּה סוֹד'' (מִשְׁלֵי י''א) אֲבָל בְּיוֹמוֹי דְּרַבִּי שִׁמְעוֹן, הֲוָה אָמַר חַד לְחַבְרֵהּ: פְּתַח פִּיךָ כִּי כְּשֶׁיֵּשׁ תִּקּוּן הַכְּלָלִי שֶׁהוּא קֶשֶׁת הַבְּרִית, אֲזַי הַדִּבּוּר מֻתָּר כִּי הַדָּמִים כְּבָר נִתְתַּקְּנוּ בִּבְחִינַת: דָּם נֶעְכָּר וְנַעֲשֶׂה חָלָב בִּבְחִינַת: בְּכָל עֵת יִהְיוּ בְּגָדֶיךָ לְבָנִים. וְזֶה (תְּהִלִּים ל) : ''לְמַעַן יְזַמֶּרְךָ כָבוֹד וְלא יִדּם'' כָּבוֹד, זֶה בְּחִינַת בְּגָדִים כַּנַּ''ל שֶׁנִּתְלַבְּנִין מִבְּחִינַת: מַדּוּעַ אָדם לִלְבוּשֶׁךָ מִבְּחִינַת דַּם נִדָּה וְאָז: וְלא יִדּם כִּי נִמְשָׁךְ לַבְנוּנִית בְּהַדָּמִים מִבְּחִינַת: ''וְנוֹזְלִים מִן לְבָנוֹן'' כַּנַּ''ל וְאָז הַדִּבּוּר מֻתָּר, בִּבְחִינַת: פְּתַח פִּיךָ ז. וְזֶה  בְּחִינַת חֳלִי נוֹפֵל, רַחֲמָנָא לִצְלָן הַיְנוּ כְּשֶׁהַדָּמִים מִתְגַּבְּרִין וְהֵם מַתִּיזִין לְהַמּחַ וְעַל יְדֵי זֶה נִלְחָץ הַמּחִין וְעַל יְדֵי לְחִיצַת הַמּחִין, רוֹעֲשִׁין הָאֵיבָרִים כִּי  הַמּחַ הוּא שַׂר צָבָא וּ כְשֶׁהַשּׂוֹנֵא בָּא עַל הַשַּׂר צָבָא אֲזַי רוֹעֲשִׁים כָּל צְבָאָיו, כִּי כֻּלָּם תְּלוּיִים בּוֹ ואזי השכינה נופלת חס ושלום בבחינת (עָמוֹס ט) : ''סֻכַּת דָּוִד הַנּוֹפָלֶת'' וְעַל יְדֵי תִּקּוּן הַכְּלָלִי שֶׁמְּעוֹרֵר הַמּחִין כַּנַּ''ל וּמַמְשִׁיךְ לַבְנוּנִית לְהַגִּידִין בִּבְחִינַת: בְּכָל עֵת יִהְיוּ בְגָדֶיךָ לְבָנִים אֲזַי נִתְרַפֵּאת מֵחוֹלַאַת הַנְּפִילָה וְאָז: ''נָפְלָה וְלא תּוֹסִיף, קוּם בְּתוּלַת יִשְׂרָאֵל'' (שָׁם ה) וְאָז הַדִּבּוּר מֻתָּר, בִּבְחִינַת: פְּתַח פִּיךָ. וְזֶהוּ: ''לא תֵלֵךְ רָכִיל, וְלא תַעֲמד עַל דַּם רֵעֶךָ''  רֵעֶךָ, הַיְנוּ הַמּחִין שֶׁהֵם תְּרֵין רֵעִין דְּלָא מִתְפָּרְשִׁין (זוהר ויקרא דף ד:) כְּשֶׁהֵם אֵינָם עוֹמְדִים וְנִתְבַּטְּלִין מִלַּעֲשׂוֹת פְּעֻלָּתָם עַל יְדֵי תִּגְבּרֶת הַדָּמִים הַלּוֹחֲצִים אֶת הַמּחִין עַל יְדֵי זֶה לא תַּעֲבר עַל: ''לא תֵלֵךְ רָכִיל'' כִּי אָז הַדִּבּוּר מֻתָּר בְּחִינַת פְּתַח פִּיךָ, בְּיוֹמוֹי דְּרַבִּי שִׁמְעוֹן וְכוּ ח. וְזֶה בְּחִינַת (חֲבַקּוּק ב) : ''וְאַף כִּי הַיַּיִן בּוֹגֵד'' בּוֹגֵד, הַיְנוּ בְּחִינַת גִּידִין הַנַּ''ל שֶׁעַל יָדוֹ הוֹלֵךְ רָכִיל מְגַלֶּה סוֹד בִּבְחִינַת: נִכְנַס יַיִן יָצָא סוֹד (סַנְהֶדְרִין ל''ח) כִּי  הַיַּיִן הוּא בְּחִינַת גִּידִין הִתְגַּבְּרוּת הַדָּמִים בבחינת (מִשְׁלֵי כ''ג) : אַל תֵּרֶא יַיִן כִּי יִתְאַדָּם, שֶׁאַחֲרִיתוֹ דָּם (סַנְהֶדְרִין ע) וְ עַל שֵׁם זֶה נִקְרָא ''תִּירוֹשׁ'' וְלָמְדוּ רַבּוֹתֵינוּ, זִכְרוֹנָם לִבְרָכָה, מִזֶּה (יוֹמָא ע''ו:). זָכָה נַעֲשֶׂה ראשׁ, לא זָכָה נַעֲשֶׂה רָשׁ הַיְנוּ  כְּשֶׁלּא זָכָה, שֶׁאֵינוֹ מְזַכֵּךְ אֶת הַדָּמִים עַל יְדֵי זֶה נַעֲשֶׂה רָשׁ שֶׁאֵין לוֹ לֶחֶם מִן הַשָּׁמַיִם כַּנַּ''ל אֲבָל זָכָה נַעֲשֶׂה ראשׁ, בִּבְחִינַת מחִין הַיְנוּ בְּחִינַת הַמְשָׁכַת הַלַּבְנוּנִית מִן הַמּחִין בִּבְחִינַת: וְנוֹזְלִים מִן לְבָנוֹן כַּנַּ''ל ט. וְזֶה בְּחִינַת מַשָּׂא וּמַתָּן בֶּאֱמוּנָה כִּי  מִי שֶׁאֵינוֹ עוֹשֶׂה מַשָּׂא וּמַתָּן בֶּאֱמוּנָה וְהוּא מְשֻׁקָּע בְּתַאֲוַת מָמוֹן, וְגוֹזֵל אֶת חֲבֵרוֹ אֲזַי הוּא מְעוֹרֵר דָּמִים הַנַּ''ל בִּבְחִינַת: מַדּוּעַ אָדם לִלְבוּשֶׁךָ הַנַּ''ל וְגוֹרֵם דַּם נִדָּה לַשְּׁכִינָה, בִּבְחִינַת (יְחֶזְקֵאל ז) : ''וּזְהָבָם לְנִדָּה'' (מְגִלָּה י''ד:, וְעַיֵּן חִדּוּשֵׁי אֲגָדוֹת שַׁבָּת קל''ט ד''ה כִּי כַּפֵּיכֶם) הַיְנוּ דַּם נִדָּה עַל יְדֵי הַמָּמוֹן בִּשְׁבִיל זֶה  נִקְרָא גְּזֵלָה בְּחִינַת בֶּגֶד כְּמוֹ שֶׁכָּתוּב (יְשַׁעְיָה כ''ד) : ''וּבֶגֶד בּוֹגְדִים בָּגָדוּ'' הַיְנוּ פְּגַם הַבְּגָדִים הַנַּ''ל בְּחִינַת שֶׁנִּמְצָא רְבָב עַל בְּגָדָיו (עַל פָּסוּק וּבֶגֶד בּוֹגְדִים בָּגָדוּ הַנַּ''ל וּבְסַנְהֶדְרִין צ''ד). בָּזוּזֵי וּבָזוּזֵי דְּבָזוּזֵי, הַיְנוּ בְּחִינַת  תַּאֲוַת מָמוֹן שֶׁכָּל מַה שֶּׁיֵּשׁ לוֹ יוֹתֵר הוּא חוֹמֵד יוֹתֵר (קה''ר פ''א, ל''א). וְזֶה  עִקַּר תִּקּוּנוֹ שֶׁל הַמַּשָּׂא וּמַתָּן שֶׁיְּכַוֵּן בְּכָל הִלּוּךְ וְהִלּוּךְ, וּבְכָל דִּבּוּר וְדִבּוּר שֶׁהוּא הוֹלֵךְ וּמְדַבֵּר בִּשְׁעַת הַמַּשָּׂא וּמַתָּן שֶׁכַּוָּנָתוֹ כְּדֵי שֶׁיַּרְוִיחַ כְּדֵי שֶׁיִּתֵּן צְדָקָה וזהו בחינת תיקון הכללי שֶׁל הַדָּמִים כִּי הַצְּדָקָה הוּא בְּחִינַת כְּלָלִיּוּת הַגִּידִין בִּבְחִינַת (הוֹשֵׁעַ י) : ''זִרְעוּ לָכֶם לִצְדָקָה'' בִּבְחִינַת זֶרַע גַּד הוּא טִפָּה חִוַּרְתָּא שֶׁעַל יְדֵי הַתִּקּוּן הַזֶּה נִתְרוֹמֵם הַמּחִין בִּבְחִינַת: מחָא חִוַּרְתָּא כְּכַסְפָּא (תיקון ע) וְ עַל שֵׁם זֶה נִקְרָא מַשָּׂא וּמַתָּן לְהוֹרוֹת שֶׁיֵּשׁ בּוֹ תִּקּוּן לִבְחִינַת בְּגָדִים הַנַּ''ל, לִבְחִינַת דָּמִים הַנַּ''ל משא זה בחינת (תְּהִלִּים ל''ח) : ''כִּי עֲוֹנוֹתַי עָבְרוּ ראשִׁי כְּמַשָּׂא כָבֵד יִכְבְּדוּ מִמֶּנִּי'' שֶׁהֵם הַשְּׁסָ''ה לָאוִין הַנַּ''ל שֶׁמִּתְגַּבְּרִין עַל הָראשׁ שֶׁהוּא הַמּחִין בִּבְחִינַת: ''לא תַעֲמד עַל דַּם רֵעֶךָ'' כַּנַּ''ל וְהוּא בְּחִינַת פְּגַם הַבְּגָדִים הַנַּ''ל כַּנַּ''ל וְזֶה: כָבֵד יִכְבְּדוּ, הַיְנוּ בְּחִינַת מֶלֶךְ הַכָּבוֹד הַנַּ''ל כָּבֵד, הַיְנוּ בְּחִינַת הַדָּמִים שֶׁהַכָּבֵד מָלֵא דָּם, שֶׁהוּא בְּחִינַת דַּם נִדָּה הַנַּ''ל וּמַתָּן, הוּא בְּחִינַת תִּקּוּן הַכְּלָלִי שֶׁהוּא הַצְּדָקָה בְּחִינַת (מִשְׁלֵי י''ח) : ''מַתַּן אָדָם יַרְחִיב לוֹ'' בְּחִינַת קֶשֶׁת הַבְּרִית שֶׁהוּא הַצַּדִּיק בְּחִינַת (תְּהִלִּים ל''ז) : ''צַדִּיק חוֹנֵן וְנוֹתֵן'' וזהו שאמרו חכמינו זכרונם לברכה. (ראשׁ הַשָּׁנָה ו) : בְּפִיךָ זוֹ צְדָקָה, שֶׁאָז הַדִּבּוּר מֻתָּר י. וְהִנֵּה  הַכְּלָל שֶׁצָּרִיךְ לְתַקֵּן תְּחִלָּה תִּקּוּן הַכְּלָלִי וְעַל יְדֵי זֶה מִמֵּילָא יְתֻקַּן הַכּל בִּפְרָט וְאַף שֶׁתִּקּוּן הַכְּלָלִי הוּא גָּבוֹהַּ וּמְרוֹמָם יוֹתֵר מִתִּקּוּן כָּל דָּבָר בִּפְרָט עִם כָּל זֶה מֵחֲמַת שֶׁתִּקּוּן כָּל דָּבָר, תָּלוּי בְּהַמּחַ דְּהַיְנוּ לְהַמְשִׁיךְ לַבְנוּנִית מִן הַמּחַ בִּבְחִינַת: וְנוֹזְלִים מִן לְבָנוֹן  וּלְרוֹמֵם הַמּחַ אִי אֶפְשָׁר כִּי אִם עַל יְדֵי תִּקּוּן הַכְּלָלִי בִּבְחִינַת: כְּנֶשֶׁר יָעִיר קִנּוֹ כַּנַּ''ל  עַל כֵּן צָרִיךְ לֵילֵךְ מִתְּחִלָּה אֶל הַמַּדְרֵגָה הַיּוֹתֵר עֶלְיוֹנָה מִזֶּה דְּהַיְנוּ תִּקּוּן הַכְּלָלִי כְּדֵי לְתַקֵּן וּלְרוֹמֵם הַמּחַ וְעַל יְדֵי זֶה נִתַּקֵּן הַכּל מִמֵּילָא כַּנַּ''ל וְזֶה פֵּרוּשׁ: הַאי גַּבְרָא דְּאָזֵל בָּעֵי אִתְּתָא, וְלָא קָיָהֲבוּ לֵהּ הַיְנוּ בְּחִינַת ''אִשָּׁה יִרְאַת ה'' (משלי ל''א) הַיְנוּ מִי שֶׁפָּגַם בַּעֲווֹנוֹת, וְגָרַם דַּם נִדָּה לַשְּׁכִינָה כַּנַּ''ל שֶׁעַל יְדֵי זֶה נָחָשׁ מַשִּׁיךְ לָהּ לְגַבַּהּ וְכוּ וְנַעֲשֶׂה פֵּרוּד בֵּין קֻדְשָׁא בְּרִיךְ הוּא וּשְׁכִינְתֵּהּ וְזֶהוּ: וְלָא קָיָהֲבִי לֵהּ בְּחִינַת שָׁאג יִשְׁאַג עַל נָוֵהוּ כַּנַּ''ל מַאי חֲזָא דְּאָזֵל לְהֵיכָא דְּמִדְלֵי מִנַּהּ הַיְנוּ  כְּשֶׁרוֹצֶה לְטַהֵר אֶת הַמַּלְכוּת מֵהַדָּמִים הוּא הוֹלֵךְ אֶל הַמַּדְרֵגָה הַיּוֹתֵר עֶלְיוֹנָה הַיְנוּ תִּקּוּן הַכְּלָלִי שֶׁהוּא לְמַעְלָה מֵאִשָּׁה יִרְאַת ה בְּחִינַת (שְׁמוּאֵל ב כ''ג) : ''צַדִּיק מוֹשֵׁל בְּיִרְאַת אֱלקִים'' כִּי הַצַּדִּיק שֶׁהוּא בְּחִינוֹת תִּקּוּן הַכְּלָלִי הוּא לְמַעְלָה וְהוּא מוֹשֵׁל בְּיִרְאַת אֱלקִים שֶׁהוּא בְּחִינַת מַלְכוּת כְּמוֹ שֶׁכָּתוּב (אָבוֹת פֶּרֶק ג) : אִלְמָלֵא מוֹרָאָהּ שֶׁל מַלְכוּת וְזֶהוּ: שְׁקַל סִכְּתָא דָּצָהּ לְתַתָּא וְכוּ  סִכְּתָא הֵם יְתֵדוֹת וּמַסְמְרוֹת, כְּמוֹ שֶׁפֵּרֵשׁ רַשִׁ''י הַיְנוּ בְּחִינַת דִּבְרֵי תּוֹרָה כְּמוֹ שֶׁכָּתוּב (קהֶלֶת י''ב) : ''דִּבְרֵי חֲכָמִים כַּדָּרְבוֹנוֹת וּכְמַסְמְרוֹת'' דָּצָהּ לְתַתָּא הַיְנוּ בְּחִינַת מַדְרֵגוֹת הַתַּחְתּוֹנוֹת כְּשֶׁאֵין תִּקּוּן הַכְּלָלִי בְּחִינַת: בָּתַר דְּאִסְתְּלֵק רַבִּי שִׁמְעוֹן, שֶׁאָז הַדִּבּוּר אָסוּר וְלָא עָאל הַיְנוּ שֶׁלּא הָיָה אֶפְשָׁר אָז לְדַבֵּר דִּבְרֵי תּוֹרָה כַּנַּ''ל דָּצָהּ לְעֵלָּא וְעָאל הַיְנוּ בְּחִינוֹת בְּיוֹמוֹי דְּרַבִּי שִׁמְעוֹן שֶׁהוּא קֶשֶׁת הַבְּרִית שֶׁהוּא תִּקּוּן הַכְּלָלִי שֶׁאָז הַדִּבּוּר מֻתָּר הַיְנוּ שֶׁהֶרְאָה לָהֶם שֶׁאִי אֶפְשָׁר לְתַקֵּן הַדִּבּוּר כִּי אִם עַל יְדֵי שֶׁבַח הַצַּדִּיקִים שֶׁהוּא תִּקּוּן הַכְּלָלִי לְהַדִּבּוּר וְהוּא הַדִּין כָּל הַדְּבָרִים אִי אֶפְשָׁר לְתַקֵּן כִּי אִם עַל יְדֵי תִּקּוּן הַכְּלָלִי כְּדֵי לְהָרִים אֶת הַמּחַ שֶׁמִּשָּׁם נִמְשָׁךְ כָּל הַלַּבְנוּנִית כַּנַּ''ל וְזֶה: הַאי נַמִּי אִתְרַמְיָא לֵהּ  בַּת מַזְלֵהּ הַיְנוּ בְּחִינַת הַמּחִין בְּחִינַת וְנוֹזְלִים מִן לְבָנוֹן הַיְנוּ שֶׁתָּפַס לָהֶם לְדֻגְמָא אֶת הַדִּבּוּר וְהֶרְאָה לָהֶם, שֶׁאִי אֶפְשָׁר לְתַקֵּן כִּי אִם עַל יְדֵי תִּקּוּן הַכְּלָלִי וְהָרְאָיָה, כִּי בִּימֵי רַבִּי שִׁמְעוֹן הָיָה הַדִּבּוּר עַל תִּקּוּנוֹ וּבָתַר דְּאִסְתְּלֵק נֶאֱמַר: אַל תִּתֵּן אֶת פִּיךָ וְגוֹ וְזֶהוּ: דָּצָהּ לְתַתָּא וְכוּ כַּנַּ''ל וּכְמוֹ כֵן  כָּל הַדְּבָרִים צָרִיךְ לְתַקֵּן עַל יְדֵי תִּקּוּן הַכְּלָלִי הַשַּׁיָּךְ לוֹ כְּגוֹן מַשָּׂא וּמַתָּן עַל יְדֵי צְדָקָה וְכֵן כֻּלָּם צָרִיךְ לְתַקֵּן כָּל דָּבָר עַל יְדֵי תִּקּוּן הַכְּלָלִי הַשַּׁיָּךְ לוֹ וְזֶה מֵחֲמַת שֶׁצָּרִיךְ לְהָרִים אֶת הַמּחִין לְהַמְשִׁיךְ מִשָּׁם לַבְנוּנִית לְתַקֵּן וּלְלַבֵּן כָּל הַפְּגָמִים וְזֶה אִי אֶפְשָׁר כִּי אִם עַל יְדֵי תִּקּוּן הַכְּלָלִי כַּנַּ''ל וְזֶה בְּחִינַת: הַאי נַמִּי אִתְרַמֵי לֵהּ בַּת מַזָּלֵהּ בְּחִינַת: וְנוֹזְלִים מִן לְבָנוֹן, מִן לִבּוּנָא דְּמחָא כַּנַּ''ל (מִשְׁלֵי י) : כֶּסֶ''ף נִבְחָ''ר לְשׁוֹ''ן צַדִּי''ק. [בֵּאוּר זֶה הָעִנְיָן וּמַה שַּׁיָּכוּת יֵשׁ לְפָסוּק זֶה לְהַתּוֹרָה הַנַּ''ל יִתְבָּאֵר בְּמָקוֹם אַחֵר] [שַׁיָּךְ לְאוֹת ח] וְעַל כֵּן אִשָּׁה שֶׁדָּמֶיהָ מְרֻבִּים וְאֵין לָהּ וֶסֶת אַף שֶׁיַּיִן מַזִּיק לָהּ כַּנַּ''ל בְּחִינַת: יַיִן כִּי יִתְאַדָּם, שֶׁאַחֲרִיתוֹ דָּם בְּחִינַת: נִכְנַס יַיִן יָצָא סוֹד כַּנַּ''ל עִם כָּל זֶה רְפוּאָתָהּ עַל יְדֵי יַיִן שֶׁהִסְתַּכֵּל בּוֹ צַדִּיק אֲמִתִּי כִּי  הָעֵינַיִם הֵם בְּחִינַת שְׂעָרוֹת (בְּהַקְדָּמַת הַתִּקּוּנִים י''ב וּבְתִקּוּן ע) הֵם בְּחִינַת (שׁוֹפְטִים ט''ז) : שֶׁבַע מַחְלְפוֹת ראשׁוֹ וְהֵם בְּחִינַת הַמּחִין כִּי  הַשְּׂעָרוֹת הֵם מוֹתְרֵי מחִין וְעַל כֵּן הֵם בְּחִינַת שֶׁבַע מַחְלְפוֹת וְכוּ בְּחִינַת  שֶׁבַע מִדּוֹת שֶׁחוֹלְפִין וְעוֹבְרִין בַּמַּחֲשָׁבָה שֶׁבַּמּחַ כִּי  הַמַּחֲשָׁבָה שֶׁבַּמּחַ הוּא כְּפִי הַמִּדּוֹת שֶׁבָּאָדָם וּכְפִי הַמִּדָּה שֶׁהָאָדָם אוֹחֵז בָּהּ כֵּן חוֹלְפִין וְעוֹבְרִין עָלָיו הַמַּחֲשָׁבוֹת שֶׁבַּמּחַ וְזֶה: שֶׁבַע מַחְלְפוֹת ראשׁוֹ לְשׁוֹן חָלַף וְעָבַר כַּנַּ''ל וּכְשֶׁפּוֹגְמִין בְּהַשְּׂעָרוֹת נִפְגָּם הָרְאִיָּה שֶׁהִיא שֶׁבַע גִּלְדֵי עֵינָא וְעַל כֵּן שִׁמְשׁוֹן שֶׁפָּגַם בְּשֶׁבַע מַחְלְפוֹת ראשׁוֹ נֶאֱמַר בּוֹ (שָׁם) : וַיְנַקְּרוּ פְלִשְׁתִּים אֶת עֵינָיו וְעַל כֵּן עַל יְדֵי שִׁבְעָה גִּלְדֵי עֵינָא מְתַקְּנִין בְּחִינַת שֶׁבַע מַחְלְפוֹת ראשׁוֹ שֶׁהֵם הַשְּׂעָרוֹת בִּבְחִינַת (דָּנִיֵּאל ז) : ''וּשְׂעַר רֵאשֵׁהּ כַּעֲמַר נְקֵא'' בִּבְחִינַת לָשׁוֹן שֶׁל זְהוֹרִית שֶׁהוּא מַלְבִּין הָאַדְמִימוּת שֶׁל הַשְּׁסָ''ה גִּידִין בִּבְחִינַת: אִם יַאְדִּימוּ כַתּוֹלָע כַּצֶּמֶר יִהְיוּ נִמְצָא שֶׁנִּתְתַּקֵּן עַל יְדֵי זֶה הָאַדְמִימוּת שֶׁהוּא בְּחִינַת דַּם נִדָּה כַּנַּ''ל וְזֶה בְּחִינַת (תְּהִלִּים קי''ח) :  ''מִן הַמֵּצַ''ר קָרָאתִי יָהּ'', אוֹתִיּוֹת צֶמֶ''ר. כמובא בכוונות עיין שם.


~ ל - מֵישְׁרָא דְּסַכִּינָא

מֵישְׁרָא דְּסַכִּינָא בְּמַאי קָטְלֵי לֵהּ, בְּקַרְנָא דְּחַמְרָא וּמִי אִיכָּא קַרְנָא לְחַמְרָא, וּמֵישְׁרָא דְּסַכִּינָא מִי הֲוֵי אַיְתוּ לֵהּ תְּרֵי בֵּיעֵי, אָמְרוּ לֵהּ, הֵי זוּגְתָא חִוַּרְתָּא וְהֵי זוּגְתָא אֻכְמְתָא אַיְתֵי אִיהוּ תְּרֵי גְּבִינֵי, אָמַר לְהוּ, הֵי דְּעִזָּא חִוַּרְתָּא וְהֵי דְּעִזָּא אֻכְמְתָא רַשִׁ''י: בְּמַאי קָטְלֵי לֵהּ, עֲרוּגַת סַכִּינִין בְּמַאי גּוֹזְזִין וְקוֹצְצִין אוֹתָהּ מֵישְׁרָא דְּסַכִּינָא בְּמַאי קָטְלֵי לֵהּ וְכוּ א.  הַשָּׂגוֹת אֱלקוּת אִי אֶפְשָׁר לְהַשִּׂיג כִּי אִם עַל יְדֵי צִמְצוּמִים רַבִּים. מעילה לעלול, משכל עליון לשכל תחתון. כמו שֶׁאָנוּ רוֹאִים בְּחוּשׁ שֶׁ אִי אֶפְשָׁר לְהַשִּׂיג שֵׂכֶל גָּדוֹל כִּי אִם עַל יְדֵי הִתְלַבְּשׁוּת בַּשֵּׂכֶל הַתַּחְתּוֹן כְּמוֹ  הַמְלַמֵּד כְּשֶׁרוֹצֶה לְהַסְבִּיר שֵׂכֶל גָּדוֹל לְהַתַּלְמִיד הוּא צָרִיךְ לְהַלְבִּישׁ אוֹתוֹ בְּשֵׂכֶל תַּחְתּוֹן וְקָטָן כְּדֵי שֶׁיּוּכַל הַתַּלְמִיד לַהֲבִינוֹ דְּהַיְנוּ שֶׁהוּא מַצִּיעַ לוֹ מִתְּחִלָּה הַהַקְדָּמוֹת וְשִׂכְלִיּוֹת קְטַנִּים שֶׁמְּסַבֵּב לוֹ תְּחִלָּה כְּדֵי לַהֲבִינוֹ עַל יְדֵי זֶה הַמְכֻוָּן שֶׁהוּא שֵׂכֶל עֶלְיוֹן וְגָדוֹל ב. וְ צָרִיךְ כָּל אֶחָד לְבַקֵּשׁ מְאד מְלַמֵּד הָגוּן כָּזֶה שֶׁיּוּכַל לְהַסְבִּיר וּלְהָבִין אוֹתוֹ שֵׂכֶל עֶלְיוֹן וְגָדוֹל כָּזֶה דְּהַיְנוּ הַשָּׂגוֹת אֱלקוּת כִּי צָרִיךְ לָזֶה רַבִּי גָּדוֹל מְאד מְאד שֶׁיּוּכַל לְהַסְבִּיר שֵׂכֶל גָּדוֹל כָּזֶה עַל יְדֵי הַשֵּׂכֶל הַתַּחְתּוֹן כַּנַּ''ל כְּדֵי שֶׁיּוּכְלוּ הַקְּטַנִּים לַהֲבִינוֹ וְ כָל מַה שֶּׁהוּא קָטָן בְּיוֹתֵר וּמְרֻחָק בְּיוֹתֵר מֵהַשֵּׁם יִתְבָּרַךְ הוּא צָרִיךְ רַבִּי גָּדוֹל בְּיוֹתֵר כְּמוֹ שֶׁמָּצִינוּ בְּעֵת שֶׁהָיוּ יִשְׂרָאֵל בְּמַדְרֵגָה קְטַנָּה מְאד דְּהַיְנוּ בְּמִצְרַיִם, שֶׁהָיוּ מְשֻׁקָּעִים בְּמ''ט שַׁעֲרֵי טֻמְאָה הָיוּ צְרִיכִים רַבִּי גָּדוֹל וּמְלַמֵּד גָּדוֹל וְנוֹרָא מְאד דְּהַיְנוּ משֶׁה רַבֵּנוּ, עָלָיו הַשָּׁלוֹם כִּי  כָּל מַה שֶׁהוּא קָטָן וּמְרֻחָק בְּיוֹתֵר צָרִיךְ מְלַמֵּד גָּדוֹל בְּיוֹתֵר שֶׁיִּהְיֶה אֻמָּן כָּזֶה שֶׁיּוּכַל לְהַלְבִּישׁ שֵׂכֶל עֶלְיוֹן כָּזֶה דְּהַיְנוּ הַשָּׂגָתוֹ יִתְבָּרַךְ שְׁמוֹ לְקָטָן וּמְרֻחָק כְּמוֹתוֹ כִּי כָּל מַה שֶּׁהַחוֹלֶה נֶחֱלֶה בְּיוֹתֵר צָרִיךְ רוֹפֵא גָּדוֹל בְּיוֹתֵר עַל כֵּן  אֵין לְהָאָדָם לוֹמַר דַּי לִי אִם אֶהְיֶה מְקרָב אֵצֶל אִישׁ נִכְבָּד וִירֵא ה אַף, שֶׁאֵינוֹ מֻפְלָג בְּמַעֲלָה כִּי הַלְוַאי שֶׁאֶהְיֶה מִקּדֶם כָּמהוּ אַל יאמַר כֵּן כִּי אַדְּרַבָּא כְּפִי מַה שֶּׁיֵּדַע אֱנָשׁ בְּנַפְשֵׁהּ גּדֶל פְּחִיתוּתוֹ וְגדֶל רִחוּקוֹ שֶׁנִּרְחַק מְאד מֵהַשֵּׁם יִתְבָּרַךְ כָּל אֶחָד וְאֶחָד כְּפִי מַה שֶּׁיּוֹדֵעַ בְּנַפְשׁוֹ וּכְמוֹ כֵן כָּל מַה שֶּׁיּוֹדֵעַ בְּעַצְמוֹ שֶׁהוּא מְרֻחָק בְּיוֹתֵר צָרִיךְ לְבַקֵּשׁ לְנַפְשׁוֹ רוֹפֵא גָּדוֹל מְאד מְאד הַגָּדוֹל בְּמַעֲלָה בְּיוֹתֵר דְּהַיְנוּ שֶׁיַּחֲזִיר וִיבַקֵּשׁ תָּמִיד לִזְכּוֹת לְהִתְקָרֵב לְהָרַבִּי הַגָּדוֹל מְאד מְאד כַּנַּ''ל כִּי  כָּל מַה שֶּׁהוּא קָטָן בְּיוֹתֵר צָרִיךְ מְלַמֵּד גָּדוֹל בְּיוֹתֵר כַּנַּ''ל ג. וְזֶה בְּחִינַת  שְׂעָרוֹת שֶׁהַהֶאָרוֹת הַמּחִין יוֹצְאִין בְּהַשְּׂעָרוֹת כֵּן הַשֵּׂכֶל הָעֶלְיוֹן שֶׁהוּא הַשָּׂגוֹת אֱלקוּת הוּא מִתְלַבֵּשׁ בְּהַשֵּׂכֶל הַתַּחְתּוֹן וזה בחינת (תִּקּוּן ע קי''ג)  שַׂעֲרָא בְּעִגּוּלָא בְּחִינַת סִבּוּבִים דְּהַיְנוּ  הַהַקְדָּמוֹת הַמְסַבְּבִין עַד שֶׁבָּאִים אֶל הַמְכֻוָּן כַּנַּ''ל וְהָעִקָּר הוּא הַמְכֻוָּן כְּמוֹ שֶׁמָּצִינוּ בְּדִבְרֵי רַבּוֹתֵינוּ, זִכְרוֹנָם לִבְרָכָה (יְבָמוֹת ט''ז). שֶׁסִּבְּבוּהוּ בַּהֲלָכוֹת עַד שֶׁהִגִּיעוּ לְצָרַת הַבַּת נִמְצָא שֶׁכָּל הַהֲלָכוֹת שֶׁדִּבְּרוּ מִקּדֶם לא הָיוּ עִקַּר הַמְכֻוָּן רַק הָיוּ סִבּוּבִים וְהַקְדָּמוֹת כְּדֵי לְהַגִּיעַ לְצָרַת הַבַּת שֶׁהוּא הַמְכֻוָּן וְזֶה בְּחִינַת (שָׁם בְּתִקּוּן ע קי''א:) שַׂעֲרָא אֻכָּמָא בְּחִינַת (שִׁיר הַשִּׁירִים א) : ''שְׁחוֹרָה אֲנִי וְנָאוָה'' כִּי  הַשַּׁחֲרוּת הוּא מְקַבֵּץ אֶת הָרְאוּת וּמְצַמְצֵם אוֹתוֹ כְּדֵי לִרְאוֹת הֵיטֵב כֵּן הַשֵּׂכֶל הַתַּחְתּוֹן הוּא בְּחִינַת שַׁחֲרוּת שֶׁמְּצַמְצֵם בּוֹ נָאוָה וְיפִי שֶׁבַּשֵּׂכֶל הָעֶלְיוֹן וְאֵלּוּ הַ שְּׂעָרוֹת הֵן בְּחִינַת שִׁעוּרָא דְּאַתְוָן דְּאוֹרַיְתָא (תִּקּוּן ע) כִּי  הַמִּצְווֹת הֵם חָכְמוֹת הַבּוֹרֵא יִתְבָּרַךְ שְׁמוֹ כִּי כָּל מִצְוָה וּמִצְוָה יֵשׁ לָהּ שִׁעוּרִים אֲחֵרִים וּגְבוּלִים כְּגוֹן מִפְּנֵי מָה הַמִּצְוָה הַזּאת מִצְוָתָהּ בְּכָךְ מִפְּנֵי שֶׁכֵּן חִיְּבָה חָכְמָתוֹ יִתְבָּרַךְ שְׁמוֹ וְכֵן מִצְוָה אַחֶרֶת מִצְוָתָהּ בְּכָךְ לְפִי חָכְמָתוֹ יִתְבָּרַךְ שְׁמוֹ וְכָל מִצְוָה וּמִצְוָה יֵשׁ לָהּ אוֹתִיּוֹת וְתֵבוֹת וְעִנְיָנִים שֶׁהֵם שִׁעוּרִים וּגְבוּלִים שֶׁמְּצֻמְצָם בָּהֶן חָכְמָתוֹ יִתְבָּרַךְ שְׁמוֹ שֶׁזֶּה בְּחִינַת הִתְלַבְּשׁוּת הַשֵּׂכֶל הָעֶלְיוֹן בַּשֵּׂכֶל הַתַּחְתּוֹן שֶׁעַל יְדֵי זֶה זוֹכִין לְהַשָּׂגוֹת אֱלקוּת כַּנַּ''ל וְזֶה בְּחִינַת (בָּבָא בַּתְרָא ט''ז:) בַּת הָיְתָה לוֹ לְאַבְרָהָם אָבִינוּ וּבַכּל שְׁמָהּ בַּת, זֶה בְּחִינַת  בַּת עַיִן דְּהַיְנוּ הַשָּׁחֹר שֶׁבָּעַיִן שֶׁהוּא בְּחִינַת הַשַּׁחֲרוּת הַנַּ''ל שֶׁהוּא מְצַמְצֵם וּמַגְבִּיל וְכוֹלֵל בְּעַצְמוֹ כָּל הַדְּבָרִים הַגְּדוֹלִים הָעוֹמְדִים לְנֶגְדּוֹ כְּגוֹן הַר גָּדוֹל כְּשֶׁעוֹמֵד לִפְנֵי הַבַּת עַיִן, שֶׁהוּא הַשָּׁחֹר שֶׁבָּעַיִן אֲזַי נִגְבָּל כָּל הָהָר, בְּתוֹךְ הַבַּת עַיִן שֶׁרוֹאֶה אוֹתוֹ כִּי הַשַּׁחֲרוּת שֶׁבָּעַיִן הוּא מְצַמְצֵם כָּל הַדְּבָרִים הַגְּדוֹלִים וְנִכְלָלִין וְנִרְאִין בְּתוֹכוֹ וְעַל יְדֵי זֶה רוֹאִין וּמַשִּׂיגִין הַדָּבָר שֶׁרוֹאִין כְּמוֹ כֵן זֶה הַשֵּׂכֶל הַתַּחְתּוֹן מְצַמְצֵם וּמַגְבִּיל הַשֵּׂכֶל הַגָּדוֹל הָעֶלְיוֹן וְנִכְלָל בְּתוֹכוֹ וְעַל יְדֵי זֶה רוֹאִין וּמְבִינִים וּמַשִּׂיגִים אֶת הַשֵּׂכֶל הָעֶלְיוֹן הַגָּדוֹל כַּנַּ''ל וְזֶה בְּחִינַת (שְׁמוֹת ג) : ''וַיֵּרָא אֵלָיו ה בְּ לַבַּת אֵשׁ'' שֶׁהַשֵּׁם יִתְבָּרַךְ רָצָה לְהַלְבִּישׁ לוֹ הַשָּׂגוֹת אֱלקוּת וְהִלְבִּישׁ לוֹ בִּבְחִינַת בַּת עַיִן הַנַּ''ל (עיין בתיקון ו ובתיקון י''א ובתיקון ע בָּבָא בַּתְרָא קמ''א). וזה בחינת בַּת תְּחִלָּה סִימָן יָפֶה לְבָנִים  בַּת תְּחִלָּה, זֶה בְּחִינַת הַשֵּׂכֶל הַתַּחְתּוֹן שֶׁהוּא תְּחִלָּה וְהַקְדָּמָה לַשֵּׂכֶל הָעֶלְיוֹן וְזֶה בְּחִינַת: סִימָן יָפֶה לְבָנִים  בָּנִים, זֶה בְּחִינַת הַשֵּׂכֶל הָעֶלְיוֹן כְּמַאֲמַר חֲכָמֵינוּ, זִכְרוֹנָם לִבְרָכָה (מְנָחוֹת ק''י) : ''הָבִיאִי בָנַי מֵרָחוֹק וּבְנוֹתַי מִקְצֵה הָאָרֶץ'' הָבִיאִי בָנַי אֵלּוּ גָּלֻיּוֹת שֶׁבְּבָבֶל שֶׁדַּעְתָּן מְיֻּשֶּׁבֶת כְּבָנִים בְּנוֹתַי אֵלּוּ גָּלֻיּוֹת שֶׁבִּשְׁאָר אֲרָצוֹת שֶׁדַּעְתָּן אֵינָן מְיֻּשֶּׁבֶת כְּבָנוֹת נִמְצָא שֶׁ בָּנִים הֵם בְּחִינַת דַּעַת מְיֻּשֶּׁבֶת בְּחִינַת שֵׂכֶל עֶלְיוֹן וְגָדוֹל הַנַּ''ל שֶׁמַּשִּׂיגִין עַל יְדֵי הַהַקְדָּמוֹת בְּחִינַת שֵׂכֶל הַתַּחְתּוֹן כַּנַּ''ל וְזֶהוּ  בַּת תְּחִלָּה, שֶׁהוּא הַשֵּׂכֶל הַתַּחְתּוֹן סִימָן יָפֶה לְבָנִים שֶׁעַל יָדוֹ מַשִּׂיגִין הַשֵּׂכֶל הָעֶלְיוֹן שֶׁהוּא בְּחִינַת בָּנִים כַּנַּ''ל וְזֶהוּ  סִימָן יָפֶה שֶׁבּוֹ מְסֻמָּן וּמֻגְבָּל הַשֵּׂכֶל הָעֶלְיוֹן בִּבְחִינַת שִׁיעוּרָא דְּאַתְוָן דְּאוֹרַיְתָא בְּחִינוֹת שְׁחוֹרָה אֲנִי וְנָאוָה כַּנַּ''ל ד. וְ לָבוֹא לְהַשֵּׂכֶל הַתַּחְתּוֹן הַזֶּה אִי אֶפְשָׁר כִּי אִם עַל יְדֵי שׂוֹנֵא בֶּצַע שֶׁיִּשְׂנָא הַמָּמוֹן בְּתַכְלִית הַשִּׂנְאָה כִּי שַׂעֲרָא אֻכָּמָא שֶׁהוּא בְּחִינַת הַשֵּׂכֶל הַתַּחְתּוֹן הוּא מִסִּטְרָא דְּמַלְכוּת וְכֵן שׂוֹנֵא בֶּצַע הוּא מִסִּטְרָא דְּמַלְכוּת (עיין תיקון ע) כִּי הַשֵּׂכֶל הַתַּחְתּוֹן הוּא בְּחִינוֹת מַלְכוּת שֶׁהוּא בְּחִינוֹת חָכְמָה תַּתָּאָה שֶׁבְּכָל עוֹלָם וְעוֹלָם שֶׁהוּא מַנְהִיג אוֹתוֹ הָעוֹלָם שֶׁזֶּה הַשֵּׂכֶל שֶׁל הַהַנְהָגָה וְהַמַּלְכוּת הוּא בְּחִינַת חָכְמָה וְשֵׂכֶל תַּחְתּוֹן כְּנֶגֶד הַשֵּׂכֶל שֶׁל הַשָּׂגוֹת אֱלקוּת וְעַל כֵּן בְּיוֹמוֹי דִּשְׁמוּאֵל שֶׁנָּפְלוּ רָאשֵׁי הַדּוֹר אֶל הַמָּמוֹן כְּמוֹ שֶׁכָּתוּב (שְׁמוּאֵל א ח) : ''וַיִּטּוּ אַחֲרֵי הַבָּצַע'' עַל כֵּן תֵּכֶף פָּגְמוּ בְּמַלְכוּת דִּקְדֻשָּׁה כמו שכתוב (שָׁם) ''כִּי אתִי מָאֲסוּ מִמְּלךְ עֲלֵיהֶם, וְשָׁאֲלוּ לָהֶם מֶלֶךְ כְּכָל הָעַכּוּ''ם'' וּבְיוֹמוֹי דִּשְׁלמה שֶׁאֵין כֶּסֶף נֶחֱשָׁב (מלכים א י) הָיָה מַלְכוּת דִּקְדֻשָּׁה עַל תִּקּוּנָהּ וּמְכוֹנָהּ (עיין זוהר ויחי רמ''ט: דִּבְרֵי הַיָּמִים א כ''ט) : ''וַיֵּשֶׁב שְׁלמה עַל כִּסֵּא ה'' שֶׁמָּלַךְ עַל עֶלְיוֹנִים וְתַחְתּוֹנִים (מְגִלָּה י''א:) וְעַל כֵּן  זָכָה שְׁלמה לְזֶה הַשֵּׂכֶל הַתַּחְתּוֹן הַנַּ''ל כְּמוֹ שֶׁכָּתוּב (מְלָכִים א ה) : ''וַיֶּחְכַּם מִכָּל הָאָדָם'' וּכְמוֹ שֶׁכָּתוּב (שָׁם) : ''וַתֵּרֶב חָכְמַת שְׁלמה מִכָּל בְּנֵי קֶדֶם'' כִּי זֶה הַשֵּׂכֶל הוּא בְּחִינַת מַלְכוּת כַּנַּ''ל אֲבָל עַל יְדֵי אַהֲבַת מָמוֹן הוּא נוֹפֵל לְאֻכָּמָא דְּסִטְרָא אָחֳרָא בְּחִינוֹת: שַׁבְּתַאי פָּתְיָא אֻכָּמָא (תִּקּוּן ע) מָרָה שְׁחוֹרָה בְּחִינוֹת (בְּרֵאשִׁית ג) ''בְּעִצָּבוֹן תּאכֲלֶנָּה'' וְנוֹפֵל לְעִגּוּלָא וְסִבּוּבִים מִסִּטְרָא אָחֳרָא בְּחִינוֹת (תְּהִלִּים י''ב) : ''סָבִיב רְשָׁעִים יִתְהַלָּכוּן'' שֶׁהוּא מִתְאַוֶּה וּמִשְׁתּוֹקֵק אַחַר הַמָּמוֹן בְּחִינוֹת (בְּמִדְבַּר י''א) : ''שָׁטוּ הָעָם וְלָקְטוּ'' בִּשְׁטוּתָא (זהַר בְּשַׁלַּח ס''ב: ס''ג), הֶפֶךְ הַחָכְמָה ה. וּ מִי שֶׁיֵּשׁ לוֹ אוֹתוֹ הַחָכְמָה צָרִיךְ לִרְאוֹת לְהַמְשִׁיךְ לְתוֹכָהּ חִיּוּת לְהַחֲיוֹת הַחָכְמָה תַּתָּאָה כָּל אֶחָד לְפִי בְּחִינוֹת הַחָכְמָה תַּתָּאָה שֶׁיֵּשׁ לוֹ כְּפִי בְּחִינוֹת הַחָכְמָה תַּתָּאָה שֶׁבְּכָל עוֹלָם וְעוֹלָם ו עיקר החיות הוא מאור הפנים בבחינת (מִשְׁלֵי ט''ז) : ''בְּאוֹר פְּנֵי מֶלֶךְ חַיִּים'' וְעַל כֵּן צְרִיכִין לְהַעֲלוֹת אֶת הַמַּלְכוּת בְּחִינוֹת חָכְמָה תַּתָּאָה אֶל  אוֹר הַפָּנִים הַמֵּאִיר בְּשָׁלֹשׁ רְגָלִים כִּי  עִקַּר אוֹר הַפָּנִים הוּא שִׂמְחָה כְּמוֹ שֶׁכָּתוּב (שָׁם ט''ו) : ''לֵב שָׂמֵחַ יֵיטִב פָּנִים'' וְ עִקַּר הַשִּׂמְחָה הוּא מִן הַמִּצְווֹת כְּמוֹ שֶׁכָּתוּב (תְּהִלִּים י''ט) : ''פִּקּוּדֵי ה יְשָׁרִים מְשַׂמְּחֵי לֵב'' וְ עִקַּר הַשִּׂמְחָה הוּא בַּלֵּב כְּמוֹ שֶׁכָּתוּב (שָׁם ד) : ''נָתַתָּ שִׂמְחָה בְלִבִּי'' וְ הַלֵּב שֶׁל כָּל הַשָּׁנָה הֵם הַשָּׁלשׁ רְגָלִים בְּחִינוֹת (וַיִּקְרָא כ''ג) :  ''אֵלֶּה מוֹעֲדֵי ה'' רָאשֵׁי תֵּבוֹת אִמִּ''י כַּמּוּבָא שֶׁהִיא אֵם לַבִּינָה (משלי ב פתח אליהו) וְהַשִּׂמְחָה שֶׁל כָּל הַמִּצְווֹת שֶׁעוֹשִׂין בְּכָל הַשָּׁנָה הוּא מִתְקַבֵּץ אֶל הַלֵּב, שֶׁהֵם הַשָּׁלשׁ רְגָלִים ועל כן הם ימי שמחה כמו שכתוב (דְּבָרִים ט''ז) : ''וְשָׂמַחְתָּ בְּחַגֶּךָ'' וְאָז מֵאִיר הַפָּנִים עַל יְדֵי הַשִּׂמְחָה בִּבְחִינוֹת: ''לֵב שָׂמֵחַ יֵיטִב פָּנִים'' בשביל זה נצטווינו, (שָׁם) ''שָׁלֹשׁ פְּעָמִים בַּשָּׁנָה יֵרָאֶה כָל זְכוּרְךָ אֶת פְּנֵי ה אֱלקֶיךָ'' בִּשְׁבִיל לְקַבֵּל אוֹר הַפָּנִים. וְזֶה בְּחִינַת (סֻכָּה כ''ז:) : חַיָּב אָדָם לְהַקְבִּיל פְּנֵי רַבּוֹ בָּרֶגֶל כְּדֵי לְקַבֵּל אוֹר הַפָּנִים, וּלְהַחֲיוֹת אֶת בְּחִינוֹת הַמַּלְכוּת וְזֶה (תְּהִלִּים פ''ה) : ''צֶדֶק לְפָנָיו יְהַלֵּךְ'' צֶדֶק מַלְכוּתָא קַדִּישָׁא (שם) כְּשֶׁמּוֹלִיכִין אוֹתָהּ אֶל אוֹר הַפָּנִים הָעִקָּר, עַל יְדֵי בְּחִינוֹת ''וְיָשֵׂם לְדֶרֶךְ פְּעָמָיו'' הַיְנוּ שָׁלֹשׁ פְּעָמִים בַּשָּׁנָה וְכוּ שֶׁעַל יְדֵיהֶם מְקַבְּלִין מֵאוֹר הַפָּנִים כַּנַּ''ל וזה בחינת (שָׁם ק''ם) : ''יֵשְבוּ יְשָׁרִים אֶת פָּנֶיךָ'' ''יְשָׁרִים'', הֵם ''פִּקּוּדֵי ה יְשָׁרִים מְשַׂמְּחֵי לֵב'' הֵם מְיַשְּׁבִין וּמְאִירִין וּמְסַדְּרִין אוֹר הַפָּנִים כַּנַּ''ל ו. וְלִפְעָמִים שֶׁנּוֹפֵל, חַס וְשָׁלוֹם בְּחִינוֹת הַמַּלְכוּת דִּקְדֻשָּׁה בְּחִינוֹת חָכְמָה תַּתָּאָה לַגָּלוּת שֶׁל אַרְבַּע מַלְכֻיּוֹת כִּי  הַמַּלְכוּת הוּא בְּחִינוֹת דָּלֶ''ת בְּגִין דְּלֵית לָהּ מִגַּרְמַהּ כְּלוּם (זוהר ויחי רל''ח ורמ''ט:) כִּי אִם עַל יְדֵי עַנְפֵי הַשֵּׂכֶל הָעֶלְיוֹן הַמִּתְפַּשְּׁטִין לְשָׁם וְגַם הִיא כְּלוּלָה מֵאַרְבָּעָה עוֹלָמוֹת כִּי בְּכָל עוֹלָם וְעוֹלָם יֵשׁ בְּחִינוֹת הַמַּלְכוּת בְּחִינוֹת  חָכְמָה תַּתָּאָה שֶׁהִיא בְּחִינוֹת הַחָכְמָה הַמַּנְהֶגֶת אֶת הָעוֹלָם כַּנַּ''ל וְכָל הַחָכְמוֹת שֶׁל הָעַכּוּ''ם, כֻּלָּם הֵם תַּחַת הַחָכְמָה תַּתָּאָה הַנַּ''ל וּמִשָּׁם יוֹנֵק חָכְמָתָם וּכְשֶׁיּוֹנְקִים, חַס וְשָׁלוֹם, יוֹתֵר מֵהָרָאוּי לָהֶם אֲזַי מִתְגַּבְּרִים, חַס וְשָׁלוֹם וְנַעֲשֶׂה מֶמְשֶׁלֶת הָאַרְבַּע מַלְכֻיּוֹת, שֶׁהֵם אַרְבַּע גָּלֻיּוֹת וּמִי יָכוֹל לִסְבּל אֶת קוֹל הַצְּעָקָה וְהַזְּעָקָה הַגְּדוֹלָה כְּשֶׁנּוֹפֵל בְּחִינוֹת הַמַּלְכוּת בְּחִינוֹת הַחָכְמָה תַּתָּאָה, בֵּינֵיהֶם, חַס וְשָׁלוֹם בִּבְחִינוֹת (קהֶלֶת ט) : ''זַעֲקַת מוֹשֵׁל בִּכְסִילִים'' דְּהַיְנוּ הַזְּעָקָה כְּשֶׁנּוֹפֵל הַמֶּמְשָׁלָה בְּחִינוֹת הַמַּלְכוּת, בְּחִינוֹת חָכְמָה תַּתָּאָה, בֵּין הַכְּסִילִים שֶׁ הַכְּסִיל רוֹצֶה לְהִתְחַכֵּם שֶׁרוֹצִים לִינק וּלְהַמְשִׁיךְ לְתוֹךְ הַחָכְמוֹת שֶׁלָּהֶם שֶׁהֵם כְּסִילוּת בֶּאֱמֶת אֶת בְּחִינוֹת הַחָכְמָה הָאֲמִתִּיּוֹת בְּחִינוֹת חָכְמָה תַּתָּאָה הַנַּ''ל וְגַם יֵשׁ עוֹד צְעָקָה גְּדוֹלָה מִזֶּה דְּהַיְנוּ שֶׁהַשֵּׁם יִתְבָּרַךְ כִּבְיָכוֹל בְּעַצְמוֹ שׁוֹאֵג בִּבְחִינוֹת (יִרְמְיָה כ''ה) : ''שָׁאג יִשְׁאַג עַל נָוֵהוּ'' עַל נָוֶה דִּילֵהּ (זוהר אחרי ע''ד ע''ב:) שֶׁהוּא בְּחִינוֹת הַמַּלְכוּת שֶׁנּוֹפֵל בַּגָּלֻיּוֹת שֶׁל אַרְבַּע מַלְכֻיּוֹת. וְצָרִיךְ לִרְאוֹת לַחֲתֹךְ וּלְהַבְדִּיל אֶת בְּחִינוֹת הַמַּלְכוּת הַנַּ''ל מִבֵּין הָאַרְבַּע גָּלֻיּוֹת, וּלְהַעֲלוֹתָהּ מִשָּׁם וְעִקַּר עֲלִיָּתָהּ עַל יְדֵי בְּחִינוֹת הַחֶסֶד בִּבְחִינַת (יְשַׁעְיָה ט''ז) : ''וְהוּכַן בְּחֶסֶד כִּסֵּא'' בחינת (הוֹשֵׁעַ י) : ''קִצְרוּ לְפִי חָסֶד'' שֶׁעַל יְדֵי הַחֶסֶד קוֹצְרִין וְחוֹתְכִין אֶת הַדָּלֶת בְּחִינַת הַמַּלְכוּת וּמַבְדִּילִין אוֹתָהּ מֵהֶם וּמַעֲלִין אוֹתָהּ אֶל אוֹר הַפָּנִים. וְעַל כֵּן אַבְרָהָם הָיָה אִישׁ הַחֶסֶד וְהָיָה מִשְׁתַּדֵּל תָּמִיד לַעֲשׂוֹת חֶסֶד כְּדֵי לְהַעֲלוֹת בְּחִינַת הַמַּלְכוּת מֵהֶם וְעַל כֵּן רָדַף אַבְרָהָם אַחַר הָאַרְבָּעָה מְלָכִים כְּדֵי לְהַכְנִיעָם שֶׁהֵן בְּחִינַת הָאַרְבַּע מַלְכֻיּוֹת דְּסִטְרָא אָחֳרָא כִּי  אַבְרָהָם הָיָה שׂוֹנֵא מָמוֹן כִּי מָאַס מָמוֹן סְדוֹם כנו שכתוב (בְּרֵאשִׁית י''ד) : ''אִם מִחוּט וְעַד שְׂרוֹךְ וְכוּ וְלא תֹאמַר אֲנִי הֶעֱשַׁרְתִּי אֶת אַבְרָם'' כִּי אַבְרָהָם תִּקֵּן  שַׁחֲרִית (בְּרָכוֹת כ''ו:) בְּחִינַת שַׁחֲרוּת הַנַּ''ל שֶׁהוּא בְּחִינַת הַשֵּׂכֶל הַתַּחְתּוֹן הַנַּ''ל בְּחִינַת חָכְמָה תַּתָּאָה שֶׁהוּא בְּחִינַת שַׁחֲרוּת כַּנַּ''ל שֶׁזּוֹכִין לְתַקֵּן בְּחִינַת זאת עַל יְדֵי שׂוֹנֵא בֶצַע כַּנַּ''ל. וְ עַל כֵּן יָצָא מֵאַבְרָהָם יִצְחָק וְיִשְׁמָעֵאל יַעֲקב וְעֵשָׂו שֶׁהֵם בְּחִינַת כְּנֶגֶד אַרְבָּעָה בָּנִים דִּבְּרָה תּוֹרָה אֶחָד חָכָם וְאֶחָד רָשָׁע וְאֶחָד תָּם וְאֶחָד שֶׁאֵינוֹ יוֹדֵעַ לִשְׁאל שֶׁהֵם כְּנֶגֶד אַרְבַּע מַלְכֻיּוֹת שֶׁבִּקְדֻשָּׁה כַּיָּדוּעַ (עיין בכוונות ההגדה)  יִצְחָק, זֶה בְּחִינַת בֵּן חָכָם כִּי יִצְחָק עַל שֵׁם הַצְּחוֹק וְהַשִּׂמְחָה בְּחִינַת (מִשְׁלֵי י) : ''בֵּן חָכָם יְשַׂמַּח אָב''.  עֵשָׂו, הוּא בֵּן רָשָׁע.  יַעֲקב, הוּא בֵּן תָּם כְּמוֹ שֶׁכָּתוּב (בְּרֵאשִׁית כ''ה) : ''וְיַעֲקב אִישׁ תָּם''  יִשְׁמָעֵאל, הוּא בְּחִינַת בֵּן שֶׁאֵינוֹ יוֹדֵעַ לִשְׁאל כִּי יִשְׁמָעֵאל עָשָׂה תְּשׁוּבָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בָּבָא בַּתְרָא ט''ז:) וְעִקַּר הַתְּשׁוּבָה הִיא בִּבְחִינַת שֶׁאֵינוֹ יוֹדֵעַ לִשְׁאל הַיְנוּ  לַעֲשׂוֹת תְּשׁוּבָה וְלִשְׁאל כַּפָּרָה מֵהַשֵּׁם יִתְבָּרַךְ עַל שֶׁאֵינָם יְדוּעִים שֶׁזֶּה עִקַּר הַתְּשׁוּבָה בִּבְחִינַת (תְּהִלִּים ס''ט) : ''אֲשֶׁר לא גָזַלְתִּי אָז אָשִׁיב''. וְזֶה בְּחִינַת אַבְרָהָם תִּקֵּן  שַׁחֲרִית נוֹטְרִיקוֹן חָכָם רָשָׁע תָּם שֶׁאֵינוֹ יוֹדֵעַ שֶׁהֵם בְּחִינַת הָאַרְבַּע מַלְכֻיּוֹת כַּנַּ''ל. וְזֶה (שְׁמוּאֵל א ט''ו) : וַיְשַׁסֵּף שְׁמוּאֵל אֶת אֲגָג כִּי אֲגָג הוּא כְּלָלוּת הָאַרְבַּע מַלְכֻיּוֹת דְּסִטְרָא אָחֳרָא כְּמוֹ שֶׁכָּתוּב (בְּמִדְבַּר כ''ד) : ''רֵאשִׁית גּוֹיִם עֲמָלֵק'' וְזֶה שֶׁפֵּרֵשׁ רַשִׁ''י: וַיְשַׁסֵּף חֲתָכוֹ לְאַרְבָּעָה הַיְנוּ שֶׁחָתַךְ וְהִבְדִּיל אֶת הַדָּלֶ''ת שֶׁהִיא בְּחִינַת מַלְכוּת דִּקְדֻשָּׁה דְּלֵית לָהּ מִגַּרְמָא כְּלוּם וְכוּ כַּנַּ''ל מֵאֲגָג שֶׁהוּא כְּלָלִיּוּת אַרְבַּע מַלְכֻיּוֹת דְּסִטְרָא אָחֳרָא וְהֶעֱלָה אֶת הַמַּלְכוּת דִּקְדֻשָּׁה בְּשָׁלֹשׁ רְגָלִים וְזֶה  וַיְשַׁסֵּף רָאשֵׁי תֵּבוֹת שָׁבוּעוֹת סֻכּוֹת פֶּסַח כִּי עִקַּר חִיּוּתָהּ מֵאוֹר הַפָּנִים שֶׁבְּשָׁלֹשׁ רְגָלִים כַּנַּ''ל בבחינת (שְׁמוּאֵל ב י''א) : ''וַיְהִי לִתְשׁוּבַת הַשָּׁנָה לְעֵת צֵאת הַמְּלָכִים'' ''תְּשׁוּבַת הַשָּׁנָה'' זֶה בְּחִינַת  שָׁלֹשׁ רְגָלִים שֶׁהֵם יְמֵי דִּין, יְמֵי תְּשׁוּבָה כְּמַאֲמַר חֲכָמֵינוּ, זִכְרוֹנָם לִבְרָכָה (ראשׁ הַשָּׁנָה ט''ז) : בְּפֶסַח נִדּוֹנִין עַל הַתְּבוּאָה, בַּעֲצֶרֶת וְכוּ וְאָז עֵת צֵאת הַמְּלָכִים כַּנַּ''ל שֶׁמּוֹצִיאִין אֶת בְּחִינַת הַמַּלְכוּת דִּקְדֻשָּׁה מִגָּלֻיּוֹת שֶׁל הָאַרְבַּע מַלְכֻיּוֹת וּמַעֲלִין אוֹתָהּ אֶל אוֹר הַפָּנִים הַמֵּאִיר בְּשָׁלֹשׁ רְגָלִים כַּנַּ''ל וְעַל כֵּן  יֵשׁ אַרְבַּע בְּחִינוֹת בְּכָל רֶגֶל בְּפֶסַח הֵם אַרְבַּע כּוֹסוֹת בְּשָׁבוּעוֹת הוּא סֵדֶר הַמִּשְׁנָה שֶׁהוּא אַרְבַּע פְּעָמִים בְּיַד כָּל אֶחָד כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (עֵרוּבִין נ''ד:) : כֵּיצַד סֵדֶר מִשְׁנֶה וְכוּ בְּסֻכּוֹת הִיא אַרְבָּעָה מִינִים הַכּל כְּנֶגֶד בְּחִינַת הַד הַנַּ''ל בְּחִינַת מַלְכוּת הַנַּ''ל שֶׁצָּרִיךְ לְהַעֲלוֹתָהּ אֶל הָאוֹר הַפָּנִים עַל יְדֵי שִׂמְחוֹת הַמִּצְווֹת שֶׁמִּתְקַבְּצִין לְתוֹךְ הָרְגָלִים כַּנַּ''ל ז. וְעִקַּר הִתְגַּלּוּת הַחֶסֶד הַנַּ''ל שֶׁעַל יָדוֹ קוֹצְרִין וְחוֹתְכִין וּמַבְדִּילִין אֶת הַדָּלֶ''ת הַנַּ''ל מֵאַרְבַּע גָּלֻיּוֹת שֶׁל הָעַכּוּ''ם הוּא עַל יְדֵי תּוֹכָחָה כִּי  עַל יְדֵי פְּתִיחַת פֶּה שֶׁל הַמּוֹכִיחַ נִתְגַּלֶּה חָכְמָה וְעַל יְדֵי זאת הַחָכְמָה נִתְגַּלֶּה הַחֶסֶד כִּי עִקַּר הִתְגַּלּוּת הַחֶסֶד עַל יְדֵי הַחָכְמָה כִּי אֵל נְהִירוּ דְּחָכְמְתָא (זהַר לֶךְ לְךָ צ''ד עיין זוהר צו לא אחרי סה) כמו שכתוב (מִשְׁלֵי ל''א) : ''פִּיהָ פָּתְחָה בְּחָכְמָה וְתוֹרַת חֶסֶד עַל לְשׁוֹנָהּ'' וזה (תְּהִלִּים קמ''א) : ''יֶהֶלְמֵנִי צַדִּיק חֶסֶד וְיוֹכִיחֵנִי'' הַיְנוּ שֶׁ עַל יְדֵי תּוֹכָחָה נִתְגַּלֶּה חֶסֶד. וּ צְרִיכִין אָנוּ לְקַבֵּל תּוֹכַחְתָּם אַף עַל פִּי שֶׁתּוֹכָחָה שֶׁלָּהֶם הִיא לִפְעָמִים דֶּרֶךְ בִּזָּיוֹן שֶׁמְּבַזִּים אוֹתָנוּ אַף עַל פִּי כֵן צְרִיכִין אָנוּ לְקַבֵּל תּוֹכַחְתָּם כְּדֵי לְקַבֵּל עַל יָדוֹ אֶת הַחֶסֶד, כַּנַּ''ל כִּי  מַה שֶּׁתּוֹכַחְתָּם הוֹלֶכֶת לִפְעָמִים בְּדֶרֶךְ בִּזּוּי צָרִיךְ לָדוּן אוֹתָם לְכַף זְכוּת כִּי אֵין אָדָם נִתְפָּס עַל צַעֲרוֹ כִּי סוֹבְלִים צַעַר גָּדוֹל מֵאִתָּנוּ כִּי  אֲפִלּוּ מַה שֶּׁהוּא טוֹב אֶצְלֵנוּ הוּא רָעָה אֵצֶל הַצַּדִּיקִים וּכְעֵין מַה שֶּׁאָמְרוּ רַבּוֹתֵינוּ, זִכְרוֹנָם לִבְרָכָה (יְבָמוֹת ק''ג). כָּל טוֹבָתָן שֶׁל רְשָׁעִים רָעָה הִיא אֵצֶל הַצַּדִּיקִים הַיְנוּ כִּי  עֲסָקִים וְשִׂיחַת חֻלִּין שֶׁלָּנוּ הוּא בְּוַדַּאי רָעָה אֶצְלָם אֶלָּא אֲפִלּוּ טוֹבוֹתֵינוּ הַיְנוּ הַתְּפִלָּה שֶׁהִיא בְּעֶרְכֵּנוּ רַק טוֹב הוּא רָעָה אֵצֶל הַצַּדִּיקִים בִּבְחִינַת (שָׁם) : ''וּתְפִלָּתִי בְּרָעוֹתֵיהֶם'' כִּי תְּפִלָּתֵנוּ מְבַלְבֶּלֶת אוֹתָם כִּי  כָּל הָעִרְבּוּב הַדַּעַת וְכָל הַבִּלְבּוּלִים וְכָל הַשְּׁטוּתִים שֶׁיֵּשׁ לָנוּ לִפְעָמִים הַכּל נִמְשָׁךְ בִּתְפִלָּתֵנוּ כִּי כָּל הַבִּלְבּוּלִים וְכוּ וְכָל הַמַּחֲשָׁבוֹת שֶׁחוֹשֵׁב הָאָדָם לִפְעָמִים הַכּל בָּאִים עַל דַּעְתּוֹ בִּשְׁעַת הַתְּפִלָּה דַּיְקָא וְהַכּל נִשְׁמָע אֵלָיו אָז דַּיְקָא בְּשָׁעָה שֶׁעוֹמֵד לְהִתְפַּלֵּל בבחינת (שָׁם ק''ו) : ''מִי יְמַלֵּל גְּבוּרוֹת ה, יַשְׁמִיעַ כָּל תְּהִלָּתוֹ'' תְּהִלָּתוֹ, לשון (אִיּוֹב ד) : ''וּבְמַלְאָכָיו יָשִׂים  תָּהֳלָה'' הַיְנוּ עִרְבּוּב וּבִלְבּוּלִים שֶׁאָז מַשְׁמִיעִין אֶת עַצְמָן דַּיְקָא בְּשָׁעָה שֶׁעוֹמֵד לְהִתְפַּלֵּל וּלְמַלֵּל גְּבוּרוֹת ה וְהוּא בִּשְׁתֵּי בְּחִינוֹת  אוֹ שֶׁבָּאִים לְהִתְתַּקֵּן מֵחֲמַת שֶׁרוֹאִים שֶׁמִּתְפַּלֵּל בְּכַוָּנָה כָּרָאוּי עַל כֵּן בָּאִים לְהִתְתַּקֵּן כִּי עַכְשָׁו הוּא הַזְּמַן שֶׁיְּכוֹלִין לְהִתְתַּקֵּן כִּי יֵשׁ בָּהֶם נִיצוֹצוֹת קְדוֹשִׁים שֶׁצְּרִיכִין תִּקּוּן אוֹ בִּבְחִינָה אַחֶרֶת מֵחֲמַת שֶׁאֵינוֹ רָאוּי לְהִתְפַּלֵּל וּבָאִין לְבַלְבֵּל אוֹתוֹ מִתְּפִלָּתוֹ עַל כָּל פָּנִים, בֵּין כָּךְ וּבֵין כָּךְ  בִּשְׁעַת הַתְּפִלָּה דַּיְקָא בָּאִין כָּל הָעִרְבּוּבִים וְכָל הַבִּלְבּוּלִים שֶׁל הָאָדָם וְנִשְׁמָעִין אֶצְלוֹ אָז וּ בִשְׁבִיל זֶה נִקְרָאִין הַבִּלְבּוּלִים וְהָעִרְבּוּבִים תְּהִלָּה כַּנַּ''ל מֵחֲמַת שֶׁהֵן בָּאִים דַּיְקָא בְּעֵת הַתְּפִלָּה וְהַתְּהִלָּה כַּנַּ''ל וְכָל הַתְּפִלּוֹת הָאֵלּוּ עִם כָּל הָעִרְבּוּבִים בָּאִין אֶל הַצַּדִּיקִים כִּי הַצַּדִּיקִים הֵם בְּחִינַת  מָשִׁיחַ שֶׁאֵלָיו בָּאִיִן כָּל הַתְּפִלּוֹת לְהַעֲלוֹתָן בבחינת (יְשַׁעְיָה מ''ח) : ''וּתְהִלָּתִי אֶחֱטָם לָךְ'' שֶׁכָּל הַתְּהִלּוֹת בָּאִין לִבְחִינַת מָשִׁיחַ שֶׁהוּא בְּחִינַת חֹטֶם בְּחִינַת (אֵיכָה ד) : ''רוּחַ אַפֵּינוּ מְשִׁיחַ ה'' כִּי מָשִׁיחַ הוּא מוֹרַח וְדָאִין (כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה, סַנְהֶדְרִין צ''ג:) בִּבְחִינַת (יְשַׁעְיָה י''א) : ''וַהֲרִיחוֹ בְּיִרְאַת ה'' היינו בתפילות שהן בחינת (מִשְׁלֵי ל''א) : ''יִרְאַת ה הִיא תִתְהַלָּל'' כִּי הוּא מוֹרַח וּמַרְגִּישׁ בְּהַתְּפִלּוֹת שֶׁמְּקַבֵּל מֵהֶם אֶת כָּל אֶחָד וְאֶחָד כְּפִי מַה שֶּׁהוּא כִּי כָּל הָעִרְבּוּבִים שֶׁל כָּל אֶחָד הֵם בְּתוֹךְ הַתְּפִלָּה כַּנַּ''ל נִמְצָא שֶׁ הַצַּדִּיקִים הֵם סוֹבְלִים צַעַר עַל יְדֵי הַתְּפִלּוֹת שֶׁלָּנוּ, שֶׁמְּבַלְבְּלִין אוֹתָן כַּנַּ''ל וּבִשְׁבִיל זֶה צָרִיךְ לְקַבֵּל תּוֹכַחְתָּם אַף שֶׁמְּבַזִּין אוֹתָנוּ כַּנַּ''ל ח. אָמְנָם לִכְאוֹרָה  אֵיךְ אֶפְשָׁר לוֹ, לְהוֹכִיחַ אֶת כָּל אֶחָד וְאֶחָד הֲלא כָּל הַתְּפִלּוֹת בָּאִין אֶצְלוֹ בְּיַחַד שֶׁל הַכְּשֵׁרִים וְשֶׁל אוֹתָם שֶׁאֵינָן כְּשֵׁרִים וְאֵיךְ יוֹדֵעַ אֵיזֶה תְּפִלָּה בָּאָה מִזֶּה אוֹ מִזֶּה כְּדֵי לְהוֹכִיחַ אוֹתוֹ אַךְ הוּא יוֹדֵעַ זאת עַל יְדֵי הָעַזּוּת וְהַתּוֹרָה שֶׁל כָּל אֶחָד וְאֶחָד אִם תְּפִלָּתוֹ הָיְתָה כְּהוֹגֶן אִם לָאו כִּי יֵשׁ שְׁנֵי מִינֵי עַזּוּת כִּי יֵשׁ עַזּוּת דִּקְדֻשָּׁה שֶׁאִי אֶפְשָׁר לְקַבֵּל אֶת הַתּוֹרָה כִּי אִם עַל יְדֵי זֶה הָעַזּוּת דִּקְדֻשָּׁה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (אָבוֹת פֶּרֶק ב). לא הַבַּיְּשָׁן לָמֵד וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בֵּיצָה כ''ה:) מִפְּנֵי מָה נִתְּנָה תּוֹרָה לְיִשְׂרָאֵל מִפְּנֵי שֶׁעַזִּין הֵן וּכְמוֹ שֶׁאָמְרוּ (אָבוֹת פֶּרֶק ה) הֱוֵי עַז כַּנָּמֵר ובשביל זה התורה נקראת עז כמו שכתוב (תְּהִלִּים כ''ט) : ''ה עז לְעַמּוֹ יִתֵּן'', (וּכְמוֹ שֶׁפֵּרֵשׁ רַשִׁ''י, וְכֵן בִּזְבָחִים קט''ז) כִּי  אִי אֶפְשָׁר לָבוֹא אֶל הַתּוֹרָה כִּי אִם עַל יְדֵי עַזּוּת דִּקְדֻשָּׁה וּכְנֶגֶד זֶה, יֵשׁ לְהִפּוּךְ עַזּוּת מִן הַסִּטְרָא אָחֳרָא שֶׁמִּשָּׁם בָּאִין  תּוֹרוֹת אֲחֵרוֹת שֶׁהֵן תּוֹרוֹת שֶׁלָּהֶן שֶׁהֵם בְּחִינַת פְּסִילִים כִּי כָּל מִי שֶׁיֵּשׁ בּוֹ עַזּוּת, בְּיָדוּעַ שֶׁלּא עָמְדוּ רַגְלֵי אֲבוֹתָיו עַל הַר סִינַי (נְדָרִים כ) וְיֵשׁ לוֹ  תּוֹרָה מִסִּטְרָא אָחֳרָא הַנִּקְרָאִין פְּסִילִים שֶׁהוּא הֶפֶךְ מִן הַתּוֹרָה הַקְּדוֹשָׁה שֶׁלָּנוּ שֶׁהוּא בְּחִינוֹת: ''פְּסָל לְךָ'' כִּי הִיא נִקְרֵאת פְּסֹלֶת עַל שֵׁם הֶעָתִיד כְּמַאֲמַר חֲכָמֵינוּ, זִכְרוֹנָם לִבְרָכָה (פְּסָחִים נ) אוֹר שֶׁהוּא יָקָר בָּעוֹלָם הַזֶּה, יִהְיֶה קָפוּי וְקַל לָעוֹלָם הַבָּא שֶׁהִיא בְּחִינוֹת  פְּסֹלֶת שֶׁהוּא קָפוּי וְקַל וְצָף לְמַעְלָה אֲבָל תּוֹרָתוֹ הִיא פְּסֹלֶת אֲפִלּוּ בָּעוֹלָם הַזֶּה וְעַל שֵׁם זֶה נִקְרָאִין פְּסִילִים כְּמוֹ שֶׁכָּתוּב (שְׁמוֹת כ) : ''לא תַעֲשֶׂה לְךָ פֶסֶל'' וּמִי שֶׁיֵּשׁ לוֹ עַזּוּת שֶׁלָּהֶם מִן הַסִּטְרָא אָחֳרָא הוּא מְקַבֵּל תּוֹרָה שֶׁלָּהֶם בְּחִינַת פְּסִילִים כַּנַּ''ל וְעַל יְדֵי הָעַזּוּת שֶׁהַצַּדִּיק רוֹאֶה בְּכָל אֶחָד וְאֶחָד כְּפִי מַה שֶּׁהוּא אִם יֵשׁ לוֹ עַזּוּת דִּקְדֻשָּׁה אוֹ לְהִפּוּךְ עַל יְדֵי זֶה הוּא יוֹדֵעַ אִם תְּפִלָּתוֹ הָיְתָה תְּפִלָּה הַכְּשֵׁרָה אוֹ לְהִפּוּךְ כִּי גַּם הַתְּפִלָּה הִיא עַל יְדֵי עַזּוּת כִּי  אִי אֶפְשָׁר לַעֲמד לְהִתְפַּלֵּל לִפְנֵי הַשֵּׁם יִתְבָּרַךְ כִּי אִם עַל יְדֵי עַזּוּת כִּי כָל אֶחָד לְפוּם מָה דִּמְשָׁעֵר בְּלִבֵּהּ אֶת גְּדֻלַּת הַבּוֹרֵא יִתְבָּרַךְ שְׁמוֹ כְּמוֹ שֶׁכָּתוּב (מִשְׁלֵי ל''א) : ''נוֹדָע בַּשְּׁעָרִים בַּעְלָהּ'' כָּל חַד לְפוּם מָה דִּמְשָׁעֵר בְּלִבֵּהּ (זהַר וַיֵּרָא ק''ג:) וְ כָל אֶחָד לְפִי עֶרְכּוֹ שֶׁמְּשָׁעֵר בְּלִבּוֹ אֶת גְּדֻלַּת הַבּוֹרֵא יִתְבָּרַךְ שְׁמוֹ אֵיךְ אֶפְשָׁר לוֹ לַעֲמד וּלְהִתְפַּלֵּל לְפָנָיו וּבִפְרָט הַתְּפִלָּה שֶׁהִיא פְּלָאוֹת דְּהַיְנוּ שִׁדּוּד הַמַּעֲרָכוֹת שֶׁהַמַּעֲרָכוֹת מְחַיְּבִין כָּךְ וְכָל כּוֹכָב וּמַזָּל קָבוּעַ עַל מִשְׁמַרְתּוֹ וּמַעֲרָכָה שֶׁלּוֹ כְּפִי מַה שֶּׁסִּדְּרָם הַבּוֹרֵא יִתְבָּרַךְ שְׁמוֹ שֶׁיִּהְיוּ קְבוּעִים וּמְסֻדָּרִים כָּךְ וְכָךְ וְהוּא בָּא בִּתְפִלָּתוֹ וְרוֹצֶה לְשַׁדֵּד הַמַּעֲרָכוֹת וְלַעֲשׂוֹת פְּלָאוֹת עַל כֵּן בִּשְׁעַת הַתְּפִלָּה צָרִיךְ לְסַלֵּק אֶת הַבּוּשָׁה כְּמוֹ שֶׁכָּתוּב (תְּהִלִּים כ''ב) : ''בְּךָ בָּטְחוּ אֲבוֹתֵינוּ וְכוּ בָּטְחוּ וְלא בשׁוּ'' כִּי  עַל יְדֵי הַבּוּשָׁה שֶׁמִּתְבַּיֵּשׁ מֵאִתּוֹ יִתְבָּרַךְ אִי אֶפְשָׁר לְהִתְפַּלֵּל, כִּי אִם עַל יְדֵי עַזּוּת כַּנַּ''ל וְזֶה בְּחִינַת (שָׁם ע''ז) : ''אַתָּה הָאֵל עוֹשֶׂה פֶלֶא הוֹדַעְתָּ בָעַמִּים עֻזֶּךָ'' שֶׁהַשֵּׁם יִתְבָּרַךְ עוֹשֶׂה פְּלָאוֹת עַל יְדֵי תְּפִלּוֹת יִשְׂרָאֵל שֶׁהֵם עַל יְדֵי בְּחִינוֹת עַזּוּת כַּנַּ''ל שֶׁעַל יְדֵי זֶה מוֹדִיעַ לְהָעַכּוּ''ם אֶת הָעַזּוּת דִּקְדֻשָּׁה שֶׁל יִשְׂרָאֵל שֶׁעַל יְדֵי שֶׁרוֹאִין הָעַכּוּ''ם אֶת הַפְּלָאוֹת הַנַּעֲשִׂין בָּעוֹלָם עַל יְדֵי תְּפִלּוֹת יִשְׂרָאֵל עַל יְדֵי זֶה יוֹדְעִין כַּמָּה גָּדוֹל הָעַזּוּת דִּקְדֻשָּׁה שֶׁל יִשְׂרָאֵל שֶׁיֵּשׁ לָהֶם עַזּוּת כָּזֶה, לְהִתְפַּלֵּל וְלַעֲשׂוֹת פְּלָאוֹת כַּנַּ''ל וְעַל כֵּן הַצַּדִּיק עַל יְדֵי שֶׁרוֹאֶה הָעַזּוּת וְהַתּוֹרָה שֶׁל כָּל אֶחָד וְאֶחָד עַל יְדֵי זֶה יוֹדֵעַ אֶת הַתְּפִלָּה שֶׁבִּלְבְּלָה אוֹתוֹ מֵאֵיזֶה מֵהֶם בָּאָה וְעַל יְדֵי זֶה יוֹדֵעַ לְהוֹכִיחַ אוֹתוֹ וְזֶהוּ מֵישְׁרָא דְּ סַכִּינָא הַיְנוּ בְּחִינַת חָכְמָה תַּתָּאָה הַנַּ''ל בְּחִינַת מַלְכוּת הַנַּ''ל בחינת (בַּמִּדְבָּר כ''ב) :  ''הַהַסְכֵּן הִסְכַּנְתִּי'' לְשׁוֹן לִמּוּד [כְּתַרְגּוּמוֹ הֲמֵילַף, אַלִיפְנָא] בְּחִינַת (וַיִּקְרָא כ''ו) : ''חֶרֶב נוֹקֶמֶת'' שֶׁהִיא בְּחִינַת מַלְכוּת הַנַּ''ל מֵישְׁרָא, פֵּרֵשׁ רַשִׁ''י: עֲרוּגָה הַיְנוּ בְּחִינַת: זַעֲקַת מוֹשֵׁל וְכוּ, כְּמוֹ שֶׁכָּתוּב (תְּהִלִּים מ''ב) : ''כְּאַיָּל תַּעֲרג'' בְּמַאי קָטְלֵי לֵהּ פֵּרֵשׁ רַשִׁ''י: בְּמַאי חוֹתְכִין אוֹתָהּ הַיְנוּ בַּמֶּה חוֹתְכִין וּמַבְדִּילִין אֶת הַמַּלְכוּת הַנַּ''ל כְּדֵי לְהַצִּילָהּ מִזְּעָקָה הַנַּ''ל בִּבְחִינַת: חֲתָכוֹ לְאַרְבָּעָה כַּנַּ''ל וְהֵשִׁיב לָהֶם, בְּקַרְנָא דְּחַמְרָא הַיְנוּ עַל יְדֵי תּוֹכָחָה שֶׁעַל יְדֵי זֶה נִתְגַּלֶּה הַחֶסֶד וּבָזֶה קוֹצְרִין וְחוֹתְכִין אֶת הַד בִּבְחִינוֹת: ''קִצְרוּ לְפִי חָסֶד'' כַּנַּ''ל קַרְנָא, זֶה בְּחִינַת קוֹל הַמּוֹכִיחַ בחינת קרן השופר בבחינת (יְשַׁעְיָה נ''ח) : ''הָרֵם כַּשּׁוֹפָר קוֹלֶךָ וְהַגֵּד לְעַמִּי פִּשְׁעָם'' הַיְנוּ תּוֹכָחָה הַנַּ''ל חַמְרָא, זֶה בְּחִינַת (בְּרֵאשִׁית מ''ט) : ''יִשָּׂשׂכָר חֲמוֹר גָּרֶם'' בְּחִינוֹת (דִּבְרֵי הַיָּמִים א י''ב) : ''וּמִבְּנֵי יִשָּׂשׂכָר יוֹדְעֵי בִּינָה לָעִתִּים'' כִּי עַל יְדֵי הַתּוֹכָחָה מַעֲלִין אוֹתָהּ לָרְגָלִים שֶׁהוּא בְּחִינוֹת בִּינָה לָעִתִּים כַּנַּ''ל אַיְתוּ לֵהּ תְּרֵי  בֵּיעֵי לְשׁוֹן צְלוֹתָא וּבָעוּתָא בְּחִינוֹת תְּפִלּוֹת אָמְרִי, הֵי דְּחִוַּרְתָּא וְהֵי דְּאֻכְמְתָא הַיְנוּ שֶׁאַתָּה אוֹמֵר שֶׁעַל יְדֵי תּוֹכָחָה מַעֲלִין אֶת הַמַּלְכוּת כַּנַּ''ל הֲלא אֵיךְ אֶפְשָׁר לְהוֹכִיחַ כִּי הֲלא הַתְּפִלּוֹת בָּאִין בְּיַחַד וְאֵיךְ יוֹדֵעַ לְהוֹכִיחַ לְפִי הַתְּפִלָּה כִּי אֵינוֹ יוֹדֵעַ אֵיזֶה תְּפִלָּה שֶׁל הַכָּשֵׁר אוֹ לְהֵפֶךְ וְזֶהוּ הֵי דְּחִוַּרְתָא וְהֵי דְּאֻכְמְתָא הַיְנוּ אֵיזֶה תְּפִלָּה מֵאִישׁ כָּשֵׁר אוֹ לְהִפּוּךְ אַיְתֵי לְהוֹ  תְּרֵי גְּבִינֵי הַיְנוּ בְּחִינוֹת (אִיּוֹב י) : ''וְכַגְּבִינָה תַּקְפִּיאֵנִי'' הַיְנוּ בְּחִינוֹת תְּרֵי תּוֹרוֹת הַנַּ''ל שֶׁהֵן בְּחִינוֹת קָפוּי וְקַל, בְּחִינוֹת פְּסֹלֶת בִּבְחִינוֹת: ''פְּסָל לְךָ'', וּבְחִינוֹת: ''לא תַעֲשֶׂה לְךָ פֶסֶל'' כַּנַּ''ל וְאָמַר לְהוֹ, הֵי דְּעִזֵּי חִוַּרְתָּא וְהֵי דְּעִזֵּי אֻכְמְתָא הַיְנוּ תְּרֵי עַזּוּת הַנַּ''ל שֶׁהֵן עַזּוּת דִּקְדֻשָּׁה, וְעַזּוּת דְּסִטְרָא אָחֳרָא שֶׁמֵּהֶן תְּרֵי תּוֹרוֹת הַנַּ''ל וּלְפִי הָעַזּוּת יְכוֹלִין לֵידַע אֶת הַתְּפִלּוֹת כַּנַּ''ל שֶׁעַל יְדֵי זֶה יָכל לְהוֹכִיחַ אוֹתָם כַּנַּ''ל שֶׁעַל יְדֵי זֶה חוֹתְכִין וּמַבְדִּילִין אֶת בְּחִינוֹת הַמַּלְכוּת וּמַצִּילִין אוֹתָהּ מִזַּעֲקַת מוֹשֵׁל וּמַעֲלִין אוֹתָהּ לִבְחִינוֹת אוֹר הַפָּנִים הַמֵּאִיר בָּרְגָלִים כַּנַּ''ל. זאת הַתּוֹרָה הִתְחִיל לוֹמַר עַל פָּסוּק: ''וַיְהִי מִקֵּץ'' וְכוּ אַךְ לא סִיֵּם לְבָאֵר זֶה הַפָּסוּק עַל פִּי הַתּוֹרָה הַזּאת וְאָמַר אַחַר כָּךְ, שֶׁאִם הָיָה רוֹצֶה לְסַיֵּם פֵּרוּשׁ הַפָּסוּק, הָיָה צָרִיךְ לוֹמַר עוֹד תּוֹרָה כָּזאת כְּדֵי לְבָאֵר הַפָּסוּק  מִקּוֹלוֹ שֶׁל אָדָם יְכוֹלִין לֵידַע אֶת בְּחִינוֹת הַמַּלְכוּת שֶׁלּוֹ כִּי יֵשׁ בְּכָל אֶחָד וְאֶחָד בְּחִינוֹת מַלְכוּת וְהוּא נִכָּר בְּקוֹלוֹ כִּי  אֵין שְׁנֵי קוֹלוֹת שָׁוִין כִּי קוֹל שֶׁל כָּל אֶחָד וְאֶחָד מְשֻׁנֶּה מֵחֲבֵרוֹ וְעַל כֵּן יְכוֹלִין לְהַכִּיר אֶת הָאָדָם בְּקוֹלוֹ כְּמוֹ שֶׁנִּרְאֶה בְּחוּשׁ כִּי כְּפִי בְּחִינוֹת הָאָדָם כֵּן הוּא קוֹלוֹ וְעַל יְדֵי הַקּוֹל יְכוֹלִין לְהַכִּיר אֶת בְּחִינוֹת הַמַּלְכוּת שֶׁלּוֹ כִּי יֵשׁ ''קוֹל עֲנוֹת גְּבוּרָה, וְקוֹל עֲנוֹת חֲלוּשָׁה'' (שְׁמוֹת ל''ב) כְּפִי בְּחִינַת הַמַּלְכוּת שֶׁל כָּל אֶחָד וְעַל כֵּן שָׁאוּל שֶׁהָיָה רוֹדֵף אֶת דָּוִד עַל שֶׁרָאָה בּוֹ שֶׁיִּמְלךְ מָצִינוּ שָׁם בַּמִּקְרָא כְּשֶׁנִּזְדַּמְּנוּ יַחַד שָׁאוּל וְדָוִד אָמַר לוֹ שָׁאוּל לְדָוִד (שְׁמוּאֵל א כ''ד) : ''הֲקוֹלְךָ זֶה בְּנִי דָּוִד'' שֶׁהֵבִין שָׁאוּל בְּהַקּוֹל, שֶׁהוּא חָזָק בִּבְחִינוֹת הַמַּלְכוּת וְשָׁאַל אֶת דָּוִד ''הֲקוֹלְךָ זֶה בְּנִי דָּוִד'' שֶׁתָּמַהּ שָׁאוּל עַל קוֹלוֹ שֶׁל דָּוִד כִּי הֵבִין שֶׁהוּא קוֹל שֶׁל מֶלֶךְ מַמָּשׁ וְעַל כֵּן רָצָה שָׁאוּל לָשֵׂאת אֶת קוֹלוֹ דְּהַיְנוּ לְהַגְבִּיהַּ אֶת קוֹלוֹ לְמַעְלָה מִקּוֹלוֹ שֶׁל דָּוִד אֲבָל לא הָיָה יָכוֹל וזהו (שָׁם) : ''וַיִּשָּׂא שָׁאוּל אֶת קוֹלוֹ וַיֵּבְךְּ'' דְּהַיְנוּ שֶׁרָצָה לָשֵׂאת וּלְהַגְבִּיהַּ קוֹלוֹ כַּנַּ''ל אֲבָל הָיָה הַקּוֹל נִבְכֶּה וְזֶה בְּחִינוֹת: ''וַיֵּבְךְּ'' שֶׁהָיָה הַקּוֹל נִבְכֶּה קוֹל נָמוּךְ שֶׁל בְּכִיָּה עַל כֵּן אָמַר שָׁאוּל אָז אֶל דָּוִד: ''יָדַעְתִּי כִּי מָלךְ תִּמְלךְ'' כִּי יָדַע זֶה עַל יְדֵי הַקּוֹל כַּנַּ''ל


~ לא - אִית לָן בֵּירָא בְּדַבְרָא

[לְשׁוֹן רַבֵּנוּ, זִכְרוֹנוֹ לִבְרָכָה] אָמְרוּ לֵהּ, אִית לָן בֵּירָא בְּדַבְרָא, עַיְלֵי לְמָתָא. אַיְתֵי פָּארֵי, שְׁדָא לְהוּ אָמַר לְהוֹ, אִפְשְׁלֵי לִי חַבְלֵי דְפָארֵי, וַאֲעַיְלֵהּ. אָמְרוּ לֵהּ, וּמִי אִיכָּא דְּמִפְשַׁל חַבְלֵי מִפָּארֵי. אָמַר לְהוּ, וּמִי אִיכָּא דְּמַיְתִי בֵּירָא מִדַּבְרָא לְמָתָא רַשִׁ''י: דְּפָארֵי סֻבִּין. עֲשׂוּ לִי חֶבֶל מִסֻּבִּין. וְאִם אֵין אַתֶּם עוֹשִׂים שְׁאֵלָתִי, אַף אֲנִי לא אֶעֱשֶׂה שְׁאֵלַתְכֶם. א.  צְדָקָה הִיא בְּחִינוֹת הַגַּלְגַּלִּים כְּמַּאֲמַר חֲכָמֵינוּ, זִכְרוֹנָם לִבְרָכָה (שַׁבָּת קנא:) : כִּי בִּגְלַל הַדָּבָר הַזֶּה, גַּלְגַּל הוּא הַחוֹזֵר בָּעוֹלָם וּבִשְׁבִיל זֶה יֵשׁ בָּהּ שֵׁשׁ בְּרָכוֹת וְאַחַת עֶשְׂרֵה בְּרָכוֹת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה, (בְּבָבָא בַּתְרָא ט:) הַנּוֹתֵן פְּרוּטָה לְעָנִי מִתְבָּרֵךְ בְּשֵׁשׁ בְּרָכוֹת, וְהַמְפַיְּסוֹ בִּדְבָרִים מִתְבָּרֵךְ בְּאַחַת עֶשְׂרֵה בְּרָכוֹת כְּנֶגֶד שִׁבְעָה כּוֹכְבֵי לֶכֶת, וּכְנֶגֶד שְׁנֵים עָשָׂר מַזָּלוֹת כִּי  הַצְּדָקָה מַנְהֶגֶת כָּל גַּלְגַּלֵּי הָרָקִיעַ בִּבְחִינוֹת (מִשְׁלֵי ל) : ''דֶּרֶךְ הַנֶּשֶׁר בַּשָּׁמַיִם'' (זהַר יִתְרוֹ פ:) נשר, דא רחמי, הַיְנוּ צְדָקָה (בָּבָא בַּתְרָא י, זהַר נָשׂא קמ''ח:) וְזֶה שֶׁאָמַר שְׁמוּאֵל (בְּרָכוֹת נ''ח:) נְהִירִין לִי שְׁבִילִין דִּרְקִיעַ כִּשְׁבִילִין דִּ נְהַרְדָּעֵי הַיְנוּ כִּשְׁבִילִין דִּנְהוֹרֵי דֵּעָה בְּחִינוֹת צְדָקָה רַחֲמֵי וְ עִקַּר הָרַחֲמִים עַל יְדֵי הַדַּעַת (עיין לקמן סי נ''ו ק''ה קי''ט:) ב. וּמַה שֶּׁחָסֵר מֵהַבְּרָכוֹת הֲלא הָיָה צָרִיךְ לִהְיוֹת שִׁבְעָה בְּרָכוֹת וּשְׁתֵּים עֶשְׂרֵה בְּרָכוֹת וּלְפִי הַגְּמָרָא, מֵהַנּוֹתֵן וְהַמְפַיֵּס אֵין כָּאן רַק שְׁבַע עֶשְׂרֵה בְּרָכוֹת דַּע שֶׁעִקַּר שְׁלֵמוּת הַגַּלְגַּלִּים שְׁלֵמוּת הַצְּדָקָה, אֵינוֹ אֶלָּא בְּשַׁבָּת (תַּעֲנִית ח:) : שֶׁמֶשׁ בְּשַׁבָּת צְדָקָה לָעֲנִיִּים הַיְנוּ  הַצְּדָקָה אֵין לָהּ שְׁלֵמוּת אוֹר אֶלָּא עַל יְדֵי שַׁבָּת עַל יְדֵי שַׁבָּת מְאִירָה כַּשֶּׁמֶשׁ, בִּבְחִינוֹת (מַלְאָכִי ג) : ''שֶׁמֶשׁ צְדָקָה'' וְזֶה שֶׁמַּסְמִיךְ הַתַּנָּא (ריש שבת) יְצִיאוֹת הַשַּׁבָּת שְׁתַּיִם שֶׁהֵן אַרְבַּע, וּסְמִיךְ לֵהּ פָּשַׁט הֶעָנִי כִּי  עִקַּר הִתְנוֹצְצוּת אוֹר הַצְּדָקָה וּשְׁלֵמוּתָהּ אֵינָהּ אֶלָּא בְּשַׁבָּת כִּי  עִקַּר הַחֲשִׁיבוּת הַצְּדָקָה הִיא הָאֱמוּנָה בִּבְחִינוֹת (בְּרֵאשִׁית ט''ו) : ''וְהֶאֱמִין בַּה'' וְכוּ וְ שַׁבָּת הִיא אֱמוּנָה שֶׁמַּאֲמִין בְּחִדּוּשׁ הָעוֹלָם וּבְיִחוּדוֹ וֶ אֱמוּנָה הִיא מְקוֹר הַבְּרָכוֹת בִּבְחִינוֹת (מִשְׁלֵי כ''ח) : ''אִישׁ אֱמוּנוֹת רַב בְּרָכוֹת'' בִּבְחִינוֹת (בְּרֵאשִׁית ב) : ''וַיְבָרֶךְ אֱלקִים אֶת יוֹם הַשְּׁבִיעִי'' וְ אֵין שְׁלֵמוּת לְהַבְּרָכוֹת אֶלָּא עַד שֶׁיְּקַבְּלוֹ מִמְּקוֹר הַבְּרָכוֹת בִּשְׁבִיל זֶה כְּתִיב בָּהֶם שֵׁשׁ בְּרָכוֹת וְאַחַד עָשָׂר לְהוֹרוֹת שֶׁאֵין לָהֶם שְׁלֵמוּת וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (מַכּוֹת כ''ד) בָּא דָּוִד וְהֶעֱמִידָן עַל אַחַד עָשָׂר, בָּא יְשַׁעְיָה וְהֶעֱמִידָן עַל שֵׁשׁ, בָּא חֲבַקּוּק וְהֶעֱמִידָן עַל אֱמוּנָה לְהוֹרוֹת שֶׁ אֵין שְׁלֵמוּת לְהַדַּעַת שֶׁהוּא הַתּוֹרָה וְאֵין שְׁלֵמוּת לַגַּלְגַּלִּים אֶלָּא עַל יְדֵי אֱמוּנָה גַּם שֶׁמַּה שֶּׁמָּצִינוּ גַּבֵּי גַּלְגַּלִּים שֶׁעִקַּר הֲלִיכָתָם מִמַּעֲרָב לְמִזְרָח וְגַלְגַּל הַיּוֹמִי מַכְרִיחַ אוֹתָם מִמִּזְרָח לְמַעֲרָב זֶה הַדָּבָר מָצִינוּ גַּבֵּי צְדָקָה מזרח, זה בחינת הנותן צדקה בבחינות (יְשַׁעְיָה מ''ג) : ''מִמִּזְרָח אָבִיא זַרְעֶךָ'' בִּבְחִינוֹת (הוֹשֵׁעַ י) : ''זִרְעוּ לָכֶם לִצְדָקָה'' וּ מַעֲרָב, זֶה הַמְקַבֵּץ הַצְּדָקָה, הַיְנוּ הֶעָנִי בִּבְחִינוֹת: ''וּמִמַּעֲרָב אֲקַבְּצֶךָּ'' וְזֶה:  יוֹתֵר מִמַּה שֶּׁבַּעַל הַבַּיִת עוֹשֶׂה עִם הֶעָנִי, הֶעָנִי עוֹשֶׂה עִם בַּעַל הַבַּיִת (מִדְרָשׁ רוּת פָּרָשָׁה ד) כִּי עִקַּר הַתְּנוּעָה מִמַּעֲרָב לְמִזְרָח הַיְנוּ עִקַּר הָעֲשִׂיָּה הֶעָנִי עוֹשֶׂה עִם בַּעַל הַבַּיִת ג. וְדַע שֶׁ אֵין קִיּוּם אֱמוּנָה אֶלָּא עַל יְדֵי בְּחִינוֹת בְּרִית בִּבְחִינוֹת (תְּהִלִּים פ''ט) : ''וּבְרִיתִי נֶאֱמֶנֶת לוֹ'' וְזֶהוּ שֶׁנֶּאֱמַר בְּרִית בְּשַׁבָּת כְּמוֹ שֶׁכָּתוּב (שְׁמוֹת ל''א) : ''בְּרִית עוֹלָם בֵּינִי וּבֵין בְּנֵי יִשְׂרָאֵל'' וְכוּ (יִרְמְיָה ל''ג) : ''אִם לא בְרִיתִי יוֹמָם וָלָיְלָה חֻקּוֹת שָׁמַיִם וָאָרֶץ לא שָׂמְתִּי'' כִּי ''חֻקּוֹת שָׁמַיִם וָאָרֶץ'' הַיְנוּ הַגַּלְגַּלִּים תְּלוּיִים בַּבְּרִית ד. וְדַע שֶׁ הַיִּסּוּרִים שֶׁיֵּשׁ לָאָדָם בַּדְּרָכִים הִיא בְּסִבַּת גַּלְגַּלֵּי הָרָקִיעַ כִּי אֵין לְךָ דָּבָר מִלְּמַטָּה שֶׁאֵין לוֹ כּוֹכָב מִלְּמַעְלָה יֵשׁ כּוֹכָבִים שֶׁהֵם מְגַדְּלִים מִינֵי עֲשָׂבִים בְּאֵיזֶהוּ מְקוֹמוֹת שֶׁהֵם מְאִירִים וְיֵשׁ שֶׁהֵם מְחַיְּבִים שֶׁיְּהֵא דֶּרֶךְ בְּנֵי אָדָם בַּמְּקוֹמוֹת שֶׁהֵם מְאִירִים וְיֵשׁ שֶׁהֵם מְחַיְּבִים שֶׁיִּהְיֶה מִדְבָּר וְיֵשׁ שֶׁהֵם מְחַיְּבִים שֶׁיְּהֵא יִשּׁוּב בַּמְּקוֹמוֹת שֶׁהֵם מְאִירִים וּלְפִי הַהִתְנוֹצְצוּת הַכּוֹכָבִים עַל הַמָּקוֹם כֵּן הַמָּקוֹם מִתְנַהֵג וְזֶהוּ בְּחִינוֹת (אֵיכָה א) : ''דַּרְכֵי צִיּוֹן אֲבֵלוּת מִבְּלִי בָּאֵי מוֹעֵד''  ''מוֹעֵד'', זֶה בְּחִינוֹת גַּלְגַּלֵּי הָרָקִיעַ שֶׁעַל יָדָם נֶחֱשָׁב הַזְּמַן. וְזֶהוּ (מִשְׁלֵי ד) : ''דֶּרֶךְ רְשָׁעִים כַּאֲפֵלָה'' שֶׁאֵין כּוֹכָבִים וּמַזָּלוֹת מְאִירִין לָהֶם, וְעַל יְדֵי זֶה נִכְשָׁלִים וְהַכּל תָּלוּי בַּבְּרִית, בִּבְחִינוֹת: ''אִם לא בְרִיתִי'' וְכוּ וְזֶהוּ כָּל הַדְּרָכִים בְּחֶזְקַת סַכָּנָה (יְרוּשַׁלְמִי בְּרָכוֹת פ''ד, מִדְרָשׁ רַבָּה קהֶלֶת) בְּחִינוֹת (בְּמִדְבַּר כ''ב) : ''הַהַסְכֵּן הִסְכַּנְתִּי'' (עיין סנהדרין ק''ה:) [שעשה מעשה אישות] הַיְנוּ שֶׁהַדֶּרֶךְ תָּלוּי בִּשְׁמִירַת הַבְּרִית וּבִשְׁבִיל זֶה חַיָּב אָדָם לִפְקד אֶת אִשְׁתּוֹ קדֶם שֶׁיֵּצֵא לַדֶּרֶךְ (יְבָמוֹת ס''ב:) כְּדֵי שֶׁלּא יִהְיֶה בִּבְחִינוֹת (בְּרֵאשִׁית ו) : ''כִּי הִשְׁחִית כָּל בָּשָׂר אֶת דַּרְכּוֹ'' הַיְנוּ שֶׁ עַל יְדֵי שְׁמִירַת הַבְּרִית לא יִהְיֶה לוֹ צַעַר בַּדֶּרֶךְ ה. וְיֵשׁ שְׁנֵי בְּחִינוֹת בְּרִית בְּחִינוֹת אַבְרָהָם, וּבְחִינוֹת אֱלִיעֶזֶר  אַבְרָהָם, הוּא בְּרִית עִלָּאָה שֶׁהוּא רָקִיעַ הַמַּבְדִּיל בֵּין מַיִּין עִלָּאִין לְמַיִּין תַּתָּאִין והוא בחינות בן חורין בבחינות (קהֶלֶת י) : ''אַשְׁרַיִךְ אֶרֶץ שֶׁמַּלְכֵּךְ בֶּן חוֹרִין'' וְהוּא עָבֵד תּוֹלָדִין בִּבְחִינוֹת (בְּרֵאשִׁית י''ב) : ''וְאֶת הַנֶּפֶשׁ אֲשֶׁר עָשׂוּ בְחָרָן'' כִּי  הַחֵרוּת תְּלוּיָה בַּבְּרִית בִּבְחִינוֹת (זְכַרְיָה ט) : ''בְּדַם בְּרִיתֵךְ שִׁלַּחְתִּי אֲסִירַיִךְ מִבּוֹר'' וֶ אֱלִיעֶזֶר, הוּא בְּרִית תַּתָּאָה (שְׁמוֹת כ''ג) בבחינת ''כִּי שְׁמִי בְּקִרְבּוֹ'' שְׁמוֹ כְּשֵׁם רַבּוֹ (סנהדרין ל''ח: מובא ברש''י שם) שֶׁהוּא חַנוֹךְ, מַטַ''ט בחינות (בְּרֵאשִׁית י''ד) : ''וַיָּרֶק אֶת חֲנִיכָיו'' (עיין נדרים לב) בחינות (מִשְׁלֵי כ''ב) : ''חֲנוֹךְ לַנַּעַר'' (זוהר בראשית לז: קהֶלֶת שָׁם) בחינות : ''אִי לָךְ אֶרֶץ שֶׁמַּלְכֵּךְ נָעַר'' וְהוּא תַּחַת בְּרִית עִלָּאָה בִּבְחִינוֹת (בְּרֵאשִׁית כ''ד) : ''שִׂים נָא יָדְךָ תַּחַת יְרֵכִי'' וְ הוּא רָקִיעַ הַמַּבְדִּיל בֵּין מַיִּין דָּכַיִן לְמַיִּין מְסָאֳבִין בֵּין אִסּוּר וְהֶתֵּר, וּבֵין כָּשֵׁר וּפָסוּל, וּבֵין טָמֵא וְטָהוֹר (עיין תיקון ל) וְזֶהוּ בְּחִינוֹת: ''חֲנוֹךְ לַנַּעַר עַל פִּי דַּרְכּוֹ'' ''עַל פִּי'' דַּיְקָא, הַיְנוּ תּוֹרָה שֶׁבְּעַל פֶּה וּבְרִית עִלָּאָה, הוּא שְׁמִירַת הַבְּרִית קדֶשׁ וּבְרִית תַּתָּאָה, הוּא שְׁמִירַת אִסּוּר וְהֶתֵּר וְכוּ וְ צָרִיךְ לָאָדָם לִהְיוֹת לוֹ אֵלּוּ שְׁנֵי בְּחִינוֹת בְּרִית הַיְנוּ שֶׁיְּהֵא צַדִּיק וְלַמְדָן כִּי לא עַם הָאָרֶץ חָסִיד (אָבוֹת פֶּרֶק ב)  צַדִּיק, נִקְרָא עַל יְדֵי שְׁמִירַת הַבְּרִית קדֶשׁ (זוהר נח נ''ט: ועוד) ולמדן, על ידי איסור והיתר וְזֶהוּ (מוֹעֵד קָטָן י''ז) : אִם הָרַב דּוֹמֶה לְמַלְאַךְ ה צְבָאוֹת וְכוּ צָרִיךְ שֶׁיְּהֵא צַדִּיק וְלַמְדָן מַלְאָךְ, זֶה בְּחִינוֹת לַמְדָן, בְּחִינוֹת מַטַ''ט כַּנַּ''ל צְבָאוֹת, אוֹת הוּא בַּצָּבָא דִּילֵהּ בְּחִינוֹת צַדִּיק אוֹת בְּרִית (עיין ברע''מ פנחס רל''ו) וּ בְכָל מָקוֹם שֶׁמֻּזְכָּר צַדִּיק גַּם בְּרִית תַּתָּאָה נִכְלָל בּוֹ כִּי הַתַּחְתּוֹן נִכְלָל בָּעֶלְיוֹן בִּבְחִינַת יָדְךָ תַּחַת יְרֵכִי ו. וּמִי שֶׁהוּא בִּבְחִינַת בְּרִית אֲזַי (אִדְּרָא נָשׂא קמ''ב:) חֶסֶד מִתְגַּלֶּה בְּפֻמָּא דְּאַמָּה בִּבְחִינַת (תְּהִלִּים פ''ט) : ''לְעוֹלָם אֶשְׁמָר לוֹ חַסְדִּי וּבְרִיתִי נֶאֱמֶנֶת לוֹ'' וּ בִשְׁבִיל זֶה נִתְּנָה מִדַּת חֶסֶד לְאַבְרָהָם כִּי הוּא הָיָה ראשׁ לַמַּאֲמִינִים וְראשׁ לַנִּמּוֹלִים וּכְשֶׁנִּתְגַּלֶּה הַחֶסֶד הַיְנוּ הָאַהֲבָה וְהַהִשְׁתּוֹקְקוּת בִּבְחִינוֹת (שִׁיר הַשִּׁירִים ב) : ''כִּי חוֹלַת אַהֲבָה אָנִי'' אֲזַי הוּא  עוֹשֶׂה נְפָשׁוֹת בְּחִינוֹת (בְּרֵאשִׁית י''ב) : ''וְאֶת הַנֶּפֶשׁ אֲשֶׁר עָשׂוּ'' הַיְנוּ שֶׁעוֹשֶׂה נְקֻדּוֹת לְאוֹתִיוֹת הַתּוֹרָה כִּי אוֹתִיּוֹת בְּלא נְקֻדּוֹת כְּגוּף בְּלא נֶפֶשׁ שֶׁאֵין לָהֶם שׁוּם תְּנוּעָה וּפְעֻלָּה בְּלא נֶפֶשׁ וְזִוּוּגָן שֶׁל הָאוֹתִיּוֹת ברל''א שְׁעָרִים לַעֲשׂוֹת אֵיזֶה פְּעֻלָּה אֵין לָהֶם כּחַ אֶלָּא לְפִי הַנְּקֻדּוֹת וְ הַנְּקֻדּוֹת הֵן הָאַהֲבָה וְהַכִּסּוּפִין בִּבְחִינוֹת (שִׁיר הַשִּׁירִים א) : ''נְקֻדּוֹת הַכָּסֶף'' וְ הַכִּסּוּפִין הֵן הַנֶּפֶשׁ בִּבְחִינוֹת (תְּהִלִּים פ''ד) : ''נִכְסְפָה וְגַם כָּלְתָה נַפְשִׁי'' וּלְפִי הַכִּסּוּפִין כֵּן הַנְּקֻדּוֹת  אִם כּוֹסֵף לְרַע עוֹשֶׂה הַנְּקֻדּוֹת רָעִים וַאֲזַי נִצְטָרְפִים הָאוֹתִיּוֹת וְנִזְדַּוְּגִים לַעֲשׂוֹת פְּעֻלּוֹת רָעוֹת וְאִם כּוֹסֵף לָשׁוּב בִּתְשׁוּבָה נַעֲשֶׂה נְקֻדּוֹת טוֹבוֹת הַיְנוּ נְפָשׁוֹת טוֹבוֹת וּמִתְנוֹעֲעִים הָאוֹתִיּוֹת וְנִזְדַּוְּגִים לַעֲשׂוֹת פְּעֻלּוֹת טוֹבוֹת וְזֶהוּ (שִׁיר הַשִּׁירִים שָׁם) : ''תּוֹרֵי זָהָב נַעֲשֶׂה לָּךְ'' כִּדְאִיתָא בַּזּהַר (וַיֵּשֶׁב דַּף קפ''ו:) : אִתְעָרוּתָא דְּזִוּוּגָא מִסִּטְרָא דְּצָפוֹן ''וּמִצָּפוֹן זָהָב יֶאֱתֶה'' (אִיּוֹב ל''ז) וְזֶהוּ: ''תּוֹרֵי זָהָב נַעֲשֶׂה לָּךְ'' הַיְנוּ אִתְעָרוּתָא דְּזִוּוּגִין וְהִצְטָרְפוּתָן שֶׁל אוֹתִיּוֹת הַתּוֹרָה לִפְעל אֵיזֶהוּ פְּעֻלָּה אֵינוֹ אֶלָּא עַל יְדֵי נְקֻדּוֹת הַכֶּסֶף אֵין לָהֶם שׁוּם תְּנוּעָה אֶלָּא עַל יְדֵי נְקֻדּוֹת, שֶׁנַּעֲשֶׂה עַל יְדֵי הַכִּסּוּפִין וְזֶהוּ: ''אִם הָרַב דּוֹמֶה לְמַלְאַךְ ה צְבָאוֹת'' כַּנַּ''ל אֲזַי בְּוַדַּאי חֶסֶד וְאַהֲבָה מִתְגַּלֶּה וְהִשְׁתּוֹקְקוּת נִתְגַּלֶּה, שֶׁהֵם הַנְּקֻדּוֹת אֲזַי ''תּוֹרָה יְבַקְּשׁוּ מִפִּיהוּ'' אֲזַי  אוֹתִיּוֹת הַתּוֹרָה בְּעַצְמָן מְבַקְּשִׁים מִמֶּנּוּ שֶׁיְּדַבֵּר אוֹתָם כְּדֵי שֶׁיִּהְיֶה לָהֶם נְקוּדוֹת וּנְפָשׁוֹת ז. וְדַע שֶׁ לּא דַּי לָאָדָם בְּהִשְׁתּוֹקְקוּת בַּלֵּב בִּלְבַד כִּי צָרִיךְ הָאָדָם לְהוֹצִיא בִּשְׂפָתָיו כִּסּוּפָיו וְעַל זֶה נִסְדַּר סֵדֶר הַתְּפִלּוֹת כִּי עַל יְדֵי הִשְׁתּוֹקְקוּת בַּלֵּב נַעֲשֶׂה נֶפֶשׁ וּנְקֻדּוֹת בְּכחַ וּכְשֶׁמּוֹצִיא אֶת תְּשׁוּקָתוֹ בְּפִיו אֲזַי נַעֲשֶׂה הַנֶּפֶשׁ בְּפעַל כִּי  עִקַּר מוֹצָא הַנֶּפֶשׁ הִיא מִפִּיו בִּבְחִינַת (שִׁיר הַשִּׁירִים ה) : ''נַפְשִׁי יָצְאָה בְדַבְּרוֹ'' וּבִשְׁבִיל זֶה ''תּוֹרָה יְבַקְּשׁוּ מִפִּיהוּ'', ''מִפִּיהוּ'' דַּיְקָא וְגַם תַּרְגּוּמוֹ שֶׁל (בְּרֵאשִׁית ב) : ''וַיְהִי הָאָדָם לְנֶפֶשׁ חַיָּה'' תַּרְגּוּמוֹ: ''לְרוּחַ מְמַלְּלָא'' כִּי עִקַּר הַנֶּפֶשׁ מֵהַדִּבּוּר ח. וְזֶהוּ (קהֶלֶת ח) : ''יֵשׁ הֶבֶל אֲשֶׁר נַעֲשָׂה עַל הָאָרֶץ'' וְכוּ  זֶהוּ בְּחִינַת גִּלְגּוּלֵי נְפָשׁוֹת  כְּשֶׁאָדָם מִשְׁתּוֹקֵק לְאֵיזֶה דָּבָר וּמוֹצִיא הִשְׁתּוֹקְקוּתוֹ אַחַר כָּךְ בְּהֶבֶל פִּיו כַּנַּ''ל אֲזַי נַעֲשֶׂה הַנֶּפֶשׁ וְהַנֶּפֶשׁ הַזּאת הַיְנוּ הָרוּחַ מְמַלְּלָא, הוֹלֶכֶת בָּאֲוִיר וּמַגִּיעַ לְאָדָם אַחֵר וּמְעוֹרֶרֶת אֶת הָאָדָם אַחֵר לִתְשׁוּקָה וּלְפִי הַתְּשׁוּקָה, לְפִי הַנֶּפֶשׁ, לְפִי הָרוּחַ מְמַלְּלָא כֵּן נִתְעוֹרֵר הָאָדָם אִם הַתְּשׁוּקָה בָּא מִצַּדִּיק לְרָשָׁע אֲזַי נִתְעוֹרֵר הָרָשָׁע בְּהִרְהוּרֵי תְּשׁוּבָה בִּבְחִינוֹת: ''יֵשׁ רְשָׁעִים שֶׁמַּגִּיעַ אֲלֵיהֶם כְּמַעֲשֵׂה הַצַּדִּיקִים'' וְאִם לְהֵפֶךְ, לְהֵפֶךְ וְהַכּל נַעֲשֶׂה עַל יְדֵי הַהֶבֶל פִּיו שֶׁהוּא הַנֶּפֶשׁ כִּי זֶה יָדוּעַ לַכּל שֶׁ עִקַּר הַדִּבּוּר הוּא שֶׁכְּלֵי הַדִּבּוּר מַכִּין בָּאֲוִיר וַאֲוִיר הַזֶּה פּוֹגֵעַ בָּאֲוִיר הַסָּמוּךְ לוֹ וְהַסָּמוּךְ בַּסָּמוּךְ עַד שֶׁמַּגִּיעַ לַחֲבֵרוֹ וְשׁוֹמֵעַ חֲבֵרוֹ הָאוֹתִיּוֹת וּכְשֶׁהוּא מְקַבֵּל דִּבּוּרוֹ הוּא מְקַבֵּל נַפְשׁוֹ וְנִתְעוֹרֵר לַדָּבָר הַזֶּה ט. וּ מִי שֶׁהוּא בְּמַדְרֵגַת אַבְרָהָם הַיְנוּ בְּחִינוֹת בַּעַל נֶפֶשׁ אֲזַי בְּוַדַּאי כָּל אֲכִילוֹתָיו וּסְעֻדּוֹתָיו בִּבְחִינַת לֶחֶם הַפָּנִים בִּבְחִינַת (בְּרֵאשִׁית י''ז) : ''הִתְהַלֵּךְ לְפָנַי'' ''הִתְהַלֵּךְ'', זֶה בְּחִינַת רַגְלִין, בְּחִינַת פַּרְנָסָתוֹ בחינת (דְּבָרִים י''א) : ''וְאֶת הַיְקוּם אֲשֶׁר בְּרַגְלֵיהֶם'' [וְדָרְשׁוּ רַבּוֹתֵינוּ, זִכְרוֹנָם לִבְרָכָה, (סַנְהֶדְרִין ק''י) זֶה מָמוֹנוֹ שֶׁל אָדָם שֶׁמַּעֲמִידוֹ עַל רַגְלָיו] ''הִתְהַלֵּךְ לְפָנַי'', שֶׁנַּעֲשֶׂה מֵהֶם בְּחִינַת פָּנִים וזה בחינת (שְׁמוּאֵל א כ''א) :  ''לֶחֶם חַם בְּיוֹם הִלָּקְחוֹ'' הַיְנוּ לֶחֶם הַפָּנִים הֵם לֶחֶם חַם דַּרְגִּין דְּאַבְרָהָם, שֶׁהוּא בְּחִינַת (בְּרֵאשִׁית י''ח) : ''כְּחֹם הַיּוֹם'' וְאָז  כָּל הָעַכּוּ''ם וְכָל הַכּוֹכָבִים וּמַזָּלוֹת שֶׁהֵם תַּחְתֵּיהֶם כֻּלָּם הֵן טוֹרְחִין בִּשְׁבִיל זֶה הָאִישׁ בבחינת (תְּהִלִּים ק''י) : ''שֵׁב לִימִינִי'' בְּחִינַת אַבְרָהָם ''עַד אָשִׁית אוֹיְבֶיךָ הֲדוֹם לְרַגְלֶיךָ''  שֶׁהֵם טוֹרְחִים בִּשְׁבִיל פַּרְנָסָתְךָ בִּבְחִינַת (בַּמִּדְבָּר י''ד) : ''לַחְמֵנוּ הֵם סָר צִלָּם מֵעֲלֵיהֶם'' כִּי מַרְאֵה חַמָּה עֲמֻקָּה מִן הַצֵּל (בָּבָא בַּתְרָא פ''ד) חַמָּה בְּחִינַת ''כְּחֹם הַיּוֹם'', בְּחִינַת ''לֶחֶם חַם'' אֲבָל כְּשֶׁסָּר צִלָּם אֲזַי נִתְעַלֶּה וְנִתְרָאֶה מַרְאֵה חַמָּה דַּרְגֵּהּ דְּאַבְרָהָם וְהֵם נִשְׁפָּלִים תַּחְתָּיו בִּבְחִינַת: ''עַד אָשִׁית אוֹיְבֶיךָ הֲדוֹם'' וְכוּ וְזֶהוּ:  ''הִתְהַלֵּךְ לְפָנַי וֶהְיֵה תָמִים'' בִּבְחִינַת (דְּבָרִים י''ח) : ''תָּמִים תִּהְיֶה עִם ה אֱלקֶיךָ'' שֶׁלּא תִּצְטָרֵךְ לִדְרשׁ אַחַר כּוֹכָבִים וּמַזָּלוֹת (פסחים קי''ג:) כִּי תִּהְיֶה לְמַעְלָה מֵהֶם וְזֶהוּ (שָׁם ט''ז) : ''וְלא יֵרָאֶה אֶת פְּנֵי ה רֵיקָם'' בָּרְגָלִים, שֶׁאָז נִתְגַּלִּין פְּנֵי ה, בְּחִינַת פָּנִים וּ בָזֶה שֶׁכָּל אֶחָד מֵבִיא עוֹלַת רְאִיָּה מִיגִיעָתוֹ שֶׁמִּתְיַגֵּעַ כָּל הַשָּׁנָה עַל יְדֵי זֶה נִתְתַּקֵּן וְנִתְעַלֶּה כָּל לַחְמוֹ וּפַרְנָסָתוֹ בִּבְחִינַת לֶחֶם הַפָּנִים. וְזֶהוּ שֶׁהֵשִׁיב הַקָּדוֹשׁ בָּרוּךְ הוּא לְמשֶׁה (שְׁמוֹת ל''ג). ''פָּנַי יֵלֵכוּ וַהֲנִיחוֹתִי לָךְ'' כִּי משֶׁה בִּקֵּשׁ כַּפָּרָה וְהֵשִׁיב לוֹ: ''פָּנַי יֵלֵכוּ'' שֶׁיְּתַקְּנוּ בְּחִינַת רַגְלִין בִּבְחִינַת פָּנִים, אֲזַי יִתְכַּפֵּר לָהֶם כִּי שֻׁלְחָן דּוֹמֶה לְמִזְבֵּחַ שֶׁמְּכַפֵּר (חֲגִיגָה כ''ז שָׁם) פָּתַח בְּ''מִזְבֵּחַ'' וְסִיֵּם ''זֶה הַשֻּׁלְחָן אֲשֶׁר לִפְנֵי ה'' '' לִפְנֵי'' דַּיְקָא שֶׁיִּהְיֶה דַּיְקָא בִּבְחִינַת פָּנִים, וַאֲזַי מְכַפֵּר וְ לֶעָתִיד יִתְקַיֵּם (יְשַׁעְיָה ל) : ''וְלא יִכָּנֵף עוֹד מוֹרֶיךָ וְהָיוּ עֵינֶיךָ ראוֹת אֶת מוֹרֶיךָ'' שֶׁאֲזַי יִתְגַּלֶּה בְּחִינַת פָּנִים כִּי עַכְשָׁו פְּנֵי ה מֻסְתָּר בְּדֶרֶךְ הַטֶּבַע בְּהַנְהָגַת הַמַּזָּלוֹת בִּבְחִינַת (דְּבָרִים ל''א) : ''וְהִסְתַּרְתִּי פָנַי מֵהֶם וְהָיוּ לֶאֱכל'' וְעַכְשָׁו מַרְאֵה הַחַמָּה עֲמֻקָּה מִן צִלָּם וְזֶה בְּחִינַת (יְשַׁעְיָה י''ח) : ''צִלְצַל כְּנָפָיִם'' שֶׁהַכְּנָפַיִם וְהַהַסְתָּרָה שֶׁהַנְהָגָתוֹ מֻכְנָף וּמֻסְתָּר בָּהֶם וְ זֶהוּ הַצֵּל שֶׁמַּסְתִּיר אוֹר הַחַמָּה וְאֵין זֶה אֶלָּא מֵחֲמַת שֶׁאוֹר הַחַמָּה אֵין מֵאִיר בִּשְׁלֵמוּת וְאֵין זֶה אֶלָּא מַרְאֵה הַחַמָּה מַרְאֶה דַּיְקָא אֲבָל לֶעָתִיד שֶׁאָז יִתְקַיֵּם: ''וְזָרְחָה לָכֶם שָׁמֶשׁ'' שֶׁהַחַמָּה בְּתָקְפָּהּ יִתְגַּלֶּה בִּבְחִינַת עָתִיד הַקָּדוֹשׁ בָּרוּךְ הוּא לְהוֹצִיא חַמָּה מִנַּרְתִּיקָהּ (עיין נדרים ח ע''ז ג) אֲזַי יִתְקַיֵּם: ''וּמַרְפֵּא בִּכְנָפֶיהָ'' (מַלְאָכִי ג) הַיְנוּ שֶׁלּא יִכָּנֵף עוֹד מוֹרֶיךָ כַּנַּ''ל וְזֶהוּ מַה שֶּׁשָּׁאֲלוּ סָבֵי דְּבֵי אַתּוּנָא אִית לָן  בֵּירָא בְּדַבְרָא, עַיְלֵהּ לֵהּ לְמָתָא זֶה בְּחִינַת בַּר וּמָזוֹן שֶׁהוּא בַּחוּץ וְלַאֲחוֹרֵי הַקְּדֻשָּׁה בִּבְחִינַת: ''וְהִסְתַּרְתִּי פָנַי מֵהֶם'' וְכוּ עַיְלֵהּ לֵהּ לְמָתָא לַפָּנִים, שֶׁיִּהְיֶה בִּבְחִינַת לֶחֶם הַפָּנִים כַּנַּ''ל אַיְתָא פָּארֵי וְשָׁדֵי לְהוּ וְאָמַר לוֹן, אַפְשִׁילוּ לִי חַבְלֵי פָּארֵי זֶה שַׁבָּת אֱמוּנָה כפרוש רש''י (דְּבָרִים כ''ו) : ''אֶת ה הֶאֱמַרְתָּ וַה הֶאֱמִירְךָ'' לְשׁוֹן פְּאֵרִי וָשֶׁבַח שֶׁאָנוּ מְפָאֲרִין אֶת הַקָּדוֹשׁ בָּרוּךְ הוּא וְאָנוּ מַאֲמִינִים בּוֹ, וְאוֹמְרִים: ''ה אֶחָד'' וְשָׁדֵי לְהוּ זֶה בְּחִינַת בְּרִית, בְּחִינַת שַׁדַּי כַּנַּ''ל [עיין לעיל סי י''א אות ג] וְחַבְלֵי זֶה בְּחִינַת אַהֲבַת חֶסֶד שֶׁמִּתְגַּלִּים בְּפֻמָּא דְּאַמָּה כַּנַּ''ל כְּמוֹ שֶׁכָּתוּב (הוֹשֵׁעַ י''א) : ''בְּחַבְלֵי אָדָם אֶמְשְׁכֵם בַּעֲבתוֹת הָאַהֲבָה'' הַיְנוּ עַל יְדֵי שַׁבָּת וּבְרִית, נִתְגַּלֶּה אַהֲבָה כַּנַּ''ל וְעַל יְדֵי הָאַהֲבָה בָּאִים לִבְחִינַת לֶחֶם הַפָּנִים כַּנַּ''ל [עַד כָּאן לְשׁוֹן רַבֵּנוּ, זִכְרוֹנוֹ לִבְרָכָה] זאת הַתּוֹרָה נֶאֶמְרָה עַל פָּסוּק. ''וַיַּסֵּב אֱלקִים'' אֵין הֲסִבָּה אֶלָּא סְעֻדָּה, כִּדְאִיתָא בַּמִּדְרָשׁ (שְׁמוֹת פָּרָשָׁה כ) הַיְנוּ בְּחִינַת פַּרְנָסָה, בְּחִינַת בַּר וּמָזוֹן שֶׁהוּא בְּחִינַת בֵּירָא, כַּמְבאָר לְעֵיל וּגְמַר בֵּאוּר הַפָּסוּק עַל פִּי הַתּוֹרָה הַזּאת, לא זָכִינוּ לְקַבֵּל עִנְיַן מַעֲלַת הַכִּסּוּפִין דִּקְדֻשָּׁה וְכוּ הַנִּזְכָּר לְעֵיל בְּתוֹךְ הַתּוֹרָה הַזּאת שָׁמַעְתִּי מִפִּיו הַקָּדוֹשׁ תְּחִלָּה בְּבֵאוּר יוֹתֵר [עִם עוֹד כַּמָּה חִדּוּשִׁים שֶׁלּא נִזְכְּרוּ כָּאן כְּלָל וְכֵן בְּעִנְיַן הָאֱמוּנָה וּשְׁאָר הַבְּחִינוֹת שֶׁנִּזְכְּרוּ כָּאן שָׁמַעְתִּי גַּם כֵּן מִפִּיו הַקָּדוֹשׁ תְּחִלָּה, פִּסְקָא פִּסְקָא בְּסִגְנוֹן אַחֵר קְצָת עַל כֵּן אַעְתִּיקֵם הֵנָּה] זִוּוּגָן וְהִצְטָרְפוּתָן שֶׁל הָאוֹתִיּוֹת הוּא עַל יְדֵי הַנְּקֻדּוֹת כִּי  הַנְּקֻדּוֹת הֵם הַחִיּוּת וְהַתְּנוּעָה שֶׁל הָאוֹתִיּוֹת וּבְלִי הַנְּקֻדּוֹת הָאוֹתִיּוֹת הֵם כְּגלֶם וְאֵין בָּהֶם שׁוּם תְּנוּעָה וְעַל כֵּן הַנְּקֻדּוֹת הֵם בְּחִינַת נֶפֶשׁ כִּי כְּמוֹ שֶׁ הַנֶּפֶשׁ הוּא חִיּוּת הָאָדָם וְכָל תְּנוּעָה שֶׁאָדָם מִתְנוֹעֵעַ הַכּל הוּא עַל יְדֵי הַנֶּפֶשׁ וּבִלְתִּי הַנֶּפֶשׁ הוּא כְּגלֶם כֵּן הַנְּקֻדּוֹת, הֵם הַחִיּוּת וְהַנֶּפֶשׁ שֶׁל הָאוֹתִיּוֹת וּבְלִי הַנְּקֻדּוֹת הֵם כְּגלֶם וְאֵין לָהֶם שׁוּם תְּנוּעָה וְחִיּוּת רַק עַל יְדֵי הַנְּקֻדּוֹת הֵם מִתְנוֹעֲעִין וְעַל יְדֵי הַנְּקֻדּוֹת נִזְדַּוְּגִין וְנִצְטָרְפִין הָאוֹתִיּוֹת וְ עִקַּר הִתְהַוּוּת הַנֶּפֶשׁ הוּא עַל יְדֵי הַהִשְׁתּוֹקְקוּת וְהַכִּסּוּפִין שֶׁל אִישׁ יִשְׂרָאֵל אַחַר הַשֵּׁם יִתְבָּרַךְ כָּל אֶחָד לְפִי מַדְרֵגָתוֹ שֶׁהוּא נִכְסָף וּמִשְׁתּוֹקֵק וּמִתְגַּעְגֵּעַ לְהַגִּיעַ אֶל מַדְרֵגָה לְמַעְלָה מִמֶּנָּה עַל יְדֵי הַכִּסּוּפִין אֵלּוּ נַעֲשֶׂה נֶפֶשׁ כְּמוֹ שֶׁכָּתוּב (תְּהִלִּים פ''ד) : ''נִכְסְפָה וְגַם כָּלְתָה נַפְשִׁי'' הַיְנוּ  מַה שֶּׁאֲנִי נִכְסָף וְכָלֶה אַחַר הַשֵּׁם יִתְבָּרַךְ מִזֶּה בְּעַצְמוֹ נַעֲשֶׂה נַפְשִׁי וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בֵּיצָה ט''ז:) ''וַיִּנָּפַשׁ'' כֵּיוָן שֶׁשָּׁבַת וַי אָבְדָה נֶפֶשׁ הַיְנוּ שֶׁ בִּתְחִלַּת הַשַּׁבָּת שֶׁצָּרִיךְ לְקַבֵּל נֶפֶשׁ יְתֵרָה אָנוּ זוֹכְרִין מֵאֲבֵדַת הַנֶּפֶשׁ בְּחֹל וְאוֹמְרִים: ''וַיִּנָּפַשׁ'', וַי אָבְדָה נֶפֶשׁ וּמַתְחִילִין לְהִתְגַּעְגֵּעַ אַחֲרֶיהָ וְעַל יְדֵי זֶה בְּעַצְמוֹ שֶׁאָנוּ מִתְגַּעְגְּעִין אַחַר הַנֶּפֶשׁ מִזֶּה בְּעַצְמוֹ נִתְהַוֶּה הַנֶּפֶשׁ הַיְתֵרָה וְזֶה בְּחִינַת (שִׁיר הַשִּׁירִים א) : ''נְקֻדּוֹת הַכָּסֶף'' הַיְנוּ שֶׁ עַל יְדֵי הַכִּסּוּפִין נַעֲשִׂין הַנְּקֻדּוֹת שֶׁהֵם בְּחִינַת נֶפֶשׁ הַיְנוּ שֶׁעַל יְדֵי מַה שֶּׁהוּא נִכְסָף וּמִשְׁתּוֹקֵק לְדָבָר אִם לְטוֹב אוֹ לְרָע, חַס וְשָׁלוֹם אֲזַי לְפִי הַכִּסּוּפִין נַעֲשׂוּ נְקֻדּוֹת וְנִצְטַיְּרִין הָאוֹתִיּוֹת שֶׁבְּתוֹךְ הַדָּבָר שֶׁהוּא נִכְסָף כִּי כָּל דָּבָר יֵשׁ לוֹ אוֹתִיּוֹת אַךְ שֶׁהָאוֹתִיּוֹת בְּעַצְמָן הֵם כְּגלֶם וְאֵין לָהֶם שׁוּם צִיּוּר בְּלִי נְקֻדּוֹת וּלְפִי הַכִּסּוּפִין וְהַהִשְׁתּוֹקְקוּת שֶׁל הָאָדָם כָּךְ נִצְטַיְּרִין הָאוֹתִיּוֹת עַל יְדֵי הַנְּקֻדּוֹת שֶׁהֵם בְּחִינַת נֶפֶשׁ שֶׁמְּקַבְּלִין עַל יְדֵי הַכִּסּוּפִין הַיְנוּ אִם הוּא נִכְסָף לְדָבָר טוֹב נַעֲשֶׂה מֵהַכִּסּוּפִין נֶפֶשׁ קְדוֹשָׁה וְנַעֲשִׂים נְקֻדּוֹת, בְּחִינַת ''נְקֻדּוֹת הַכָּסֶף'' וַאֲזַי נִצְטַיְּרוּ הָאוֹתִיּוֹת שֶׁהָיוּ כְּגלֶם וְנַעֲשִׂים כְּלִי לְקַבֵּל טוֹב וְכֵן לְהֶפֶךְ, חַס וְשָׁלוֹם אִם נִכְסָף לְרַע, חַס וְשָׁלוֹם נַעֲשִׂים מֵהַכִּסּוּפִין נְפָשׁוֹת שֶׁהֵם בְּחִינַת נְקֻדּוֹת וְנִצְטַיְּרוּ הָאוֹתִיּוֹת וְנַעֲשִׂים כְּלִי לְקַבֵּל רַע, חַס וְשָׁלוֹם כי  ''מפי עליון לא תצא הרעות והטוב'' (אֵיכָה ג) רַק כָּל אֶחָד לְפִי מַה שֶּׁהוּא מְצַיֵּר וְעוֹשֶׂה כְּלִי לְקַבֵּל טוֹב אוֹ רַע, חַס וְשָׁלוֹם עַל יְדֵי הַכִּסּוּפִין וְהַהִשְׁתּוֹקְקוּת שֶׁלּוֹ עַל יְדֵי זֶה נַעֲשֶׂה הַנֶּפֶשׁ בְּחִינַת נְקֻדּוֹת וְעַל יְדֵי הַנְּקֻדּוֹת מִתְנוֹעֲעִים הָאוֹתִיּוֹת וְנִצְטַיְּרוּ לְטוֹב אוֹ לְהֵפֶךְ, חַס וְשָׁלוֹם אַךְ  כְּדֵי שֶׁתֵּצֵא הַנֶּפֶשׁ מִכּחַ אֶל הַפּעַל צָרִיךְ לְדַבֵּר בַּפֶּה הַכִּסּוּפִין וְהִשְׁתּוֹקְקוּת שֶׁהוּא נִכְסָף וּמִשְׁתּוֹקֵק כמו שכתוב (שָׁם ה) : ''נַפְשִׁי יָצְאָה בְדַבְּרוֹ'' שֶׁ עַל יְדֵי הַדִּבּוּר יוֹצֵאת הַנֶּפֶשׁ מִכּחַ אֶל הַפּעַל כִּי עַל יְדֵי הַהִשְׁתּוֹקְקוּת נִתְהַוָּה הַנֶּפֶשׁ בְּכחַ וְעַל יְדֵי הַדִּבּוּר שֶׁהוּא מְדַבֵּר בְּפִיו הַהִשְׁתּוֹקְקוּת נִגְמָר הַנֶּפֶשׁ וְיוֹצְאָה מִכּחַ אֶל הַפּעַל וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מוֹעֵד קָטָן י''ז). אִם הָרַב דּוֹמֶה לְמַלְאַךְ ה צְבָאוֹת תּוֹרָה יְבַקְּשׁוּ מִפִּיהוּ כִּי  אוֹתִיּוֹת הַתּוֹרָה הֵם פּוֹעֲלִים כִּי הֵם הַחִיּוּת שֶׁל כָּל דָּבָר כְּמוֹ שֶׁכָּתוּב: וּבְטוּבוֹ מְחַדֵּשׁ בְּכָל יוֹם תָּמִיד מַעֲשֵׂה בְרֵאשִׁית וְאֵין טוֹב אֶלָּא תּוֹרָה (בְּרָכוֹת ה) כִּי הֵם מַנְהִיגִין אֶת כָּל הָעוֹלָם אַךְ הָאוֹתִיּוֹת בְּעַצְמָן הֵם כְּגלֶם וְאֵין לָהֶם שׁוּם תְּנוּעָה וְחִיּוּת וְאֵין לָהֶם שׁוּם צִיּוּר וְעַל כֵּן יֵשׁ לְהַתּוֹרָה שְׁנֵי כּחוֹת זָכָה נַעֲשֶׂה לוֹ סַם חַיִּים (יוֹמָא ע''ב: וְעַיֵּן תַּעֲנִית ז) וְכוּ כִּי  כָּל אֶחָד לְפִי מַה שֶּׁהוּא נִכְסָף כָּךְ הוּא מְצַיֵּר וּמְפָרֵשׁ אוֹתִיּוֹת הַתּוֹרָה כִּי בְּהַתּוֹרָה כָּלוּל אֲחִיזַת טוֹב וָרַע ''וְצַדִּיקִים יֵלְכוּ בָם וּפשְׁעִים יִכָּשְׁלוּ בָם'' (הוֹשֵׁעַ י''ד) הַיְנוּ כָּל אֶחָד לְפִי הַכִּסּוּפִין שֶׁלּוֹ שֶׁמֵּהֶם נַעֲשִׂים נְפָשׁוֹת עַל יְדֵי זֶה עוֹשֶׂה נְקֻדּוֹת לְאוֹתִיּוֹת הַתּוֹרָה וְנִצְטַיְּרוּ הָאוֹתִיּוֹת וְנִתְפָּרְשׁוּ לְטוֹב אוֹ לְהֵפֶךְ, חַס וְשָׁלוֹם וּלְפִי מַה שֶּׁנִּצְטַיְּרִין, כָּךְ הֵם פּוֹעֲלִים בָּעוֹלָם וְעַל כֵּן אוֹתִיּוֹת הַתּוֹרָה מְבַקְּשִׁים לְהִצְטַיֵּר מִפִּי צַדִּיק שֶׁהוּא מְדַבֵּר הַכִּסּוּפִין דִּקְדֻשָּׁה שֶׁלּוֹ שֶׁעַל יְדֵי זֶה מְקַבְּלִין הָאוֹתִיּוֹת נְקֻדּוֹת וְנִצְטַיְּרִין לְטוֹב וְזֶהוּ: אִם הָרַב דּוֹמֶה לְמַלְאַךְ ה צְבָאוֹת כִּי  הָרַב צָרִיךְ גַּם כֵּן שֶׁיִּהְיֶה לוֹ שְׁנֵי כּחוֹת שֶׁיֵּשׁ לְהַתּוֹרָה סַם חַיִּים וְסַם וכוּ בְּאפֶן שֶׁיִּהְיֶה אֶפְשָׁר לְהַמִּתְקָרֵב אֵלָיו לְקַבֵּל כִּרְצוֹנוֹ ''צַדִּיקִים יֵלְכוּ, וּפשְׁעִים יִכָּשְׁלוּ'' אִם הוּא מִשְׁתּוֹקֵק לַעֲבוֹדַת הַשֵּׁם יִתְבָּרַךְ יוּכַל לְקַבֵּל מֵהָרַב דֶּרֶךְ יְשָׁרָה לַעֲבד אֶת ה וְאִם לָאו וְטִינָא יֵשׁ בְּלִבּוֹ יוּכַל גַּם כֵּן לִמְצא בְּהָרַב דָּבָר שֶׁיְקַצֵּץ בִּנְטִיעוֹת וְיִכְפּר בַּכּל, חַס וְשָׁלוֹם. וְזֶה בְּחִינַת (חֲגִיגָה י''ד:) :  אַרְבָּעָה שֶׁנִּכְנְסוּ לַפַּרְדֵּס רַבִּי עֲקִיבָא נִכְנַס בְּשָׁלוֹם וְיָצָא בְּשָׁלוֹם בֶּן עַזַּאי הֵצִיץ וְנִפְגַּע בֶּן זוֹמָא הֵצִיץ וָמֵת אַחֵר קִצֵּץ בִּנְטִיעוֹת וְ אֵלּוּ הָאַרְבַּע בְּחִינוֹת הֵם בְּחִינוֹת צַדִּיק וְרָשָׁע עוֹבֵד אֱלקִים וְלא עֲבָדוֹ הָאֲמוּרִים בַּפָּסוּק (מַלְאָכִי ג) : ''וְשַׁבְתֶּם וּרְאִיתֶם בֵּין צַדִּיק'' וְכוּ וְאֵלּוּ הָאַרְבַּע בְּחִינוֹת הֵם נִמְצָאִים בְּכָל בְּנֵי אָדָם הָרוֹצִים לִכָּנֵס לַעֲבוֹדַת ה וּלְהִתְקָרֵב לְהַצַּדִּיק וְהָרַב שֶׁבַּדּוֹר כִּי יֵשׁ מִי שֶׁהוּא נִכְנָס וְנִתְקָרֵב לְהַצַּדִּיק וְהוּא מְקַבֵּל מִמֶּנּוּ דֶּרֶךְ יְשָׁרָה לַעֲבוֹדַת ה לְפִי מַדְרֵגָתוֹ וְעֶרְכּוֹ וְהוּא בְּחִינוֹת צַדִּיק בְּחִינוֹת רַבִּי עֲקִיבָא שֶׁנִּכְנַס בְּשָׁלוֹם וְיָצָא בְּשָׁלוֹם וְיֵשׁ מִי שֶׁהוּא בְּחִינוֹת הֵצִיץ וָמֵת, הֵצִיץ וְנִפְגַּע הַיְנוּ שֶׁנִּתְלַהֵב לִבּוֹ מְאד מִגּדֶל הָאוֹר וְהַהִתְלַהֲבוּת שֶׁהֵאִיר בּוֹ הַצַּדִּיק בְּיֶתֶר שְׂאֵת לְמַעְלָה מִמַּדְרֵגָתוֹ וְעַל יְדֵי זֶה יוּכַל לָמוּת וְזֶה בְּחִינַת הֵצִיץ וָמֵת בְּחִינוֹת עוֹבֵד אֱלקִים וְיֵשׁ מִי שֶׁיּוֹצֵא מִדַּעְתּוֹ מֵחֲמַת שֶׁעוֹלֶה לְמַעְלָה מִמַּדְרֵגָתוֹ וְהוּא בְּחִינוֹת הֵצִיץ וְנִפְגַּע בְּחִינוֹת לא עֲבָדוֹ אַךְ עַל כָּל פָּנִים  אֲפִלּוּ הֵצִיץ וָמֵת הֵצִיץ וְנִפְגַּע שְׁנֵיהֶם הֵם בְּחִינוֹת צַדִּיק וַעֲלֵיהֶם גַּם כֵּן נֶאֱמַר: ''צַדִּיקִים יֵלְכוּ בָם'' רַק שֶׁלּא נִכְנְסוּ וְיָצְאוּ בְּשָׁלוֹם כְּמוֹ רַבִּי עֲקִיבָא וְיֵשׁ מִי שֶׁמִּתְקָרֵב לְהַצַּדִּיק וּמְקַצֵּץ בִּנְטִיעוֹת וְכוֹפֵר בַּכּל, חַס וְשָׁלוֹם וְהוּא נִקְרָא רָשָׁע וְזֶה בְּחִינוֹת אַחֵר וְזֶה בְּוַדַּאי טִינָא הָיְתָה בְּלִבּוֹ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שָׁם ט''ו:) : עַל אַחֵר וְעַל כֵּן בְּהֶכְרֵחַ שֶׁיִּמְצָא בְּהַצַּדִּיק אֶת שֶׁלּוֹ שֶׁיִּמְצָא דָּבָר שֶׁיְּקַצֵּץ בִּנְטִיעוֹת עַל יָדוֹ וְעַל זֶה נֶאֱמַר: ''וּפשְׁעִים יִכָּשְׁלוּ בָם'' כִּי הָרַב בְּהֶכְרֵחַ שֶׁיִּהְיֶה לוֹ שְׁנֵי הַכּחוֹת אֵלּוּ כַּנַּ''ל וְזֶה בְּחִינַת: ''מַלְאַךְ ה צְבָאוֹת'' כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שָׁם א:) עַל אַחֵר מַאי חֲזָא, חֲזָא מַטַ''ט דְּקָא יְתֵב וְכוּ, אָמַר שְׁמַע מִנַּהּ וְכוּ רַבִּי עֲקִיבָא דָּרַשׁ: ה צְבָאוֹת שְׁמוֹ, אוֹת הוּא בַּצָּבָא שֶׁלּוֹ (שם איתא אדון הוא וכו וע''ש בחא''ג ובע''י הגי אות הוא וכו וכ''ה בזוהר ובתקונים בכ''מ) וְעַל כֵּן צָרִיךְ הָרַב שֶׁיִּהְיֶה לוֹ שְׁנֵי בְּחִינוֹת אֵלּוּ בְּחִינוֹת מַלְאָךְ, הַיְנוּ מַטַ''ט, וּבְחִינוֹת ה צְבָאוֹת וְזֶהוּ: דּוֹמֶה לְמַלְאַךְ ה צְבָאוֹת וַאֲזַי אֶפְשָׁר לְהַנִּכְנָס וְנִתְקָרֵב אֵלָיו לְקַצֵּץ בִּנְטִיעוֹת, עַל יְדֵי בְּחִינוֹת מַלְאָךְ כְּמוֹ אַחֵר שֶׁקִּצֵּץ בִּנְטִיעוֹת עַל יְדֵי שֶׁרָאָה מַטַ''ט שֶׁהוּא מַלְאָךְ, שֶׁהוּא יוֹשֵׁב וְכוּ שֶׁעַל יְדֵי זֶה טָעָה וְאָמַר שֶׁהוּא רְשׁוּת בִּפְנֵי עַצְמוֹ, חַס וְשָׁלוֹם, כַּנַּ''ל אוֹ לִכָּנֵס וְלֵיצֵא בְּשָׁלוֹם עַל יְדֵי בְּחִינוֹת ה צְבָאוֹת, כְּמוֹ רַבִּי עֲקִיבָא כִּי כָּל צַדִּיק צָרִיךְ שֶׁיִּהְיֶה לַמְדָן בַּתּוֹרָה, וְחָסִיד בְּמַעֲשִׂים טוֹבִים כִּי אִם אֵינוֹ לַמְדָן אָמְרוּ רַבּוֹתֵינוּ, זִכְרוֹנָם לִבְרָכָה: וְלא עַם הָאָרֶץ חָסִיד וְ לַמְדָן בִּלְבַד בְּוַדַּאי אֵינוֹ כְּלוּם כִּי אֶפְשָׁר לִהְיוֹת לַמְדָן וְרָשָׁע גָּמוּר וְלא זָכָה נַעֲשֶׂה לוֹ סַם מָוֶת עַל כֵּן צָרִיךְ שֶׁיִּהְיֶה לַמְדָן וְחָסִיד (עיין זוהר פנחס רי''ג: והאי צדיק חסיד איקרי ועיין מק''מ שם:) וּשְׁתֵּי בְּחִינוֹת אֵלּוּ, הֵם בְּחִינוֹת: מַלְאַךְ ה צְבָאוֹת כִּי מַה שֶּׁהוּא לַמְדָן בַּתּוֹרָה הוּא בְּחִינַת מַלְאָךְ שֶׁהוּא מט''ט כְּמוֹ שֶׁכָּתוּב (בַּתִּקּוּנִים תִּקּוּן ל דַּף ע''ב) : ''וַיּאמֶר אֱלקִים יְהִי רָקִיעַ וִיהִי מַבְדִּיל בֵּין מַיִם לְמָיִם'' דָּא  מט''ט שֶׁהוּא בְּחִינוֹת מִשְׁנָה הַמַּבְדִּיל וּמַפְרִישׁ בֵּין מַיִּין דָּכַיִן וּבֵין מַיִּין מְסָאֳבִין בֵּין טָמֵא לְטָהוֹר, אָסוּר וּמֻתָּר וְכוּ וְ צָרִיךְ לְהִדַּמּוֹת לְקוֹנוֹ לִהְיוֹת חָסִיד בְּמַעֲשִׂים טוֹבִים וְזֶה בְּחִינוֹת ה צְבָאוֹת אַךְ  מִי שֶׁטּוֹעֶה וְסוֹבֵר שֶׁבְּחִינוֹת לַמְדָן לְבַד הוּא הָעִקָּר הוּא בְּחִינוֹת: אַחֵר שֶׁקִּצֵּץ בִּנְטִיעוֹת עַל יְדֵי שֶׁסָּבַר שֶׁמַּלְאָךְ מט''ט בְּעַצְמוֹ הוּא רְשׁוּת, חַס וְשָׁלוֹם אַךְ בֶּאֱמֶת מט''ט בְּעַצְמוֹ בְּלִי הַקָּדוֹשׁ בָּרוּךְ הוּא אֵינוֹ כְּלוּם וְאֵין לוֹ שׁוּם רָשׁוּת כָּךְ הַתּוֹרָה בְּלא מַעֲשִׂים טוֹבִים אֵינָהּ כְּלוּם אַדְּרַבָּא לא זָכָה וכוּ וּמֵחֲמַת שְׁנֵי הַבְּחִינוֹת אֵלּוּ שֶׁצָּרִיךְ לִהְיוֹת לְהַצַּדִּיק לַמְדָן וְחָסִיד וְהֵם בְּחִינַת מַלְאַךְ ה צְבָאוֹת עַל יְדֵי זֶה נִמְצָא בְּהַצַּדִּיק שְׁנֵי כּחוֹת שֶׁיֵּשׁ לְהַתּוֹרָה סַם חַיִּים וְסַם מָוֶת וְאֶפְשָׁר לְהַמִּתְקָרֵב אֵלָיו לִמְצא בּוֹ דָּבָר שֶׁיְּקַצֵּץ בִּנְטִיעוֹת אוֹ לִכָּנֵס וְלָצֵאת בְּשָׁלוֹם וְזֶהוּ: אִם הָרַב דּוֹמֶה לְמַלְאַךְ ה צְבָאוֹת הַיְנוּ שֶׁהוּא לַמְדָן בַּתּוֹרָה, וְעוֹבֵד אֶת ה וְעַל יְדֵי זֶה הוּא מְצַיֵּר אוֹתִיּוֹת הַתּוֹרָה לְטוֹב אֲזַי תּוֹרָה יְבַקְשׁוּ מִפִּיהוּ שֶׁאוֹתִיּוֹת הַתּוֹרָה מְבַקְּשִׁין לְקַבֵּל נְקֻדּוֹת וּלְהִצְטַיֵּר מִפִּיו הַיְנוּ עַל יְדֵי שֶׁפִּיו יְדַבֵּר הַהִשְׁתּוֹקְקוּת וְהַכִּסּוּפִין דִּקְדֻשָּׁה שֶׁלּוֹ שֶׁעַל יְדֵי זֶה נִגְמָרִין וְיוֹצְאִין הַנְּפָשׁוֹת וְנַעֲשִׂין נְקֻדּוֹת לְהָאוֹתִיּוֹת וְנִצְטַיְּרוּ וְנַעֲשִׂין כְּלִי לְקַבֵּל טוֹב כִּי עַל יְדֵי הַנְּקֻדּוֹת, נִזְדַּוְּגוּ וְנִצְטָרְפוּ הָאוֹתִיּוֹת כַּנַּ''ל וְזֶה שֶׁכָּתוּב:'' תּוֹרֵי זָהָב נַעֲשֶׂה לָּךְ עִם נְקֻדּוֹת הַכָּסֶף'' כִּי  זָהָב הוּא בְּחִינוֹת זִוּוּג כְּמוֹ שֶׁכָּתוּב (אִיּוֹב ל''ז) : ''מִצָּפוֹן זָהָב יֶאֱתֶה'' (זהַר וַיֵּשֶׁב דַּף קפ''ו:). וְזֶהוּ: ''תּוֹרֵי זָהָב נַעֲשֶׂה לָּךְ'' שֶׁאוֹתִיּוֹת הַתּוֹרָה נִזְדַּוְּגִין וְנִצְטָרְפִין עַל יְדֵי נְקֻדּוֹת הַכֶּסֶף כִּי זִוּוּגָן וְהִצְטָרְפוּתָן שֶׁל הָאוֹתִיּוֹת הִיא עַל יְדֵי הַנְּקֻדּוֹת שֶׁנַּעֲשִׂים מֵהַכִּסּוּפִין וְהַהִשְׁתּוֹקְקוּת שֶׁעַל יָדָם נִתְהַוִּין הַנְּפָשׁוֹת שֶׁהֵם בְּחִינוֹת נְקֻדּוֹת כִּי  עַל יְדֵי הַכִּסּוּפִין נַעֲשֶׂה זִוּוּג כִּי  עַל יְדֵי מַה שֶּׁהוּא נִכְסָף אֶל הַדָּבָר נַעֲשֶׂה נֶפֶשׁ וְעַל יְדֵי מַה שֶּׁהוּא נִכְסָף לַדָּבָר חוֹזֵר הַדָּבָר וְכוֹסֵף אֵלָיו וּמִזֶּה נִתְהַוֶּה גַּם כֵּן נֶפֶשׁ וְהַנְּפָשׁוֹת מִזְדַּוְּגִין וְאַחַר כָּךְ בָּאִים לִבְחִינוֹת עִבּוּר וְלֵדָה וְזֶהוּ עִנְיַן הַכָּתוּב בַּזּהַר הַקָּדוֹשׁ (לֶךְ לְךָ דַּף פ''ה:) תֵּאֲבוּתֵהּ דְּנוּקְבָא עָבֵד נְפַשׁ נוּקְבָא וְתֵאֲבוּתֵהּ דִּדְכַר עָבֵד נְפַשׁ דְּכַר כִּי  מַה שֶּׁהוּא נִכְסָף הוּא בְּחִינוֹת תֵּאֲבוּתֵהּ דְּנוּקְבָא וְהוּא עָבֵד נְפַשׁ נוּקְבָא וּמַה שֶּׁהַדָּבָר חוֹזֵר וְנִכְסָף אֵלָיו הוּא בְּחִינוֹת תֵּאֲבוּתֵהּ דִּדְכַר וְעָבֵד נְפַשׁ דְּכַר וְאַחַר כָּךְ בָּאִים לִבְחִינוֹת עִבּוּר וְלֵדָה כְּמוֹ שֶׁכָּתוּב בַּזּהַר שָׁם. וְ זֶה בְּחִינוֹת גִּלְגּוּלֵי הַנְּפָשׁוֹת כִּי הַדִּבּוּר שֶׁמִּשָּׁם יוֹצְאִים הַנְּפָשׁוֹת נַעֲשֶׂה עַל יְדֵי חִתּוּךְ הָאוֹתִיּוֹת בָּאֲוִיר כִּי הַמּוֹצָאוֹת מַכִּים זֶה בָּזֶה וְחוֹתְכִים הָאוֹתִיּוֹת בָּאֲוִיר וְהָאֲוִירִים מַכִּים זֶה בָּזֶה עַד שֶׁמַּגִּיעִין לְאזֶן הַשּׁוֹמֵעַ וְעַל יְדֵי חִתּוּךְ הָאוֹתִיּוֹת בָּאֲוִיר נַעֲשֶׂה הַדִּבּוּר, שֶׁמִּשָּׁם יוֹצְאִין הַנְּפָשׁוֹת כִּי  הָאֲוִיר הוּא הַחִיּוּת שֶׁל כָּל דָּבָר וּבְלִי אֲוִיר אִי אֶפְשָׁר לִחְיוֹת וְהוּא בְּחִינוֹת הַנֶּפֶשׁ וְהַנְּפָשׁוֹת יוֹצְאִים וּמִתְגַּלְגְּלִים וּכְלַל הַדָּבָר שֶׁמְּאד יָקָר הַכִּסּוּפִין וְהַהִשְׁתּוֹקְקוּת לְדָבָר שֶׁבִּקְדֻשָּׁה כִּי עַל יָדָם נִתְהַוֶּה נֶפֶשׁ, וְנִגְמָר עַל יְדֵי הַדִּבּוּר כַּנַּ''ל וְיוֹצֵא וּמִתְגַּלְגֵּל וְלִפְעָמִים מִתְגַּלְגֵּל וּבָא הַנֶּפֶשׁ דִּקְדֻשָּׁה לְתוֹךְ הָרָשָׁע וְנוֹפְלִים לוֹ הִרְהוּרֵי תְּשׁוּבָה וְתוּכַל לְהַחֲזִירוֹ לְמוּטָב וְכֵן לְהֵפֶךְ כַּמָּה רָעוֹת גּוֹרְמִים הַכִּסּוּפִין לְדָבָר רַע, חַס וְשָׁלוֹם כִּי הַנֶּפֶשׁ שֶׁנִּתְהַוָּה עַל יְדֵי כִּסּוּפִין רָעִים מִתְגַּלְגֵּל לִפְעָמִים לְתוֹךְ הַצַּדִּיק וְתוּכַל לְהַחֲטִיאוֹ, חַס וְשָׁלוֹם וְזֶה בְּחִינַת (קהֶלֶת ח) : ''יֵשׁ הֶבֶל אֲשֶׁר נַעֲשָׂה עַל הָאָרֶץ'' וְכוּ ''הֶבֶל'', הוּא בְּחִינַת הֶבֶל פֶּה שֶׁמִּשָּׁם יוֹצְאִים הַנְּפָשׁוֹת וְעַל יְדֵי זֶה ''יֵשׁ צַדִּיקִים אֲשֶׁר מַגִּיעַ אֲלֵיהֶם כְּמַעֲשֵׂה הָרְשָׁעִים'' עַל יְדֵי שֶׁמִּתְגַּלְגֵּל לְתוֹכָן נֶפֶשׁ מִכִּסּוּפִין רָעִים וְיֵשׁ רְשָׁעִים שֶׁמַּגִּיעַ אֲלֵיהֶם כְּמַעֲשֵׂה הַצַּדִּיקִים עַל יְדֵי שֶׁמִּתְגַּלְגֵּל לְתוֹכָן נֶפֶשׁ מִכִּסּוּפִין טוֹבִים וְלִפְעָמִים  הַצַּדִּיק מְתַקֵּן הַנֶּפֶשׁ רָעָה שֶׁמִּתְגַּלְגֵּל אֵלָיו וְכֵן הָרָשָׁע מְקַלְקֵל הַנֶּפֶשׁ קְדוֹשָׁה שֶׁמִּתְגַּלגֵּל בְּתוֹכוֹ אַךְ בַּתְּחִלָּה בְּעֵת שֶׁמַּגִּיעַ הַנֶּפֶשׁ עַל זֶה אָמַר הַכָּתוּב: ''יֵשׁ צַדִּיקִים שֶׁמַּגִּיעַ'' וְכוּ כִּי בְּוַדַּאי נוֹפְלִים לוֹ הִרְהוּרֵי עֲבֵרָה בְּעֵת שֶׁמַּגִּיעַ אֵלָיו נֶפֶשׁ רָעָה מִכִּסּוּפִין רָעִים אַךְ אַחַר כָּךְ אֶפְשָׁר שֶׁתַּחֲטִיאוֹ וְאֶפְשָׁר שֶׁהוּא יְתַקֵּן הַנֶּפֶשׁ. וְכֵן יֵשׁ רְשָׁעִים שֶׁמַּגִּיעַ וְכוּ שֶׁנּוֹפְלִים לוֹ בְּוַדַּאי הִרְהוּרֵי תְּשׁוּבָה בְּעֵת שֶׁהִגִּיעַ אֵלָיו נֶפֶשׁ קְדוֹשָׁה מִכִּסּוּפִין קְדוֹשִׁים אַךְ אַחַר כָּךְ אֶפְשָׁר שֶׁהוּא יְקַלְקֵל הַנֶּפֶשׁ הַקְּדוֹשָׁה אוֹ שֶׁתַּחֲזִירוֹ לְמוּטָב וְזֶה סוֹד נְפִילַת אַפַּיִם שֶׁכַּוָּנָתוֹ לְהַעֲלוֹת הַנֶּפֶשׁ בִּבְחִינוֹת הַעֲלָאוֹת מַיִּין נוּקְבִּין וְלַעֲשׂוֹת יִחוּד כִּי עַל יְדֵי הַכִּסּוּפִין וְהַהִשְׁתּוֹקְקוּת שֶׁזֶּה בְּחִינוֹת הַעֲלָאַת מַיִּין נוּקְבִּין כַּיָּדוּעַ מִזֶּה בְּעַצְמוֹ נַעֲשֶׂה נֶפֶשׁ וְנִתְעַלֶּה וְנַעֲשֶׂה יִחוּד וְזִוּוּג כַּנַּ''ל. עַל יְדֵי הַכִּסּוּפִין נַעֲשִׂין הַנְּפָשׁוֹת שֶׁהֵם בְּחִינוֹת נְקֻדּוֹת וְנִזְדַּוְּגוּ הַנְּפָשׁוֹת וְכוּ וְזֶה בְּחִינוֹת זִוּוּגָן וְהִצְטָרְפוּתָן שֶׁל הַנְּקֻדּוֹת שֶׁהֵם בְּחִינוֹת זִוּוּגֵי הַנְּפָשׁוֹת וְעַל יְדֵי הַנְּקֻדּוֹת נִזְדַּוְּגוּ וְנִצְטָרְפוּ הָאוֹתִיּוֹת זֶה בְּחִינוֹת זִוּוּגֵי הַגּוּפוֹת. וְזֶה שֶׁכָּתוּב (בְּמִדְבַּר כ''ג) : ''לא הִבִּיט אָוֶן בְּיַעֲקב'' עַל דֶּרֶךְ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה מַחֲשָׁבָה רָעָה אֵין הַקָּדוֹשׁ בָּרוּךְ הוּא מְצָרְפָהּ לְמַעֲשֶׂה (קִדּוּשִׁין מ וְעַיֵּן יְרוּשַׁלְמִי פֵּאָה פֶּרֶק א) וְזֶהוּ: ''לא הִבִּיט  אָוֶן'' רָאשֵׁי תֵּבוֹת וַי אָבְדָה נֶפֶשׁ (בֵּיצָה ט''ז) שֶׁהוּא בְּחִינוֹת הִשְׁתּוֹקְקוּת וּכִסּוּפִין כַּנַּ''ל הַיְנוּ שֶׁ הִשְׁתּוֹקְקוּת וּכִסּוּפִין רָעִים אֵין הַקָּדוֹשׁ בָּרוּךְ הוּא מְצָרֵף וְזֶה: ''לא הִבִּיט אָוֶן בְּיַעֲקב''. וְזֶה שֶׁכָּתוּב (תְּהִלִּים קמ''ה) : ''רְצוֹן יְרֵאָיו יַעֲשֶׂה וְאֶת שַׁוְעָתָם יִשְׁמַע וְיוֹשִׁיעֵם'' הַיְנוּ שֶׁצְּרִיכִין שְׁנֵי הַבְּחִינוֹת רָצוֹן וְדִבּוּר כַּנַּ''ל כִּי הָרָצוֹן שֶׁהוּא הַכִּסּוּפִין פּוֹעֵל שֶׁנַּעֲשֶׂה הַנֶּפֶשׁ בְּכחַ וְעַל יְדֵי הַדִּבּוּר יוֹצֵא הַנֶּפֶשׁ מִכּחַ אֶל הַפּעַל וְאָז נַעֲשֶׂה בַּקָּשָׁתוֹ עַל יְדֵי שֶׁמְּצַיֵּר הָאוֹתִיּוֹת לְטוֹב וְכוּ וְכַנַּ''ל וְזֶהוּ: ''רְצוֹן יְרֵאָיו יַעֲשֶׂה'' כִּי עַל יְדֵי הָרָצוֹן שֶׁהוּא הַכִּסּוּפִין נַעֲשֶׂה הַנֶּפֶשׁ בְּכחַ וְאָז נַעֲשֶׂה בַּקָּשָׁתוֹ וּרְצוֹנוֹ בְּכחַ בְּחִינוֹת: ''רְצוֹן יְרֵאָיו יַעֲשֶׂה'' וְאַחַר כָּךְ, ''וְאֶת שַׁוְעָתָם'' שֶׁמְּדַבְּרִים בְּפִיהֶם הַהִשְׁתּוֹקְקוּת וְהָרָצוֹן וְהַכִּסּוּפִין שֶׁלָּהֶם עַל יְדֵי זֶה, ''יִשְׁמַע וְיוֹשִׁיעֵם'' כִּי עַל יְדֵי הַדִּבּוּר נִגְמָר הַנֶּפֶשׁ וְיוֹצֵא מִכּחַ אֶל הַפּעַל וַאֲזַי נִצְטַיְּרוּ הָאוֹתִיּוֹת וְנַעֲשִׂים כְּלִי לְקַבֵּל טוֹב וְנִתְמַלֵּא בַּקָּשָׁתוֹ בְּפעַל כַּנַּ''ל כִּי כְּפִי הַנֶּפֶשׁ שֶׁעוֹשָׂה בְּכחַ אוֹ בְּפעַל כֵּן נַעֲשִׂין נְקֻדּוֹת לְהָאוֹתִיּוֹת וְכֵן נִצְטַיְּרִין הָאוֹתִיּוֹת וְכָךְ הֵם פּוֹעֲלִים וְעוֹשִׂים בַּקָּשָׁתוֹ וּרְצוֹנוֹ כַּנַּ''ל שַׁיָּךְ לְעֵיל לְמַה שֶּׁכָּתוּב שָׁם שֶׁלַּמְדָן בִּלְבַד בְּוַדַּאי אֵינוֹ כְּלוּם וְכוּ. וּמִי שֶׁטּוֹעֶה וְסוֹבֵר, חַס וְשָׁלוֹם, שֶׁלַּמְדָן לְבַד הוּא הָעִקָּר, הוּא בְּחִינוֹת אַחֵר שֶׁקִּצֵּץ בִּנְטִיעוֹת. כִּי יָכוֹל לִהְיוֹת לַמְדָן וְרָשָׁע גָּמוּר וְכוּ כַּמְבאָר לְעֵיל וְכֵן אֲפִלּוּ  הַצַּדִּיק לִפְעָמִים כְּשֶׁנּוֹפֵל מִמַּדְרֵגָתוֹ כַּיָּדוּעַ שֶׁאִי אֶפְשָׁר לַעֲמד תָּמִיד בִּקְבִיעוּת עַל מַדְרֵגָה אַחַת אֲזַי בְּעֵת שֶׁנּוֹפֵל מִמַּדְרֵגָתוֹ אִם יִרְצֶה לְהַחֲזִיק עַצְמוֹ בְּמַדְרֵגַת לַמְדָן שֶׁנִּשְׁאַר לוֹ הוּא לא טוֹב רַק צָרִיךְ לְהַחֲזִיק עַצְמוֹ בְּיִרְאַת שָׁמַיִם מַה שֶּׁיֵּשׁ לוֹ עֲדַיִן מֵהָרְשִׁימוּ שֶׁנִּשְׁאַר לוֹ עַיֵּן בַּתִּקּוּנִים, (ס''ט דַּף ק''ב:) אֲמַר לֵהּ: ''כִּי בְּיוֹם אֲכָלְךָ מִמֶּנּוּ'' כְּתִיב אָמַר לֵהּ: בְּהַהוּא יוֹמָא הֵצִיץ וָמֵת. אָמַר רַבִּי שִׁמְעוֹן: בְּגִין דָּא כְּתִיב: יֵשׁ הֶבֶל אֲשֶׁר נַעֲשָׂה עַל הָאָרֶץ אֲשֶׁר יֵשׁ צַדִּיקִים וְכוּ, עַיֵּן שָׁם וְהָבֵן  שְׁלֵמוּת כָּל הַדְּבָרִים הִיא הָאֱמוּנָה וּבִלְתִּי הָאֱמוּנָה כָּל הַדְּבָרִים חֲסֵרִים כמו שאמרו (בָּבָא בַּתְרָא ט) : לְעִנְיַן צְדָקָה הַנּוֹתֵן פְּרוּטָה לְעָנִי מִתְבָּרֵךְ בְּשֵׁשׁ, וְהַמְפַיְּסוֹ בְּאַחַד עָשָׂר וּבֵין בְּנוֹתֵן צְדָקָה וּבֵין בִּמְפַיֵּס הֶעָנִי הַנַּ''ל, חָסֵר א כִּי רָאוּי לִהְיוֹת שֶׁבַע וּשְׁתֵּים עֶשְׂרֵה כְּנֶגֶד שִׁבְעָה כּוֹכְבֵי לֶכֶת, וּכְנֶגֶד שְׁנֵים עָשָׂר מַזָּלוֹת כִּי צְדָקָה הוּא בְּחִינוֹת גַּלְגַּלִּים כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שַׁבָּת קנ''א:). ''כִּי בִּגְלַל הַדָּבָר הַזֶּה יְבָרֶכְךָ'' גַּלְגַּל הוּא שֶׁחוֹזֵר בָּעוֹלָם וּכְמוֹ שֶׁ הַגַּלְגַּל יֵשׁ לוֹ שְׁתֵּי תְּנוּעוֹת אַחַת תְּנוּעָה הַטִּבְעִית מִמַּעֲרָב לְמִזְרָח וְאַחַת תְּנוּעָה הַהֶכְרֵחִית מִמִּזְרָח לְמַעֲרָב מַה שֶּׁהַגַּלְגַּל הַיּוֹמִי חוֹזֵר וּמִתְגַּלְגֵּל מִמִּזְרָח לְמַעֲרָב וּמַכְרִיחַ עִמּוֹ כָּל הַגַּלְגַּלִּים כֵּן לְעִנְיַן צְדָקָה אָמְרוּ רַבּוֹתֵינוּ, זִכְרוֹנָם לִבְרָכָה. יוֹתֵר מִמַּה שֶּׁבַּעַל הַבַּיִת עוֹשֶׂה עִם הֶעָנִי הֶעָנִי עוֹשֶׂה עִם הַבַּעַל הַבַּיִת שֶׁזֶּה בְּחִינוֹת שְׁנֵי תְּנוּעוֹת מִמַּעֲרָב לְמִזְרָח וּמִמִּזְרָח לְמַעֲרָב דְּהַיְנוּ מֵהֶעָנִי לְבַעַל הַבַּיִת וּמִבַּעַל הַבַּיִת לְהֶעָנִי [וְכַמְבאָר לְעֵיל בִּלְשׁוֹנוֹ, זִכְרוֹנוֹ לִבְרָכָה] כִּי כָּל הַשֶּׁפַע וְהַבְּרָכוֹת בָּאִים עַל יְדֵי הַגַּלְגַּלִּים כִּי עַל יָדָם מַנְהִיג הַקָּדוֹשׁ בָּרוּךְ הוּא הָעוֹלָם כַּיָּדוּעַ וְעַל כֵּן הָיָה רָאוּי שֶׁיִּהְיוּ הַבְּרָכוֹת הָאֲמוּרִים אֵצֶל צְדָקָה שֶׁבַע וּשְׁתֵּים עֶשְׂרֵה כְּנֶגֶד הַגַּלְגַּלִּים אַךְ בָּזֶה הוֹרוּ לָנוּ רַבּוֹתֵינוּ, זִכְרוֹנָם לִבְרָכָה שֶׁהַצְּדָקָה חֲסֵרָה וְאֵין לָהּ שְׁלֵמוּת וַעֲדַיִן חָסֵר אַחַת, הֵן בַּנּוֹתֵן וְהֵן בַּמְפַיֵּס הַיְנוּ שֶׁחָסֵר הָאֱמוּנָה שֶׁבִּלְעָדֶיהָ הַצְּדָקָה חֲסֵרָה עֲדַיִן וְעַל יְדֵי הָאֱמוּנָה נִשְׁלָם וּמְאִירָה בְּחִינוֹת הַצְּדָקָה וְזֶה שֶׁכָּתוּב: ''וְהֶאֱמִין בַּה וַיַּחְשְׁבֶהָ לוֹ צְדָקָה'' שֶׁ עַל יְדֵי הָאֱמוּנָה נֶחֱשֶׁבֶת הַצְּדָקָה כִּי בִּלְתִּי הָאֱמוּנָה הִיא חֲסֵרָה. וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה, שֶׁמֶשׁ בְּשַׁבָּת צְדָקָה לַעֲנִיִּים כִּי  שַׁבָּת הוּא בְּחִינוֹת אֱמוּנָה כִּי שַׁבָּת הוּא מֵעִיד עַל יִחוּדוֹ וְעַל חִדּוּשׁ הָעוֹלָם כַּמּוּבָא בַּסְּפָרִים וְעַל יְדֵי אֱמוּנָה שֶׁהוּא בְּחִינוֹת שַׁבָּת, מְאִירָה הַצְּדָקָה וְזֶה: ''שֶׁמֶשׁ בְּשַׁבָּת צְדָקָה'' שֶׁמֶשׁ לְשׁוֹן אוֹר הַיְנוּ שֶׁבְּשַׁבָּת שֶׁהוּא בְּחִינוֹת אֱמוּנָה מְאִירָה הַצְּדָקָה כַּנַּ''ל. וְכֵן  הַתּוֹרָה, גַּם כֵּן חֲסֵרָה בְּלִי אֱמוּנָה וְעַל כֵּן אָמְרוּ רַבּוֹתֵינוּ, זִכְרוֹנָם לִבְרָכָה (מַכּוֹת כ''ד) בָּא דָּוִד וְהֶעֱמִידָן עַל אַחַד עָשָׂר, בָּא יְשַׁעְיָה וְהֶעֱמִידָן עַל שֵׁשׁ נִמְצָא שֶׁחָסֵר גַּם כֵּן אֶחָד מִן הַמִּנְיָן מְכֻוָּן מַמָּשׁ כְּמוֹ שֶׁאָמְרוּ אֵצֶל צְדָקָה שֵׁשׁ וְאַחַת עֶשְׂרֵה כִּי הַתּוֹרָה חֲסֵרָה בְּלִי אֱמוּנָה וְזֶה שֶׁאָמְרוּ: עַד שֶׁבָּא חֲבַקּוּק וְהֶעֱמִידָן עַל אַחַת, וְצַדִּיק בֶּאֱמוּנָתוֹ יִחְיֶה כִּי עַל יְדֵי הָאֱמוּנָה נִשְׁלָם הַתּוֹרָה. וְזֶה כַּוָּנַת הַתַּנָּא שֶׁהִתְחִיל בַּמִּשְׁנָה יְצִיאוֹת הַשַּׁבָּת שְׁתַּיִם שֶׁהֵן אַרְבַּע כֵּיצַד הֶעָנִי וְכוּ פָּשַׁט הֶעָנִי אֶת יָדוֹ לִפְנִים שֶׁבִּתְחִלַּת שַׁבָּת הִתְחִיל תֵּכֶף בְּמִצְוַת צְדָקָה לְרַמֵּז שֶׁבְּשַׁבָּת נִשְׁלָם וּמְאִירָה הַצְּדָקָה כַּנַּ''ל שֶׁמֶשׁ בְּשַׁבָּת צְדָקָה לַעֲנִיִּים כִּי עַל יְדֵי שַׁבָּת שֶׁהוּא בְּחִינוֹת אֱמוּנָה נִשְׁלָם וּמְאִירָה הַצְּדָקָה וְעַל יְדֵיהֶם נִתְמַלְּאוּ הַבְּרָכוֹת שֶׁהָיוּ חֲסֵרִים כִּי אֱמוּנָה הוּא מְקוֹר הַבְּרָכוֹת כְּמוֹ שֶׁכָּתוּב (מִשְׁלֵי כ''ח) : ''אִישׁ אֱמוּנוֹת רַב בְּרָכוֹת'' וכן שבת נאמר בו כי היא ''מקור הברכה'' (בְּהַזֶּמֶר ''לְכָה דוֹדִי''). וְזֶה שֶׁכָּתוּב (תְּהִלִּים פ''ה) : ''צֶדֶק לְפָנָיו יְהַלֵּךְ'' וְכוּ כִּי  יֵשׁ דְּרָכִים רְחָבִים שֶׁהֵם דֶּרֶךְ הַכְּבוּשָׁה לָרַבִּים וְכֵן יֵשׁ שְׁבִילִים וְזֶה הַדֶּרֶךְ וְהַשְּׁבִיל נִמְשָׁךְ לְכָאן, וְזֶה לְכָאן וּלְכָל דֶּרֶךְ וּשְׁבִיל יֵשׁ כְּנֶגְדּוֹ בַּגַּלְגַּלִּים דֶּרֶךְ וּשְׁבִיל וְכֵן בֵּין דֶּרֶךְ לְדֶרֶךְ גָּדֵל כָּאן עֲשָׂבִים כֵּן יֵשׁ גַּם כֵּן נֶגֶד כָּל עֵשֶׂב וְעֵשֶׂב כּוֹכָב שֶׁהוּא כְּנֶגְדּוֹ שֶׁהָעֵשֶׂב גָּדֵל מִכּחוֹ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מִדְרָשׁ רַבָּה בְּרֵאשִׁית פָּרָשָׁה י). אֵין לְךָ כָּל עֵשֶׂב וְעֵשֶׂב שֶׁאֵין לוֹ כּוֹכָב וְכוּ וְ לִפְעָמִים כְּשֶׁאָדָם יֵשׁ לוֹ עִכּוּב וְצַעַר בַּדֶּרֶךְ הוּא מֵחֲמַת שֶׁכְּנֶגֶד הַמָּקוֹם הַזֶּה יֵשׁ שָׁם עִכּוּב בְּהַכּוֹכָב שֶׁאֵינוֹ מֵאִיר בִּשְׁלֵמוּת וְעַל כֵּן הַתַּקָּנָה לָזֶה לִתֵּן צְדָקָה קדֶם שֶׁיֵּצֵא לַדֶּרֶךְ כְּמָה שֶׁכָּתוּב: ''צֶדֶק לְפָנָיו יְהַלֵּךְ וְיָשֵׂם לְדֶרֶךְ'' וְכוּ כִּי עַל יְדֵי הַצְּדָקָה יָאִיר הַכּוֹכָב כִּי עַל יְדֵי צְדָקָה מְאִירִין הַגַּלְגַּלִּים כַּנַּ''ל וְעַל כֵּן עַל יְדֵי הַצְּדָקָה שֶׁנּוֹתֵן יְבַטֵּל עִכּוּבוֹ שֶׁיֵּשׁ לוֹ בְּהַדֶּרֶךְ שֶׁנִּמְשָׁךְ מֵהָעִכּוּב שֶׁיֵּשׁ בְּהַגַּלְגַּלִּים וְהַכּוֹכָבִים כַּנַּ''ל. וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (הוֹרָיוֹת י). כּוֹכָב אֶחָד יֵשׁ שֶׁמַּתְעֶה אֶת הַסְּפִינוֹת הַיְנוּ כְּשֶׁהַסְּפִינָה מַגִּיעָה תַּחַת אוֹתוֹ כּוֹכָב אֲזַי הַסְּפִינָה תּוֹעָה בַּדֶּרֶךְ מֵחֲמַת שֶׁזֶּה הַכּוֹכָב אֵינוֹ מֵאִיר בִּשְׁלֵמוּת. שֶׁמֶשׁ הוּא בְּחִינוֹת בְּרִית (עיין זוהר שמות ג ע''ב פנחס דרי''ז:) וְ עַל יְדֵי פְּגַם הַבְּרִית אֵין לָנוּ מְאוֹר הַשֶּׁמֶשׁ כִּי אִם מַרְאֵה חַמָּה ועכו''ם נקראים צל כמו שכתוב (יְשַׁעְיָה י''ח) : ''הוֹי אֶרֶץ צִלְצַל כְּנָפַיִם, וְהֵם מְכַסִּים אוֹר הַשֶּׁמֶשׁ'' וְזֶהוּ בְּחִינוֹת צִלְצַל כְּנָפָיִם מִלְּשׁוֹן ''וְלא יִכָּנֵף עוֹד מוֹרֶיךָ'' וְזֶהוּ בְּחִינוֹת מַרְאֵה חַמָּה עֲמֻקָּה מִן הַצֵּל כִּי אַף שֶׁיִּשְׂרָאֵל עִקָּר עַל כָּל זֶה הָעַכּוּ''ם מְכַסִּין עֲלֵיהֶם כְּאִלּוּ כָּל הָעוֹלָם שֶׁלָּהֶם וּמְכַסִּין הָעוֹלָם בְּדֶרֶךְ הַטֶּבַע כִּי בֶּאֱמֶת הַקָּדוֹשׁ בָּרוּךְ הוּא מַנְהִיג הָעוֹלָם וְהֵם מְכַסִּים הַנְהָגַת הַשֵּׁם יִתְבָּרַךְ כְּאִלּוּ מִתְנַהֵג, חַס וְשָׁלוֹם, עַל יְדֵי הַכּוֹכָבִים וּמַזָּלוֹת בְּעַצְמָן אַךְ לֶעָתִיד לָבוֹא יַעֲבִיר אוֹתָם וְאָז יְקֻיַּם: ''סָר צִלָּם'' וַאֲזַי יִתְגַּלֶּה אוֹר הַשֶּׁמֶשׁ בִּבְחִינוֹת: ''וְזָרְחָה לָכֶם יִרְאֵי שְׁמִי שֶׁמֶשׁ'' הַיְנוּ שֶׁיִּתְגַּלֶּה אוֹר הַשֶּׁמֶשׁ וְזֶהוּ: ''וּמַרְפֵּא בִּכְנָפֶיהָ'' הַיְנוּ בְּחִינַת: ''וְלא יִכָּנֵף עוֹד מוֹרֶיךָ'' וְאָז יְקֻיַּם: ''עַד אָשִׁית אוֹיְבֶיךָ הֲדם לְרַגְלֶיךָ'' הַיְנוּ שֶׁהֵם יִהְיוּ לְמַטָּה לא כְּמוֹ שֶׁהָיוּ מִקּדֶם מַרְאֵה חַמָּה עֲמֻקָּה בְּאַבְרָהָם נֶאֱמַר כְּחֹם הַיּוֹם, שֶׁהוּא בְּחִינַת שֶׁמֶשׁ עַל יְדֵי שֶׁמָּל וְנִתְגַּלָּה הַבְּרִית הַתְּפִלָּה נִקְרֵאת בְּחִינַת רֶגֶל [עיין לקמן סי נ''ה ולעיל סי ט] כָּל זֶה הָעִנְיָן שָׁמַעְנוּ תְּחִלָּה בְּלִי בֵּאוּר וְקֶשֶׁר וּכְבָר מְבאָרִים הַדְּבָרִים הֵיטֵב בְּהַתּוֹרָה אִית לָן בֵּירָא הַנַּ''ל גַּבְרָא דְּאוֹזִיף, וְרֵיחַיָּא דִּתְבִירָא, לא זָכִינוּ לִשְׁמעַ עֲלֵיהֶם תּוֹרָה אֲבָל מִכְּלַל דְּבָרָיו שָׁמַעְתִּי, שֶׁרְצוֹנוֹ לְגַלּוֹת תּוֹרוֹת עַל כָּל הַמַּאֲמָרִים הַנֶּאֱמָרִים שָׁם וְגַם גִּלָּה דַּעְתּוֹ, שֶׁרְצוֹנוֹ הָיָה לְגַלּוֹת תּוֹרָה גַּם עַל כָּל הַמַּעֲשֶׂה הַנֶּאֱמַר שָׁם בְּעִנְיַן הַסָּבֵי דְּבֵי אַתּוּנָא בַּתְּחִלָּה וּבַסּוֹף אֵיךְ הִתְנַהֵג רַבִּי יְהוֹשֻׁעַ בֶּן חֲנַנְיָה עִמָּם, אֵיךְ בָּא אֲלֵיהֶם וְכוּ, וְאֵיךְ הִתְנַהֵג עִמָּהֶם אַחַר כָּךְ וְדִבֵּר עִמִּי קְצָת מֵעִנְיָן הַמַּעֲשֶׂה הַזּאת הַנֶּאֱמַר שָׁם בַּגְּמָרָא בְּעִנְיָן זֶה וְהֵבַנְתִּי שֶׁיֵּשׁ לוֹ חִדּוּשֵׁי תּוֹרָה עַל כָּל זֶה אַךְ בַּעֲווֹנוֹתֵינוּ הָרַבִּים בָּא הַשֶּׁמֶשׁ בַּצָּהֳרַיִם וְלא זָכִינוּ לִשְׁמעַ כִּי אִם מַה שֶּׁנִּדְפַּס תְּהִלָּה לְאֵל חַי הַפַּעַם נוֹדֶה אֶת ה בְּגִילָה בְּרִנָּה, אֲשֶׁר זָכִינוּ לְסַיֵּם סָבֵּי דְּבֵי אַתּוּנָא, דְּבָרִים הַסְּתוּמִים וַחֲתוּמִים בְּאֶלֶף עִזְקָאִין אֵין חָכְמָה וְאֵין תְּבוּנָה, וְגַם אִם יאמַר הֶחָכָם לָדַעַת לא יוּכַל לִמְצא נִלְעָג לָשׁוֹן אֵין בִּינָה, נָתִיב לא יְדָעוֹ עַיִט וְלא שְׁזָפַתּוּ עֵינָא, מָה אֲדַבֵּר וְהוּא אָמַר וְעָשָׂה אָזְנַיִם לַתּוֹרָה הַצְּפוּנָה, עַתָּה כַּפֵּינוּ פְּרוּשׁוֹת אֶל ה בְּבַקָּשָׁה וּתְפִלָּה וּתְחִנָּה ה יִגְמר בַּעֲדֵינוּ לְהַדְפִּיס יֶתֶר הַמַּאֲמָרִים הַנּוֹרָאִים, אֲשֶׁר גִּלָּה בָּהֶם דַּרְכֵי עֲבוֹדָתוֹ יִתְבָּרַךְ בִּדְרָכִים נִפְלָאִים, עַמּוּדֵי שֵׁשׁ מְיֻסָּדִים עַל אַדְנֵי פָּז עַל כָּל פְּסוּקֵי תַּנַּ''ךְ וְעַל כָּל דִּבְרֵי הַתַּנָּאִים וַאֲמוֹרָאִים, גְּלִילֵי זָהָב בְּתַרְשִׁישׁ מְמֻלָּאִים, מִפְּנִינִים יְקָרִים וּמִפָּז מְסֻלָּאִים, בִּזְכוּתָם נִזְכֶּה לִלְמד וּלְלַמֵּד לִשְׁמר וְלַעֲשׂוֹת וּלְקַיֵּם אֶת כָּל דִּבְרֵי תּוֹרָתְךָ אֲשֶׁר קִבַּלְנוּ מִפִּי אֲדוֹן כָּל הַנְּבִיאִים, וִיקֻיַּם בִּמְהֵרָה בְּיָמֵינוּ וְעָלוּ בְּהַר צִיּוֹן מוֹשִׁיעִים אָמֵן כֵּן יְהִי רָצוֹן


~ לב - אֲדנָי שְׂפָתַי תִּפְתָּח

[לְשׁוֹן רַבֵּנוּ זִכְרוֹנוֹ לִבְרָכָה] ''אֲדנָי שְׂפָתַי תִּפְתָּח'' (תְּהִלִּים נ''א) וְהוּא בְּחִינַת רִקּוּדִין שֶׁל חֲתֻנָּה כִּי  כָּל זְמַן שֶׁלּא נְתוּנָה לְזִוּוּג הִיא אִתְקְרִיאַת נַעֲר בְּלא ה (זהַר בּא דַּף ל''ח:) גִּימַטְרִיָּא שַׁ''ך דִּינִים וְכַד אִתְתַּקְנַת לְזִוּוּג אִתְקְרִיאַת נַעֲרָה בְּהֵ''א שֶׁנִּמְתָּקִין הַדִּינִין עַל יְדֵי ה אַלְפִין שֶׁל אֶהְיֶה שֶׁבַּבִּינָה כַּמּוּבָא בִּ''פְרִי עֵץ חַיִּים'' (שַׁעַר עֲמִידָה) נִמְצָא הַכַּלָּה עֲדַיִן בִּבְחִינוֹת נַעַר בִּבְחִינוֹת שַׁ''ך דִּינִים וְצָרִיך לְהַמְתִּיקָהּ וּלְתַקְּנָהּ וְזֶה נַעֲשֶׂה עַל יְדֵי רִקּוּדִין כִּי הָרַגְלִין הֵם בִּבְחִינוֹת נֶצַח וָהוֹד (פתח אליהו) וְהֵם נִתְנַשְּׂאִים עַל יְדֵי הַלֵּב הַיְנוּ עַל יְדֵי שִׂמְחַת הַלֵּב כַּנִּרְאֶה בְּחוּשׁ שֶׁ עַל יְדֵי שִׂמְחַת הַלֵּב מְרַקְּדִין כְּמוֹ שֶׁכָּתוּב גַּבֵּי יַעֲקב (בְּרֵאשִׁית כ''ט) ''וַיִּשָּׂא יַעֲקב אֶת רַגְלָיו'' וּפֵרֵשׁ רַשִׁ''י: לִבּוֹ נָשָׂא אֶת רַגְלָיו וְלֵב הוּא בִּינָה כְּמוֹ שֶׁכָּתוּב (שם) בִּינָה לִבָּא וּבָהּ הַלֵּב מֵבִין עַל כֵּן צָרִיך לְכַוֵּן בָּרִקּוּדִים לְהַמְשִׁיך הָאַלְפִין שֶׁבַּלֵּב עַל יְדֵי הָרַגְלִין לְהַכַּלָּה שֶׁהִיא בְּחִינַת חָמֵשׁ פְּעָמִים דִּין גִּימַטְרִיָּא שַׁ''ך, גִּימַטְרִיָּא נַעַ''ר וְעַל יְדֵי אוֹר הַלֵּב שֶׁנִּמְשָׁך לָהּ נַעֲשֵׂית נַעֲרָה בְּהֵ''א וְנַעֲשֵׂית ה פְּעָמִים ''אֲדנָי'' וְזֶה בְּחִינַת: ''אֲדנָי שְׂפָתַי תִּפְתָּח'' שֶׁעַל יְדֵי הַשְּׂפָתַיִם שֶׁהֵם נֶצַח וָהוֹד נִפְתָּח וְנִמְתָּק הַכַּלָּה בִּבְחִינַת זִוּוּג וְנַעֲשֵׂית בְּחִינַת אֲדנָי שֶׁהִיא נַעֲרָה שֶׁהִיא רְאוּיָה לְזִוּוּג וְזֶה דְּאִיתָא בַּמִּדְרָשׁ (בְּרֵאשִׁית פָּרָשָׁה ע) כְּשֶׁנָּשָׂא יַעֲקב אֶת לֵאָה, בְּשָׁעָה שֶׁהָיוּ מְרַקְּדִין הָיוּ מְזַמְּרִין הַיְא לַיְא. לִרְמז לְיַעֲקב הָא לֵאָה (זהַר וַיֵּצֵא קנ''ד) היינו, כי לאה היא עלמא דאתכסיא, שֶׁהוּא בְּחִינַת לֵב כְּמוֹ שֶׁכָּתוּב (תְּהִלִּים קי''ט) : ''בְּלִבִּי צָפַנְתִּי אִמְרָתֶך'' וּמִשָּׁם הַמִּתּוּק שֶׁל הַדִּינִים כְּשֶׁמַּמְשִׁיכִין הֵ''א מֵהַלֵּב וְזֶה הָא לֵאָה שֶׁצָּרִיך לְהַמְשִׁיך מִלֵּאָה הָאַלְפִין כְּדֵי לְהַמְתִּיק וּלְתַקֵּן אֶת הַכַּלָּה. גַּם הָיוּ אוֹמְרִים שֶׁהַכַּלָּה שְׁמָהּ לֵאָה שֶׁעַל יְדֵי בְּחִינוֹת עַצְמָהּ נִמְתֶּקֶת


~ לג - מִי הָאִישׁ הֶחָפֵץ חַיִּים

[לְשׁוֹן רַבֵּנוּ, זִכְרוֹנוֹ לִבְרָכָה] מִי הָאִישׁ הֶחָפֵץ חַיִּים, אהֵב יָמִים לִרְאוֹת טוֹב (תְּהִלִּים ל''ד) א. הַכְּלָל הוּא, שֶׁ צָּרִיך לְבַקֵּשׁ שָׁלוֹם שֶׁיִּהְיֶה שָׁלוֹם בֵּין יִשְׂרָאֵל וְשֶׁיִּהְיֶה שָׁלוֹם לְכָל אָדָם בְּמִדּוֹתָיו וּבִמְארְעוֹתָיו שֶׁלּא יְהֵא לוֹ חִלּוּק בֵּין בְּטִיבוּ בֵּין בְּעָקוּ תָּמִיד יִמְצָא בּוֹ הַשֵּׁם יִתְבָּרַך היינו (שָׁם נ''ו) : ''בַּה אֲהַלֵּל דָּבָר בֵּאלקִים אֲהַלֵּל דָּבָר''. וְ עַל יְדֵי מָה יִמְצָא הַשֵּׁם יִתְבָּרַך בֵּין בְּטִיבוּ בֵּין בְּעָקוּ עַל יְדֵי הַתּוֹרָה הַנִּקְרֵאת שָׁלוֹם כְּמָה דְּאַתְּ אָמַר (מִשְׁלֵי ג) ''וְכָל נְתִיבוֹתֶיהָ שָׁלוֹם'' (זוהר קרח קע''ו:) וְעַל יְדֵי  צַדִּיקִים שֶׁנִּקְרְאוּ גַּם כֵּן בְּרִית שָׁלוֹם (השמטת הזוהר בראשית רנז) וּמֵחֲמַת זֶה יָכוֹל לֶאֱהב אֶת הַשָּׁלוֹם בְּכָל מָקוֹם הֵן בְּטִיבוּ וְכוּ וְיָכוֹל לִהְיוֹת שָׁלוֹם בֵּין יִשְׂרָאֵל וְלֶאֱהב זֶה אֶת זֶה ב. וְ צָרִיך לָדַעַת שֶׁ''מְּלא כָל הָאָרֶץ כְּבוֹדוֹ'' (ישעיה ו) וְלֵית אֲתַר פָּנוּי מִנֵּהּ (תקון נז) וְאִיהוּ מְמַלֵּא כָּל עָלְמִין וְסוֹבֵב כָּל עָלְמִין (ר''מ פנחס רכה) וַ אֲפִלּוּ מִי שֶׁעוֹסֵק בְּמַשָּׂא וּמַתָּן בְּעַכּוּ''ם לא יָכוֹל לְהִתְנַצֵּל וְלוֹמַר אִי אֶפְשָׁר לַעֲבד אֶת הַשֵּׁם יִתְבָּרַך מֵחֲמַת עַבִיּוּת וְגַשְׁמִיּוּת שֶׁנּוֹפֵל תָּמִיד עָלָיו מֵחֲמַת הָעֵסֶק שֶׁעוֹסֵק תָּמִיד עִמָּהֶם כִּי כְּבָר גִּלּוּ לָנוּ חֲכָמֵינוּ, זִכְרוֹנוֹ לִבְרָכָה שֶׁבְּכָל דְּבָרִים גַּשְׁמִיִּים וּבְכָל לְשׁוֹנוֹת הָעַכּוּ''ם יָכוֹל לִמְצא בָּהֶם אֱלקוּת כִּי בְּלא אֱלקוּתוֹ אֵין לָהֶם שׁוּם חִיּוּת וְקִיּוּם כְּלָל כְּמוֹ שֶׁכָּתוּב (נְחֶמְיָה ט) : ''וְאַתָּה מְחַיֶּה אֶת כֻּלָּם''  לְבַד שֶׁהַחִיּוּת וֶאֱלקוּת הַזֶּה שָׁם בְּצִמְצוּם גָּדוֹל וּבְמִעוּט רַק כְּדֵי חִיּוּנוֹ לְהַחֲיוֹתוֹ וְלא יוֹתֵר כִּי  הַקָּדוֹשׁ בָּרוּך הוּא צִמְצֵם אֶת אֱלקוּתוֹ בְּצִמְצוּמִים רַבִּים וְשׁוֹנִים מֵרֵאשִׁית הַמַּחֲשָׁבָה עַד נְקֻדַּת הַמֶּרְכָּז שֶׁל עוֹלָם הַגַּשְׁמִי שֶׁשָּׁם מְדוֹר הַקְּלִפּוֹת וּבְכָל מַה שֶּׁמִּשְׁתַּלְשֵׁל יוֹתֵר וּמִתְצַמְצֵם יוֹתֵר לְמַטָּה אֱלקוּתוֹ מְלֻבָּשׁ שָׁם בְּמַלְבּוּשִׁים רַבִּים יוֹתֵר וְזֶה שֶׁגִּלּוּ חֲכָמֵינוּ זִכְרוֹנָם לִבְרָכָה, וּפָתְחוּ לָנוּ פֶּתַח שֶׁ הַמַּשְׂכִּיל יֵדַע וְיָבִין שֶׁבְּכָל הַדְּבָרִים גַּשְׁמִיִּים יֵשׁ אֱלקוּתוֹ וְחִיּוּתוֹ כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (מְנָחוֹת ל''ד:). טַט בְּכַתְפִי שְׁתַּיִם, פַּת בְּאַפְרִיקֵי שְׁתַּיִם לְהוֹדִיעַ שֶׁ בְּכָל לְשׁוֹנוֹת הָעַכּוּ''ם יֵשׁ שָׁם אֱלקוּתוֹ הַמְחַיָּה אוֹתָהּ וְזֶה שֶׁמֵּבִיא בִּירוּשַׁלְמִי (תַּעֲנִית פ''א) : אִם יאמַר לְך אָדָם הֵיכָן אֱלקֶיך, תּאמַר לוֹ: בִּכְרָך גָּדוֹל שֶׁבְּרוֹמִי, שֶׁנֶּאֱמַר: ''אֵלַי קרֵא מִשֵּׂעִיר'' נִמְצָא שֶׁ זֶּה הָאָדָם שֶׁשָּׁאַל הֵיכָן אֱלקֶיך בְּוַדַּאי הוּא מְשֻׁקָּע בִּמְדוֹר הַקְּלִפּוֹת כִּי הוֹצִיא אֶת עַצְמוֹ מִן הַכְּלָל וְכָפַר בָּעִקָּר שֶׁאָמַר: הֵיכָן אֱלקֶיך וְנִדְמָה לוֹ שֶׁבִּמְקוֹמוֹ אֵין שָׁם אֱלקִים בְּכֵן תּאמַר לוֹ: אֲפִלּוּ בִּמְקוֹמְך שֶׁאַתָּה מְשֻׁקָּע בִּמְדוֹר הַקְּלִפּוֹת גַּם כֵּן שָׁם תּוּכַל לִמְצא אֱלקוּתוֹ כִּי הוּא מְחַיֶּה אֶת הַכּל כְּמוֹ שֶׁכָּתוּב: ''וְאַתָּה מְחַיֶּה אֶת כֻּלָּם'' וּמִשָּׁם אַתָּה יָכוֹל לְדַבֵּק אֶת עַצְמְך בּוֹ יִתְבָּרַך וְלָשׁוּב אֵלָיו בִּתְשׁוּבָה שְׁלֵמָה כִּי לא רְחוֹקָה הִיא מִמְּך (דברים ל, וע''ש בפי הרמב''ן) אֶלָּא שֶׁבִּמְקוֹמְך שָׁם רַבּוּ הַלְּבוּשִׁים וְ כָל מַה שֶּׁאָדָם הוֹלֵך מִמַּדְרֵגָה לְמַדְרֵגָה הוּא מִתְקָרֵב יוֹתֵר אֶל הַשֵּׁם יִתְבָּרַך וְיָכוֹל לֵידַע אֶת הַשֵּׁם יִתְבָּרַך בַּהֲבָנָה יְתֵרָה כִּי כָּל מַה שֶּׁהַמַּדְרֵגָה יוֹתֵר עֶלְיוֹנָה נִתְמַעֲטוּ הַלְּבוּשִׁים, וְנִתְמַעֵט הַצִּמְצוּם וְאָז הוּא מְקרָב יוֹתֵר אֶל הַשֵּׁם יִתְבָּרַך וְיָכוֹל לֶאֱהב אֶת עַצְמוֹ עִם הַשֵּׁם יִתְבָּרַך בְּאַהֲבָה יְתֵרָה ג. וְהִנֵּה  יֵשׁ שְׁנֵי מִינֵי יָמִים יְמֵי טוֹב וִימֵי רַע כְּמוֹ שֶׁכָּתוּב (קהֶלֶת ז) ''בְּיוֹם טוֹבָה הֱיֵה בְּטוֹב, וּבְיוֹם רָעָה רְאֵה'' הַיְנוּ שֶׁצָּרִיך לָאָדָם לְהִסְתַּכֵּל שָׁם הֵיטֵב הֵיטֵב בְּוַדַּאי יִמְצָא שָׁם יְמֵי טוֹב, הַיְנוּ תּוֹרָה וְ הַיָּמִים נִקְרָאִים מִדּוֹת כְּמוֹ שֶׁכָּתוּב (תְּהִלִּים ל''ט) : ''וּמִדַּת יָמַי'' וְ הַמִּדּוֹת, הֵם הַתּוֹרָה כִּי  אוֹרַיְתָא כֻּלָּהּ הֵם מִדּוֹתָיו שֶׁל הַקָּדוֹשׁ בָּרוּך הוּא כִּי הַתּוֹרָה מְדַבֶּרֶת מֵאַהֲבָה וְיִרְאָה וּשְׁאָר הַמִּדּוֹת וּבָהּ בָּרָא הַקָּדוֹשׁ בָּרוּך הוּא עָלְמִין כְּמוֹ שֶׁכָּתוּב (מִשְׁלֵי ח) : ''וָאֶהְיֶה אֶצְלוֹ אָמוֹן'' אַל תִּקְרֵי אָמוֹן אֶלָּא אָמָּן (בְּרֵאשִׁית רַבָּה פָּרָשָׁה א זהַר שְׁמִינִי ל''ה:) וְ אוֹתִיּוֹת הַתּוֹרָה הֵם הַמְחַיִּין אֶת כָּל דָּבָר וְדָבָר אֶלָּא כָּל מַה שֶּׁהַמַּדְרֵגָה הִיא לְמַטָּה שָׁם הֵם אוֹתִיּוֹת הַתּוֹרָה בְּצִמְצוּם יוֹתֵר מִמַּה שֶּׁהָיוּ בְּמַדְרֵגָה יוֹתֵר עֶלְיוֹנָה וְאֵינָם מְאִירִים כָּל כָּך כְּמוֹ לְמַעְלָה בְּמַדְרֵגָה עֶלְיוֹנָה כְּדֵי שֶׁלּא לְהַשְׁפִּיעַ אוֹר וְחִיּוּתָהּ יוֹתֵר מֵהָרָאוּי. נִמְצָא  אֲפִלּוּ בִּמְדוֹר הַקְּלִפּוֹת הַיְנוּ בִּימֵי רַע שֶׁהֵם מִדּוֹת רָעוֹת וּלְשׁוֹנוֹת עַכּוּ''ם גַּם שָׁם יְכוֹלִין לִמְצא אוֹתִיּוֹת הַתּוֹרָה אֲבָל מֵחֲמַת רִבּוּי הַלְּבוּשִׁים וְגדֶל הַצִּמְצוּם אֵינָם נִתְרָאִים אוֹתִיּוֹת הַתּוֹרָה הַיְנוּ יְמֵי טוֹב עַל יְדֵי יְמֵי רַע וְהַחֹשֶׁך הַשּׁוֹרֶה עֲלֵיהֶם אֲבָל  מִי שֶׁכּוֹפֶה אֶת יִצְרוֹ הָרָע הַיְנוּ הַיְמֵי רַע הַיְנוּ הַמִּדּוֹת רָעוֹת אֲזַי הָרָע נִתְבַּלְבֵּל לְגַמְרֵי נֶגֶד יְמֵי הַטּוֹב שֶׁבָּהֶם אֲזַי אוֹתִיּוֹת בּוֹלְטוֹת וְנִתְרָאִים וּמְאִירִים בְּיוֹתֵר כִּי מִתְּחִלָּה לא הָיוּ מְאִירִין כָּל כָּך כִּי לא קִבְּלוּ אוֹר מִלְמַעְלָה כְּדֵי שֶׁלּא יְקַבְּלוּ הַיְמֵי רָע יוֹתֵר מִכְּדֵי חִיּוּנוֹ וְעַכְשָׁו שֶׁנִּתְבַּטֵּל הָרָע וְנִשְׁאָרִין אוֹתִיּוֹת הַתּוֹרָה לְבַד אֲזַי מְקַבְּלִין אוֹר רַב מִלְּמַעְלָה נִמְצָא,  זֶה שֶׁכּוֹפֶה אֶת יִצְרוֹ הַיְנוּ שֶׁכּוֹפֶה אֶת יְמֵי רַע כְּשֶׁהוּא מְדַבֵּר עִם הָעַכּוּ''ם אוֹ שֶׁרוֹאֶה מִדּוֹתֵיהֶם אֲזַי תֵּכֶף הָרָע שֶׁשּׁוֹכֵן עַל הַטּוֹב הַיְנוּ אוֹתִיּוֹת הַתּוֹרָה נִתְבַּטֵּל וְנוֹפֵל וְאוֹתִיּוֹת הַתּוֹרָה בּוֹלְטִין אֲזַי הוּא יוֹדֵעַ הַתּוֹרָה שֶׁבְּאוֹתוֹ הַדָּבָר וְזֶה שֶׁכָּתוּב בַּזּהַר הַקָּדוֹשׁ (לֶך לְך דַף צ:) ''בָּרְכוּ ה מַלְאָכָיו גִּבּרֵי כחַ עשֵׂי דְבָרוֹ'' אִלֵּין אִנּוּן דְּמִתְגַּבְּרִין עַל יִצְרֵיהוֹן, אִנּוּן דָּמְיָן לְמַלְאָכִין מַמָּשׁ ''עשֵׂי דְבָרוֹ'' דְּעָבְדִין לְהַאי דָּבָר ''לִשְׁמעַ בְּקוֹל דְּבָרוֹ'' אִנּוּן זָכַיִן לְמִשְׁמַע קָלִין מִלְּעֵלָּא כִּי  הַתּוֹרָה נִקְרֵאת דָּבָר כְּמוֹ שֶׁכָּתוּב (תְּהִלִּים ק''ה) ''דָּבָר צִוָּה לְאֶלֶף דּוֹר'' וְ כָל מַה שֶּׁאוֹתִיּוֹת הַתּוֹרָה נִתְצַמְצֵם וְנִתְלַבְּשִׁים בְּצִמְצוּמִים וּבִלְבוּשִׁים יְתֵרִים הַתּוֹרָה הוּא בְּהֶעְלֵם וּבְאִתְכַּסְיָא יוֹתֵר וּמִי שֶׁמַּפְשִׁיט אֶת הָאוֹתִיּוֹת הַתּוֹרָה מֵהַלְּבוּשִׁים הוּא דּוֹמֶה כְּמִי שֶׁבּוֹנֶה אֶת הַתּוֹרָה לְמָשָׁל אוֹתִיּוֹת הַתּוֹרָה שֶׁהָיוּ מְפֻזָּרִין וּמְפרָדִין בִּלְשׁוֹנוֹת הָעַכּוּ''ם וְלא הָיָה שׁוּם אָדָם יוֹדֵעַ מֵהֶם מֵחֲמַת הַיְמֵי רַע שֶׁהֶחֱשִׁיך עֲלֵיהֶם וְהִלְבִּישׁ אוֹתָם וּכְשֶׁבָּא זֶה הָאָדָם, שֶׁהוּא דּוֹמֶה לְמַלְאַך ה צְבָאוֹת עַל יְדֵי שֶׁכּוֹפֶה אֶת יִצְרוֹ, הַיְנוּ הַיְמֵי רַע אֲזַי הָרָע הַיְנוּ לְשׁוֹנוֹת הָעַכּוּ''ם, נִכְפָּפִין וְנִתְבַּטְּלִין כְּנֶגְדּוֹ וְאָז נִשְׁאָרִין אוֹתִיּוֹת הַתּוֹרָה בּוֹלְטִין וּכְשֶׁנִּפְשָׁטִין מֵהַלְּבוּשִׁים הַגַּשְׁמִיִּים הַיְנוּ מִלְּשׁוֹנוֹת הָעַכּוּ''ם הַיְנוּ מִמִּדּוֹת רָעוֹת הַיְנוּ מִימֵי רַע אֲזַי מְקַבְּלִין אֵלּוּ אוֹתִיּוֹת הַתּוֹרָה אוֹר רַב יוֹתֵר מִמַּה שֶּׁהָיוּ מְקַבְּלִין מִתְּחִלָּה כִּי מִתְּחִלָּה לא הָיוּ מְקַבְּלִין אֶלָּא כְּדֵי חִיּוּת הָרָאוּי לְאוֹתוֹ מָקוֹם כְּדֵי שֶׁלּא לְהַשְׁפִּיעַ יוֹתֵר מֵהָרָאוּי לָהֶם כְּמוֹ שֶׁכָּתוּב בְּכִתְבֵי הָאֲרִ''י עַד דְּלא יָדַע בֵּין אָרוּר הָמָן לְבָרוּך מָרְדֳּכַי הַיְנוּ שֶׁיַּמְשִׁיך שֶׁפַע לְהַקְּלִפּוֹת כְּדֵי חִיּוּנוֹ וְלא יוֹתֵר [עַיֵּן בִּ''פְרִי עֵץ חַיִּים'' (בְּכַוָּנוֹת פּוּרִים פֶּרֶק ו) מְבאָר שָׁם שֶׁצְּרִיכִין לְהַמְשִׁיך חִיּוּת לְהַקְּדֻשָּׁה הַנֶּעְלֶמֶת בְּתוֹך הַקְּלִפּוֹת אֲבָל צְרִיכִין לְהַמְשִׁיך הַחִיּוּת בְּצִמְצוּם גָּדוֹל שֶׁזֶּהוּ סוֹד כַּוָּנוֹת הַשִּׁכְרוּת שֶׁל פּוּרִים עַיֵּן שָׁם] אֲבָל כְּשֶׁנִּפְשָׁטִין הָאוֹתִיּוֹת מֵהַקְּלִפּוֹת אֲזַי מְקַבְּלִין אוֹר רַב מִלְּעֵלָּא וְזֶהוּ ''עשֵׂי דְבָרוֹ לִשְׁמעַ בְּקוֹל דְּבָרוֹ'' כְּשֶׁעוֹשִׂין וּבוֹנִין לְהַתּוֹרָה שֶׁהָיָה מִתְּחִלָּה מְפֻזָּרִין וּמְפרָדִין בִּלְשׁוֹנוֹת הָעַכּוּ''ם וּבְמִדּוֹת רָעוֹת וּבִימֵי רַע אֲזַי ''לִשְׁמעַ בְּקוֹל דְּבָרוֹ'' וְזוֹכִין לְמִשְׁמַע קָלִין מִלְּעֵילָא הַיְנוּ שֶׁהַדָּבָר הַיְנוּ הַתּוֹרָה מְקַבְּלִין אוֹר רַב מִלְּמַעְלָה וְזֶה שְׁמִיעַת הַתּוֹרָה וְזֶה בְּחִינַת נַעֲשֶׂה וְנִשְׁמַע שֶׁמִּתְּחִלָּה עוֹשִׂין וּבוֹנִין לְאוֹתִיּוֹת הַתּוֹרָה שֶׁיְּהֵא אוֹתִיּוֹת בּוֹלְטוֹת וּמִצְטָרְפוֹת (יוֹמָא עג:) וְאַחַר כָּך נִשְׁמַע זָכִין לְמִשְׁמַע קָלִין מִלְּעֵלָּא הַיְנוּ שֶׁאוֹתִיּוֹת הַתּוֹרָה מְקַבְּלִין חִיּוּת וְאוֹר רַב יוֹתֵר מִמַּה שֶּׁקִּבְּלוּ מִתְּחִלָּה כְּשֶׁהָיוּ מְלֻבָּשִׁין בִּלְשׁוֹנוֹת הַגּוֹיִם וּבִימֵי רַע. ד. וְזֶה יָדוּעַ, שֶׁהַתּוֹרָה, הַיְנוּ הַמִּדּוֹת, הַיְנוּ הַיָּמִים שׁוֹרָה בָּהֶם אַהֲבָתוֹ יִתְבָּרַך שְׁמוֹ (בָּלָק קצ''א:, בְּרֵאשִׁית מ''ו) כמו שכתוב בזוהר הקדוש, ''יוֹמָם יְצַוֶּה ה חַסְדּוֹ'' שֶׁהַחֶסֶד הַיְנוּ הָאַהֲבָה כְּמוֹ שֶׁכָּתוּב (יִרְמְיָה ל''א) : ''אַהֲבַת עוֹלָם אֲהַבְתִּיך'' [עַל כֵּן מְשַׁכְתִּיך חָסֶד] וְכוּ הוּא יוֹמָא דְּאָזֵל עִם כֻּלְּהוֹ יוֹמִין הַיְנוּ הַמִּדּוֹת כִּי  הַמִּדּוֹת הֵם צִמְצוּמִים לֶאֱלקוּתוֹ כְּדֵי שֶׁנּוּכַל לְהַשִּׂיג אוֹתוֹ עַל יְדֵי מִדּוֹתָיו כְּמוֹ שֶׁכָּתוּב בַּזּהַר הַקָּדוֹשׁ (פָּרָשַׁת בּא מ''ב:) : בְּגִין דְּיִשְׁתְּמוֹדְעִין לֵהּ  כִּי בְּלא מִדּוֹתָיו אִי אֶפְשָׁר לְהַשִּׂיג אוֹתוֹ וּמֵחֲמַת הָאַהֲבָה שֶׁאָהַב אֶת יִשְׂרָאֵל וְרָצָה שֶׁיִּדְבְּקוּ בּוֹ וְיאהֲבוּ אוֹתוֹ עִמּוֹ מִזֶּה הָעוֹלָם הַגַּשְׁמִי הִלְבִּישׁ אֶת אֱלקוּתוֹ בְּמִדּוֹת הַתּוֹרָה וְזֶה בְּחִינוֹת שֶׁל תַּרְיַ''ג מִצְווֹת כִּי הַשֵּׁם יִתְבָּרַך שִׁעֵר בְּדַעְתּוֹ שֶׁעַל יְדֵי הַמִּצְוָה הַזּאת נוּכַל לְהַשִּׂיג אוֹתוֹ וְ עַל יְדֵי זֶה צִמְצֵם אֶת אֱלקוּתוֹ דַּוְקָא בְּאֵלּוּ הַתַּרְיַ''ג מִצְווֹת לְמָשָׁל שֶׁשִּׁעֵר בְּדַעְתּוֹ מִצְוַת תְּפִלִּין שֶׁהַמִּצְוָה הַזּאת צָרִיך לִהְיוֹת כָּך הַיְנוּ אַרְבַּע פָּרָשִׁיּוֹת וְאַרְבַּע בָּתִּים שֶׁל עוֹר כְּתוּבִים וּרְצוּעוֹת שֶׁל עוֹר כִּי כָּך שִׁעֵר בְּדַעְתּוֹ שֶׁעַל יְדֵי הַצִּמְצוּם הַזֶּה נוּכַל לְהַשִּׂיג אוֹתוֹ וּלְעָבְדוֹ וְלָכֵן לא צִוָּה שֶׁיִּהְיֶה אַרְבַּע בָּתִּים שֶׁל כֶּסֶף וְזָהָב כִּי כֵּן שִׁעֵר וּמָדַד עַל יְדֵי אַהֲבָתוֹ נִמְצָא שֶׁעַל יְדֵי אַהֲבָתוֹ שֶׁאָהַב אֶת יִשְׂרָאֵל הִלְבִּישׁ אֶת עַצְמוֹ בְּמִדּוֹת הַתּוֹרָה נִמְצָא שֶׁבְּכָל מִדָּה וּמִדָּה יֵשׁ שָׁם אַהֲבָה שֶׁהַקָּדוֹשׁ בָּרוּך הוּא אוֹהֵב אֶת עַצְמוֹ עִם יִשְׂרָאֵל. נִמְצָא, מִי שֶׁמַּפְשִׁיט אֶת הַתּוֹרָה מִלְּבוּשֵׁי הַקְּלִפּוֹת עַל יְדֵי כְּפִיַּת הַיֵּצֶר אֲזַי הוּא מְקרָב אֶל הַשָּׁלוֹם כְּמוֹ שֶׁכָּתוּב: ''וְכָל נְתִיבוֹתֶיהָ שָׁלוֹם''. וְהַתּוֹרָה, יֵשׁ בָּהּ שְׁנֵי בְּחִינוֹת בְּחִינוֹת נִגְלֶה, וּבְחִינוֹת נִסְתָּר וְהַנִּסְתָּר הַזֶּה הוּא אוֹרַיְתָא דְּעַתִּיקָא סְתִימָאָה דַּעֲתִידָא לְאִתְגַּלְיָא לֶעָתִיד לָבוֹא (עיין זוהר בהעלותך קנ''ב:) וְאֲזַי כְּשֶׁיִּתְגַּלֶּה הַתּוֹרָה הַזּאת דְּעַתִּיקָא סְתִימָאָה אֲזַי יִהְיֶה הַשָּׁלוֹם נִפְלָא בָּעוֹלָם כמו שכתוב (יְשַׁעְיָה י''א) : ''וְגָר זְאֵב עִם כֶּבֶשׂ וְנָמֵר עִם גְּדִי וְכוּ, לא יָרֵעוּ וְלא יַשְׁחִיתוּ בְּכָל הַר קָדְשִׁי, כִּי מָלְאָה הָאָרֶץ דֵּעָה אֶת ה'' כִּי אֲזַי יִתְגַּלֶּה הָאַהֲבָה שֶׁבְּדַעְתּוֹ ה. כִּי יֵשׁ שְׁנֵי מִינֵי אַהֲבוֹת אַחַת שֶׁהִיא אַהֲבָה שֶׁבְּיָמִים כְּמוֹ שֶׁמּוּבָא לְעֵיל ''יוֹמָם יְצַוֶּה ה חַסְדּוֹ'' יוֹמָא דְּאָזֵל עִם כֻּלְּהוֹ יוֹמִין שֶׁבְּכָל יוֹם הַיְנוּ שֶׁבְּכָל מִדָּה וּמִדָּה יֵשׁ שָׁם אַהֲבָתוֹ שֶׁל הַשֵּׁם יִתְבָּרַך עִם יִשְׂרָאֵל וְזֶה שֶׁבְּפעַל וְ יֵשׁ אַהֲבָה שֶׁהוּא בְּכחַ הַיְנוּ הָאַהֲבָה שֶׁהָיָה בֵּין יִשְׂרָאֵל לַאֲבִיהֶם שֶׁבַּשָּׁמַיִם קדֶם הַבְּרִיאָה שֶׁהָיוּ יִשְׂרָאֵל עֲדַיִן בְּדַעְתּוֹ וּבְמחוֹ לְמָשָׁל,  יֵשׁ אַהֲבָה שֶׁהָאָב אוֹהֵב אֶת בְּנוֹ שֶׁכָּל אָדָם יָכוֹל לְהַשִּׂיג זאת הָאַהֲבָה וְהִתְקַשְּׁרוּת וְהָאַהֲבָה שֶׁיֵּשׁ בֵּין הַבֵּן וּבֵין הָאָב כְּשֶׁעֲדַיִן הַבֵּן בְּמחַ הָאָב קדֶם הַהוֹלָדָה זֶה הַהִתְקַשְּׁרוּת וְהָאַהֲבָה אֵין אָנוּ יְכוֹלִין לְהַשִּׂיג עַכְשָׁו כִּי  אֵין מַשִּׂיגִין עַכְשָׁו כִּי אִם בִּזְמַן וּבְמִדּוֹת וְאַהֲבָה שֶׁבְּדַעְתּוֹ וּבְמחוֹ הִיא לְמַעְלָה מֵהַזְּמַן וְהַמִּדּוֹת וְאֵינוֹ מְלֻבָּשׁ בְּשׁוּם לְבוּשׁ וְלֶעָתִיד לָבוֹא שֶׁיִּתְגַּלֶּה אוֹרַיְתָא דְּעַתִּיקָא סְתִימָאָה וְאָז יִתְקַיֵּם מַאֲמַר חֲכָמֵינוּ, זִכְרוֹנָם לִבְרָכָה (תַּעֲנִית ל''א). עֲתִידִים צַדִּיקִים לְהַרְאוֹת בְּאֶצְבַּע כְּמוֹ שֶׁכָּתוּב ''זֶה ה קִוִּינוּ לוֹ'' כִּי אָז יִפְשׁט הַקָּדוֹשׁ בָּרוּך הוּא אֶת לְבוּשָׁיו ''וְיִמָּלֵא הָאָרֶץ דֵּעָה אֶת ה כַּמַּיִם לַיָּם מְכַסִּים'' וְיִתְגַּלֶּה הָאַהֲבָה שֶׁהִיא בְּדַעַת שֶׁהִיא  פְּנִימִיּוּת הַתּוֹרָה הַיְנוּ אֱלקוּתוֹ הַשּׁוֹכֵן בְּתוֹך הַתּוֹרָה וְהַמִּדּוֹת כִּי עַכְשָׁו הַלְּבוּשׁ הַזֶּה הוּא מְכַסֶּה עַל אֱלקוּתוֹ הַיְנוּ עַל פְּנִימִיּוּת הַתּוֹרָה וּכְשֶׁיִּתְגַּלֶּה הַפְּנִימִיּוּת, הַיְנוּ אֱלקוּתוֹ אֲזַי יִתְרַבֶּה הַשָּׁלוֹם כְּמוֹ שֶׁכָּתוּב ''לא יָרֵעוּ וְלא יַשְׁחִיתוּ בְּכָל הַר קָדְשִׁי, כִּי מָלְאָה הָאָרֶץ דֵּעָה'' שֶׁיִּתְגַּלֶּה הָאַהֲבָה שֶׁבְּדַעַת וְזֶהוּ (זְכַרְיָה י''ד) : ''וְהָיָה יוֹם אֶחָד יִוָּדַע לַה'' שֶׁיִּתְגַּלֶּה הָ אַהֲבָה הַנִּקְרָא יוֹם כְּמוֹ שֶׁכָּתוּב: ''יוֹמָם יְצַוֶּה ה חַסְדּוֹ'' הַיְנוּ הַתּוֹרָה הַפְּנִימִיּוּת שֶׁהָיְתָה צְפוּנָה כְּמוֹ שֶׁכָּתוּב (בְּרֵאשִׁית א) : ''וַיַּרְא אֱלקִים אֶת הָאוֹר כִּי טוֹב'' וְאָמְרוּ רַזַ''ל (חֲגִיגָה י''ב) : ''כִּי טוֹב לִגְנז'' כִּי אוֹר הַתּוֹרָה הַזּאת אֵין הָעוֹלָם כְּדַאי לְהִשְׁתַּמֵּשׁ בָּהּ והתורה, נקראת טוב שנאמר (מִשְׁלֵי ד) ''כִּי לֶקַח טוֹב נָתַתִּי לָכֶם'' (עֲבוֹדָה זָרָה י''ט:) וְנִקְרָא אוֹר, כְּמוֹ שֶׁכָּתוּב (מִשְׁלֵי ו) : ''וְתוֹרָה אוֹר'' וְיֵשׁ גַּם כֵּן צַדִּיקִים שֶׁהֵם צְפוּנִים וּמֻסְתָּרִים שֶׁאֵין הָעוֹלָם כְּדַאי לְהִשְׁתַּמֵּשׁ בָּהֶם וְ צַדִּיק נִקְרָא טוֹב כְּמוֹ שֶׁכָּתוּב (יְשַׁעְיָה ג) : אִמְרוּ צַדִּיק כִּי טוֹב (חֲגִיגָה שָׁם) ונקרא אור כמו שכתוב (תְּהִלִּים צ''ז) : ''אוֹר זָרוּעַ לַצַּדִּיק'' וּ כְשֶׁיִּתְגַּלּוּ הַצַּדִּיקִים הַצְּפוּנִים וְהַתּוֹרָה הַצְּפוּנָה אֲזַי יִתְגַּלֶּה שָׁלוֹם רַב בָּעוֹלָם שֶׁיִּתְחַבְּרוּ כָּל הֲפָכִים יַחַד כְּמוֹ שֶׁכָּתוּב: ''וְגָר זְאֵב עִם כֶּבֶשׂ'' כִּי אָז יִתְגַּלֶּה הָאַהֲבָה שֶׁבְּדַעַת הַנִּקְרָא ''יוֹם אֶחָד יִוָּדַע לַה'' הַיְנוּ הָאַהֲבָה שֶׁבְּדַעַת אֲשֶׁר הוּא לא יוֹם וְלא לַיְלָה הַיְנוּ שֶׁהָאַהֲבָה הַזּאת הִיא לְמַעְלָה מֵהַזְּמַן וּלְמַעְלָה מֵהַמִּדּוֹת ו. וַאֲפִלּוּ בַּמִּדּוֹת עַצְמָן כָּל אֶחָד לְפִי בְּחִינָתוֹ הוּא בְּחִינַת דַּעַת לַבְּחִינָה שֶׁתַּחְתֶּיהָ כְּמוֹ שֶׁאָמְרוּ חֲזַ''ל מַה שֶּׁעָשְׂתָה חָכְמָה עֲטָרָה לְראשָׁהּ, עָשְׂתָה עֲנָוָה עָקֵב לְסִלּוּתָא (מִדְרָשׁ רַבָּה שִׁיר הַשִּׁירִים הוּבָא בְּתוֹסְפוֹת יְבָמוֹת ק''ג: דִּבּוּר הַמַּתְחִיל הַמְּסֻלַּיִּם) נִמְצָא שֶׁ הַמַּדְרֵגָה הַפְּחוּתָה שֶׁל עוֹלַם הַיְצִירָה הוּא בְּחִינַת דַּעַת לְעוֹלַם הָעֲשִׂיָּה שֶׁתַּחְתָּיו נִמְצָא שֶׁיֵּשׁ אָדָם שֶׁאַהֲבָתוֹ שֶׁיֵּשׁ לוֹ עִם הַשֵּׁם יִתְבָּרַך בְּמִדּוֹתָיו וּבַזְּמַן הוּא בְּחִינוֹת אַהֲבָה שֶׁבְּדַעַת שֶׁלְּמַעְלָה מֵהַזְּמַן לְהָאָדָם שֶׁהוּא בְּמַדְרֵגָה פְּחוּתָה מִמֶּנּוּ וְזֶה שֶׁאָמְרוּ רַזַ''ל (מוֹעֵד קָטָן י''ז) : ''כִּי שִׂפְתֵי כהֵן יִשְׁמְרוּ דַּעַת וְתוֹרָה יְבַקְּשׁוּ מִפִּיהוּ'' אִם הָרַב דּוֹמֶה לְמַלְאַך ה צְבָאוֹת הַיְנוּ שֶׁכּוֹפֶה אֶת יִצְרוֹ אֲזַי הוּא דּוֹמֶה לְמַלְאַך ה צְבָאוֹת כְּמוֹ שֶׁכָּתוּב בַּזּהַר: ''בָּרְכוּ ה מַלְאָכָיו גִּבּוֹרֵי כחַ'' אִלֵּין אִנּוּן דְּמִתְגַּבְּרִין עַל יִצְרֵיהוֹן וְכוּ כִּי עַל יְדֵי זֶה שֶׁכּוֹפֶה אֶת יִצְרוֹ אֲזַי אוֹתִיּוֹת הַתּוֹרָה בּוֹלְטִין וּמִצְטָרְפִין נַעֲשֶׂה וְנִשְׁמַע כִּי עוֹשֶׂה וּבוֹנֶה אוֹתִיּוֹת הַתּוֹרָה וְזוֹכֶה לְמִשְׁמַע קוֹל הַתּוֹרָה מִלְּעֵלָּא בְּוַדַּאי מִזֶּה הָרַב, ''תּוֹרָה יְבַקְּשׁוּ מִפִּיהוּ'' כִּי בְּוַדַּאי  יוֹדֵעַ הוּא אֶת הַתּוֹרָה אֲפִלּוּ מִדְּבָרִים גַּשְׁמִיִּים הוּא מְלַקֵּט אוֹתִיּוֹת הַתּוֹרָה וזה ''כִּי שִׂפְתֵי כהֵן יִשְׁמְרוּ דַעַת''  כּהֵן, הוּא בְּחִינוֹת חֶסֶד ''יִשְׁמְרוּ דַעַת'', הַיְנוּ שֶׁיִּתְגַּלֶּה עַל יְדֵי הָרַב הַזֶּה הָאַהֲבָה שֶׁבְּדַעַת שֶׁהוּא לְפִי מַדְרֵגָתְך אַהֲבָה שֶׁהוּא לְמַעְלָה מֵהַזְּמַן שֶׁהוּא יוֹם אֶחָד יִוָּדַע לַה וְכוּ. ז. וְ יָכוֹל כָּל אָדָם לִטְעם טַעַם אוֹר הָאַהֲבָה שֶׁבְּדַעַת כָּל אֶחָד לְפִי בְּחִינָתוֹ אֲפִלּוּ עַכְשָׁו בְּתוֹך הַיָּמִים הַיְנוּ כְּשֶׁיְּקַשֵּׁר אֶת לִבּוֹ לְדַעְתּוֹ כִּי כָּל אֶחָד מִיִּשְׂרָאֵל יוֹדֵעַ שֶׁיֵּשׁ אֱלקִים בִּכְלָל אֲבָל הָרְשָׁעִים הֵם בִּרְשׁוּת לִבָּן (בְּרֵאשִׁית רַבָּה נחַ פָּרָשָׁה ל''ד) וְ הַמִּדּוֹת וְהַיָּמִים הֵם נִכְלָלִין בַּלֵּב כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (זהַר תְּרוּמָה קס''ב: וְעַיֵּן סַנְהֶדְרִין ק''ו:). רַחֲמָנָא לִבָּא בָּעֵי וּבִלְבַד שֶׁיְּכַוֵּן אֶת לִבּוֹ לַשָּׁמַיִם (בְּרָכוֹת ה:) כִּי  עִקָּרָן שֶׁל הַמִּדּוֹת הוּא הַלֵּב נִמְצָא  כְּשֶׁמְּקַשֵּׁר אֶת לִבּוֹ לְדַעְתּוֹ, שֶׁיּוֹדֵעַ שֶׁיֵּשׁ אֱלהִים בִּכְלָל שֶׁמְּלא כָל הָאָרֶץ כְּבוֹדוֹ וְיוֹדֵעַ בִּידִיעוֹת הַתּוֹרָה וּכְשֶׁכּוֹפֶה אֶת לִבּוֹ לְדַעְתּוֹ הַזֶּה הַיְנוּ שֶׁלִּבּוֹ בִּרְשׁוּתוֹ אֲזַי נִכְלָלִין גַּם כֵּן הַמִּדּוֹת שֶׁבְּלִבּוֹ לְדַעְתּוֹ וַאֲזַי מְקַבְּלִין הַמִּדּוֹת אוֹר הָאַהֲבָה שֶׁבְּדַעַת וְרוֹאֶה וּמַשִּׂיג אוֹר הַגָּנוּז לְפִי בְּחִינָתוֹ הַיְנוּ שֶׁהַצַּדִּיקִים וְהַתּוֹרָה שֶׁהָיָה גָּנוּז וְצָפוּן עַד עַתָּה מִמֶּנּוּ כְּשֶׁכּוֹפֵף אֶת לִבּוֹ לְהַדַּעַת אֲזַי מְקַבֵּל הַלֵּב שֶׁהוּא שׁרֶשׁ לְכָל הַמִּדּוֹת וּמְקַבֵּל אוֹר הָאַהֲבָה שֶׁבְּדַעַת הוּא הָאַהֲבָה שֶׁהָיָה בְּכחַ בֵּין הַקָּדוֹשׁ בָּרוּך הוּא לְיִשְׂרָאֵל קדֶם הַבְּרִיאָה וְזֶה ''מִי הָאִישׁ הֶחָפֵץ חַיִּים''  ''חָפֵץ'', הוּא בְּחִינַת לֵב שֶׁהַחֵפֶץ הוּא בַּלֵּב  ''חַיִּים'', הוּא בְּחִינַת דַּעַת כְּמוֹ שֶׁכָּתוּב (מִשְׁלֵי ט''ז) : ''מְקוֹר חַיִּים שֵׂכֶל בְּעָלָיו'' הַיְנוּ כְּשֶׁמְּקַשֵּׁר אֶת הַלֵּב לְהַדַּעַת שֶׁלִּבּוֹ בִּרְשׁוּתוֹ שֶׁכּוֹפֵף אֶת יִצְרוֹ אֲזַי לְפִי בְּחִינָתוֹ, אהֵב יָמִים הוּא מַמְשִׁיך אֶת הָאַהֲבָה מִדַּעַת לְתוֹך הַיָּמִים וּלְתוֹך הַמִּדּוֹת לִרְאוֹת טוֹב וְרוֹאֶה וּמַשִּׂיג אֶת הָאוֹר כִּי טוֹב וְגָנוּז וְשָׁמַעְתִּי בִּשְׁמוֹ, שֶׁאָמַר שֶׁבְּהַתּוֹרָה הַזּאת כְּלוּלִים הַכַּוָּנוֹת שֶׁל לוּלָב וְלא זָכִיתִי לִשְׁמעַ בֵּאוּר הָעִנְיָן אַך עִיַּנְתִּי וּמָצָאתִי קְצָת כִּי עִקַּר הַכַּוָּנוֹת שֶׁל לוּלָב הוּא לְהַמְשִׁיך כָּל הַחֲסָדִים עַד הֶחָזֶה לְהָאִירָם אֶל הַמַּלְכוּת וּצְרִיכִין לְנַעֲנֵעַ הַנַּעֲנוּעִים כְּדֵי לְהַמְשִׁיך אוֹר מִשּׁרֶשׁ הַחֲסָדִים שֶׁבְּדַעַת אֶל הַחֲסָדִים הַמִּתְפַּשְּׁטִים בַּגּוּף לְהוֹסִיף עֲלֵיהֶם אוֹר גָּדוֹל מִשָּׁרְשָׁם שֶׁבְּדַעַת וְכוּ עַיֵּן שָׁם בַּ''פְּרִי עֵץ חַיִּים'' בְּשַׁעַר הַלּוּלָב וְגַם מְבאָר שָׁם שֶׁהַכַּוָּנָה בְּעִנְיַן הַכָּתוּב: ''יוֹמָם יְצַוֶּה ה חַסְדּוֹ'' וְלא אָמַר יוֹם אֶלָּא יוֹמָם שֶׁהוּא הוֹלֵך עִם כֻּלָּם עַיֵּן שָׁם וְכָל זֶה מְבאָר בְּהַתּוֹרָה הַנַּ''ל עַל פִּי דַּרְכּוֹ הַנּוֹרָא שֶׁל רַבֵּנוּ, זִכְרוֹנוֹ לִבְרָכָה כִּי מְבאָר שָׁם שֶׁעַל יְדֵי כְּפִיַּת הַיֵּצֶר זוֹכֶה לְגַלּוֹת הָאַהֲבָה שֶׁהוּא הַחֶסֶד שֶׁהוּא יוֹמָא דְּאָזֵל עִם כֻּלְּהוֹ יוֹמִין דְּהַיְנוּ שֶׁהָאַהֲבָה שֶׁהוּא הַחֶסֶד מְלֻבָּשׁ בְּכָל הַמִּדּוֹת וְכוּ וּמְבאָר שָׁם שֶׁיֵּשׁ אַהֲבָה שֶׁבְּדַעַת שֶׁהִיא לְמַעְלָה מֵהַזְּמַן וְהַמִּדּוֹת וְעַל יְדֵי שֶׁמְּקַשֵּׁר לִבּוֹ לְדַעְתּוֹ, שֶׁלִּבּוֹ בִּרְשׁוּתוֹ וְכוּ אֲזַי מְקַבְּלִין הַמִּדּוֹת אוֹר הָאַהֲבָה שֶׁבְּדַעַת וְכוּ כַּנַּ''ל וְכָל זֶה הוּא סוֹד כַּוָּנוֹת לוּלָב הַנַּ''ל שֶׁהוּא לְהַמְשִׁיך הֶאָרָה מִשּׁרֶשׁ הַחֲסָדִים שֶׁבְּדַעַת שֶׁהוּא בְּחִינַת אַהֲבָה שֶׁבְּדַעַת לְתוֹך הַחֲסָדִים שֶׁבְּגוּף שֶׁהֵם בְּחִינַת כְּלָלִיּוּת הַמִּדּוֹת שֶׁבְּכֻלָּם מְלֻבָּשִׁים חֲסָדִים שֶׁהֵם בְּחִינַת אַהֲבָה כַּנַּ''ל. וְכָל זֶה כְּדֵי  לְהָאִיר אֶל הַמַּלְכוּת שֶׁהוּא הָאֶתְרוֹג הַיְנוּ כְּדֵי  לְגַלּוֹת מַלְכוּתוֹ לְכָל בָּאֵי עוֹלָם הַיְנוּ לִמְצא אֱלקוּתוֹ בְּכָל לְשׁוֹנוֹת הָעַכּוּ''ם וּבְכָל הַדְּבָרִים גַּשְׁמִיִּים וּבְכָל מְדוֹרֵי הַקְּלִפּוֹת כַּנַּ''ל שֶׁכָּל זֶה הוּא בְּחִינוֹת: ''וּמַלְכוּתוֹ בַּכּל מָשָׁלָה'' וְכָל זֶה נַעֲשֶׂה עַל יְדֵי הַצַּדִּיק שֶׁכּוֹפֶה יִצְרוֹ שֶׁהוּא בְּחִינַת  הַלּוּלָב, שֶׁהוּא בְּחִינַת צַדִּיק כַּיָּדוּעַ בְּחִינַת ''צַדִּיק כַּתָּמָר יִפְרָח'' כִּי בְּסֻכּוֹת אָנוּ עוֹסְקִין לְגַלּוֹת מַלְכוּתוֹ לְכָל בָּאֵי עוֹלָם וַאֲפִלּוּ לְכָל הַשִּׁבְעִים לְשׁוֹנוֹת הָעַכּוּ''ם שֶׁזֶּהוּ סוֹד הַשִּׁבְעִים פָּרִים שֶׁמַּקְרִיבִין בִּשְׁבִילָם בְּסֻכּוֹת וְזֶהוּ שֶׁאָנוּ אוֹמְרִים אַחַר נְטִילַת לוּלָב וְהַקָּפוֹתָיו. ''לְמַעַן דַּעַת כָּל עַמֵּי הָאָרֶץ כִּי ה הוּא הָאֱלקִים אֵין עוֹד'' וְכָל זֶה מְבאָר בְּהַתּוֹרָה הַזּאת, כַּמְבאָר לְעֵיל בַּאֲרִיכוּת וַעֲדַיִן צְרִיכִין עִיּוּנָא רַבָּא לְבָאֵר כָּל הַכַּוָּנוֹת שֶׁל לוּלָב עַל פִּי הַתּוֹרָה הַנַּ''ל בָּאֵר הֵיטֵב וַה יָאִיר עֵינֵינוּ בְּתוֹרָתוֹ שֶׁנִּזְכֶּה לְהָבִין דְּבָרָיו וּרְמִיזוֹתָיו הַנּוֹרָאִים וְהַנִּפְלָאִים


~ לד - וְאַתֶּם תִּהְיוּ לִי מַמְלֶכֶת כּהֲנִים

[לְשׁוֹן רַבֵּנוּ, זִכְרוֹנוֹ לִבְרָכָה] ''וְאַתֶּם תִּהְיוּ לִי מַמְלֶכֶת כּהֲנִים וְגוֹי קָדוֹשׁ. אֵלֶּה הַדְּבָרִים אֲשֶׁר תְּדַבֵּר אֶל בְּנֵי יִשְׂרָאֵל'' (שְׁמוֹת י''ט) א. כְּתִיב (תְּהִלִּים ס''ט) : ''חֶרְפָּה שָׁבְרָה לִבִּי'' הַיְנוּ  הַחֲרָפוֹת וּבִזְיוֹנוֹת שׁוֹבְרִין לִבּוֹ שֶׁל אָדָם וְהַתִּקּוּן הוּא עַל יְדֵי שֶׁמְּקַשֵּׁר אֶת לִבּוֹ לְהַנְּקֻדָּה הַשַּׁיָּך לְלִבּוֹ בָּעֵת הַזּאת וְעַל יְדֵי זֶה נִתְבַּטֵּל הַחֶרְפָּה הַשּׁוֹרָה עַל לִבּוֹ. ב. כִּי הִנֵּה הַכְּלָל שֶׁ הַמֶּמְשָׁלָה בְּיַד הַצַּדִּיק לִפְעל פְּעֻלּוֹת כִּרְצוֹנוֹ כְּמוֹ שֶׁדָּרְשׁוּ חֲזַ''ל (מוֹעֵד קָטָן ט''ז:) : ''צַדִּיק מוֹשֵׁל'' וְכוּ מִי מוֹשֵׁל בִּי צַדִּיק וְזֶהוּ בְּחִינַת (בְּרֵאשִׁית מ''ב) : ''וְיוֹסֵף הוּא הַשַּׁלִּיט'' וְהוּא שׁרֶשׁ כְּלָלִיּוּת נִשְׁמוֹת יִשְׂרָאֵל וְהֵם הָעֲנָפִים שֶׁלּוֹ הַמְקַבְּלִים מִמֶּנּוּ וְ עִקַּר הַמֶּמְשָׁלָה לְהָאִיר וּלְהִתְעוֹרֵר לִבָּם לַעֲבוֹדַת הַשֵּׁם יִתְבָּרַך כמו שכתוב (דְּבָרִים ל''ג) : ''שְׁמַע ה קוֹל יְהוּדָה וְאֶל עַמּוֹ תְּבִיאֶנּוּ'' הַיְנוּ לְהָאִיר הֶאָרַת הַצַּדִּיק  בַּעֲנָפִים הַיְנוּ בְּלֵב יִשְׂרָאֵל וְזֶהוּ: ''וְאֶל עַמּוֹ תְּבִיאֶנּוּ'' ג. וּבְחִינָה הַזּאת, הַיְנוּ ''וְיוֹסֵף הוּא הַשַּׁלִּיט'' הוּא בְּחִינַת מְלָאפוּם (בְּכָל סִפְרֵי קַבָּלָה וּמוּבָא בְּ''שַׁעֲרֵי צִיּוֹן'' בְּשַׁעַר תִּקּוּן הַנֶּפֶשׁ) בְּרִית מֶרְכָּבָה לַיְסוֹד אֲשֶׁר הוי''ה שֶׁלּוֹ בְּנִקּוּד מְלָאפוּם (עיין תיקון ע) כִּי הַמְּלָאפוּם הוּא הָאוֹתִיּוֹת מְלא פוּם לְהוֹרוֹת, שֶׁ כְּלֵי הַשֶּׁפַע הַיְנוּ הַפֶּה שֶׁל הַצַּדִּיק הוּא מָלֵא מֵאֱלקוּת שֶׁל הַשֵּׁם יִתְבָּרַך כִּי לִכְאוֹרָה  קָשֶׁה לָמָּה אָנוּ צְרִיכִין לִתְפִלָּה וְהַשֵּׁם יִתְבָּרַך יוֹדֵעַ מַחֲשָׁבוֹת אֲבָל מֵחֲמַת שֶׁ הַדִּבּוּר הוּא כְּלֵי הַשֶּׁפַע שֶׁבָּהֶם מְקַבְּלִין הַשֶּׁפַע כמו שכתוב (דְּבָרִים א) : ''וִיבָרֵך אֶתְכֶם כַּאֲשֶׁר דִּבֶּר לָכֶם'' הַיְנוּ  לְפִי הַדִּבּוּר כֵּן הַשֶּׁפַע אִם הַדִּבּוּר הַיְנוּ הַכְּלֵי הַשֶּׁפַע הוּא בִּשְׁלֵמוּת וּבִמְלוֹאָהּ אֲזַי יְכוֹלִין לְקַבֵּל בָּהֶם רב שֶׁפַע וְהַדִּבּוּרִים שֶׁל הַצַּדִּיק בְּוַדַּאי הוּא בִּשְׁלֵמוּת וּבִמְלוֹאָהּ לָכֵן יָכוֹל לְהַמְשִׁיך הַשֶּׁפַע לְיִשְׂרָאֵל וְעַל יְדֵי זֶה נִקְרָא בְּחִינַת מְלא פוּם לְהוֹרוֹת שֶׁהַפֶּה שֶׁלּוֹ בִּמְלוֹאָהּ וּבִשְׁלֵמוּת ד. וְ כָל אֶחָד וְאֶחָד מִיִּשְׂרָאֵל יֵשׁ בּוֹ בְּחִינַת ''צַדִּיק מוֹשֵׁל'' שֶׁהוּא בְּחִינַת מְלא פוּם כְּמוֹ שֶׁכָּתוּב (יְשַׁעְיָה ס) :''וְעַמֵּך כֻּלָּם צַדִּיקִים'' וזהו פירוש (תְּהִלִּים קי''ד) : ''יִשְׂרָאֵל מַמְשְׁלוֹתָיו'' הַיְנוּ מִי מוֹשֵׁל בִּי צַדִּיק כִּי  יֵשׁ בְּכָל אֶחָד מִיִּשְׂרָאֵל דָּבָר יָקָר שֶׁהוּא בְּחִינַת נְקֻדָּה, מַה שֶּׁאֵין בַּחֲבֵרוֹ כְּמַעֲשֵׂה דְּאַבַּיֵי וְאַבָּא אֻמָּנָא (תַּעֲנִית כא:) שֶׁהֵשִׁיבוּ לוֹ לָא מָצִית לְמֶעֱבַד כְּעֻבְדָּא דְּאַבָּא אֻמָּנָא וְכוּ וּ בְחִינָה הַזּאת שֶׁיֵּשׁ בּוֹ יוֹתֵר מֵחֲבֵרוֹ הוּא מַשְׁפִּיעַ וּמֵאִיר וּמְעוֹרֵר לֵב חֲבֵרוֹ וַחֲבֵרוֹ צָרִיך לְקַבֵּל הִתְעוֹרְרוּת וּבְחִינָה הַזּאת מִמֶּנּוּ כְּמוֹ שֶׁכָּתוּב וּמְקַבְּלִין דֵּין מִן דֵּין [תרגום: וקרא זה אל זה] (ישעי ג). כִּי  קדֶם מַתַּן תּוֹרָה הָיָה הַמֶּמְשָׁלָה בְּיַד הַשֵּׁם יִתְבָּרַך וְאַחַר מַתַּן תּוֹרָה נָתַן הַמֶּמְשָׁלָה לְיַד כָּל יִשְׂרָאֵל כָּל אֶחָד לְפִי בְּחִינָתוֹ כִּי  אוֹתִיּוֹת הַתּוֹרָה הֵם הִתְלַבְּשׁוּת רְצוֹנוֹ שֶׁל הַשֵּׁם יִתְבָּרַך כִּי רְצוֹנוֹ שֶׁל הַשֵּׁם יִתְבָּרַך שֶׁהַמִּצְווֹת יִהְיוּ כָּך לְמָשָׁל מִצְוַת תְּפִלִּין הָיָה רְצוֹנוֹ שֶׁיִּהְיֶה בְּאַרְבַּע פָּרָשִׁיּוֹת וּבַתִּים שֶׁל עוֹר וְלא שֶׁל כֶּסֶף כִּי כֵן רְצוֹנוֹ נִמְצָא שֶׁרְצוֹנוֹ מְלֻבָּשׁ בְּכָל הַתּוֹרָה וְעַכְשָׁו שֶׁהַתּוֹרָה מְסוּרָה בְּיָדֵינוּ גַּם הָרָצוֹן שֶׁל הַשֵּׁם יִתְבָּרַך מְסוּרָה בְּיָדֵינוּ שֶׁאָנוּ מוֹשְׁלִין כִּבְיָכוֹל, לִהְיוֹת רְצוֹנוֹ כְּפִי רְצוֹנֵנוּ וְזֶה בְּחִינַת ''יִשְׂרָאֵל מַמְשְׁלוֹתָיו'' כַּנַּ''ל וְזֶהוּ שֶׁדָּרְשׁוּ רַזַ''ל (יְרוּשַׁלְמִי ראשׁ הַשָּׁנָה פא) ''רַבּוֹת עָשִׂיתָ אַתָּה ה אֱלקַי'', קדֶם מַתַּן תּוֹרָה וְאַחַר מַתַּן תּוֹרָה ''נִפְלְאוֹתֶיך וּמַחְשְׁבוֹתֶיך אֵלֵינוּ'' הַיְנוּ שֶׁהַכּל בְּיָדֵינוּ וְזֶהוּ (תְּהִלִּים פ''א) ''אָנכִי ה אֱלקֶיך הַמַּעַלְך מֵאֶרֶץ מִצְרָיִם'' הַיְנוּ קדֶם מַתַּן תּוֹרָה הָיָה הַכּל אָנכִי וְאַחַר מַתַּן תּוֹרָה הַרְחֶב פִּיך וַאֲמַלְאֵהוּ זֶה בְּחִינַת מְלָאפוּם שֶׁהוּא בְּחִינַת יוֹסֵף הוּא הַשַּׁלִּיט הַיְנוּ מִי מוֹשֵׁל בִּי הַיְנוּ שֶׁהַשֶּׁפַע הוּא לְפִי הַרְחָבַת הַפֶּה, וּלְפִי כְּלֵי הַדִּבּוּר כָּל אֶחָד לְפִי בְּחִינָתוֹ. ה. וּמְלָאפוּם, הַיְנוּ בְּחִינַת: ''וְיוֹסֵף הוּא הַשַּׁלִּיט'' הוּא בְּחִינַת נְקֻדָּה עִם וָאו כִּי בְּחִינַת  יוֹסֵף נִמְשָׁך מֵחָכְמָה וּבִינָה כְּמוֹ שֶׁכָּתוּב (בְּרֵאשִׁית מ''א) : ''אַחֲרֵי הוֹדִיעַ אוֹתְך אֶת כָּל זאת, אֵין נָבוֹן וְחָכָם כָּמוֹך'' הַיְנוּ חָכְמָה וּבִינָה וְעַל יְדֵי זֶה נַעֲשֶׂה ''וְיוֹסֵף הוּא הַשַּׁלִּיט'' וְ חָכְמָה, הִיא בְּחִינַת נְקֻדָּה הַיְנוּ יוּד מַעְיָן וּ בִינָה, הוּא נַחַל הַנִּמְשָׁך מִן הַמַּעְיָן וְ עַל שֵׁם הַמַּשְׁכוּת, הוּא וָאו נִקְרָא נַחַל הַנִּמְשָׁך מִן הַמַּעְיָן שֶׁהוּא יוּד ו. וּבְחִינַת מְלָאפוּם יֵשׁ בִּכְלָלוּת וּבִפְרָטוּת כִּי עֲשֶׂרֶת הַדִּבְּרוֹת עִם הַלּוּחוֹת הוּא בְּחִינַת מְלָאפוּם שֶׁהוּא יוּד וְהַלּוּחוֹת הֵם וָאו כְּמוֹ שֶׁאָמְרוּ חֲזַ''ל (בָּבָא בַּתְרָא י''ד) וְהַלּוּחוֹת אָרְכָּן שִׁשָּׁה וְרָחְבָּן שִׁשָּׁה וְ הַתּוֹרָה עִם הָעוֹלָם גַּם כֵּן יוּד וּוָאו כִּי הַתּוֹרָה הִיא יוּד שֶׁנִּקְרֵאת (תְּהִלִּים קי''א) : ''רֵאשִׁית חָכְמָה'' וְהָעוֹלָם הוּא וָאו שֶׁנִּבְרָא בְּשֵׁשֶׁת יְמֵי הַמַּעֲשֶׂה וְ צַדִּיק עִם יִשְׂרָאֵל הֵם גַּם כֵּן יוּד וָאו כִּי צַדִּיק הוּא יוּד כִּי הַצַּדִּיקִים הֵם נִקְרָאִים חַכְמֵי הָעֵדָה (עיין בהקדמת הזוהר דף ח שמות כז עיין מאורי אור) וישראל הם בחינת ואו שהם תמכי אוריתא ונקראים ווי העמודים. וְ אֵצֶל כָּל אֶחָד מִיִּשְׂרָאֵל בִּפְנֵי עַצְמוֹ יֵשׁ גַּם כֵּן בְּחִינַת יוּד וָאו יוד על שם הפה כמו שכתוב (תְּהִלִּים מ''ט) ''פִּי יְדַבֵּר חָכְמוֹת'' וָאו, עַל שֵׁם ''וְהָגוּת לִבִּי תְּבוּנוֹת'' שֶׁהוּא בְּחִינַת לוּחוֹת, שֶׁהֵם וָאו כַּנַּ''ל כְּמוֹ שֶׁכָּתוּב (מִשְׁלֵי ג) : ''קָשְׁרֵם עַל גַּרְגְּרוֹתֶיך כָּתְבֵם עַל לוּחַ לִבֶּך'' ז. וּכְשֶׁ הַלֵּב, הַיְנוּ בְּחִינַת וָאו, בְּחִינַת לוּחוֹת הוּא  מְשֻׁקָּע בְּאַהֲבוֹת רָעוֹת הַיְנוּ חֲרָפוֹת וּבִזְיוֹנוֹת, הַנִּקְרָא עָרְלַת לֵב (דברים י) אֲזַי הוּא  בִּבְחִינַת שִׁבְרֵי לוּחוֹת וְחֶרְפָּה הוּא בְּחִינַת עָרְלָה כְּמוֹ שֶׁכָּתוּב (בְּרֵאשִׁית ל''ד) : ''לא נוּכַל לָתֵת אֶת אֲחוֹתֵנוּ לְאִישׁ אֲשֶׁר לוֹ עָרְלָה כִּי חֶרְפָּה הִיא לָנוּ'' וְהוּא בְּחִינַת  אַהֲבָה נְפוּלָה וּשְׁבוּרָה כִּי יָדוּעַ שֶׁ הַיֵּצֶר הָרָע וְהַקְּלִפּוֹת נִתְהַוִּים מִן שְׁבִירַת כֵּלִים (בְּהֵיכַל הַנְּקֻדִּים שַׁעַר שְׁבִירַת הַכֵּלִים פֶּרֶק ג). כִּי שְׁבִירַת כְּלֵי הַחֶסֶד נָפְלוּ אֶל בִּינָה דִּבְרִיאָה הַיְנוּ בִּינָה לִבָּא (פתח אליהו) וְהָאוֹר הַחֶסֶד נִשְׁאָר בִּיסוֹד דַּאֲצִילוּת שֶׁהוּא בְּחִינַת (מִשְׁלֵי י) : ''צַדִּיק יְסוֹד עוֹלָם'' נִמְצָא שֶׁ אַהֲבוֹת רָעוֹת בָּאִים מִשְּׁבִירַת כְּלֵי הַחֶסֶד וְזֶה שֶׁתִּרְגֵּם אֻנְקְלוֹס: ''כִּי חֶרְפָּה הִיא לָנוּ'' אֲרֵי חִסוּדָא הִיא לָנָא כִּי  הַחֶרְפָּה הַיְנוּ עָרְלַת לֵב הַיְנוּ אֲהָבוֹת רָעוֹת נַעֲשֶׂה מִשְּׁבִירַת כְּלֵי הַחֶסֶד כִּי זֶה נִרְאֶה בְּחוּשׁ שֶׁ  ''עַל כָּל פְּשָׁעִים תְּכַסֶּה אַהֲבָה'' (מִשְׁלֵי י) אֲפִלּוּ אִם אֶחָד פּוֹשֵׁעַ נֶגֶד חֲבֵרוֹ אֲזַי אֵינוֹ מְחָרְפֵהוּ כִּי הָאַהֲבָה מְכַסָּה עַל כָּל פְּשָׁעִים וּכְשֶׁמִּתְקַלְקֵל בְּרִית הָאַהֲבָה בֵּינֵיהֶם הַיְנוּ בְּחִינַת שְׁבִירַת כְּלֵי הַחֶסֶד אֲזַי מְחָרְפֵהוּ כִּי הַחֶרְפָּה הוּא מִשְּׁבִירַת כְּלֵי הַחֶסֶד כַּנַּ''ל וּכְשֶׁהַלֵּב הוּא מְשֻׁקָּע בְּחֶרְפָּה, הַיְנוּ בְּעָרְלַת לֵב בְּחִינַת שִׁבְרֵי לוּחוֹת, הַיְנוּ ''חֶרְפָּה שָׁבְרָה לִבִּי'' וּכְשֶׁמְּקַשֵּׁר הַלֵּב, הַיְנוּ בְּחִינַת וָאו כַּנַּ''ל לְהַיּוּד, הַיְנוּ נְקֻדָּה, שֶׁהוּא בְּחִינַת צַדִּיק שֶׁשָּׁם הָאוֹר הָאַהֲבָה הַקְּדוֹשָׁה שׁוֹרֶה כִּי אוֹר הַחֶסֶד נִשְׁאָר בִּיסוֹד דַּאֲצִילוּת אֲזַי נִתְבַּטֵּל הָאַהֲבוֹת רָעוֹת הַיְנוּ הַחֲרָפוֹת הַיְנוּ עָרְלַת לֵב כִּי  הַצַּדִּיק שֶׁהוּא נְקֻדָּה שֶׁשָּׁם שׁוֹרָה הָאַהֲבָה הַקְּדוֹשָׁה יָאִיר לְהַוָּאו שֶׁהוּא בְּחִינַת לֵב וְנִתְבַּטֵּל הַחֶרְפָּה, הַיְנוּ עָרְלַת לֵב כִּי עַל כָּל פְּשָׁעִים תְּכַסֶּה אַהֲבָה כִּי שָׁם שׁוֹרָה אַהֲבָה הַקְּדוֹשָׁה וְזֶהוּ שֶׁאָמְרוּ חַזַ''ל (נְדָרִים ל''ב:) בִּקֵּשׁ הַקָּדוֹשׁ בָּרוּך הוּא לְהוֹצִיא כְּהֻנָּה מִשֵּׁם. וּבִשְׁבִיל שֶׁהִקְדִּים בִּרְכַּת אַבְרָהָם לְבִרְכַּת הַמָּקוֹם נְטָלָהּ מִשֵּׁם וּנְתָנָהּ לְאַבְרָהָם שֶׁנֶּאֱמַר: ''אַתָּה כהֵן לְעוֹלָם עַל דִּבְרָתִי מַלְכִּי צֶדֶק'' וְזֶהוּ כְּשֶׁהַקָּדוֹשׁ בָּרוּך הוּא נָתַן הַכְּהֻנָּה לְפִינְחָס אָמַר: ''הִנְנִי נוֹתֵן לוֹ אֶת בְּרִיתִי שָׁלוֹם'' (בְּמִדְבַּר כ''ה) כִּי  הַכְּהֻנָּה הִיא בְּחִינַת אַהֲבָה הוּא אַבְרָהָם שׁוֹרָה בִּמְקוֹם בְּרִית שָׁלוֹם הַיְנוּ צַדִּיק יְסוֹד עוֹלָם ח. נִמְצָא שֶׁ צָּרִיך כָּל אֶחָד לְדַבֵּר בֵּינוֹ לְבֵין קוֹנוֹ כְּדֵי שֶׁיָּאִיר בְּחִינַת נְקֻדָּה בְּחִינַת: ''פִּי יְדַבֵּר חָכְמוֹת'' לְהַוָּאו שֶׁהוּא בְּחִינַת: ''וְהָגוּת לִבִּי תְבוּנוֹת'' וְ עַל יְדֵי זֶה נִתְבַּטֵּל עָרְלַת לִבּוֹ הַיְנוּ חֲרָפוֹת הַיְנוּ אֲהָבוֹת רָעוֹת. וְגַם  צָרִיך כָּל אָדָם לְדַבֵּר עִם חֲבֵרוֹ בְּיִרְאַת שָׁמַיִם כְּדֵי לְקַבֵּל הִתְעוֹרְרוּת בְּלִבּוֹ מֵהַנְּקֻדָּה שֶׁיֵּשׁ בַּחֲבֵרוֹ יוֹתֵר מִמֶּנּוּ כְּמוֹ שֶׁכָּתוּב ''וּמְקַבְּלִין דֵּין מִן דֵּין'' כִּי בְּזֶה הַבְּחִינָה שֶׁיֵּשׁ בַּחֲבֵרוֹ יוֹתֵר מִמֶּנּוּ זאת הַבְּחִינָה הוּא בְּחִינַת נְקֻדָּה וְשָׁם בְּהַנְּקֻדָּה הַזּאת שׁוֹרָה הָאַהֲבָה הַנִּקְרָא כּהֵן וְהַנְּקֻדָּה הַזּאת הוּא בְּחִינַת צַדִּיק לְגַבֵּי חֲבֵרוֹ וְהַנְּקֻדָּה הַזּאת מֵאִיר לְלֵב חֲבֵרוֹ, הַנִּקְרָא וָאו וְכָל הַנְּקֻדּוֹת הַלָּלוּ הַיְנוּ הַנְּקֻדָּה הַנִּקְרָא פִּי יְדַבֵּר חָכְמוֹת וְגַם הַנְּקֻדָּה שֶׁיֵּשׁ בְּכָל אֶחָד מַה שֶּׁאֵין בַּחֲבֵרוֹ הֵם  עֲנָפִים לְהַצַּדִּיק שֶׁהוּא נְקֻדָּה כְּלָלִיּוּת שֶׁל כָּל יִשְׂרָאֵל שהכל צריכין לְקַבֵּל מִתְּחִלָּה מֵהַצַּדִּיק וְאַחַר כָּך יְקַבְּלוּ דֵּין מִן דֵּין וְכָל אֶחָד יְקַבֵּל מִנֵּהּ וּבֵהּ וְעַל יְדֵי שְׁלשָׁה בְּחִינוֹת אֵלּוּ נִתְבַּטֵּל הַחֲרָפוֹת הַיְנוּ עָרְלַת לֵב הַיְנוּ אַהֲבוֹת רָעוֹת וְזֶהוּ: ''עַל כָּל פְּשָׁעִים תְּכַסֶּה אַהֲבָה'' כִּי שָׁם שׁוֹרָה אַהֲבָה הַקְּדוֹשָׁה וְזֶהוּ כְּשֶׁנּוֹלַד יוֹסֵף הַצַּדִּיק אָמְרָה רָחֵל: ''אָסַף אֱלקִים אֶת חֶרְפָּתִי'' (בְּרֵאשִׁית ל) כִּי כְּשֶׁנִּתְגַּלָּה הַנְּקֻדָּה שֶׁשָּׁם אַהֲבָה הַקְּדוֹשָׁה אֲזַי נִתְבַּטֵּל הַחֲרָפוֹת הַיְנוּ עָרְלַת לֵב הַיְנוּ אַהֲבוֹת רָעוֹת וְזֶה שֶׁכָּתוּב אֵצֶל יוֹסֵף (שָׁם מה) : ''כִּי פִּי הַמְדַבֵּר אֲלֵיכֶם'' וּפֵרֵשׁ רַשִׁ''י: כְּפִי כֵּן לִבִּי (עיין מגילה טז:) הַיְנוּ שֶׁהֵאִיר הַנְּקֻדָּה שֶׁלּוֹ בַּוָּאו שֶׁלּוֹ שֶׁהֵאִיר פִּי יְדַבֵּר חָכְמוֹת בְּהָגוּת לִבִּי תְבוּנוֹת וכתיב בו (שָׁם נ) : ''וַיְדַבֵּר עַל לִבָּם'' פֵּרֵשׁ רַשִׁ''י: דְּבָרִים הַמִּתְיַשְּׁבִין עַל הַלֵּב הַיְנוּ שֶׁהֵאִיר הַנְּקֻדָּה כְּלָלִיּוּת שֶׁלּוֹ בְּלֵב כָּל יִשְׂרָאֵל נִמְצָא שֶׁעַל יְדֵי שָׁלֹשׁ בְּחִינוֹת אֵלּוּ הַיְנוּ הִתְקַשְּׁרוּת הַצַּדִּיקִים וְהֵם יָאִירוּ בּוֹ כִּי הֵם הַנְּקֻדָּה כְּלָלִיּוּת יִשְׂרָאֵל וִיעוֹרְרוּ אֶת לִבּוֹ וְגַם עַל יְדֵי שֶׁיְּדַבֵּר עִם חֲבֵרוֹ יָכוֹל גַּם כֵּן כָּל אֶחָד וְאֶחָד לְהָאִיר וּלְעוֹרֵר לֵב חֲבֵרוֹ וְגַם עַל יְדֵי עַצְמוֹ שֶׁמְּדַבֵּר בֵּינוֹ לְבֵין קוֹנוֹ יָכוֹל גַּם כֵּן לְעוֹרֵר אֶת לְבָבוֹ עַל יְדֵי פִּי יְדַבֵּר חָכְמוֹת וְיָסִיר מִמֶּנּוּ עָרְלַת לֵב וְזֶהוּ פֵּרוּשׁ: ''וְאַתֶּם תִּהְיוּ לִי מַמְלֶכֶת כּהֲנִים'' הַיְנוּ בְּחִינַת אַהֲבָה הַקְּדוֹשָׁה כַּנַּ''ל ''וְגוֹי קָדוֹשׁ'', הַיְנוּ קדֶשׁ שֶׁהוּא בְּחִינַת נְקֻדָּה וּוָאו הוּא בְּחִינַת לֵב כַּנַּ''ל. עַל יְדֵי מַה תָּבוֹא לִבְחִינַת אַהֲבָה וְלִבְחִינַת קדֶשׁ וָאו עַל יְדֵי אֵלֶּה הַדְּבָרִים אֲשֶׁר תְּדַבֵּר אֶל בְּנֵי יִשְׂרָאֵל כִּי  משֶׁה הוּא נְקֻדָּה כְּלָלִיּוּת נִשְׁמוֹת יִשְׂרָאֵל שֶׁ בַּתְּחִלָּה צְרִיכִין הַכּל לְקַבֵּל מֵהַנְּקֻדָּה כְּלָלִיּוּת וְאַחַר כָּך צָרִיך כָּל אֶחָד וְאֶחָד לְהָאִיר בַּחֲבֵרוֹ מֵהַנְּקֻדָּה שֶׁיֵּשׁ בּוֹ וְגַם יוּכַל לְהָאִיר מִנֵּהּ וּבֵהּ מֵהַנְּקֻדָּה שֶׁבּוֹ, שֶׁהוּא ''פִּי יְדַבֵּר חָכְמוֹת'' לְהַוָּאו, שֶׁהוּא ''וְהָגוּת לִבִּי תְבוּנוֹת'' וְאָז נִקְרָא גּוֹי קָדוֹשׁ הַיְנוּ קדֶשׁ וָאו שֶׁהַנְּקֻדָּה מֵאִיר לְהַוָּאו וְעַל יְדֵי זֶה, ''וְאַתֶּם תִּהְיוּ לִי מַמְלֶכֶת כּהֲנִים'' הַיְנוּ אַהֲבָה הַקְּדוֹשָׁה כִּי כְּשֶׁתְּקַבֵּל מִן כָּל הַנְּקֻדּוֹת הַלָּלוּ הֵן מִנֵּהּ וּבֵהּ וְהֵן מֵהַנְּקֻדּוֹת שֶׁבְּכָל אֶחָד מִיִּשְׂרָאֵל הֵן מִנְּקֻדָּה כְּלָלִיּוּת שֶׁשָּׁם אֵצֶל כָּל הַנְּקֻדּוֹת שׁוֹרָה אַהֲבָה קְדוֹשָׁה הַנִּקְרָא כּהֵן כְּמוֹ שֶׁכָּתוּב ''הִנְנִי נוֹתֵן לוֹ אֶת בְּרִיתִי שָׁלוֹם'' וְהַנְּקֻדָּה הוּא בְּרִית שָׁלוֹם כְּמוֹ שֶׁכָּתוּב בְּ''עֵץ חַיִּים'': שֶׁהָאוֹר הַחֶסֶד נִשְׁאָר בִּיסוֹד דַּאֲצִילוּת. [וּכְשֶׁמְּדַבֵּר עִם חֲבֵרוֹ בְּיִרְאַת שָׁמַיִם מְקַבֵּל הַנְּקֻדָּה שֶׁבְּלֵב חֲבֵרוֹ בְּלִי לְבוּשׁ וְלִפְעָמִים מְקַבֵּל הַנְּקֻדָּה מֵחֲבֵרוֹ עַל יְדֵי דְּבָרִים אֲחֵרִים שֶׁמְּסַפֵּר עִמּוֹ כִּי  יֵשׁ לִפְעָמִים שֶׁיְּכוֹלִין לְקַבֵּל אוֹר וְהִתְעוֹרְרוּת לַעֲבוֹדַת הַשֵּׁם יִתְבָּרַך מֵהַנְּקֻדָּה שֶׁל חֲבֵרוֹ עַל יְדֵי שִׂיחַת חֻלִּין שֶׁמְּדַבְּרִין עִמּוֹ וְאָז מְקַבְּלִין אוֹר הַנְּקֻדָּה עַל יְדֵי הִתְלַבְּשׁוּת כִּי לִפְעָמִים צְרִיכָה הַנְּקֻדָּה לְהִתְלַבֵּשׁ וְהִיא מִתְלַבֶּשֶׁת בְּדִבּוּרִים אֵלּוּ וְהוּא מְקַבֵּל מִמֶּנָּה]


~ לה - אַשְׁרֵי הָעָם ידְעֵי תְרוּעָה

[לְשׁוֹן רַבֵּנוּ, זִכְרוֹנוֹ לִבְרָכָה] ''אַשְׁרֵי הָעָם ידְעֵי תְרוּעָה ה בְּאוֹר פָּנֶיךָ יְהַלֵּכוּן'' (תְּהִלִּים פ''ט) א. דַע כִּי  תְּשׁוּבָה הִיא לָשׁוּב אֶת הַדָּבָר לַמָּקוֹם שֶׁנִּטַּל מִשָּׁם וְהוּא  בְּחִינַת זַרְקָא הַמּוּבָא בַּזּהַר הַקָּדוֹשׁ (תִּקּוּנִים תִּקּוּן כ''א דַּף מ''ג: וּבְדַף ס וְתִקּוּן ס''ד דַף פ''ו:, וּבַתִּקּוּנִים שֶׁבְּסוֹף הַזּהַר חָדָשׁ בְּדַף ק''ט:). דְּאִזְדְרִיקַת לַאֲתָר דְּאִתְנְטִילַת מִתַּמָּן וּמָאן הַהוּא אֲתָר, הוּא חָכְמָה כִּי  חָכְמָה הִיא שׁרֶשׁ כָּל הַדְּבָרִים כְּמוֹ שֶׁכָּתוּב (שָׁם ק''ד) : ''כֻּלָּם בְּחָכְמָה עָשִׂיתָ'' לָכֵן  צָרִיךְ כָּל אֶחָד לִשְׁמר אֶת שִׂכְלוֹ מִשִּׂכְלִיּוֹת חִיצוֹנִיּוֹת  הַמְכֻנָּה בְּשֵׁם בַּת פַּרְעה כִּי  עִקַּר הַחָכְמָה לִקְנוֹת שְׁלֵמוּת אֵינָם רַק חָכְמוֹת אֱלקוּת וּשְׁאָר הַחָכְמוֹת הֵם רַק חָכְמוֹת בְּטֵלוֹת וְאֵינָם חָכְמוֹת כְּלָל וּ בַת הִיא מְרַמֶּזֶת עַל הַחָכְמָה שֶׁאֵינָהּ חָכְמָה כְּמוֹ שֶׁאָמְרוּ חֲזַ''ל (מְנָחוֹת ק''י) : ''הָבִיאִי בָנַי מֵרָחוֹק וְכוּ, וּבְנוֹתַי, אֵלּוּ גָּלֻיּוֹת שֶׁבִּשְׁאָר אֲרָצוֹת שֶׁדַּעְתָּן אֵינָם מְיֻּשֶּׁבֶת עֲלֵיהֶם כְּבָנוֹת''  פַּרְעה לְשׁוֹן בִּטּוּל כְּמוֹ שֶׁכָּתוּב (שְׁמוֹת ה) : ''אַל תַּפְרִיעוּ אֶת הָעָם'' וְ חָכְמוֹת חִיצוֹנִיּוֹת, הֵם בְּחִינַת קָנֶה כִּי יֵשׁ קָנֶה בִּקְדֻשָּׁה, הֵם חָכְמוֹת קְדוֹשׁוֹת כְּמוֹ שֶׁכָּתוּב (מִשְׁלֵי ד) : ''קְנֵה חָכְמָה'' (עיין זוהר פנחס רל''ב רל''ד: קהלת ז) וזה לעומת זה עשה אלוקים הַיְנוּ קָנֶה שֶׁבַּקְּלִפּוֹת כְּמוֹ שֶׁכָּתוּב (תְּהִלִּים ס''ח) : ''גְּעַר חַיַּת קָנֶה'' וְהֵם חָכְמוֹת חִיצוֹנִיּוֹת ''יִשְׂרָאֵל הֵם עַם קָדוֹשׁ'' (דברים ז, יד, כו, כח) וְ כָל אֶחָד וְאֶחָד מִיִּשְׂרָאֵל יֵשׁ לוֹ חֵלֶק אֱלוֹהַּ מִמַּעַל שֶׁהוּא בְּחִינַת חָכְמָה כְּמוֹ שֶׁכָּתוּב (תְּהִלִּים ק''ד) : ''כֻּלָּם בְּחָכְמָה עָשִׂיתָ'' וְ עַל שֵׁם זֶה נִקְרָאִים רֵאשִׁית כְּמוֹ שֶׁכָּתוּב (יִרְמְיָה ב) : ''קדֶשׁ יִשְׂרָאֵל לַה רֵאשִׁית'' וְכוּ אֲבָל  בִּשְׁעַת הוֹלָדָה הַשֵּׂכֶל מְצֻמְצָם אֵצֶל כָּל אֶחָד וְאֶחָד וּכְשֶׁמַּתְחִילִין לְהִשְׁתַּמֵּשׁ בּוֹ בְּהִתְבּוֹנְנוּת עֲבוֹדַת הַשֵּׁם יִתְבָּרַךְ אֲזַי שִׂכְלוֹ הוֹלֵךְ וְגָדוֹל כְּמוֹ שֶׁכָּתוּב (מְלָכִים א ה) : ''וַתֵּרֶב חָכְמַת שְׁלמה'' וּ כְשֶׁאָדָם מַכְנִיס בְּתוֹךְ שִׂכְלוֹ הַקּדֶשׁ מַחֲשָׁבוֹת חִיצוֹנִיּוֹת, הֵם חָכְמוֹת חִיצוֹנִיּוֹת אֲזַי נִתְמַעֵט קְדֻשַּׁת שִׂכְלוֹ כְּפִי תְּפִיסַת הַמָּקוֹם שֶׁל חָכְמָה חִיצוֹנִיּוֹת שֵׂכֶל חִיצוֹנִי, בְּתוֹךְ שֵׂכֶל הַקּדֶשׁ וְ הַחָכְמָה חִיצוֹנִי הִיא נָעוּץ בְּתוֹךְ הַשֵּׂכֶל הַקּדֶשׁ כְּקָנֶה וּמְחַסֵּר מְקוֹם הַקְּדֻשָּׁה וְעַל זֶה הַקָּנֶה, הַיְנוּ זֶה הַשֵּׂכֶל מִתְלַקְּטִים וּמִתְחַבְּרִים כָּל הַמִּדּוֹת רָעוֹת וּמְגֻנּוֹת וְזֶהוּ (סַנְהֶדְרִין כ''א:) : כְּשֶׁנָּשָׂא שְׁלמה אֶת בַּת פַּרְעה, יָרַד גַּבְרִיאֵל וְנָעַץ קָנֶה בַּיָּם הַיְנוּ שֶׁגַּם לְמַעְלָה, מֵהִשְׁתַּלְשְׁלוּת הַגְּבוּרוֹת שֶׁזֶּהוּ בְּחִינַת יָרַד גַּבְרִיאֵל נַעֲשָׂה סוּסְפִיתָא דְּדַהֲבָא הַיְנוּ בְּחִינַת קְלִפּוֹת שֶׁהֵם חָכְמוֹת חִיצוֹנִיּוֹת הַנִּקְרָא גַּם כֵּן קָנֶה וְנָעַץ בְּיַם הַחָכְמָה שֶׁמְּחַסֵּר מְקוֹם הַקְּדֻשָּׁה וְהֶעֱלָה עָלָיו שִׂרְטוֹן הַיְנוּ בְּחִינַת מִדּוֹת מְגֻנּוֹת וְעָלָיו נִבְנָה  כְּרָךְ גָּדוֹל שֶׁל רוֹמִי הַיְנוּ נָחָשׁ הַקַּדְמוֹנִי הַכָּרוּךְ אַחַר קְדֻשָּׁה וְעַל שֵׁם זֶה נִקְרָא כְּרָךְ גָּדוֹל כְּמוֹ שֶׁאָמְרוּ חֲזַ''ל (סֻכָּה נ''ב) : כִּי הִגְדִּיל לַעֲשׂוֹת [שֶׁדָּרְשׁוּ שָׁם, שֶׁהַיֵּצֶר הָרָע מִתְגָּרֶה בְּיִשְׂרָאֵל דַּיְקָא וּבִגְדוֹלִים דַּיְקָא כְּמוֹ שֶׁכָּתוּב שָׁם: וּבְתַלְמִידֵי חֲכָמִים יוֹתֵר מִכֻּלָּם וְ עַל שֵׁם זֶה נִקְרָא הַנָּחָשׁ וְהַיֵּצֶר הָרָע כְּרָךְ גָּדוֹל] שֶׁהוּא כָּרוּךְ תָּמִיד אַחַר גְּדוֹלֵי הַדּוֹר בְּיוֹתֵר מִשְּׁאָר אֲנָשִׁים שֶׁהוּא בּוֹנֵה בִּנְיָנוֹ עַל זֶה הַשֵּׂכֶל הַחִיצוֹנִי ב. וְאַחַר כָּךְ  כְּשֶׁאָדָם שׁוֹמֵר אֶת עַצְמוֹ מִשִּׂכְלִיּוֹת חִיצוֹנִים לא זוֹ אַף זוֹ שֶׁצָּרִיךְ לְחַדֵּשׁ הַשֵּׂכֶל בְּכָל עֵת וְזֶה בְּחִינַת: וּבְטוּבוֹ מְחַדֵּשׁ בְּכָל יוֹם תָּמִיד מַעֲשֵׂה בְרֵאשִׁית כִּי  חִדּוּשׁ בְּרֵאשִׁית הוּא חִדּוּשׁ הַחָכְמָה כְּמוֹ שֶׁכָּתוּב: ''כֻּלָּם בְּחָכְמָה עָשִׂיתָ'' כִּי  חִדּוּשׁ הַשֵּׂכֶל הִיא חִדּוּשׁ הַנְּשָׁמָה כִּי הַשֵּׂכֶל הוּא הַנְּשָׁמָה כְּמוֹ שֶׁכָּתוּב (אִיּוֹב ל''ב) : ''נִשְׁמַת שַׁדַּי תְּבִינֵם'' כמו שֶׁאָמְרוּ רַזַ''ל (בְּרָכוֹת י) :  מַה הַקָּדוֹשׁ בָּרוּךְ הוּא זָן אֶת הָעוֹלָם אַף הַנְּשָׁמָה זָנָה אֶת גּוּפָהּ נִמְצָא שֶׁ הַנְּשָׁמָה הִיא מֵחַיָּה אֶת הַגּוּף וְהִיא בְּעַצְמָהּ הַשֵּׂכֶל כְּמוֹ שֶׁכָּתוּב (קהֶלֶת ז) : ''הַחָכְמָה תְּחַיֶּה'' וְכוּ ג. וְ חִדּוּשׁ הַשֵּׂכֶל הַיְנוּ חִדּוּשׁ הַנְּשָׁמָה הוּא עַל יְדֵי שֵׁנָה כַּמּוּבָא בַּזּהַר הַקָּדוֹשׁ (בְּרֵאשִׁית י''ט:) חֲדָשִׁים לַבְּקָרִים רַבָּה אֱמוּנָתֶךָ כִּי  כְּשֶׁהַמּחִין מִתְיַגְּעִים אָז עַל יְדֵי הַשֵּׁנָה הֵם מִתְחַדְּשִׁים, כַּנִּרְאֶה בְּחוּשׁ וְזֶהוּ שֶׁאָנוּ מְבָרְכִין  הַנּוֹתֵן לַיָּעֵף כּחַ כִּי הָיוּ מִתְּחִלָּה עֲיֵפִים וְעַכְשָׁו נִתְחַזְּקוּ וּ בִשְׁעַת הַשֵּׁנָה הַמּחִין, הַיְנוּ הַנְּשָׁמָה בָּאָה בְּתוֹךְ אֱמוּנָה בְּחִינַת: ''חֲדָשִׁים לַבְּקָרִים'' וְכוּ כַּמּוּבָא בַּזּהַר הַקָּדוֹשׁ (שָׁם) ד. וְ יֵשׁ כַּמָּה בְּחִינַת שֵׁנָה כִּי יֵשׁ שֵׁנָה בְּגַשְׁמִיּוּת, שֶׁהִיא נַיְחָא לַמּחִין גַּם יֵשׁ בְּחִינַת לִמּוּד, שֶׁהוּא נִקְרָא גַּם כֵּן שֵׁנָה לְגַבֵּי דְּבֵקוּת הַבּוֹרֵא וְהוּא לִמּוּד פְּשָׁטָא אוֹרַיְתָא, שֶׁהוּא בְּחִינַת שֵׁנָה (זהַר פִּינְחָס רמ''ד: עַיֵּן בְּרֵאשִׁית רַבָּה, וַיֵּצֵא, פָּרָשָׁה ס''ט) כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (סַנְהֶדְרִין כ''ד) : ''בְּמַּחֲשַׁכִּים הוֹשִׁיבַנִי'' זֶה תַּלְמוּד בַּבְלִי וזה בחינת אמונה כמו שכתוב (תְּהִלִּים צ''ב) : ''וֶאֱמוּנָתְךָ בַּלֵּילוֹת'', ''וְלַחֹשֶׁךְ קָרָא לָיְלָה'' (בְּרֵאשִׁית א) וְ אָדָם הַדָּבוּק תָּמִיד בַּעֲבוֹדַת הַבּוֹרֵא וְנִתְיַגְּעִים הַמּחִין שֶׁלּוֹ מֵחֲמַת גּדֶל הַדְּבֵקוּת אֲזַי יִלְמוֹד פְּשָׁטָא אוֹרַיְתָא וּכְשֶׁלּוֹמֵד פְּשָׁטָא אוֹרַיְתָא אֲזַי הַמּחִין שֶׁלּוֹ הַיְנוּ נִשְׁמָתוֹ בָּאָה בְּתוֹךְ אֱמוּנָה בִּבְחִינַת: ''חֲדָשִׁים לַבְּקָרִים'' וּמִתְחַדְּשִׁים, וּמִתְחַזְּקִים מֵעֲיֵפוּתָם וְזֶה בְּחִינַת פַּשְׁטָא מֻנָּח זַרְקָא שֶׁפְּשָׁטָא אוֹרַיְתָא שֶׁהֵם בְּחִינַת ''וֶאֱמוּנָתְךָ בַּלֵּילוֹת'' הֵם נַיְחָא לַמּחִין וְהַמּחִין נִתְחַדְּשׁוּ כְּבָרִאשׁוֹנָה וזהו זרקא, דְּאִזְדְרִיקַת לַאֲתָר דְּאִתְנְטִילַת מִתַּמָּן. ה. וְ עִקַּר הַמּחִין שֶׁמְּקַבְּלִין עַל יְדֵי הָאֱמוּנָה אֵין מְקַבְּלִין אֶלָּא מֵאוֹר הַפָּנִים כְּמוֹ שֶׁכָּתוּב (מִשְׁלֵי ט''ז) : ''בְּאוֹר פְּנֵי מֶלֶךְ חַיִּים''  ''חַיִּים'', הֵם הַמּחִין כְּמוֹ שֶׁכָּתוּב: ''הַחָכְמָה תְּחַיֶּה'' מְקַבְּלִין מֵאוֹר הַפָּנִים דֶּרֶךְ  הָאֱמוּנָה הַנִּקְרֵאת מַלְכוּת שֶׁהוּא בְּחִינַת יְרוּשָׁלַיִם כְּמוֹ שֶׁכָּתוּב (בְּרֵאשִׁית י''ד) : ''וּמַלְכִּי צֶדֶק מֶלֶךְ שָׁלֵם'' וְתַרְגּוּמוֹ: מַלְכָּא דִּירוּשְׁלֵם וְהִיא בְּחִינַת אֱמוּנָה כְּמוֹ שֶׁכָּתוּב (יְשַׁעְיָה א) : ''עִיר הַצֶּדֶק קִרְיָה נֶאֱמָנָה'' וְהִיא בְּחִינַת לַיְלָה כְּמוֹ שֶׁכָּתוּב: ''וֶאֱמוּנָתְךָ בַּלֵּילוֹת'' וְהִיא בְּחִינַת פְּשָׁטָא אוֹרַיְתָא כְּמוֹ שֶׁכָּתוּב: ''בְּמַחֲשַׁכִּים הוֹשִׁיבַנִי'' וְכוּ וּכְתִיב: ''וְלַחֹשֶׁךְ קָרָא לָיְלָה'' וְהוּא בְּחִינַת מָאוֹר הַקָּטָן כְּמוֹ שֶׁכָּתוּב (קהֶלֶת ט) : ''עִיר קְטַנָּה'' (עיין זוהר אחרי ס''ח:) וּכְמוֹ שֶׁכָּתוּב (בְּרֵאשִׁית א) : ''אֶת הַמָּאוֹר הַקָּטן לְמֶמְשֶׁלֶת הַלַּיְלָה''. וְ יֵשׁ כַּמָּה בְּחִינוֹת בְּאוֹר הַפָּנִים כִּי יֵשׁ מְקַבְּלִים הַשֵּׂכֶל מֵאוֹר הַפָּנִים שֶׁל הַתּוֹרָה כִּי שִׁבְעִים פָּנִים לַתּוֹרָה וְיֵשׁ מְקַבְּלִים מֵאוֹר פְּנֵי הַצַּדִּיקִים כְּשֶׁהַצַּדִּיק מַסְבִּיר לוֹ פָּנִים (עיין תענית ח) אֲזַי מְקַבֵּל שֵׂכֶל חָדָשׁ, וּנְשָׁמָה חֲדָשָׁה כִּי  עִקַּר הַשֵּׂכֶל מֵאוֹר הַפָּנִים כְּמוֹ שֶׁכָּתוּב (קהֶלֶת ח) : ''חָכְמַת אָדָם תָּאִיר פָּנָיו'' ו. גַּם  יֵשׁ כַּמָּה בְּחִינוֹת בְּשֵׁנָה כִּי יֵשׁ שֵׁנָה שֶׁהִיא בְּחִינַת לִמּוּד פְּשָׁטָא אוֹרַיְתָא כְּפִי הַדְּבֵקוּת וְיֵשׁ שֵׁנָה שֶׁהוּא בְּחִינַת מַשָּׂא וּמַתָּן בֶּאֱמוּנָה שֶׁהוּא גַּם כֵּן פְּשָׁטָא אוֹרַיְתָא כִּי כְּשֶׁעוֹסֵק בְּמַשָּׂא וּמַתָּן בֶּאֱמוּנָה אֲזַי הַמּחִין, הַיְנוּ נִשְׁמָתוֹ בָּאָה לְתוֹךְ אֱמוּנָה, בִּבְחִינַת: ''חֲדָשִׁים לַבְּקָרִים'' וְנִתְחַדְּשׁוּ שָׁם, וְנִתְחַזְּקוּ מֵעֲיֵפוּתָם וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (בָּבָא בַּתְרָא קע''ה:). הָרוֹצֶה לְהַחְכִּים יַעֲסֹק בְּדִינֵי מָמוֹנוֹת הַיְנוּ הָרוֹצֶה לְחַדֵּשׁ אֶת שִׂכְלוֹ, הַיְנוּ נִשְׁמָתוֹ יַעֲסֹק בְּדִינֵי מָמוֹנוֹת הַיְנוּ מַשָּׂא וּמַתָּן בֶּאֱמוּנָה כִּי  הָעוֹסֵק בְּמַשָּׂא וּמַתָּן בֶּאֱמוּנָה הוּא בְּוַדַּאי עוֹסֵק בְּדִינֵי מָמוֹנוֹת כִּי כָּל דִּינֵי מָמוֹנוֹת שַׁיָּךְ לְמַשָּׂא וּמַתָּן כִּי אִי אֶפְשָׁר לַעֲסֹק בְּמַשָּׂא וּמַתָּן בֶּאֱמוּנָה כִּי אִם בָּקִי בְּדִינֵי מָמוֹנוֹת שֶׁלּא יִכָּשֵׁל בָּהֶם וְזֶה בְּחִינַת (מִשְׁלֵי ל''א) : ''הָיְתָה כָּאֳנִיּוֹת סוֹחֵר'' הַיְנוּ עַל יְדֵי מַשָּׂא וּמַתָּן הַיְנוּ עַל יְדֵי פְּשָׁטָא אוֹרַיְתָא אֲזַי: ''מִמֶּרְחָק תָּבִיא לַחְמָהּ'' וּמַמְשִׁיךְ שֵׂכֶל חָדָשׁ מֵאוֹר הַפָּנִים כי  השכל נקרא רחוק כמו שכתוב (קהֶלֶת ז) : ''אָמַרְתִּי אֶחְכָּמָה וְהִיא רְחוֹקָה'' ז. אֲבָל  כְּשֶׁאָדָם מַכְנִיס שִׂכְלוֹ הַיְנוּ נִשְׁמָתוֹ, בְּתוֹךְ הָאֱמוּנָה הַיְנוּ פְּשָׁטָא אוֹרַיְתָא, הַיְנוּ מַשָּׂא וּמַתָּן בִּבְחִינַת: ''חֲדָשִׁים לַבְּקָרִים'' אֲזַי צָרִיךְ לִשְׁמר הָאֱמוּנָה שֶׁלּא יִינְקוּ מִמֶּנָּה הַחִיצוֹנִים כי היא שוכנת בתוך החיצונים בחינת (יְחֶזְקֵאל ה) : ''זאת יְרוּשָׁלַיִם שַׂמְתִּיהָ בְּתוֹךְ הַגּוֹיִם וּסְבִיבוֹתֶיהָ אֲרָצוֹת'' וִירוּשָׁלַיִם הוּא בְּחִינַת אֱמוּנָה כְּמוֹ שֶׁכָּתוּב: ''קִרְיָה נֶאֱמָנָה'' וְהוּא בְּחִינַת לַיְלָה כְּמוֹ שֶׁכָּתוּב: ''וֶאֱמוּנָתְךָ בַּלֵּילוֹת'' וְהוּא פְּשָׁטָא אוֹרַיְתָא כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה ''בְּמַחֲשַׁכִּים הוֹשִׁיבַנִי'', ''וְלַחֹשֶׁךְ קָרָא לָיְלָה'' וְהִיא בְּחִינַת הַמָּאוֹר הַקָּטן כְּמוֹ שֶׁכָּתוּב: ''וְאֶת הַמָּאוֹר הַקָּטן לְמֶמְשֶׁלֶת הַלַּיְלָה''. וְצָרִיךְ לְהַמְשִׁיךְ בְּחִינַת חַשְׁמַ''ל מֵעוֹלַם הַבִּינָה לְהַלְבִּישׁ אֶת הַמַּלְכוּת, הַיְנוּ אֱמוּנָה שֶׁלּא יִינְקוּ מִמֶּנָּה הָעַכּוּ''ם וְהָאֲרָצוֹת שֶׁסְּבִיבוֹתֶיהָ וּכְשֶׁאָדָם עוֹסֵק בְּמַשָּׂא וּמַתָּן כָּל כָּךְ בֶּאֱמוּנָה, כְּמוֹ רַב סַפְרָא וּמְקַיֵּם (תְּהִלִּים ט''ו) : ''וְדוֹבֵר אֱמֶת בִּלְבָבוֹ'' (כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה, מַכּוֹת כ''ד) זוֹ הַבְּחִינָה נַעֲשֶׂה  חַשְׁמַ''ל הַיְנוּ מַלְבּוּשׁ, סְבִיב הָאֱמוּנָה וַאֲזַי אִמָּא מְסַכֶּכֶת עַל בְּנָהָא (הק התקונים) שֶׁלּא יִינְקוּ מִמֶּנָּה וְהִיא: ''אִם לַבִּינָה תִקְרָא'' (מִשְׁלֵי ב), וּבִינָה לִבָּא (הַקְדָּמַת תִּקּוּנִים) וְזֶה שֶׁמְּקַיֵּם: ''וְדוֹבֵר אֱמֶת בִּלְבָבוֹ'' אֲזַי אִמָּא מְסַכֶּכֶת עַל בְּנָהָא שֶׁהַלֵּב עוֹשֶׂה  חַשְׁמַ''ל הַיְנוּ מַלְבּוּשׁ, סְבִיב הָאֱמוּנָה שֶׁלּא יִינְקוּ מִמֶּנָּה הַחִיצוֹנִים. וְזֶה שֶׁאָמְרוּ חֲזַ''ל (שָׁם בְּבָבָא בַּתְרָא) הָרוֹצֶה שֶׁיַּעֲסֹק בְּדִינֵי מָמוֹנוֹת, יְשַׁמֵּשׁ אֶת שִׁמְעוֹן בֶּן נַנָּס הַיְנוּ הָרוֹצֶה לַעֲסֹק בְּמַשָּׂא וּמַתָּן בֶּאֱמוּנָה הַיְנוּ פְּשָׁטָא אוֹרַיְתָא הַנִּקְרָא חֹשֶׁךְ כְּמוֹ שֶׁכָּתוּב: ''בְּמַחֲשַׁכִּים הוֹשִׁיבַנִי'' וְנִקְרָא אֱמוּנָה, כְּמוֹ שֶׁכָּתוּב: ''וֶאֱמוּנָתְךָ בַּלֵּילוֹת'' אֲזַי צָרִיךְ לְהַמְשִׁיךְ חַשְׁמַ''ל מֵהַלֵּב הַיְנוּ שֶׁיְּקַיֵּם ''וְדוֹבֵר אֱמֶת בִּלְבָבוֹ'' וְהַחַשְׁמַ''ל הַזֶּה הוּא מַלְבִּישׁ אֶת הַמָּאוֹר הַקָּטן הַיְנוּ אֶת הָאֱמוּנָה בִּבְחִינַת: אִמָּא מְסַכֶּכֶת עַל בְּנָהָא וְזֶהוּ: יְשַׁמֵּשׁ אֶת שִׁמְעוֹן בֶּן נַנָּס כִּי שְׁמִיעָה תַּלְיָא בְּלִבָּא (תיקון יח)  חַשְׁמַ''ל לֵב גִּמַטְרִיָא שְׁמַע כְּמוֹ שֶׁכָּתוּב (מְלָכִים א ג) : ''וְנָתַתָּ לְעַבְדְּךָ לֵב שׁוֹמֵעַ'' וּבֶן נַנָּס בְּחִינַת  אֱמוּנָה, הִיא בְּחִינַת בֶּן נַנָּס הַיְנוּ הַמָּאוֹר הַקָּטן ח. וּ כְשֶׁאָדָם עוֹסֵק בְּמַשָּׂא וּמַתָּן בֶּאֱמוּנָה עוֹסֵק בְּדִינֵי מָמוֹנוֹת הַיְנוּ פְּשָׁטָא אוֹרַיְתָא  זֶהוּ בְּחִינַת הַקְרָבַת הַקָּרְבַּן תָּמִיד וְהַקְטָרַת הַקְּטרֶת כִּי עַל יְדֵי הַתָּמִיד עוֹלִים חָכְמָה בִּינָה דַּעַת דַּעֲשִׂיָּה בִּיצִירָה וְכָל הַנִּיצוֹצוֹת הַקְּדוֹשִׁים שֶׁבַּקְּלִפָּה עוֹלִים בְּסוֹד אַחַד עָשָׂר סַמְמָנֵי הַקְּטרֶת בִּבְחִינַת מַלְכוּת בְּמַשָּׂא וּמַתָּן וְהַמַּשָּׂא וּמַתָּן הוּא בְּחִינַת דִּינֵי מָמוֹנוֹת הַיְנוּ פְּשָׁטָא אוֹרַיְתָא נִמְצָא בִּשְׁעַת עֲשִׂיַּת הַמַּשָּׂא וּמַתָּן עוֹסֵק בִּפְשָׁטָא אוֹרַיְתָא שֶׁהֵם בְּחִינַת מט''ט הַמְקַנֵּן בַּיְצִירָה נִמְצָא שֶׁחָכְמָה בִּינָה דַּעַת שֶׁלּוֹ בַּעֲשִׂיַּת הַמַּשָּׂא וּמַתָּן עוֹלִים בִּיצִירָה, הַיְנוּ לִפְשָׁטָא אוֹרַיְתָא וְכָל נִיצוֹצוֹת הַקְּדֻשָּׁה שֶׁיֵּשׁ בְּתוֹךְ הָעַכּוּ''ם וְהָאֲרָצוֹת שֶׁסְּבִיבוֹת יְרוּשָׁלַיִם עוֹלִים לִבְחִינַת אֱמוּנָה הַנִּקְרָא יְרוּשָׁלַיִם וּמַלְכוּת (רש''י פ תולדות ע''פ ולאם מלאם יאמץ) כִּי  חֻרְבַּן אֱמוּנָה, הוּא נִקְרָא חֻרְבַּן יְרוּשָׁלַיִם כְּמוֹ שֶׁדָּרְשׁוּ חֲכָמֵינוּ, זִכְרוֹנָם לִבְרָכָה (שַׁבָּת קי''ט:). לא חָרְבָה יְרוּשָׁלַיִם עַד שֶׁפָּסְקוּ מִמֶּנָּה אַנְשֵׁי אֱמוּנָה (עַיֵּן שָׁם מְבאָר דְּכַוָּנָתָם עַל מַשָּׂא וּמַתָּן בֶּאֱמוּנָה) וּכְשֶׁ יְּרוּשָׁלַיִם הַיְנוּ הָאֱמוּנָה הַיְנוּ מַשָּׂא וּמַתָּן שֶׁהוּא פְּשָׁטָא אוֹרַיְתָא מִתְגַּבֶּרֶת אֲזַי אֵלּוּ הָעַכּוּ''ם וְהָאֲרָצוֹת נוֹפְלִים וְעוֹלִים מִמֶּנָּה כָּל הַנִּיצוֹצוֹת הַקְּדוֹשִׁים שֶׁבְּתוֹכָם בְּסוֹד אַחַד עָשָׂר סַמְמָנֵי הַקְּטרֶת וְזֶהוּ שֶׁאָמְרוּ חֲכָמֵינוּ זַ''ל (סַנְהֶדְרִין כ:) שְׁלֹשָׁה מִצְווֹת נִצְטַוּוּ יִשְׂרָאֵל בִּכְנִיסָתָן לָאָרֶץ הַעֲמָדַת הַמֶּלֶךְ, וּכְרִיתוּת זַרְעוֹ שֶׁל עֲמָלֵק, וּבִנְיַן בֵּית הַמִּקְדָּשׁ וְהָא בְּהָא תַּלְיָא כִּי הַעֲמָדַת הַמֶּלֶךְ הִיא בְּחִינַת אֱמוּנָה כַּנַּ''ל וּ כְרִיתוּת זַרְעוֹ שֶׁל עֲמָלֵק הֵם הַנִּיצוֹצוֹת שֶׁעוֹלִים מִבֵּין הָעַכּוּ''ם וְהָאֲרָצוֹת בִּבְחִינַת אַחַד עָשָׂר סַמְמָנֵי הַקְּטרֶת כְּמוֹ שֶׁמּוּבָא בַּמִּדְרָשׁ (רוּת פָּרָשָׁה א) : לָמָּה נִסְמְכָה פָּרָשַׁת כְּרִיתוּת זַרְעוֹ שֶׁל עֲמָלֵק לְפָרָשַׁת מִשְׁקלֶת ? לוֹמַר שֶׁבַּעֲוֹן מִשְׁקלֶת הָיָה מִלְחֶמֶת עֲמָלֵק, וְהַיְנוּ הַךְ כַּיָּדוּעַ וּ בִנְיַן בֵּית הַמִּקְדָּשׁ הוּא בְּחִינַת אוֹר הַפָּנִים שֶׁהוּא בְּחִינַת חִדּוּשׁ הַמּחִין חִדּוּשׁ הַנְּשָׁמָה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת ל''ג). מִי שֶׁיֵּשׁ בּוֹ דֵּעָה, כְּאִלּוּ נִבְנֶה בֵּית הַמִּקְדָּשׁ בְּיָמָיו ט. וְזֶה  הַחַשְׁמַ''ל הַנַּעֲשֶׂה מִבְּחִינַת: ''וְדוֹבֵר אֱמֶת בִּלְבָבוֹ'' וּמַלְבִּישׁ לְהָאֱמוּנָה, הוּא בְּחִינַת רְצוּעוֹת כִּי רְצוּעוֹת הֵם מַקִּיפֵי מַלְכוּת הַיְנוּ אֱמוּנָה וְזֶה שֶׁאָמַר רַב לְרַב שְׁמוּאֵל בַּר שִׁילַת (בָּבָא בַּתְרָא כ''א) : כַּד תִּמְחֵי לְיַנּוּקָא, לָא תִּמְחֵי אֶלָּא בְּעַרְקְתָא דִּמְסָאנֵי תמחי, לשון טהרה. כמו שכתוב (יְשַׁעְיָה מ''ד) : ''מָחִיתִי כָעָב פְּשָׁעֶיךָ'' יַנּוּקָא, הִיא בְּחִינַת מָאוֹר הַקָּטן, הִיא בְּחִינַת שֵׁנָה לָא תִמְחֵי אֶלָּא בְּעַרְקְתָא דִּמְסָאנֵי הַיְנוּ רְצוּעוֹת שֶׁל תְּפִלִּין כמו שאמרו חז''ל, (סוֹטָה י''ז) : בִּשְׂכַר שֶׁאָמַר אַבְרָהָם מִחוּט וְעַד שְׂרוֹךְ הַנַּעַל זָכוּ בָּנָיו לִשְׁנֵי מִצְווֹת, לְחוּט שֶׁל תְּכֵלֶת, וְלִרְצוּעוֹת שֶׁל תְּפִלִּין וְעַד שְׂרוֹךְ הַנַּעַל, תַּרְגּוּמוֹ: עַרְקְתָא דִּמְסָאנֵי הַיְנוּ כְּשֶׁאַתָּה רוֹצֶה לִשְׁמר אֶת הַמָּאוֹר הַקָּטן הַיְנוּ מַשָּׂא וּמַתָּן בֶּאֱמוּנָה שֶׁלּא יִינְקוּ מִמֶּנָּה הַחִיצוֹנִים לא תּוּכַל לִשְׁמר אֶת הַנַּנָּס הַיְנוּ מָאוֹר הַקָּטן, הַיְנוּ יַנּוּקֵי אֶלָּא בְּעַרְקְתָא דִּמְסָאנֵי הַיְנוּ רְצוּעוֹת שֶׁל תְּפִלִּין הַיְנוּ שֶׁתַּמְשִׁיךְ חַשְׁמַ''ל מִבִּינָה לִבָּא לְהַלְבִּישׁ אֶת הָאֱמוּנָה הַיְנוּ בְּחִינַת יְשַׁמֵּשׁ אֶת שִׁמְעוֹן בֶּן נַנָּס כַּנַּ''ל הַיְנוּ שֶׁיְּקַיֵּם ''וְדוֹבֵר אֱמֶת בִּלְבָבוֹ'' בִּשְׁעַת עֲשִׂיַּת הַמַּשָּׂא וּמַתָּן, כְּרַב סַפְרָא וּ רְצוּעָה גִּמַטְרִיָּא ש''ע לִרְמז שֶׁעַל יְדֵי הַחַשְׁמַ''ל הַזֶּה שֶׁהוּא בְּחִינַת: ''דּוֹבֵר אֱמֶת בִּלְבָבוֹ'' נִשְׁמָר הָאֱמוּנָה וְהַנְּשָׁמָה, הַיְנוּ הַמּחִין שֶׁבְּתוֹכָהּ וּמְקַבֶּלֶת מֵאוֹר הַפָּנִים שֶׁהוּא ש''ע נְהוֹרִין שֶׁל פָּנִים עֶלְיוֹנִים הַנִּמְשָׁכִין מִתִּקּוּן וֶאֱמֶת כַּיָּדוּעַ. וְזֶהוּ שֶׁאָמַר (שָׁם רַב לְרַב שְׁמוּאֵל הַנַּ''ל) : דְּקָרֵי קָרֵי, וּדְלָא קָרֵי לֶהֱוֵי צַוְתָּא לַחֲבֵרוֹ כִּי  הַדָּבָר קָשֶׁה הָא תֵּינַח מִי שֶׁהוּא בַּר אוֹרְיָן וְעוֹסֵק בְּמַשָּׂא וּמַתָּן בֶּאֱמוּנָה אֲזַי הַמַּשָּׂא וּמַתָּן הוּא טוֹבָה אֶצְלוֹ שֶׁהַמּחִין שֶׁלּוֹ מִתְחַדְּשִׁין אֲבָל מִי שֶׁהוּא אֵינוֹ בַּר אוֹרְיָן מַה הֲנָאָה יֵשׁ לוֹ שֶׁעוֹסֵק בְּמַשָּׂא וּמַתָּן דַּע,  מִי שֶׁהוּא עוֹסֵק בְּמַשָּׂא וּמַתָּן בֶּאֱמוּנָה הוּא עוֹשֶׂה טוֹבָה לַחֲבֵרוֹ שֶׁהוּא מִשָּׁרְשׁוֹ שֶׁמּחִין שֶׁל חֲבֵרוֹ מִתְחַדְּשִׁין בְּתוֹךְ הַמַּשָּׂא וּמַתָּן שֶׁלּוֹ שֶׁבֶּאֱמוּנָה וְזֶהוּ דְּקָרֵי קָרֵי מִי שֶׁהוּא בַּר אוֹרְיָן אֲזַי טוֹבָה לוֹ שֶׁנִּתְחַדֵּשׁ שִׂכְלוֹ בְּתוֹךְ הָאֱמוּנָה וְיִהְיֶה לוֹ מחִין חֲדָשִׁים לְלִמּוּד וְלִדְבֵקוּת הַבּוֹרֵא וּדְלָא קָרֵי לֶהֱוֵי צַוְתָּא לַחֲבֵרוֹ הַיְנוּ שֶׁהוּא עוֹשֶׂה טוֹבָה לַחֲבֵרוֹ שֶׁמִּשָּׁרְשׁוֹ י. וְזֶה בְּחִינַת תְּקִיעוֹת ראשׁ הַשָּׁנָה כִּי  ראשׁ הַשָּׁנָה הוּא בְּחִינַת שֵׁנָה כַּיָּדוּעַ שֶׁהוּא בְּחִינַת מַשָּׂא וּמַתָּן בֶּאֱמוּנָה בְּחִינַת פְּשָׁטָא אוֹרַיְתָא בְּחִינַת עוֹסֵק בְּדִינֵי מָמוֹנוֹת וּ תְקִיעוֹת הֵם הִתְעוֹרְרוּת הַשֵּׁנָה (עי לקמן סי ס אות ט) שֶׁהוּא חִדּוּשׁ הַמּחִין מֵאוֹר הַפָּנִים וּמִזֶּה הוּא הִתְאַדְּמוּת פְּנֵי הַתּוֹקֵעַ שֶׁנִּתְעוֹרְרוּ אוֹרוֹת מִפָּנִים עֶלְיוֹנִים וְזֶהוּ פֵּרוּשׁ, אַשְׁרֵי הָעָם ידְעֵי תְרוּעָה הוּא בְּחִינַת הַעֲלָאַת אַחַד עָשָׂר סַמְמָנֵי הַקְּטרֶת שֶׁבְּתוֹךְ הָעַכּוּ''ם וְהָאֲרָצוֹת הַשּׁוֹכְנִים סְבִיבוֹת הַמַּשָּׂא וּמַתָּן בֶּאֱמוּנָה שֶׁנִּתְחַבְּרִים אֵלָיו הַנִּיצוֹצוֹת וְזֶה: ''ידְעֵי תְרוּעָה''  ידְעֵי, לְשׁוֹן הִתְחַבְּרוּת  תְּרוּעָה, מִלְּשׁוֹן שְׁבִירָה כִּי הַנִּיצוֹצוֹת הֵם מִשְּׁבִירַת כֵּלִים ה בְּאוֹר פָּנֶיךָ יְהַלֵּכוּן בְּחִינַת מַשָּׂא וּמַתָּן כְּמוֹ שֶׁכָּתוּב (דְּבָרִים ל''ג) : ''שְׂמַח זְבוּלוּן בְּצֵאתֶךָ'' הַיְנוּ כְּשֶׁ עוֹסֵק בְּמַשָּׂא וּמַתָּן בֶּאֱמוּנָה כְּדֵי לְהָבִיא אֶת נִשְׁמָתוֹ בִּבְחִינַת: ''חֲדָשִׁים לַבְּקָרִים רַבָּה אֱמוּנָתֶךָ'' כְּדֵי לְקַבֵּל מֵאוֹר הַפָּנִים, חִדּוּשׁ הַמּחִין, חִדּוּשׁ הַנְּשָׁמָה עַל יְדֵי זֶה עוֹלִים כָּל הַנִּיצוֹצוֹת עַל יְדֵי אַחַד עָשָׂר סַמְמָנֵי הַקְּטרֶת


~ לו - בִּקְרב עָלַי מְרֵעִים לֶאֱכל אֶת בְּשָׂרִי

[לְשׁוֹן רַבֵּנוּ, זִכְרוֹנוֹ לִבְרָכָה] בִּקְרב עָלַי מְרֵעִים לֶאֱכל אֶת בְּשָׂרִי וְכוּ (תְּהִלִּים כ''ז) א. וְזֶהוּ כְּלָל כִּי  כָּל נֶפֶשׁ מִיִּשְׂרָאֵל הוּא מֻשְׁרָשׁ בְּשִׁבְעִים נֶפֶשׁ שֶׁל בֵּית יַעֲקב וְשִׁבְעִים נֶפֶשׁ שֶׁל בֵּית יַעֲקב, מֻשְׁרָשִׁים בְּשִׁבְעִים פָּנִים שֶׁל תּוֹרָה (עיין תיקון ל''ב) וְזֶה לְעֻמַּת זֶה עָשָׂה הָאֱלקִים שֶׁ כְּנֶגֶד שִׁבְעִים נֶפֶשׁ שֶׁל בֵּית יַעֲקב, הֵם שִׁבְעִים לָשׁוֹן שֶׁ כָּל לָשׁוֹן וְלָשׁוֹן יֵשׁ לָהּ מִדָּה רָעָה בִּפְנֵי עַצְמָהּ, מַה שֶּׁאֵין בַּחֲבֶרְתָּהּ וּמֵחֲמַת הַמִּדּוֹת הָאֵלּוּ הֵם מְרֻחָקִים מִשִּׁבְעִים פָּנִים שֶׁל תּוֹרָה וּ כְשֶׁהַנֶּפֶשׁ שֶׁל בֵּית יַעֲקב בָּאָה בַּגָּלוּת תַּחַת יַד שִׁבְעִים לְשׁוֹנוֹת הַיְנוּ בְּמִדּוֹתֵיהֶם הָרָעִים אֲזַי הִיא רָאמַת שִׁבְעִין קָלִין כַּיּוֹלֶדֶת שֶׁקּדֶם הַלֵּדָה הִיא צוֹעֶקֶת שִׁבְעִין קָלִין (זהַר פִּינְחָס רמ''ט:) כְּנֶגֶד שִׁבְעִין תֵּבִין שֶׁבְּמִזְמוֹר ''יַעַנְך'', שֶׁבְּלא זֶה אִי אֶפְשָׁר לָהּ לֵילֵד וְזֶהוּ כְּלָל, שֶׁ כָּל נֶפֶשׁ מִיִּשְׂרָאֵל קדֶם שֶׁיֵּשׁ לָהּ הִתְגַּלּוּת בְּתוֹרָה וּבַעֲבוֹדָה אֲזַי מְנַסִּין וּמְצָרְפִים אֶת הַנֶּפֶשׁ, בְּגָלוּת שֶׁל שִׁבְעִים לָשׁוֹן, הַיְנוּ בְּתַאֲווֹתֵיהֶן וּכְשֶׁהִיא בָּאָה בְּמִדּוֹתֵיהֶן בַּגָּלוּת אֲזַי הִיא רָאמַת שִׁבְעִין קָלִין כִּי  הִתְגַּלּוּת הִיא בְּחִינַת לֵדָה כִּי  קדֶם הִתְגַּלּוּת שֶׁל תּוֹרָה אֲזַי הִיא בִּבְחִינַת עִבּוּר שֶׁהַתּוֹרָה הִיא נֶעְלָם מִמֶּנּוּ, כַּעֲצָמִים בְּבֶטֶן הַמְּלֵאָה (קהלת יא) (דְּבָרִים ל''א) : ''וְאָנכִי הַסְתֵּר אַסְתִּיר'' הַיְנוּ בַּגָּלוּת בַּמִּדּוֹת הָרָעוֹת שֶׁל שִׁבְעִים לָשׁוֹן כִּי  הַקְּלִפָּה קָדְמָה לַפְּרִי וּמִי שֶׁרוֹצֶה לֶאֱכל הַפְּרִי, צָרִיך לְשַׁבֵּר מִקּדֶם הַקְּלִפָּה לָכֵן  קדֶם הַהִתְגַּלּוּת מֻכְרָח הַנֶּפֶשׁ לָבוֹא בַּגָּלוּת, הַיְנוּ בְּמִדּוֹתֵיהֶם כְּדֵי לְשַׁבְּרָם וְלָבוֹא אַחַר כָּך לַהִתְגַּלּוּת ב. וְדַע שֶׁ כְּלָלוּת שֶׁל שִׁבְעִים לָשׁוֹן שֶׁל מִדּוֹתֵיהֶן הָרָעוֹת הַלָּלוּ הִיא תַּאֲוַת נִאוּף וְ הוּא תִּקּוּן הַכְּלָלִי מִי שֶׁמְּשַׁבֵּר הַתַּאֲוָה הַזּאת, אֲזַי בְּקַל יָכוֹל לְשַׁבֵּר כָּל הַתַּאֲווֹת וּבִשְׁבִיל זֶה,  משֶׁה רַבֵּנוּ לְפִי שֶׁהוּא כְּלָל שֶׁל הִתְגַּלּוּת הַתּוֹרָה שֶׁהוּא בְּחִינַת דַּעַת, כִּי הַתּוֹרָה נִקְרָא רֵאשִׁית דַּעַת (מִשְׁלֵי א) משֶׁה רַבֵּינוּ עוֹלֶה בְּגִימַטְרִיָּא תַּרְיַ''ג ( ''סֵפֶר הַקָּנֶה'' י''ב ''רוֹקֵחַ'' סִימָן רצ''ו, ''מְגַלֶּה עֲמֻקּוֹת'' אפֶן קי''ג), שֶׁהוּא כְּלָלוּת כָּל הַתּוֹרָה וּבִשְׁבִיל זֶה הָיָה צָרִיך לִפְרשׁ אֶת עַצְמוֹ מִכָּל וָכל כְּמוֹ שֶׁכָּתוּב (דְּבָרִים ה) ''וְאַתָּה פּה עֲמד עִמָּדִי'' וּ בִלְעָם שֶׁהָיָה כְּנֶגֶד משֶׁה בַּקְּלִפָּה, כְּמוֹ שֶׁכָּתוּב (בַּמִּדְבָּר כ''ד) : ''וְיוֹדֵעַ דַּעַת עֶלְיוֹן'' גַּם  אוֹתִיּוֹת בִּלְעָם מְרַמְּזִין שֶׁהוּא בַּקְּלִפָּה כְּנֶגֶד הַתּוֹרָה כִּי ב הִיא הַתְחָלַת הַתּוֹרָה, וְל הִיא סוֹף הַתּוֹרָה, וְע כְּנֶגֶד שִׁבְעִים פָּנִים, וּמ כְּנֶגֶד אַרְבָּעִים יוֹם שֶׁנִּתְּנָה תּוֹרָה וּמֵחֲמַת שֶׁהוּא בַּקְּלִפָּה, לְפִיכָך הוּא מְשֻׁקָּע בַּתַּאֲוָה הַזּאת בְּיוֹתֵר כְּמוֹ שֶׁכָּתוּב (שָׁם כ''ב) : ''הַהַסְכֵּן הִסְכַּנְתִּי'' (עיין סנהדרין ק''ה:) גַּם יוֹסֵף קדֶם שֶׁהָיְתָה לוֹ  הִתְגַּלּוּת בַּתּוֹרָה, הַיְנוּ חָכְמָה בִּינָה, כְּמוֹ שֶׁכָּתוּב (תְּהִלִּים קי''א) : ''רֵאשִׁית חָכְמָה'', כִּי ''אִם לַבִּינָה תִקְרָא'' (מִשְׁלֵי ב) וְ קדֶם שֶׁזָּכָה לְהִתְגַּלּוּת הַתּוֹרָה הֻצְרַך לָבוֹא בְּנִסָּיוֹן בְּצֵרוּף בְּתוֹך הַתַּאֲוָה הַכְּלָלִיוּת שֶׁל שִׁבְעִים לָשׁוֹן הַנַּ''ל וְעַל יְדֵי שֶׁעָמַד בַּנִּסָּיוֹן וְשִׁבֵּר הַקְּלִפָּה שֶׁקָּדְמָה לַפְּרִי זָכָה לַפְּרִי הַיְנוּ לְהִתְגַּלּוּת הַתּוֹרָה שֶׁהִיא חָכְמָה וּבִינָה, כְּמוֹ שֶׁכָּתוּב (בְּרֵאשִׁית מ''א) : ''אֵין נָבוֹן וְחָכָם כָּמוֹך''. וּבִשְׁבִיל זֶה דָּרְשׁוּ חֲכָמֵינוּ, זִכְרוֹנָם לִבְרָכָה (בְּרָכוֹת י''ב:) עַל פָּסוּק ''אַחֲרֵי לְבַבְכֶם'' וְכוּ, אַחֲרֵי לְבַבְכֶם זֶהוּ מִינוּת וְאַחֲרֵי עֵינֵיכֶם זוֹ נִאוּף גַּם שִׁמְשׁוֹן הָלַך אַחַר עֵינָיו (שָׁם וְסוֹטָה ט:) גַּם בִּלְעָם נִקְרָא ''שְׁתוּם הָעָיִן'' (בַּמִּדְבָּר כ''ד) מֵחֲמַת שֶׁהוּא כְּלָלִיּוּת מִדָּה רָעָה שֶׁל מִדּוֹת רָעוֹת שֶׁל הַשִּׁבְעִים לָשׁוֹן ג. לְפִיכָך כְּשֶׁקּוֹרִין פָּסוּק רִאשׁוֹן שֶׁל קְרִיאַת שְׁמַע צָרִיך לְהַעֲצִים אֶת עֵינָיו, בִּבְחִינַת: עוּלִימְתָּא שַׁפִּירְתָּא דְּלֵית לָהּ עֵינִין (סַבָּא מִשְׁפָּטִים דַּף צ''ה וְכַמּוּבָא בְּכִתְבֵי הָאֲרִ''י, זִכְרוֹנוֹ לִבְרָכָה, עַיֵּן בְּ''שַׁעֲרֵי תְּשׁוּבָהסִימָן ס''א ס''ק ג) כִּי תִּקּוּן שֶׁל הִרְהוּרֵי זְנוּת שֶׁבָּא לָאָדָם, שֶׁיּאמַר שְׁמַע וּבָרוּך שֵׁם כִּי  תַּאֲוַת נִאוּף הִיא בָּאָה מֵעֲכִירַת דָּמִים, הַיְנוּ מִטְּחוֹל,  שֶׁהִיא לִילִית, שֶׁהִיא שִׁפְחָה בִּישָׁא, אִמָּא דְּעֵרֶב רַב (הק התקונים ובתי ג מתקונים אחרונים) שֶׁהִיא מַלְכוּת הָרְשָׁעָה וּ מַלְכוּתָא דִּשְׁמַיָּא, הוּא בִּבְחִינַת גְּבִירְתָּא, ''אִשָּׁה יִרְאַת ה'' (משלי ל''א) שֶׁהִיא בִּבְחִינַת יָם שֶׁל שְׁלמה, הָעוֹמֶדֶת עַל שְׁנֵים עָשָׂר בָּקָר שֶׁהֵם שְׁנֵים עָשָׂר שִׁבְטֵי יָהּ (זהַר וַיְחִי רמ''א) וּכְשֶׁאָדָם מְקַבֵּל עָלָיו על מַלְכוּת שָׁמַיִם בְּאֵלּוּ הַפְּסוּקִים שֶׁכּוֹלֵל אֶת נִשְׁמָתוֹ בִּשְׁנֵים עָשָׂר שִׁבְטֵי יָהּ וּמַפְרִישׁ אֶת נִשְׁמָתוֹ מִנִּשְׁמַת עֵרֶב רַב הַבָּאִים מֵאִשָּׁה זוֹנָה, שֶׁהִיא שִׁפְחָה בִּישָׁא שֶׁהִיא בִּבְחִינַת (בְּרֵאשִׁית ט''ז) : ''מִפְּנֵי שָׂרַי גְּבִרְתִּי אָנכִי בּוֹרַחַת'' שֶׁהַתַּאֲוָה בּוֹרַחַת וְנִפְרֶדֶת מִמֶּנָּה וְאִם אֵינוֹ מִשְׁתַּדֵּל לְגָרֵשׁ אֶת הָאִשָּׁה זוֹנָה, אֲזַי הוּא בִּבְחִינַת (מִשְׁלֵי ל) ''שִׁפְחָה תִּירַשׁ גְּבִרְתָּהּ'' כִּי בִּשְׁנֵי פְּסוּקִים אֵלּוּ, יֵשׁ שְׁתֵּים עֶשְׂרֵה תֵּבוֹת, נֶגֶד שְׁנֵים עָשָׂר שִׁבְטֵי יָהּ וְאַרְבָּעִים וְתֵשַׁע אוֹתִיּוֹת, כְּנֶגֶד אַרְבָּעִים וְתֵשַׁע אוֹתִיּוֹת שֶׁבִּשְׁמוֹת שִׁבְטֵי יָהּ וּבְקַבָּלַת על מַלְכוּת שָׁמַיִם, הוּא בְּחִינַת יָם שֶׁל שְׁלמה הוּא נִפְרָד מִנִּשְׁמוֹתֵיהֶן דְּעֵרֶב רַב שֶׁהִיא שִׁפְחָה בִּישָׁא, אִשָּׁה זוֹנָה וְנִכְלָל בְּנִשְׁמוֹת שִׁבְטֵי יָהּ, בְּחִינַת אִשָּׁה יִרְאַת ה אֲזַי הוּא בְּחִינַת סְגִירַת עֵינַיִם בִּשְׁעַת קַבָּלַת על מַלְכוּת שָׁמַיִם לְהוֹרוֹת שֶׁעַל יְדֵי קַבָּלַת על מַלְכוּת שָׁמַיִם הוּא בִּבְחִינַת עוּלִימְתָּא שַׁפִּירְתָּא, דְּלֵית לָהּ עֵינִין שֶׁהִיא הַתַּאֲוָה שֶׁכּוֹלֶלֶת הַמִּדּוֹת רָעוֹת שֶׁל שִׁבְעִים לְשׁוֹנוֹת ד. וְכָל זֶה כְּשֶׁיֵּשׁ לוֹ לָאָדָם הִרְהוּר בְּאַקְרַאי בְּעַלְמָא אֲזַי דַּי לוֹ בַּאֲמִירַת שְׁנֵי פְּסוּקִים הַנַּ''ל אֲבָל  אִם הוּא, חַס וְשָׁלוֹם, רָגִיל בְּהִרְהוּר שֶׁל הַתַּאֲוָה הַכְּלָלִיּוּת, רַחֲמָנָא לִצְלָן, וְאֵינוֹ יָכוֹל לְהַפְרִיד מִמֶּנָּה אֲזַי צָרִיך גַּם כֵּן לְהוֹרִיד דְּמָעוֹת בִּשְׁעַת קַבָּלַת מַלְכוּת שָׁמַיִם (בס שבילי אמונה, נתיב ד) שֶׁהַדְּמָעוֹת הֵם מִמּוֹתְרוֹת הַמָּרָה שְׁחוֹרָה וּמָרָה שְׁחוֹרָה הִיא טְחוֹל (תִּקּוּן נ''ו) שֶׁהִיא בְּחִינַת מַלְכוּת הָרְשָׁעָה, אִשָּׁה זוֹנָה, שֶׁמִּשָּׁם נִשְׁמוֹתֵיהֶן דְּעֵרֶב רַב וּכְשֶׁמּוֹרִיד דְּמָעוֹת, אֲזַי נִדְחִין וְיוֹצְאִין לַחוּץ הַמּוֹתָרוֹת הַיְנוּ הַתַּאֲווֹת נִאוּף הַבָּאִים מֵעֲכִירַת דָּמִים שֶׁל טְחוֹל, וּמֵהַמּוֹתָרוֹת וְכוֹלֵל נִשְׁמָתוֹ בְּמַלְכוּת שָׁמַיִם וְזֶה שֶׁתִּרְגֵּם יוֹנָתָן עַל פָּסוּק (בַּמִּדְבָּר כ''ה) : ''וְהֵמָּה בּוֹכִים פֶּתַח אהֶל מוֹעֵד'' בָּכִין וְקוֹרִין אֶת שְׁמַע וְזֶה לא עָשׂוּ אֶלָּא כְּדֵי  לְהִנָּצֵל מֵהִרְהוּר שֶׁל אִשָּׁה זוֹנָה שֶׁהִיא קְלִפָּה הַקּוֹדֶמֶת לַפְּרִי, וְלָבוֹא לְהִתְגַּלּוּת הַתּוֹרָה. ה. וּ כְשֶׁבָּא לְהִתְגַּלּוּת הַתּוֹרָה אֲזַי נַעֲשֶׂה מֵהַהִתְגַּלּוּת נְשָׁמוֹת חֲדָשׁוֹת כְּמוֹ שֶׁכָּתוּב: ''לְמֶעְבַּד נִשְׁמָתִין וְרוּחִין חַדְתִּין בְּתַרְתֵּין וּבִתְלָתִין'' הִיא הַתּוֹרָה שֶׁיֵּשׁ בָּהּ שְׁלֹשִׁים וּשְׁנַיִם נְתִיבוֹת הַחָכְמָה (שַׁבָּת פ''ח) נִמְצָא כְּשֶׁהַצַּדִּיק מְגַלֶּה אֵיזֶה דְּבַר תּוֹרָה אֲזַי מוֹרִיד נִשְׁמָתִין חַדְתִּין, לְכָל אֶחָד מֵהַשּׁוֹמְעִין הַתּוֹרָה לְפִי בְּחִינָתוֹ וּתְפִיסָתוֹ כִּי  הַתּוֹרָה יֵשׁ לָהּ שְׁנֵי כּחוֹת: לְהָמִית וּלְהַחֲיוֹת כְּמוֹ שֶׁאָמְרוּ ''וְשַׂמְתֶּם'' זָכָה נַעֲשֵׂית לוֹ סַם חַיִּים וְכוּ (יוֹמָא ע''ב:, וְעַיֵּן תַּעֲנִית ז), וּכְתִיב (הוֹשֵׁעַ י''ד) : ''יְשָׁרִים דַּרְכֵי ה צַדִּיקִים יֵלְכוּ בָם'' וְכוּ כָּך הַתּוֹרָה שֶׁל הַצַּדִּיק לְכָל אֶחָד כְּפִי תְּפִיסָתוֹ יֵשׁ אָדָם שֶׁנַּעֲשֶׂה לוֹ נְשָׁמָה חֲדָשָׁה מֵהִתְגַּלּוּת הַתּוֹרָה וְיֵשׁ אָדָם שֶׁהוּא, חַס וְשָׁלוֹם, לְהִפּוּך, כְּמוֹ שֶׁכָּתוּב: ''צַדִּיקִים יֵלְכוּ בָם'' הַכּל  לְפִי הַכְּלִי שֶׁלּוֹ, הַיְנוּ כְּפִי תְּפִיסָתוֹ, תְּפִיסַת הַמּחִין שֶׁלּוֹ דְּזֶה הוּא כְּלָל גָּדוֹל שֶׁ אִי אֶפְשָׁר לְשׁוּם אָדָם לְהַשִּׂיג וְלִתְפּס בְּדִבּוּרוֹ שֶׁל הַצַּדִּיק אִם לא שֶׁתִּקֵּן תְּחִלָּה אוֹת בְּרִית קדֶשׁ כָּרָאוּי וַאֲזַי יָכוֹל לְהָבִין וְלִתְפּס דִּבּוּרוֹ שֶׁל הַצַּדִּיק דְּאִיתָא בַּזּהַר: סִלּוּקָא דִּיסוֹדָא עַד אַבָּא וְאִמָּא (עיין זוהר משפטים ק''י ובזוהר הרקיע שם ועיין בביאור האדר''ז קי''ח) שֶׁהֵם בְּחִינַת חָכְמָה וּבִינָה, שֶׁהֵם י''ה, שֶׁהֵם מחִין נִמְצָא  כְּשֶׁתִּקֵּן אוֹת בְּרִית קדֶשׁ כָּרָאוּי אֲזַי הַמּחִין שֶׁלּוֹ בִּשְׁלֵמוּת, וְיָכוֹל לְהָבִין דִּבּוּרוֹ שֶׁל הַצַּדִּיק כְּפִי הַתִּקּוּן שֶׁל כָּל אֶחָד, כָּך הוּא הַשָּׂגָתוֹ ו. וְ זֶה הוּא כְּלָל גָּדוֹל ''כִּי מִפִּי עֶלְיוֹן לא תֵצֵא'' (איכה ג) כִּי אִם אוֹר פָּשׁוּט אַך לְפִי בְּחִינַת כְּלִי הַמְקַבֵּל אֶת הָאוֹר, כָּך נִצְטַיֵּר הָאוֹר בְּתוֹכוֹ אִם הַכְּלִי הוּא בִּשְׁלֵמוּת, אֲזַי הוּא מְקַבֵּל בִּבְחִינַת מְאוֹרוֹת מָלֵא וְאִם חַס וְשָׁלוֹם, הַכְּלִי אֵינוֹ בִּשְׁלֵמוּת, אֲזַי הוּא מְקַבֵּל בִּבְחִינַת מְארת חָסֵר וָאו כְּמוֹ שֶׁכָּתוּב (מִשְׁלֵי ג) ''מְאֵרַת ה בְּבֵית רָשָׁע'' (כדאיתא בזוהר בכ''מ) וְזֶה הוּא ''צַדִּיקִים יֵלְכוּ בָם'' [וְכוּ] כִּי  אוֹר הַפָּשׁוּט הַבָּא מִלְּעֵיל, הוּא בְּחִינַת קְמִיץ וּסְתִים (עיין תיקון ע) אַך לְפִי בְּחִינַת הַכְּלִי הַמְקַבְּלִים, הוּא בְּחִינַת צֵירֵי שֶׁנִּצְטַיֵּר הָאוֹר לְפִי בְּחִינַת הַכְּלִי וְעַל כֵּן כְּתִיב בְּבִלְעָם (בַּמִּדְבָּר כ''ג) ''הִנֵּה בָרֵך לָקָחְתִּי, בְּקָמַץ וּבֵרֵך וְלא אֲשִׁיבֶנוּ'', בְּצֵירֵי כִּי אֲפִלּוּ הַלְּקִיחָה שֶׁהִיא אָז בִּבְחִינַת קְמִיץ וּסְתִים, הִיא בִּבְחִינַת בֵּרֵך רְאָיָה לָזֶה כִּי הוּא הָיָה רוֹצֶה לְהִצְטַיֵּר לְפִי בְּחִינַת הַכְּלִי שֶׁלּוֹ, שֶׁהִיא בְּחִינַת קְלָלָה וְלא הָיָה יָכוֹל לְהָשִׁיב וּלְצָרֵף וּלְהִצְטַיֵּר כְּלָל לְפִי בְּחִינָתוֹ וְזֶה: ''וּבֵרֵך וְלא אֲשִׁיבֶנוּ'' וּמִפְּנֵי שֶׁהָיָה בִּשְׁעַת לְקִיחָה, הוּא בְּחִינַת בֵּרֵך וּמִפְּנֵי מָה ? לְפִי שֶׁהֵעִיד עֲלֵיהֶם הַכָּתוּב שֶׁ יִּשְׂרָאֵל נִקְרְאוּ שִׁבְטֵי יָהּ כְּמוֹ (שֶׁפֵּרְשׁוּ) [שֶׁפֵּרֵשׁ רַשִׁ''י] זִכְרוֹנוֹ לִבְרָכָה: עַל הַחֲנוֹכִי (בַּמִּדְבָּר כ''ו) : ''שְׁמִי מֵעִיד עֲלֵיהֶם''  שֵׁם יָהּ שֶׁהוּא בְּחִינַת מחִין, כְּמוֹ שֶׁמּוּבָא (בַּגְּמָרָא בַּמִּדְרָשׁ שיר השירים פ''ד) שֶׁהָעַכּוּ''ם הָיוּ אוֹמְרִים אִם בְּגוּפָם הָיוּ מוֹשְׁלִים וְכוּ לְפִיכָך הֵעִיד הַכָּתוּב עֲלֵיהֶם וְזֶה שֶׁכָּתוּב (דְּבָרִים י''א) : ''רְאֵה אָנכִי נוֹתֵן לִפְנֵיכֶם'' דַּיְקָא כִּי  לְמַעְלָה [הוּא] בִּבְחִינַת קָמַץ, שֶׁקָּמַץ וּסְתִים אֲבָל לִפְנֵיכֶם לְמַטָּה, נִצְטַיֵּר הָאוֹר לְפִי בְּחִינַת הַכְּלִי וּ בִשְׁבִיל זֶה יָעַץ בִּלְעָם לְבָלָק לְהַכְשִׁילָם בִּדְבַר עֶרְוָה כְּדֵי לְקַלְקֵל כְּלֵיהֶם וְזֶה שֶׁכָּתְבוּ חַכְמֵי הָרְפוּאוֹת, שֶׁ הַסֵּרוּס רְפוּאָה לִמְשֻׁגָּע וְזֶה הוּא סִלּוּקָא דִּיסוֹדָא עַד אַבָּא וְאִמָּא, הַיְנוּ בְּחִינַת שְׁמִי מֵעִיד עֲלֵיהֶם וְזֶה בִּקְרב עָלַי  מְרֵעִים, תְּרֵין רֵעִין דְּלָא מִתְפָּרְשִׁין (זהַר וַיִּקְרָא ד), הַיְנוּ הַמּחִין (שִׁיר הַשִּׁירִים ה) ''אִכְלוּ רֵעִים'', הַיְנוּ הִתְחַזְּקוּתָם הוּא בְּשַׂר קדֶשׁ, הַיְנוּ לֶאֱכל אֶת בְּשָׂרִי, שֶׁהוּא בְּחִינַת סִלּוּקָא דִּיסוֹדָא הַיְנוּ תִּקּוּנוֹ מַגִּיעַ עַד הַמּחִין, שֶׁהֵם אַבָּא וְאִמָּא צָרַי וְאיְבַי לִי הֵמָּה כָּשְׁלוּ וְנָפָלוּ, שֶׁהֵם בְּחִינַת שִׁבְעִים לְשׁוֹנוֹת וּכְשֶׁיְּשַׁבֵּר הַתַּאֲוָה הַזּאת, מִמֵּילָא נוֹפְלִים כָּל הַתַּאֲווֹת רָעוֹת. [זאת הַתּוֹרָה הִיא לְשׁוֹן רַבֵּנוּ, זִכְרוֹנוֹ לִבְרָכָה] וְאָמַר: שֶׁהִיא סוֹד כַּוָּנוֹת קִדּוּשׁ, וְיִתְבָּאֵר בְּמָקוֹם אַחֵר אִם יִרְצֶה הַשֵּׁם [עיין בס חיי מוהר''ן שי''א שאמר זאת על מאמר בקרוב בסי ק''א] עוֹד מָצָאתִי מִכְּתַב יַד קדֶשׁ שֶׁל אֲדוֹנֵנוּ מוֹרֵנוּ וְרַבֵּנוּ, זִכְרוֹנוֹ לִבְרָכָה, מֵעִנְיַן הַתּוֹרָה הַזּאת בְּשִׁנּוּי לָשׁוֹן קְצָת. וְהַנְּיָר הָיָה קָרוּעַ חֶצְיוֹ, וּמַה שֶּׁנִּמְצָא כָּתוּב עַל הַנִּשְׁאָר הֶעְתַּקְתִּי.. וְזֶהוּ. צָפְנַת פַּעְנֵחַ דִּמְגַלְיָן שִׁבְעִים פָּנִים תּוֹרָה סוֹד אַחֵר, כְּמוֹ שֶׁכָּתוּב (מִשְׁלֵי כ''ה) : ''וְסוֹד אַחֵר אַל תְּגָל'' כַּמּוּבָא בַּזּהַר (בַּתִּקּוּנִים תִּקּוּן ל''ד נ''ו ס''ט)  כְּשֶׁמַּפְסִיק הַנְּקֻדָּה מֵהַדָּלֶ''ת שֶׁל אֶחָד וְהַנְּקֻדָּה הִיא אוֹת בְּרִית אֲזַי נַעֲשֶׂה אַחֵר הַיְנוּ כְּשֶׁמַּכְנִיס בְּרִיתוֹ בְּ זוֹנָה, הַנִּקְרֵאת מַלְכוּת הָרְשָׁעָה, הַנִּקְרָא אֵל אַחֵר אֲבָל  מִי שֶׁמְּקַדֵּשׁ אֶת עַצְמוֹ מִזּאת הַתַּאֲוָה אֲזַי הוּא נִתְקַשֵּׁר בְּמַלְכוּת שָׁמַיִם הַנִּקְרָא אֲנִי כְּמוֹ שֶׁכָּתוּב (וַיִּקְרָא י''ט) : ''קְדוֹשִׁים תִּהְיוּ כִּי קָדוֹשׁ אֲנִי'' וּ בְכָל מָקוֹם שֶׁאַתָּה מוֹצֵא גֶּדֶר עֶרְוָה תִּמְצָא קְדֻשָּׁה (זהַר מִקֵּץ ר''ד:) אֲבָל מָאן דְּגָלֵי עֲרָיִין, הָכִי אִיהוּ אִתְגַּלִי בֵּין אִנּוּן עֲרָיִין, דְּאִנּוּן אֱלקִים אֲחֵרִים, (תִּקּוּנִים תִּקּוּן נ''ו דַּף צ''ג:) וּבִשְׁבִיל [זֶה] מוּבָא בַּזּהַר (קְדוֹשִׁים פ''ד) : כַּד חָזֵי רַבִּי שִׁמְעוֹן נָשֵׁי שַׁפִּירִין, אָמַר: ''אַל תִּפְנוּ אֶל אֱלִילִים'' כִּי  נִאוּף, הִיא עֲרָיוֹת, אֱלקִים אֲחֵרִים, מַלְכוּת הָרְשָׁעָה וּבִשְׁבִיל זֶה, סְגֻלָּה לְבַטֵּל הִרְהוּרֵי נִאוּף, לִקְרא שְׁמַע יִשְׂרָאֵל וּבָרוּך שֵׁם כְּבוֹד וְכוּ, כַּמּוּבָא עַל פָּסוּק: ''וַיַּקְרֵב אֶל אֶחָיו הַמִּדְיָנִית'' וְכוּ (דַף א) נִמְצָא שֶׁ עִקַּר הַנִּסָּיוֹן וְהַצֵּרוּף שֶׁמְּנַסִּין לָאָדָם אֵין מְנַסִּין אוֹתוֹ אֶלָּא בְּנִאוּף שֶׁהִיא כְּלוּלָה מִשִּׁבְעִים אֻמּוֹת שֶׁהִיא כְּלוּלָה מִסּוֹד אַחֵר, אֵל אַחֵר (תְּהִלִּים מ''ב) : ''כֵּן נַפְשִׁי תַעֲרג אֵלֶיך'' וְ צוֹעֵק שִׁבְעִין קָלִין לא פָּחוֹת אֲזַי נִפְתָּחִין לוֹ סוֹדוֹת הַתּוֹרָה, דְּמִטַּמְּרִין מְגַלִּין לֵהּ וּמוֹלִיד נַפְשִׁין חַדְתִּין כִּי מוֹלִיד תּוֹרָה וְהַתּוֹרָה הִיא כְּלוּלָה מִנַּפְשׁוֹת יִשְׂרָאֵל וּמְגַלֶּה הַפָּנִים שֶׁל הַתּוֹרָה כִּי עַד עַכְשָׁו הָיְתָה סְתוּמָה בִּקְלִפִּין כִּי הַקְּלִפָּה קָדְמָה לַפְּרִי וְיָכוֹל הַצַּדִּיק לְהוֹרִישׁ בְּתוֹרָתוֹ שֶׁמְּחַדֵּשׁ נִשְׁמָתִין חַדְתִּין לְכָל אֶחָד מֵאַנְשֵׁי מְקרָבָיו הַמְקֻשָּׁרִים בְּתוֹרָתוֹ כַּמּוּבָא בְּהַזֶּמֶר. לְמֶעְבַּד נִשְׁמָתִין חַדְתִּין בְּתַרְתֵּין וּבִתְלָתִין הַיְנוּ בְּהַתּוֹרָה הַמַּתְחֶלֶת בְּבֵית וּמְסַיֶּמֶת בְּלָמֶד וּבִתְלָתָא שִׁבְשִׁין, הַיְנוּ אוֹרַיְתָא תְּלִיתָאָה, הוּא עָבֵד נִשְׁמָתִין וְרוּחִין חַדְתִּין וְהַתּוֹרָה זָכָה נַעֲשֶׂה לוֹ סַם חַיִּים לא זָכָה וְכוּ כְּמוֹ שֶׁכָּתוּב וְשַׂמְתֶּם וְכוּ, וּכְמוֹ שֶׁכָּתוּב: ''צַדִּיקִים יֵלְכוּ בָם'' וְכוּ לְכָל אֶחָד וְאֶחָד כְּפִי שֶׁמְּקַבֵּל אֲבָל  מֵאִתּוֹ לא תֵּצֵא הָרָעוֹת, כְּמוֹ שֶׁכָּתוּב (אֵיכָה ג) : ''מִפִּי עֶלְיוֹן לא תֵצֵא הָרָעוֹת'' וְהַבְּרָכָה וְהַקְּלָלָה נַעֲשֶׂה אֵצֶל הָאָדָם, כְּפִי הַכְּלִי שֶׁיֵּשׁ לוֹ כְּמוֹ שֶׁכָּתוּב: ''רְאֵה אָנכִי נוֹתֵן לִפְנֵיכֶם בְּרָכָה וּקְלָלָה'', ''לִפְנֵיכֶם'' דַּיְקָא כִּי מִלִּפְנֵי הַקָּדוֹשׁ בָּרוּך הוּא יוֹצֵא אוֹר פָּשׁוּט, הַיְנוּ אוֹתִיּוֹת פְּשׁוּטִים וּלְפִי הָאָדָם כֵּן נַעֲשֶׂה הַצֵּרוּף אִם הוּא אָדָם טוֹב, נַעֲשֶׂה צֵרוּף שֶׁל בְּרָכָה וְאִם לָאו, לְהֵפֶך וְזֶה ''לִפְנֵיכֶם בְּרָכָה וּקְלָלָה'' דַּיְקָא כִּי לִפְנֵי ה עֲדַיִן אֵין צִיּוּר לַצֵּרוּף הַזֶּה אִם הוּא בְּרָכָה אִם לָאו וְזֶה שֶׁהִתְמִיהַּ אֶת עַצְמוֹ בִּלְעָם עַל זֶה הִנֵּה בָּרֵך לָקַחְתִּי וּבֵרֵך וְלא אֲשִׁיבֶנָּה בָּרֵך בְּקָמַץ גַּם לָקַחְתִּי מַשְׁמַע בִּרְצוֹנוֹ לָקַח


~ לז - דִּרְשׁוּ יְיָ וְעֻזּוֹ בַּקְּשׁוּ פָנָיו תָּמִיד

[לְשׁוֹן רַבֵּנוּ, זִכְרוֹנוֹ לִבְרָכָה] דִּרְשׁוּ יְיָ וְעֻזּוֹ בַּקְּשׁוּ פָנָיו תָּמִיד (תְּהִלִּים ק''ה) א. כִּי  עִקַּר הַבְּרִיאָה הִיא בְּגִין דְּיִשְׁתְּמוֹדְעִין לֵהּ (זהַר בּא מב) כְּמוֹ שֶׁכָּתוּב (יְשַׁעְיָה מ''ג) :לִכְבוֹדִי בְּרָאתִיו יְצַרְתִּיו אַף עֲשִׂיתִיו. ב. וְ גוּף וָנֶפֶשׁ, הֵם בְּחִינַת אָדָם וּבְהֵמָה, חֹמֶר וְצוּרָה, חָכְמָה וְסִכְלוּת בְּחִינַת אוֹר וָחֹשֶׁך (קהֶלֶת ב) : ''כְּיִתְרוֹן אוֹר מִן הַחֹשֶׁך'' וְכוּ וּכְמוֹ שֶׁאָמְרוּ (רַבּוֹתֵינוּ, זִכְרוֹנָם לִבְרָכָה, בְּרָכוֹת ל''ג) : גְּדוֹלָה דֵּעָה שֶׁנִּתְּנָה בֵּין שְׁתֵּי אוֹתִיּוֹת, שֶׁנֶּאֱמַר:'' כִּי אֵל דֵּעוֹת ה'' (תְּהִלִּים קי''ח). ''אֵל ה וַיָּאֶר לָנוּ'', וּכְתִיב (שָׁם פ''ב) : ''לא יָדְעוּ וְלא יָבִינוּ''. וְהֵם  בְּחִינַת חַיִּים וּמִיתָה, כְּמוֹ שֶׁכָּתוּב (קהֶלֶת ז) : ''הַחָכְמָה תְּחַיֶּה'' וְכוּ וּכְתִיב (אִיּוֹב ד) : ''יָמוּתוּ וְלא בְחָכְמָה'' (עיין ב''ר פ כ''ו ל''א אֵיכָה ג) : ''בְּמַחֲשַׁכִּים הוֹשִׁיבַנִי'' וְכוּ. וְהֵם בְּחִינוֹת  שִׁכְחָה וְזִכָּרוֹן, כְּמוֹ שֶׁכָּתוּב (תְּהִלִּים ל''א) ''נִשְׁכַּחְתִּי כְּמֵת מִלֵּב'', וּכְתִיב (שָׁם צ''ח) : ''זָכַר חַסְדּוֹ'' וְזֶה שֶׁאָמְרוּ רַזַ''ל (אָבוֹת פֶּרֶק ג) : הַשּׁוֹכֵחַ דָּבָר אֶחָד מִמִּשְׁנָתוֹ כְּאִלּוּ מִתְחַיֵּב בְּנַפְשׁוֹ שֶׁנֶּאֱמַר: ''רַק הִשָּׁמֶר לְך וּשְׁמר אֶת נַפְשְׁך מְאד פֶּן תִּשְׁכַּח''. וְהֵם  בְּחִינַת חָכְמוֹת הַתּוֹרָה שֶׁחָכְמוֹת חִיצוֹנִיּוֹת הֵם חֹמֶר וְסִכְלוּת, וּבְחִינַת בְּהֵמָה, כְּנֶגֶד חָכְמוֹת הַתּוֹרָה ג. וְ צָרִיך כָּל אָדָם לְהַכְנִיעַ הַחֹמֶר הַיְנוּ בְּחִינוֹת מִיתָה, בְּחִינַת סִכְלוּת שֶׁל הַגּוּף שֶׁל הָאַרְבַּע יְסוֹדוֹת כְּמוֹ שֶׁכָּתוּב בַּזּהַר (בְּרֵאשִׁית כז:) ''וַיִּקַח ה אֱלקִים אֶת הָאָדָם'' מֵאָן נְטַל לֵהּ, מֵאַרְבַּע יְסוֹדִין דִּילֵהּ, דְּאַפְרִישׁ לֵהּ מִתַּאֲוָה דִּילְהוֹן וְ זֶה נַעֲשֶׂה עַל יְדֵי הַתַּעֲנִית שֶׁעַל יְדֵי הַתַּעֲנִית מַחֲלִישִׁין הָאַרְבַּע יְסוֹדוֹת וְנִתְבַּטֵּל הַחֹמֶר בְּחִינַת הַחֹמֶר, סִכְלוּת חֹשֶׁך, שִׁכְחָה, בְּהֵמָה וְנִתְגַּבֵּר וְנִתְעַלֶּה בְּחִינַת הַשֵּׂכֶל, וְהַצּוּרָה, הָאוֹר וְהַזִּכָּרוֹן, אָדָם וְזֶה שֶׁאָמְרוּ רַזַ''ל (בְּרָכוֹת ו:) אַגְרָא דְּתַעֲנִיתָא צִדְקָתָא כִּי  צְדָקָה רֶמֶז לְאוֹר, כְּמוֹ שֶׁכָּתוּב (מַלְאָכִי ג) : ''וְזָרְחָה לָכֶם יִרְאֵי שְׁמִי שֶׁמֶשׁ צְדָקָה'' (לֶך לְך ע''ו:). ''שִׁמְעוּ אֵלַי אַבִּירֵי לֵב הָרְחוֹקִים מִצְּדָקָה'' דְּאִנּוּן רְחִיקִין מֵאוֹרַיְתָא (בַּמִּדְבָּר י''ט) ''זאת הַתּוֹרָה אָדָם''  אָדָם מֵ''ם סְתוּמָה הוּא בְּחִינַת תַּעֲנִית שֶׁהוּא בְּחִינַת עוֹלָם הַבָּא, דְּלֵית בֵּהּ אֲכִילָה וּשְׁתִיָּה (תִּקּוּן כ''א) דָלֶת, הוּא רֶמֶז לְאַרְבַּע יְסוֹדִין שֶׁנִּשְׁפָּלִים עַל יְדֵי הַתַּעֲנִית אָלֶף, כְּמוֹ שֶׁכָּתוּב (אִיּוֹב ל''ג) : ''וַאֲאַלֶּפְך חָכְמָה'' וְזֶה שֶׁכָּתוּב בַּזּהַר (בַּהַקְדָּמָה י''ג:) ''נַעֲשֶׂה אָדָם''  עַל יְדֵי הַתַּעֲנִית נִתְהַוֶּה בְּחִינַת אָדָם כְּתִיב הָכָא נַעֲשֶׂה וּכְתִיב הָתָם ''וְשֵׁם הָאִישׁ אֲשֶׁר עָשִׂיתִי עִמּוֹ'' מָה הָתָם צְדָקָה, אַף כָּאן צְדָקָה [פֵּרוּשׁ: כִּי בַּזּהַר מְפרָשׁ שָׁם שֶׁעַל יְדֵי צְדָקָה הוּא בִּדְיוּקְנָא דְּאָדָם וְלָמַד שָׁם מִמִּקְרָא זֶה, ''נַעֲשֶׂה אָדָם'' כְּתִיב הָכָא עֲשִׂיָּה, וּכְתִיב הָתָם ''וְשֵׁם הָאִישׁ אֲשֶׁר עָשִׂיתִי עִמּוֹ'' וְכוּ, לְעִנְיַן צְדָקָה וְכוּ וְרַבֵּנוּ זִכְרוֹנוֹ לִבְרָכָה, מֵבִיא רְאָיָה מִזֶּה לְעִנְיַן תַּעֲנִית כִּי  צְדָקָה וְתַעֲנִית הֵם בְּחִינָה אַחַת, כִּי אַגְרָא דְּתַעֲנִיתָא צִדְקָתָא כַּנַּ''ל וְעַל כֵּן מְבאָר מִזֶּה שֶׁעַל יְדֵי הַתַּעֲנִית שֶׁהוּא בְּחִינַת צְדָקָה נַעֲשִׂין בְּגֶדֶר אָדָם שֶׁהוּא הַדַּעַת הָאֲמִתִּי שֶׁל הַתּוֹרָה, שֶׁהוּא בְּחִינַת אוֹר וָנֶפֶשׁ וְכוּ כִּי הַכְנָעַת הַחֹמֶר וְהַגּוּף בְּחִינַת בְּהֵמָה וְכוּ לְגַבֵּי הַנֶּפֶשׁ שֶׁהוּא בְּחִינַת אָדָם הוּא עַל יְדֵי הַתַּעֲנִית, שֶׁהוּא בְּחִינַת צְדָקָה כַּנַּ''ל] ד. אֲבָל  יֵשׁ שְׁנֵי בְּחִינוֹת צְדָקָה כִּי יֵשׁ צְדָקָה בְּחוּץ לָאָרֶץ, וְיֵשׁ צְדָקָה בְּאֶרֶץ יִשְׂרָאֵל וְ צִדְקַת אֶרֶץ יִשְׂרָאֵל, הִיא גְּדוֹלָה וּלְמַעְלָה מִצִּדְקַת חוּץ לָאָרֶץ (עיין הלכות צדקה סי רנ''א ס''ג) וְכֵן  יֵשׁ שְׁנֵי בְּחִינוֹת תּוֹרָה כִּי אֵין דּוֹמָה הַתּוֹרָה הַיּוֹצֵאת מֵהֶבֶל שֶׁיֵּשׁ בּוֹ חֵטְא לְהַתּוֹרָה הַיּוֹצֵאת מֵהֶבֶל שֵׁאֵין בּוֹ חֵטְא (שַׁבָּת קי''ט:) כִּי אֵין הַדִּין נִמְתָּק, וְאֵין הָעוֹלָם מִתְקַיֵּם, אֶלָּא עַל הֶבֶל פֶּה שֶׁל תִּינוֹקוֹת (שָׁם בַּהַקְדָּמָה דַּף א:) ''הַנִּצָּנִים נִרְאוּ בָאָרֶץ'' אִלֵּין אֲבוֹת הָעוֹלָם ''עֵת הַזָּמִיר הִגִּיעַ'' כַּד אָתָא עִדַּן לְקַצָּצָא חַיָּבַיָּא מִן עָלְמָא ''וְקוֹל הַתּוֹר נִשְׁמַע'' דָּא קָלָא דְּיַנּוּקָא דְּרַבְיָא דְּלָעֵי בְּאוֹרַיְתָא (שִׁיר הַשִּׁירִים א) : ''תּוֹרֵי זָהָב'', וּכְתִיב (שְׁמוֹת כ''ה) : ''וְעָשִׂיתָ שְׁנַיִם כְּרֻבִים זָהָב'' עַל יְדֵי קָלָא דְּיַנּוּקָא דְּרַבְיָא, נִתְגַּלּוּ הָאָבוֹת בָּעוֹלָם לְהָגֵן נִמְצָא  כְּשֶׁאַתָּה רוֹצֶה שֶׁיִּתְגַּלּוּ עַל יָדְך הָאָבוֹת בָּעוֹלָם כְּדֵי לִדְחוֹת הַדִּין, וְהַחֹשֶׁך, שִׁכְחָה, וְסִכְלוּת, מִן הָעוֹלָם צָרִיך שֶׁיִּהְיֶה לְך הֶבֶל שֶׁאֵין בּוֹ חֵטְא וְ עַל יְדֵי צְדָקָה דְּאֶרֶץ יִשְׂרָאֵל תִּכְלל עַצְמְך בַּאֲוִירָא דְּאֶרֶץ יִשְׂרָאֵל שֶׁהוּא בְּחִינוֹת הֶבֶל הַקָּדוֹשׁ שֶׁאֵין בּוֹ חֵטְא וְזֶה פֵּרוּשׁ (וַיִּקְרָא כ''ו) : ''וְזָכַרְתִּי אֶת בְּרִיתִי יַעֲקב'' וְכוּ פֵּרוּשׁ: אֵימָתַי יִתְגַּלּוּן הָאָבוֹת בָּעוֹלָם כַּד ''הָאָרֶץ אֶזְכּר'' עַל יְדֵי אֲוִירָא דְּאֶרֶץ יִשְׂרָאֵל וְעַל יְדֵי הֶבֶל שֶׁאֵין בּוֹ חֵטְא, שֶׁהִיא בְּחִינַת הֶבֶל פִּיהֶם שֶׁל תִּינוֹקוֹת כִּי כֵן נִתְבָּרְכוּ תִּינוֹקוֹת כְּמוֹ שֶׁכָּתוּב (בְּרֵאשִׁית מ''ח) : ''הוּא יְבָרֵך אֶת הַנְּעָרִים וְיִקָּרֵא בָהֶם שְׁמִי וְשֵׁם אֲבוֹתַי'' שֶׁעַל יְדֵי הַתִּינוֹקוֹת נִתְגַּלּוּ הָאָבוֹת לְהָגֵן עַל יְדֵי צְדָקָה דְּאֶרֶץ יִשְׂרָאֵל, יֻכְלְלוּ בַּאֲוִירָא דְּאֶרֶץ יִשְׂרָאֵל, אֲוִיר הַקָּדוֹשׁ שֶׁהוּא בְּחִינַת הֶבֶל שֶׁאֵין בּוֹ חֵטְא וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (תַּעֲנִית י''א:) : הַיּוֹשֵׁב בְּתַעֲנִית נִקְרָא חָסִיד שֶׁנֶּאֱמַר: ''גּוֹמֵל נַפְשׁוֹ אִישׁ חֶסֶד'' כִּי  הַתַּעֲנִית הוּא גְּמִילוּת חֲסָדִים לְנַפְשׁוֹ הַיְנוּ לַתּוֹרָה, כְּמוֹ שֶׁכָּתוּב (תְּהִלִּים י''ט) ''תּוֹרַת ה תְּמִימָה מְשִׁיבַת נָפֶשׁ'' בגְּלַל כֵּן  נִקְרָא אִישׁ חָסִיד כִּי מְבַטֵּל הַדִּין וְהַחֹשֶׁך, וּמַמְשִׁיך חֲסָדִים בָּעוֹלָם ה. וְזֶה פֵּרוּשׁ (סַנְהֶדְרִין צ''ו:) שְׁלֹשָׁה הַזְהָרוֹת שֶׁהִזְהִיר רַבִּי יְהוּדָה בֶּן בְּתֵירָא מִנְּצִיבִין הִזָּהֲרוּ בְּזָקֵן שֶׁשָּׁכַח תַּלְמוּדוֹ מֵחֲמַת אָנְסוֹ וְהִזָּהֲרוּ בִּוְרִידִין כְּרַבִּי יְהוּדָה וְהִזָּהֲרוּ בִּבְנֵי עַמֵּי הָאָרֶץ שֶׁמֵּהֶם תֵּצֵא תּוֹרָה כִּי אֵלּוּ הַשְּׁלֹשָׁה בְּחִינוֹת, הֵם כֻּלָּם רוֹמְזִים לְהִתְעַלּוּת הַנֶּפֶשׁ, וְהַשֵּׂכֶל וְהַתּוֹרָה, וְהַזִּכָּרוֹן. זָקֵן זֶה שֶׁשָּׁכַח תַּלְמוּדוֹ מֵחֲמַת אָנְסוֹ, הוּא בְּחִינַת מִיתָה, וְסִכְלוּת, מֵחֲמַת שִׁכְחָה (נדרים כ''ז) וְהִזְהִיר רַבִּי יְהוּדָה לְכַבְּדוֹ שֶׁ עַל יְדֵי הַכָּבוֹד יִתְבַּטֵּל מִמֶּנּוּ הַשִּׁכְחָה וְיִתְגַּלֶּה הַנֶּפֶשׁ, הַיְנוּ זִכְרוֹן הַתּוֹרָה כִּי  שׁרֶשׁ הַתּוֹרָה הִיא כְּבוֹד הַשֵּׁם יִתְבָּרַך, כְּמוֹ שֶׁכָּתוּב ''לִכְבוֹדִי בְּרָאתִיו'' וְכוּ וּכְמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (אָבוֹת פֶּרֶק ו) : אֵין כָּבוֹד אֶלָּא תּוֹרָה ו. וְזֶהוּ: הִזָּהֲרוּ בִּוְרִידִין כְּרַבִּי יְהוּדָה כִּי  הַדָּם הוּא הַנֶּפֶשׁ שֶׁבָּא בְּגִלְגּוּל וְ צָרִיך הַשּׁוֹחֵט לְכַוֵּן לְהַעֲלוֹת הַנֶּפֶשׁ שֶׁבַּדָּם גַּם  עִקַּר חֶסְרוֹן הַפַּרְנָסָה שֶׁנִּתְמַעֵט בַּדּוֹרוֹת הַלָּלוּ אֵין זֶה אֶלָּא עַל יְדֵי הַשּׁוֹחֲטִים שֶׁאֵינָם מְהֻגָּנִים (אָבוֹת פֶּרֶק ג) : אִם אֵין תּוֹרָה אֵין קֶמַח, תּוֹרָה הִיא בְּחִינַת נֶפֶשׁ כַּנַּ''ל עַל יְדֵי זֶה אֵין קֶמַח, הַפַּרְנָסָה נִתְמַעֵט וּבִשְׁבִיל זֶה  הַחֲלִיף נִקְרָא מַאֲכֶלֶת, כְּמוֹ שֶׁכָּתוּב (בְּרֵאשִׁית כ''ב) : ''וַיִּקַּח אֶת הַמַּאֲכֶלֶת'' כִּי  יֵשׁ שׁוֹחֵט הָגוּן מַאֲכִיל וּמְפַרְנֵס לְיִשְׂרָאֵל כִּי הַשּׁוֹחֵט הָגוּן הוּא מַלְבִּישׁ אֶת הַנֶּפֶשׁ שֶׁבַּחַי בִּמְדַבֵּר הַיְנוּ בְּדִבּוּר הַבְּרָכָה שֶׁהוּא מְבָרֵך וְ הַדִּבּוּר הוּא בְּחִינַת שְׁכִינָה, כְּמוֹ שֶׁכָּתוּב (פתח אליהו) : מַלְכוּת פֶּה (יְשַׁעְיָה ל''ד) : ''חֶרֶב לַה מָלְאָה דָם'', כִּי  הַשְּׁכִינָה נִקְרֵאת חֶרֶב לַה (כַּמּוּבָא בַּזּהַר הַקָּדוֹשׁ, וּבְפַּרְדֵס) וְהִיא בְּחִינַת דִּבּוּר, שֶׁהוּא בְּחִינַת חֶרֶב פִּיפִיּוֹת, לְשׁוֹן פֶּה כְּמוֹ שֶׁכָּתוּב (תְּהִלִּים קמ''ט) : ''רוֹמְמוֹת אֵל בִּגְרוֹנָם וְחֶרֶב פִּיפִיּוֹת'' וְכוּ וּכְשֶׁהַנֶּפֶשׁ בָּאָה בְּתוֹך חֶרֶב לַה, בְּתוֹך הַדִּבּוּר, בִּבְחִינַת מַיִּין נוּקְבִין אֲזַי הַשְּׁכִינָה מִזְדַּוֶּגֶת עַל יְדֵי הַמַּיִּין נוּקְבִין שֶׁיֵּשׁ לָהּ, בִּבְחִינַת: ''חֲזִי בַּמֶּה בְּרָא קָאָתֵינָא'' (זהַר וַיִּקְרָא י''ג) וְזֶה ''חֶרֶב לַה מָלְאָה דָם'', מִנְּפָשׁוֹת הָעוֹלוֹת בָּהּ בִּבְחִינַת מַיִּין נוּקְבִין וְעַל יְדֵי הַזִּוּוּג, הִיא מְקַבֶּלֶת פַּרְנָסָה לְיִשְׂרָאֵל וְזֶה פֵּרוּשׁ (אֵיכָה ה) ''בְּנַפְשֵׁנוּ נָבִיא לַחְמֵנוּ מִפְּנֵי חֶרֶב הַמִּדְבָּר'' הַיְנוּ כְּשֶׁהַשּׁוֹחֵט אֵינוֹ הָגוּן וְאֵינוֹ מַעֲלֶה אֶת הַנֶּפֶשׁ, בִּבְחִינַת מַיִּין נוּקְבִין וּכְשֶׁעוֹמֵד עִם הַחֲלִיף לִשְׁחֹט אֶת הַחַי, הוּא עוֹמֵד כְּרוֹצֵחַ נְפָשׁוֹת וְהַחֲלִיף שֶׁלּוֹ הוּא  חֶרֶב הַמִּדְבָּר, וְאֵינוֹ חֶרֶב לַה, שֶׁהוּא חֶרֶב הַמְדַבֵּר וְיֵשׁ צַעַר לְהַנֶּפֶשׁ הַחַי שֶׁצּוֹעֶקֶת בְּקוֹל מַר (שִׁיר הַשִּׁירִים ה) ''נַפְשִׁי יָצְאָה'' כְּשֶׁיָּצָאת בִּשְׁבִיל לְהַכְנִיס בְדַבְּרוֹ שֶׁל הַבְּרָכָה, בִּבְחִינַת מַיִּין נוּקְבִין בִּקַּשְׁתִּיו וְלא מְצָאתִיו, קְרָאתִיו וְלא עָנָנִי כִּי אֵינוֹ שָׁם בִּשְׁעַת הַבְּרָכָה, וְחוֹשֵׁב מַחֲשֶׁבֶת פִּגּוּל מְצָאֻנִי הַשּׁוֹמְרִים הַסּבְבִים בָּעִיר, הִכּוּנִי פְצָעוּנִי, נָשְׂאוּ אֶת רְדִידִי מֵעָלַי הַיְנוּ שֶׁמַּעֲלָה שֶׁהָיָה לְהַנֶּפֶשׁ בִּבְחִינַת חַי, גַּם זֶה לָקַח מִמֶּנָּה כִּי עַכְשָׁו אֵין לָהּ מָנוֹחַ לְכַף רַגְלָהּ אוֹי לוֹ לְהַשּׁוֹחֵט הַזֶּה ! אוֹי לְהַנֶּפֶשׁ, שֶׁהָרַג אֶת הַנֶּפֶשׁ וּמָסַר אוֹתָהּ בְּכַף אוֹיְבֶיהָ וְאֵין לְהַשְּׁכִינָה מַיִּין נוּקְבִין, לְהַמְשִׁיך טֶרֶף לְבֵיתָהּ וְעַל יְדֵי זֶה ''בְּנַפְשֵׁנוּ נָבִיא לַחְמֵנוּ'' בִּיגִיעָה וְטִרְחָא גְּדוֹלָה וְזֶה שֶׁאָמְרוּ חֲכָמֵינוּ זִכְרוֹנָם לִבְרָכָה (פְּסָחִים קי''ח) : קָשִׁין מְזוֹנוֹתָיו שֶׁל אָדָם כִּקְרִיעַת יַם סוּף כִּי יַם סוּף נִקְרַע לִשְׁנֵים עָשָׂר קְרָעִים (פִּרְקֵי דְּרַבִּי אֱלִיעֶזֶר פֶּרֶק מ''ב וּבְתִקּוּן כ''א) כְּנֶגֶד שְׁתֵּים עֶשְׂרֵה בְּדִיקוֹת הַסַּכִּין (רא''ש חולין פ''א סי כ''ד) שֶׁעַל יְדֵיהֶם קָשִׁים מְזוֹנוֹתָיו שֶׁל אָדָם וְכוּ וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת נ''ה) : שֻׁלְחָן דּוֹמֶה לְמִזְבֵּחַ כִּי שִׁעוּר פְּגִימוֹת הַחֲלִיף, כְּשִׁעוּר פְּגִימוֹת הַמִּזְבֵּחַ (חֻלִּין י''ז:). גַּם  עַל הַשְּׁחִיטָה גִּימַטְרִיָּא תל''ז וּבְזֵעַת אַפֶּיך תּאכַל לֶחֶם (בְּרֵאשִׁית ג) רָאשֵׁי תֵּבוֹת גִּימַטְרִיָּא תל''ז [עִם הָאַרְבַּע תֵּבוֹת]  לִרְמז חֶסְרוֹן הַפַּרְנָסָה עַל יְדֵי שׁוֹחֲטִים שֶׁאֵינָם מְהֻגָּנִים וְזֶה פֵּרוּשׁ (תְּהִלִּים קי''א) : ''טֶרֶף נָתַן לִירֵאָיו'' כִּי  טֶרֶף יֵשׁ לוֹ שְׁנֵי מַשְׁמָעוֹת, לְשׁוֹן טְרֵפָה, (כַּמּוּבָא בַּזּהַר סוֹף מִשְׁפָּטִים דַף קכ''א:) : וּלְשׁוֹן מָזוֹן לִרְמז,  כְּשֶׁיִּשְׂרָאֵל שׁוֹמְרִים אֶת עַצְמָם מִטְּרֵפָה עַל יְדֵי זֶה יֵשׁ לָהֶם פַּרְנָסָה וְזֶה פֵּרוּשׁ (שַׁבָּת ק''ד).מַנְצַפַּך צוֹפִים אָמְרוּ מַנְצְפַך הוּא בְּחִינַת  וְרִידִין, בְּחִינַת רי''ו דִּין וְצוֹפִים, אֵלּוּ נְבִיאִים שֶׁיְּנִיקָתָם מִבְּחִינַת  כְּרֻבִים, בְּחִינַת תִּינוֹקוֹת, בְּחִינַת הֶבֶל שֶׁאֵין בּוֹ חֵטְא בְּחִינַת אֲוִירָא דְּאֶרֶץ יִשְׂרָאֵל, שֶׁשָּׁם מְקַבְּלִין רוּחַ הַקּדֶשׁ כַּמּוּבָא בַּזּהַר (לֶך לְך פ''ה:) ''וַיָּקָם יוֹנָה לִבְרחַ תַּרְשִׁישָׁה'' וְאֵלּוּ הַצּוֹפִים, הַיְנוּ אֵלּוּ שֶׁהֵם בִּבְחִינַת הֶבֶל שֶׁאֵין בּוֹ חֵטְא הֵם נְהִירִין בִּ''וְרִידִין, רִי''ו דִּי''ן, בְּמַנְצַפַּ''ך וּמַעֲלִין אֶת הַנֶּפֶשׁ בִּבְחִינַת מַיִּין נוּקְבִין וּמַמְשִׁיכִים שֶׁפַע וְ הַשֶּׁפַע מְכֻנֶּה בְּשֵׁם אמֶר כִּי מִתְּחִלָּה הִיא אוֹר, וְאַחַר כָּך נַעֲשֶׂה מַיִם, וְאַחַר כָּך רָקִיעַ וּכְשֶׁמַּמְתִּיקִים אֶת הַמַּנְצַפַּך, וְעוֹשִׂים מִמַּנְצַפַּך, אֲדנָי כִּי מֵריו נַעֲשֶׂה צוּרַת אלף, וְנַעֲשֶׂה אֲדנָי וַ אֲדנָי הוּא דִּבּוּר, הוּא הַשְּׁכִינָה, כְּמוֹ שֶׁכָּתוּב (תְּהִלִּים נ''א) : ''אַדנָי שְׂפָתַי תִּפְתָּח'' וּמֵהֶבֶל הַזֶּה, הַיְנוּ אֲדנָי יוֹצֵא הַשֶּׁפַע, וְנִתְחַלֵּק לְכָל אֶחָד לְפִי בְּחִינָתוֹ (תְּהִלִּים ס''ח) : אֲדנָי יִתֵּן אמֶר, הַמְבַשְּׂרוֹת צָבָא רָב לְכָל אֶחָד לְפִי בְּחִינָתוֹ וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (סַנְהֶדְרִין ק''ד:) : ''אכְלֵי עַמִּי אָכְלוּ לֶחֶם אֲדנָי לא קָרָאוּ'' רַב אָמַר אֵלּוּ הַדַּיָּנִים וּשְׁמוּאֵל אָמַר אֵלּוּ מְלַמְּדֵי תִּינוֹקוֹת מַר אָמַר חֲדָא, וּמַר אָמַר חֲדָא וְלָא פְּלִיגֵי רַב אָמַר אֵלּוּ הַדַּיָּנִין, הַיְנוּ רי''ו דִּין שֶׁאֵינָם מַעֲלִין אֶת הַנֶּפֶשׁ בִּבְחִינַת מַיִּין נוּקְבִין שֶׁאֵין עוֹשִׂין מֵרי''ו דִּין אֲדנָי רֶמֶז לַשּׁוֹחֲטִים שֶׁאֵינָם מְהֻגָּנִים שֶׁמְּקַלְקְלִים הַדִּינִים הַיְנוּ רי''ו דִּין מַנְצַפַּך הַדָּמִים שֶׁהֵם הַנְּפָשׁוֹת, הֵם חָמֵשׁ אוֹתִיּוֹת כְּנֶגֶד חֲמִשָּׁה דָּמִים כַּיָּדוּעַ רֶמֶז לְחָמֵשׁ בְּחִינוֹת שֶׁיֵּשׁ לַנֶּפֶשׁ, כְּמוֹ שֶׁאָמְרוּ חֲזַ''ל (בְּרָכוֹת י) : הַנֵּי חֲמִשָּׁה בָּרְכִי נַפְשִׁי כְּנֶגֶד מִי וְכוּ וּשְׁמוּאֵל אָמַר אֵלּוּ מְלַמְּדֵי תִּינוֹקוֹת שֶׁמְּקַלְקְלִין אֶת הַהֶבֶל שֶׁאֵין בּוֹ חֵטְא כְּשֶׁדִּבּוּרוֹ וְהֶבְלוֹ שֶׁל הַשּׁוֹחֵט אֵינוֹ בִּבְחִינַת הֶבֶל שֶׁאֵין בּוֹ חֵטְא בְּחִינַת אֲוִירָא דְּאֶרֶץ יִשְׂרָאֵל עַל יְדֵי זֶה, ''אכְלֵי עַמִּי'', הַפַּרְנָסָה נִתְמַעֵט כִּי כְּשֶׁיֵּשׁ לְהַשּׁוֹחֵט בְּחִינַת הֶבֶל שֶׁאֵין בּוֹ חֵטְא בְּחִינַת חֶרֶב לַה, בְּחִינַת צְדָקָה דְּאֶרֶץ יִשְׂרָאֵל, בְּחִינַת נֶפֶשׁ, בְּחִינַת תּוֹרָה כַּנַּ''ל גַּם הַנֶּפֶשׁ שֶׁעוֹלָה מֵהַחַי לְהַמְדַבֵּר שֶׁלּוֹ גַּם כֵּן נִתְעַלָּה בִּבְחִינוֹת מַעֲלוֹת אֵלּוּ הַנִּזְכָּר ז. וְזֶהוּ פֵּרוּשׁ: הִזָּהֲרוּ בִּבְנֵי עַם הָאָרֶץ כִּי זֶה יָדוּעַ, שֶׁהַנְּפָשׁוֹת הַנִּכְבָּדוֹת [הַנֶּעֱשָׁקוֹת] בְּתוֹך הַטִּקְלָא, הָאָמוּר בַּזּהַר (סַבָּא מִשְׁפָּטִים דַּף קי''ג, וּבִשְׁאָר מְקוֹמוֹת), בִּקְלִפּוֹת נגַהּ וּקְלִפּוֹת נגַהּ רוֹצָה שֶׁיִּשְׁתַּקֵּעַ שָׁם הַנֶּפֶשׁ אֲזַי הִיא נוֹתֶנֶת אוֹתָן בְּתוֹך טִפַּת זִוּוּגוֹ שֶׁל עַם הָאָרֶץ כְּדֵי שֶׁיִּתְטַנֵּף הַנֶּפֶשׁ הַהִיא בְּיוֹתֵר נִמְצָא שֶׁבְּנֵי עַמֵּי הָאָרֶץ הֵם נְפָשׁוֹת יְקָרוֹת אֶלָּא שֶׁהֵם כַּצִּפֳּרִים הָאֲחוּזוֹת בַּפַּח (קהלת ט) מֵאַיִן אָנוּ יוֹדְעִים הֲדַר תִּפְאַרְתָּם אֶלָּא עַל יְדֵי תּוֹרָתָם כְּשֶׁאָנוּ רוֹאִים שֶׁהֵם תַּלְמִידֵי חֲכָמִים, בְּיָדוּעַ שֶׁיֵּשׁ לָהֶם נֶפֶשׁ יְקָרָה וְכָל הַתּוֹרָה שֶׁהֵם מְגַלִּים, הוּא הַכּל גִּלּוּי לְהַשּׁוֹחֵט כִּי הַנֶּפֶשׁ הִיא [בְּחִינַת תּוֹרָה] כַּנַּ''ל וְהַתּוֹרָה שֶׁהֵם מְגַלִּים בְּנֵי עַמֵּי הָאָרֶץ, הֵם בְּחִינַת נִיצוֹצוֹת וְעוֹלָה לְהַשְּׁכִינָה בִּבְחִינַת מַיִּין נוּקְבִין, בִּבְחִינַת: חֲזִי בְּמַאי בְּרָא קָאָתֵינָא וּבִשְׁבִיל זֶה צָרִיך לְכַבְּדָם כִּי  עַל יְדֵי הַכָּבוֹד יִתְגַּלֶּה בְּיוֹתֵר הַתּוֹרָה מֵהִתְעַלְּמוּתָהּ הַיְנוּ הַנֶּפֶשׁ כִּי  שׁרֶשׁ הַכּל הוּא הַכָּבוֹד, כְּמוֹ שֶׁכָּתוּב ''לִכְבוֹדִי בְּרָאתִיו'' וְכוּ וְ הַנֶּפֶשׁ מִשְׁתּוֹקֶקֶת לְהִכָּלֵל בּוֹ בְּשָׁרְשׁוֹ וְזֶה.הִזָּהֲרוּ בִּבְנֵי עַמֵּי הָאָרֶץ לְכַבְּדָם כְּדֵי שֶׁיִּשְׁתּוֹקֵק הַתּוֹרָה, שֶׁהִיא הַנֶּפֶשׁ, לְהִכָּלֵל בְּשָׁרְשׁוֹ, שֶׁהוּא הַכָּבוֹד וְעַל יְדֵי זֶה, מֵהֶם תֵּצֵא תּוֹרָה וְזֶה פֵּרוּשׁ: דִּרְשׁוּ ה עַל יְדֵי אֵיזֶה חָכְמָה תּוּכַל לִדְרשׁ אוֹתוֹ הָדַר מְפָרֵשׁ, וְעֻזּוֹ הַיְנוּ עַל יְדֵי הַתּוֹרָה וְלא עַל יְדֵי חָכְמוֹת אֲחֵרִים שֶׁהֵם סִכְלוּת וָחֹשֶׁך, כְּנֶגֶד חָכְמוֹת הַתּוֹרָה וְ עַל יְדֵי מָה תִּזְכֶּה לְחָכְמוֹת הַתּוֹרָה בַּקְּשׁוּ פָנָיו תָּמִיד, עַל יְדֵי צְדָקָה שֶׁל אֶרֶץ יִשְׂרָאֵל (בְּרֵאשִׁית רַבָּה פָּרָשָׁה מ''ד, קהֶלֶת רַבָּה סֵדֶר א).  אֵין בַּקָּשַׁת פָּנִים אֶלָּא צְדָקָה כְּמוֹ שֶׁכָּתוּב (תְּהִלִּים פ''ה) : ''צֶדֶק לְפָנָיו יְהַלֵּך'' וְ אֵין תָּמִיד אֶלָּא אֶרֶץ יִשְׂרָאֵל ( ''שׁוֹחֵר טוֹב'' תְּהִלִּים ק''ה וְעַיֵּן ''רֵאשִׁית חָכְמָה'' שַׁעַר הַתְּשׁוּבָה פֶּרֶק ו) כְּמוֹ שֶׁכָּתוּב (דְּבָרִים י''א) : ''תָּמִיד עֵינֵי ה אֱלקֶיך בָּהּ''


~ לח - מַרְכְּבת פַּרְעה

[לְשׁוֹן רַבֵּנוּ, זִכְרוֹנוֹ לִבְרָכָה] מַרְכְּבת פַּרְעה וְחֵילוֹ יָרָה בַיָּם וְכוּ (שְׁמוֹת ט''ו) א. כִּי צָרִיך כָּל אָדָם לְפַשְׁפֵּשׁ אֶת עַצְמוֹ בְּכָל עֵת אִם הוּא דָּבוּק בְּהַשֵּׁם יִתְבָּרַך והסימן של דבקות הוא תְּפִלִּין כִּי תְּפִלִּין הֵם סִימָן עַל הַדְּבֵקוּת (עי חא''ג ברכות ו ד''ה מנין שהקב''ה מניח תפלין) ב. וְאִי אֶפְשָׁר לָבוֹא לִבְחִינַת תְּפִלִּין אֶלָּא שֶׁיַּעֲלֶה אֶת הַדִּבּוּר וִיתַקְּנֵהוּ כִּי הַדִּבּוּר שֶׁהוּא רוּחַ פִּיו שֶׁל הַקָּדוֹשׁ בָּרוּך הוּא שֶׁהוּא בְּחִינַת מַלְכוּת פֶּה (פתח אליהו) הוּא בְּחִינַת יָם, שֶׁכָּל הַנְּחָלִים הוֹלְכִים לְתוֹכוֹ כְּמוֹ שֶׁכָּתוּב (קהלת א) : כָּל הַנְּחָלִים הוֹלְכִים אֶל הַיָּם (עיין תיקון י''א מתיקונים אחרונים) וְהוּא בְּחִינַת אֲדנָי, כְּמוֹ שֶׁכָּתוּב (תְּהִלִּים נ''א) ''אֲדנָי שְׂפָתַי תִּפְתָּח'' וּכְשֶׁפּוֹגְמִין הַדִּבּוּר שֶׁהוּא אֲדנָי אָז עַל יְדֵי הַפְּגָם נַעֲשֶׂה מֵרוּחַ פִּיו, רוּחַ סְעָרָה כי כ''ז אוֹתִיּוֹת כָּל אֶחָד כָּלוּל מֵעֲשָׂרָה גִּימַטְרִיָּא ר''ע וְנַעֲשֶׂה מִבְּחִינַת הַדִּבּוּר, הַיְנוּ מִבְּחִינַת אֲדנָי אוֹתִיּוֹת ר''ע אוֹתִיּוֹת, סְעָרָה סה הוּא אֲדנָי, וְר''ע אוֹתִיּוֹת וְזֶה בְּחִינַת (תְּהִלִּים קמ''ח) ''רוּחַ סְעָרָה עוֹשָׂה דְבָרוֹ'' שֶׁעוֹשִׂים וּמְתַקְּנִים אֶת הַדִּבּוּר, וּמַעֲלִים אוֹתוֹ מִבְּחִינַת רוּחַ סְעָרָה וְרוּחַ סְעָרָה הַזֶּה הוּא מְקַטְרֵג הַגָּדוֹל שֶׁמִּמֶּנּוּ בָּאִים כָּל הַקִּטְרוּגִים וְהַנִּסְיוֹנוֹת וְהוּא אַחַר הַדְּבָרִים שֶׁהוּא יוֹנֵק מֵהַדִּבּוּר, כְּשֶׁמּוֹצֵא פֶּתַח לִינק הַיְנוּ ''לַפֶּתַח חַטָּאת'' (בְּרֵאשִׁית ד) וּכְתִיב (מִיכָה ז) : ''שְׁמר פִּתְחֵי פִיך'' וְכוּ (וַיֵּרָא קי''ט:). ''וַיְהִי אַחַר הַדְּבָרִים וְהָאֱלקִים נִסָּה אֶת אַבְרָהָם'' (עיין תקו''ז תי י''ח [דף ל''ה:]) וְכָל הַמַּלְשִׁינוּת וְהָרָעוֹת שֶׁדּוֹבְרִים עַל אָדָם בָּא מֵרוּחַ סְעָרָה, מֵאַחַר הַדְּבָרִים הַזֶּה כִּי הוּא בְּחִינַת קֵץ כָּל בָּשָׂר (בְּרֵאשִׁית ו) שֶׁעוֹשֶׂה קֵץ וְסוֹף לְכָל בָּשָׂר וּבְנֵי אָדָם שֶׁהֵם דָּנִים אֶת כָּל אָדָם לְכַף חוֹבָה וְחוֹקְרִים תָּמִיד עַל חוֹבוֹת בְּנֵי אָדָם הֵם מִבְּחִינַת קֵץ כָּל בָּשָׂר (אִיּוֹב כ''ח) ''קֵץ שָׂם לַחֹשֶׁך וּלְכָל תַּכְלִית הוּא חוֹקֵר'', (עַיֵּן בַּזּהַר מִקֵּץ קצ''ג) שֶׁהוּא חוֹקֵר תָּמִיד לַעֲשׂוֹת תַּכְלִית וְכִלָּיוֹן לְכָל דָּבָר וּלְעוֹרֵר דִּין וּלְהַלְּשִׁין וּלְקַטְרֵג כְּמוֹ שֶׁכָּתוּב (יְשַׁעְיָה נ''ז) : ''וְהָרְשָׁעִים כַּיָּם נִגְרָשׁ כִּי הַשְׁקֵט לא יוּכָל'' וְצָרִיך כָּל אָדָם לִרְאוֹת לְאַכְפְּיָא סִטְרָא דְּקֵץ כָּל בָּשָׂר תַּחַת הַדִּבּוּר שֶׁל הַקְּדֻשָּׁה כְּמוֹ שֶׁכָּתוּב בַּזּהַר (וַיְחִי רל''ח) ''אסְרִי לַגֶּפֶן עִירה'', גֶּפֶן דָּא כְּנֶסֶת יִשְׂרָאֵל (תְּהִלִּים פ) : ''וּפְקד גֶּפֶן זאת'' וּכְמוֹ שֶׁכָּתוּב (בְּרֵאשִׁית מ''ט) : ''וְזאת אֲשֶׁר דִּבֶּר'' וּכְשֶׁהוּא כּוֹפֵף אֶת רוּחוֹ סְעָרָה דְּהַיְנוּ שֶׁהוּא נוֹטֵל מִמֶּנּוּ כָּל הַדִּבּוּרִים שֶׁנָּפְלוּ לְתוֹכוֹ אָז ''יָקֵם סְעָרָה לִדְמָמָה'' (תְּהִלִּים ק''ז) ג. וְצָרִיך לְהַעֲלוֹת אֶת הַדִּבּוּר לְשָׁרְשׁוֹ שֶׁהוּא הַזְּרוֹעַ שֶׁהֵם חָמֵשׁ אֶצְבָּעִין שֶׁבְּיַד שְׂמאל שֶׁהֵם חֲמִשָּׁה גְּבוּרוֹת שֶׁהֵם בְּחִינַת חֲמֵשֶׁת מוֹצָאוֹת הַפֶּה כִּי עִקַּר הַדִּבּוּר עַל יְדֵי חֲמֵשֶׁת מוֹצָאוֹת הַפֶּה שֶׁהֵם הַגְּבוּרוֹת (שָׁם ק''ו) : ''מִי יְמַלֵּל גְּבוּרוֹת ה'' שֶׁעַל יְדֵי גְּבוּרוֹת נַעֲשֶׂה הַדִּבּוּר (שָׁם קמ''ה) : ''וּגְבוּרָתְך יְדַבֵּרוּ'' וּכְמוֹ שֶׁכָּתוּב (יִרְמְיָה כ''ג) ''הֲלוֹא כּה דְבָרִי כָּאֵשׁ נְאֻם ה''. וְהַתְחָלַת עֲלִיּוֹת שֶׁל הַדִּבּוּר, הוּא מֵראשׁוֹ הַיְנוּ מֵהַמֻּבְחָר הָאֱמֶת שֶׁיֵּשׁ בְּהַדִּבּוּר, שֶׁהוּא נִקְרָא ראשׁ (סַנְהֶדְרִין צ''ז) אֱמֶת נַעֲשֶׂה עֲדָרִים וּכְמוֹ שֶׁכָּתוּב (תְּהִלִּים קי''ט) : ''ראשׁ דְּבָרְך אֱמֶת'' כִּי קדֶם תִּקּוּנוֹ, הָיָה בִּבְחִינוֹת (דָּנִיֵּאל ח) ''וַתַּשְׁלֵך אֱמֶת אַרְצָה'' וְלא הָיָה יָכוֹל לְדַבֵּר שׁוּם דְּבַר אֱמֶת מֵחֲמַת שֶׁרוּחַ סְעָרָה בִּלְבֵּל אוֹתוֹ כְּמוֹ שֶׁכָּתוּב (תְּהִלִּים ק''ז) : ''יַעֲלוּ שָׁמַיִם יֵרְדוּ תְהוֹמוֹת'' וּכְשֶׁמְּתַקְּנוֹ, אֲזַי אֵין לוֹ בִּלְבּוּל (פְּסָחִים ג). עִקֵּם הַכָּתוּב תֵּשַׁע אוֹתִיּוֹת, שֶׁלּא לְהוֹצִיא דָּבָר מְגֻנֶּה מִפִּיו זֶה רֶמֶז כְּשֶׁרוּחַ סְעָרָה שׁוֹלֵט אֲזַי אֵין בִּיכלֶת לְדַבֵּר בְּדֶרֶך ישֶׁר, כִּי הָרוּחַ מְבַלְבֵּל אוֹתוֹ וְצָרִיך לְעַקֵּם אֶת הַדֶּרֶך ד. וְתִקּוּן הַדִּבּוּר הוּא עַל יְדֵי הַתּוֹרָה שֶׁלּוֹמְדִין בַּצַּר לָאָדָם, בַּעֲנִיּוּת וּבְדַחֲקוּת שֶׁהוּא בְּחִינַת לַיְלָה שֶׁאָז שֻׁלְטְנוּתָא דְּקֵץ כָּל בָּשָׂר (בְּרֵאשִׁית א) ''וְלַחֹשֶׁך קָרָא לָיְלָה'' (חֲגִיגָה י''ב:). הַלּוֹמֵד תּוֹרָה בַּלַּיְלָה מוֹשְׁכִין עָלָיו חוּט שֶׁל חֶסֶד בַּיּוֹם חֶסֶד, הוּא בְּחִינַת בּקֶר דְּאַבְרָהָם (מִקֵּץ ר''ג) ''הַבּקֶר אוֹר'' דָּא בּקֶר דְּאַבְרָהָם וְהָאֲנָשִׁים שֻׁלְּחוּ, אִנּוּן מָארֵי דְּדִינִין הֵמָּה וַחֲמוֹרֵיהֶם, אִנּוּן וְכָל סְטָר מְסָאֳבָא וּכְמוֹ שֶׁכָּתוּב (רוּת ג) : ''שִׁכְבִי עַד הַבּקֶר'' אֲזַי נוֹפְלִים כָּל הַמְקַטְרְגִים הַשּׁוֹלְטִים עַל הַדִּבּוּר וְאָז הַדִּבּוּר יוֹצֵא בְּשִׁיר וָשֶׁבַח וְהַלֵּל לְהַקָּדוֹשׁ בָּרוּך הוּא (תְּהִלִּים פ''ג) אֱלקִים אַל דֳּמִי לָך וּכְמוֹ שֶׁכָּתוּב (תְּהִלִּים ל) : ''לְמַעַן יְזַמֶּרְך כָבוֹד וְלא יִדּם'' וְאָז: ''בְּרָן יַחַד כּוֹכְבֵי בּקֶר'' וְכוּ (אִיּוֹב ל''ח) וְזֶהוּ (תְּהִלִּים קכ''ב) : ''עוֹמְדוֹת הָיוּ רַגְלֵינוּ'' כִּי הַדִּבּוּר נִקְרָא רֶגֶל, כְּמוֹ שֶׁכָּתוּב (יְשַׁעְיָה מ''א) : ''צֶדֶק יִקְרָאֵהוּ לְרַגְלוֹ'' וּכְמוֹ שֶׁכָּתוּב (תְּהִלִּים נ''ח) ''צֶדֶק תְּדַבֵּרוּן'' בִּשְׁעָרַיִך יְרוּשָׁלָיִם עַל יְדֵי הַתּוֹרָה, כְּפֵרוּשׁ רַשִׁ''י (וְהוּא מִדִּבְרֵי רַבּוֹתֵינוּ, זִכְרוֹנָם לִבְרָכָה מַכּוֹת י) [כַּמּוּבָא בִּ''פְרִי עֵץ חַיִּים'' (שַׁעַר הַתְּפִלִּין פֶּרֶק ז), עַל פָּסוּק: ''שִׂימֵנִי כַחוֹתָם עַל לִבֶּך'', שֶׁעַל יְדֵי לִמּוּד הַתּוֹרָה בַּלַּיְלָה, אֲזַי כְּאוֹר הַבּקֶר עוֹלֶה ראשׁ הַמַּלְכוּת [שֶׁהוּא בְּחִינוֹת הַדִּבּוּר כַּנַּ''ל], וְיוֹשֶׁבֶת בִּזְרוֹעַ דִּזְעֵיר אַנְפִּין, וּמְקַבֶּלֶת הָרְשִׁימוּ שֶׁבְּחָזֶה דִּזְעֵיר אַנְפִּין. וּזְעֵיר אַנְפִּין מְקַבֵּל הָרְשִׁימוּ שֶׁלּוֹ. וְעַל יְדֵי הַתְּפִלָּה נִכְנָסִין מחִין חֲדָשִׁים, וְהָרְשִׁימוּ יוֹצְאִין בִּבְחִינַת תְּפִלִּין וְכוּ] ה. וּכְשֶׁמַּעֲלֶה אֶת הַדִּבּוּר לְשָׁרְשׁוֹ, הַיְנוּ לִגְבוּרוֹת וּמַתְחִיל לְדַבֵּר בֵּינוֹ לְבֵין קוֹנוֹ בְּשַׁלְהֶבֶת הַגְּבוּרוֹת וּמְעוֹרֵר אֶת עַצְמוֹ לַעֲבוֹדַת הַשֵּׁם יִתְבָּרַך אֲזַי נִכְנָס אוֹר שׁרֶשׁ שֶׁל הַגְּבוּרוֹת, הַיְנוּ חֲמִימוּת הַלֵּב [וְזֶה בְּחִינַת רְשִׁימוּ שֶׁבְּלֵב זְעֵיר אַנְפִּין שֶׁנִּכְנָס בְּראשׁ דְּבָרְך אֱמֶת, הַיְנוּ בְּראשׁ הַמַּלְכוּת, כְּשֶׁהִיא יוֹשֶׁבֶת בִּזְרוֹעַ שְׂמָאלִי] כִּי שׁרֶשׁ הַגְּבוּרוֹת הֵם בַּלֵּב כְּמוֹ שֶׁכָּתוּב (תְּהִלִּים ל''ט) : ''חַם לִבִּי בְּקִרְבִּי בַּהֲגִיגִי'' וְכוּ וְשָׁם שׁרֶשׁ אֲמִתִּי שֶׁל הָאֱמֶת שֶׁל הַדִּבּוּר כְּמוֹ שֶׁכָּתוּב (שָׁם ט''ו) : ''וְדוֹבֵר אֱמֶת בִּלְבָבוֹ'' וּמַתְחִיל לְדַבֵּר בַּחֲמִימוּת שֶׁבַּלֵּב, דְּבַר אֱמֶת שֶׁבַּלֵּב וּכְשֶׁמְּדַבֵּר בֵּינוֹ לְבֵין קוֹנוֹ דִּבְרֵי אֱמֶת שֶׁבְּלִבּוֹ בְּהִתְעוֹרְרוּת בִּתְשׁוּבָה וְרוֹאֶה פְּחִיתוּתָיו וּגְדֻלַּת הַבּוֹרֵא כִּי עַד עַכְשָׁו הִשְׁלִיך חַטּאתָיו אַחַר כְּתֵפָיו וְלא עִיֵּן בָּהֶם וְעַכְשָׁו כְּשֶׁיּוֹדֵעַ אוֹתָם אֲזַי נִכְנָס בּוֹ בּוּשָׁה גְּדוֹלָה עַל גּדֶל פְּשָׁעָיו כְּנֶגֶד רַב וְשַׁלִּיט עִקָּרָא וְשָׁרְשָׁא דְּכָל עָלְמִין  [יֵשׁ אוֹמְרִים שֶׁבְּכָאן צְרִיכִין לְהַעְתִּיק הַהַגָּה הַשְׁלִישִׁית, וְכֵן הוּא בִּכְּתַב יָד, וְהַכּל עוֹלֶה בְּקָנֶה אֶחָד, וְעַיֵּן ''פְּרִי עֵץ חַיִּים''] וְהַבּוּשָׁה הַזּאת עֲדַיִן אֵינֶנָּה בְּפעַל הַיְנוּ שֶׁהַבּוּשָׁה הוּא בַּפְּנִימִיּוּת וְאֵין מִתְגַּלֶּה עַל פָּנָיו, כְּמוֹ שֶׁכָּתוּב (תְּהִלִּים ס''ט) : ''כִּסְּתָה כְלִמָּה פָנַי'' כִּי זאת הַבּוּשָׁה הִיא קדֶם הַתְּשׁוּבָה וְזֶה יָדוּעַ אֵין דּוֹמֶה בֶּן כְּפָר לְבֶן כְּרָך כָּל מַה שֶּׁמְּקרָב בְּיוֹתֵר אֶל הַמֶּלֶך בָּשְׁתּוֹ גָּדוֹל וְכָל מַה שֶּׁיּוֹדֵעַ בְּיוֹתֵר בִּכְבוֹד הַמֶּלֶך, הוּא בּוֹשׁ יוֹתֵר מֵהַמֶּלֶך וְקדֶם הַתְּשׁוּבָה, עֲדַיִן יְדִיעָתוֹ בִּקְטַנּוֹת עַל יְדֵי זֶה בָּשְׁתּוֹ אֵינוֹ בְּפעַל עַל פָּנָיו כִּי חַטּאתָיו מְטַמְטְמִין שִׂכְלוֹ וִידִיעָתוֹ עַל יְדֵי רוּחַ שְׁטוּת שֶׁבְּקִרְבּוֹ כְּמוֹ שֶׁאָמְרוּ (סוֹטָה ג) : אֵין אָדָם עוֹבֵר עֲבֵרָה וְכוּ [וְזֶה בְּחִינַת שֶׁזְּעֵיר אַנְפִּין מִתְקַנֵּא בְּמַלְכוּת וְלוֹקֵחַ לְעַצְמוֹ הָרְשִׁימוּ שֶׁלּוֹ] אֲבָל אַחַר כָּך כְּשֶׁעוֹשֶׂה תְּשׁוּבָה וּמֵסִיר מִמֶּנּוּ הַטִּפְּשׁוּת וְנִתּוֹסֵף בּוֹ שִׂכְלוֹ אֲזַי הוּא מִתְבַּיֵּשׁ בְּיוֹתֵר, וְנִתְגַּלֶּה הַבּוּשָׁה עַל פָּנָיו וְזֶהוּ בְּחִינַת שֶׁעַל יְדֵי הַתְּפִלָּה בָּאִין מחִין חֲדָשִׁים וְאָז יוֹצֵא הָרְשִׁימוּ בִּבְחִינוֹת תְּפִלִּין כִּי עַל יְדֵי הַבּוּשָׁה הוּא מִתְפַּלֵּל וּמְבַקֵּשׁ מְחִילָה עַל עֲווֹנוֹתָיו שֶׁנִּתְגַּלֶּה עַל פָּנָיו בְּמִצְחוֹ (יִרְמְיָה ג). ''וּמֵצַח אִשָּׁה זוֹנָה הָיָה לָך מֵאַנְתְּ הִכָּלֵם'' וְזֶה פֵּרוּשׁ (מִשְׁלֵי ב) : ''אָז תָּבִין יִרְאַת ה'', כַּמּוּבָא בַּזּהַר הַקָּדוֹשׁ (בְּהַקְדָּמַת הַתִּקּוּנִים דַּף ט:). תְּפִלִּין הֵם בְּחִינַת אִמָּא עַל בְּרָא, ''וְאִם לַבִּינָה תִּקְרָא'' (מִשְׁלֵי ב) וְזֶה פֵּרוּשׁ ''אָז תָּבִין'' הַיְנוּ עַל יְדֵי בִּינָה יְתֵרָה שֶׁיִּהְיֶה בְּהַכָּרַת הַבּוֹרֵא עַל יְדֵי זֶה ''יִרְאַת ה'' הַיְנוּ בְּחִינַת תְּפִלִּין כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת ו) ''וְרָאוּ כָל עַמֵּי הָאָרֶץ כִּי שֵׁם ה נִקְרָא עָלֶיך וְיָרְאוּ מִמֶּךָּ'', אֵלּוּ תְּפִלִּין כִּי הַיִּרְאָה הוּא הַבּוּשָׁה כְּמוֹ שֶׁכָּתוּב (נְדָרִים כ) : ''יִרְאַת ה עַל פְּנֵיכֶם'' זֶה הַבּוּשָׁה שֶׁהִיא עַל הַפָּנִים הַיְנוּ בְּחִינַת תְּפִלִּין עַל יְדֵי בִּינָה שֶׁהִיא אִמָּא עַל בְּרָא וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת י''א) תְּפִלִּין נִקְרָאִין פְּאֵר, שֶׁנֶּאֱמַר: ''פְּאֵרְך חֲבוֹשׁ עָלֶיך'' וּפְאֵר הוּא כְּלָלִיּוּת הַגְּוָנִין כִּי הַהִתְפָּאֲרוּת עַל יְדֵי כְּלָלִיּוּת הַגְּוָנִין כְּמוֹ שֶׁכָּתוּב (יְשַׁעְיָה מ''ט) : ''יִשְׂרָאֵל אֲשֶׁר בְּך אֶתְפָּאָר'' (זוהר יתרו צ:) כִּי הֵם כְּלוּלִין מִגְּוָנִין סַגִּיאִין וְזֶה שֶׁאָנוּ רוֹאִים, כְּשֶׁאָדָם מִתְבַּיֵּשׁ נַעֲשֶׂה כַּמָּה גְּוָנִין וּבָזֶה יְכוֹלִים אָנוּ לְהָבִין אִם יֵשׁ לְאָדָם יִרְאַת שָׁמַיִם, הַיְנוּ בּוּשָׁה, לְאַחַר תִּקּוּן הַחֵטְא כְּשֶׁאָנוּ מִסְתַּכְּלִין עַל פָּנָיו, וְנוֹפֵל עָלֵינוּ יִרְאָה וּבוּשָׁה הַיְנוּ שֶׁנִּמְשָׁך עָלֵינוּ דַּעַת בִּגְדֻלַּת הַבּוֹרֵא יִתְבָּרַך שְׁמוֹ וְזֶה פֵּרוּשׁ: ''אָז תָּבִין יִרְאַת ה'' פֵּרוּשׁ בָּזֶה תָּבִין שֶׁיֵּשׁ לוֹ יִרְאַת ה וְדַעַת אֱלקִים תִּמְצָא הַיְנוּ כְּשֶׁיִּמָּצֵא גַּם לְך, דֵּעָה בִּגְדֻלַּת הַבּוֹרֵא, הַיְנוּ בּוּשָׁה וְיִרְאָה וְזֶה בְּחִינַת: ''וְרָאוּ כָל עַמֵּי הָאָרֶץ וְכוּ וְיָרְאוּ מִמֶּךָּ'' הַיְנוּ שֶׁנִּמְשָׁך עֲלֵיהֶם גַּם כֵּן יִרְאָה ו. וּמשֶׁה זָכָה לְאוֹר הַתְּפִלִּין כְּמוֹ שֶׁכָּתוּב בַּזּהַר (בְּהַשְׁמָטוֹת בְּרֵאשִׁית רס''ב) : ''וַיִּתְנַצְּלוּ אֶת עֶדְיָם'' דָּא תְּפִלִּין ''וּמשֶׁה יִקַּח אֶת הָאהֶל'' שֶׁלָּקַח אוֹתָן הָאוֹרוֹת, מִלְּשׁוֹן (אִיּוֹב כ''ט) : ''בְּהִלּוֹ נֵרוֹ עֲלֵי ראשִׁי'' (עַיֵּן בַּזּהַר בְּרֵאשִׁית נ''ב: כִּי תִשָּׂא קצ''ד) (שְׁמוֹת ל''ד) : ''כִּי קָרַן עוֹר פָּנָיו'' עַל שֵׁם קֶרֶן אַחַת הָיָה לוֹ בְּמִצְחוֹ (חֻלִּין ס) זֶה בְּחִינַת תְּפִלִּין, שֶׁהוּא בַּמֵּצַח וְעַל יְדֵי זֶה ''וַיִּרְאוּ מִגֶּשֶׁת אֵלָיו'' כִּי הֵאִיר עֲלֵיהֶם הַיִּרְאָה, כְּמוֹ שֶׁכָּתוּב: ''אָז תָּבִין יִרְאַת ה'' וְכוּ וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת י''ב:) הָעוֹבֵר עֲבֵרָה וּמִתְבַּיֵּשׁ בָּהּ מוֹחֲלִין לוֹ מִיָּד כִּי הָעֲבֵרָה מַכְנִיס בָּאָדָם רוּחַ שְׁטוּת וְעַל יְדֵי בּוּשָׁה מַחֲזִיר הַמּחִין, כְּמוֹ שֶׁכָּתוּב ''אָז תָּבִין יִרְאַת ה'' כַּנַּ''ל וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (נְדָרִים כ) : מִי שֶׁיֵּשׁ בּוֹ עַזּוּת בְּיָדוּעַ שֶׁלּא עָמְדוּ רַגְלֵי אֲבוֹתָיו עַל הַר סִינַי כִּי אָדָם הָרִאשׁוֹן פָּגַם בִּבְחִינַת תְּפִלִּין, שֶׁהֵם בְּחִינַת עֵץ הַחַיִּים כְּמוֹ שֶׁכָּתוּב (יְשַׁעְיָה ל''ח) : ''ה עֲלֵיהֶם יִחְיוּ'' (עיין מנחות) וְדִבֵּק אֶת עַצְמוֹ בְּאִילָנָא דְּמוֹתָא וְעַל יְדֵי זֶה וַיְגָרֶשׁ אוֹתוֹ מִגַּן עֵדֶן (בְּרֵאשִׁית ג). כִּי עַזּוּת פָּנִים לְגֵיהִנּם (אָבוֹת פֶּרֶק ה) וְכַד תָּב בִּתְיוּבְתָּא, כְּתִיב (שָׁם) ''וַיַּעַשׂ לָהֶם כָּתְנוֹת עוֹר'' דָּא תְּפִלִּין (כַּמּוּבָא בַּתִּקּוּנִים תִּקּוּן ס''ט דַּף ק''ה) וְזֶה פֵּרוּשׁ (חֻלִּין ס) : שׁוֹר שֶׁהִקְרִיב אָדָם הָרִאשׁוֹן קֶרֶן אַחַת הָיְתָה לוֹ בְּמִצְחוֹ כִּי עַל יְדֵי הַקָּרְבָּן, הַיְנוּ עַל יְדֵי הַתְּשׁוּבָה זָכָה לִבְחִינַת תְּפִלִּין, שֶׁהוּא בְּחִינַת קֵרוּן עוֹר הַפָּנִים. וְקַיִן שֶׁהָיָה מִזֻּהֲמַת הַנָּחָשׁ (תיקון סט בְּרֵאשִׁית ד) : ''לָמָּה נָפְלוּ פָנֶיך'' שֶׁהוּא בְּחִינַת אוֹר הַתְּפִלִּין, שֶׁהוּא קֵרוּן עוֹר הַפָּנִים וְקַיִן הֵבִיא מִפְּסֹלֶת (ב''ר פכ''ב) שֶׁרָאָה חוֹב לְכָל אֶחָד וְאִיתָא (בְּמִדְרָשׁ תַּנְחוּמָא פָּרָשַׁת בְּרֵאשִׁית) ''וַיָּשֶׂם לְקַיִן אוֹת'' שֶׁזָּרַח לוֹ קֶרֶן, הַיְנוּ כַּנַּ''ל וְזֶה שֶׁכָּתוּב בְּקַיִן (שָׁם) ''וַיֵּשֶׁב בְּאֶרֶץ נוֹד קִדְמַת עֵדֶן'' פֵּרוּשׁ שֶׁלּא זָכָה לְעֵדֶן עַל יְדֵי שֶׁפָּגַם בְּאוֹר הַתְּפִלִּין קִדְמַת רָאשֵׁי תֵּבוֹת קַרְקַפְתָּא דְּלָא מַנָּח תְּפִלִּין (עיין ר''ה יז) וְזֶה שֶׁאָמְרוּ רַזַ''ל (תַּעֲנִית ז:) : מִי שֶׁיֵּשׁ בּוֹ עַזּוּת בְּיָדוּעַ שֶׁנִּכְשַׁל בְּאֵשֶׁת אִישׁ כִּי קַיִן עָמַד עַל תְּאוֹמָתוֹ שֶׁל הֶבֶל, כְּמוֹ שֶׁכָּתוּב (שָׁם) ''וַיְהִי בִּהְיוֹתָם בַּשָּׂדֶה'' (תיקון סט) וְיִשְׂרָאֵל שֶׁעָמְדוּ עַל הַר סִינַי, פָּסְקָה זֻהֲמָתָן הַיְנוּ זֻהֲמַת הַנָּחָשׁ וְעַכּוּ''ם שֶׁלּא עָמְדוּ, לא פָּסְקָה זֻהֲמָתָן (שַׁבָּת קמ''ו) וְזֶה בְּיָדוּעַ שֶׁלּא עָמְדוּ רַגְלֵי אֲבוֹתָיו רַגְלֵי דַּיְקָא כִּי אֵין לָהֶם רַגְלַיִם, כְּמוֹ שֶׁכָּתוּב (בְּרֵאשִׁית ג) : ''עַל גְּחֹנְך תֵלֵך'' (בַּזּהַר) ''וַיָּשֶׂם ה לְקַיִן אוֹת'', [פֵּרוּשׁ רַשִׁ''י]: הֶחֱזִיר מוֹרָאוֹ עֲלֵיהֶם כְּמוֹ שֶׁכָּתוּב ''וְרָאוּ כָל עַמֵּי הָאָרֶץ'' כְּמוֹ שֶׁכָּתוּב (בַּזּהַר) : כַּד תָּב בִּתְיוּבְתָּא, ''וַיָּשֶׂם ה לְקַיִן אוֹת'', (תִּקּוּן ס''ט ק''ח:) ז. וְזֶה שֶׁסִּפֵּר הַתַּנָּא (בְּכוֹרוֹת נ''ז:). אֶרֶז נָפַל בִּמְקוֹמֵנוּ, וְעָבְרוּ עָלָיו שִׁשָּׁה עָשָׂר קְרָנוֹת עַל חֻדּוֹ כִּי יָדוּעַ שֶׁהַצַּדִּיק שֶׁעוֹבֵד אֶת ה בִּדְבֵקוּת גָּדוֹל, וּבְשֵׂכֶל גָּדוֹל כְּשֶׁנּוֹפֵל לְאֵיזֶה מַדְרֵגָה פְּחוּתָה מִמֶּנָּה אַף עַל פִּי שֶׁזּאת הַמַּדְרֵגָה שֶׁהוּא עַכְשָׁו בָּהּ גַּם הִיא מַדְרֵגָה גְּדוֹלָה לְעֵרֶך שְׁאָר הַצַּדִּיקִים אֲבָל מֵחֲמַת שֶׁלְּפִי עֶרְכּוֹ הֲוֵי לֵהּ נְפִילָה הוּא מִתְבַּיֵּשׁ בְּזֶה הַמַּדְרֵגָה כְּאִלּוּ חָטָא אֵיזֶה חֵטְא וְעוֹשֶׂה תְּשׁוּבָה עַל זֶה, כְּאִלּוּ חָטָא וּבָא עַל יְדֵי זֶה לְבוּשָׁה גְּדוֹלָה הַיְנוּ בְּחִינַת תְּפִלִּין, בְּחִינַת: ''אָז תָּבִין יִרְאַת ה'' וּבָא לִבְחִינַת יְדִיעָה חֲדָשָׁה וְהַכָּרָה וְעִקַּר הֶאָרַת הַתְּפִלִּין בָּאִים עַל יְדֵי הַלּוּחוֹת כַּמּוּבָא (בַּזּהַר בְּרֵאשִׁית וְכִי תִשָּׂא הַנַּ''ל) כְּשֶׁאָמְרוּ יִשְׂרָאֵל ''נַעֲשֶׂה וְנִשְׁמַע'', זָכוּ לַחֲגִירַת זַיְנָא עִלָּאָה וּמשֶׁה זָכָה לְקֵרוּן עוֹר פָּנִים, מֵאוֹר הַלּוּחוֹת כִּי הֵם הַמּחִין בְּעַצְמָן כִּי עַל יְדֵי חִדּוּד הַשֵּׂכֶל בַּתּוֹרָה, נִתְחַדְּדוּ הַמּחִין וְנִתּוֹסֵף בּוֹ הַכָּרָה וּמִתְבַּיֵּשׁ בְּיוֹתֵר וְהַלּוּחוֹת הֵם שׁרֶשׁ הַתּוֹרָה, וְנִקְרָאִים י''ו עַל שֵׁם עֲשֶׂרֶת הַדִּבְּרוֹת וְאָרְכָּן וָאו וְרָחְבָּן וָאו (בָּבָא בַּתְרָא י''ד) וְהַצַּדִּיק נִקְרָא אֶרֶז בַּלְּבָנוֹן [כמ''ש (תהלים צ''ב) צדיק כתמר יפרח כארז בלבנון ישגה] וְזֶה שֶׁסִּפֵּר הַתַּנָּא בְּשִׁבְחוֹ שֶׁל הַצַּדִּיק שֶׁהָיָה צַדִּיק בְּדוֹרוֹ, וְנָפַל בִּמְקוֹמֵנוּ כִּי בְּוַדַּאי מַדְרֵגַת הַתַּנָּא הָיְתָה גַּם כֵּן גְּדוֹלָה אֲבָל לְפִי עֵרֶך הַצַּדִּיק הָיְתָה נְפִילָה (שְׁמוֹת י''ב) ''וְעָבַר ה לִנְגּף אֶת מִצְרַיִם'', וְתִרְגֵּם אֻנְקְלוֹס: וְאִתְגְּלִי י''ו קְרָנוֹת עַל חֻדּוֹ הַיְנוּ עַל יְדֵי חִדּוּד שִׂכְלוֹ, וְחִדּוּשׁ שִׂכְלוֹ שֶׁקִּבֵּל עַל יְדֵי הַתּוֹרָה שֶׁנִּקְרָא י''ו כַּנַּ''ל נִתְגַּלֶּה קֵרוּן עוֹר הַפָּנִים, הַיְנוּ בּוּשָׁה, בְּחִינַת תְּפִלִּין (ב''ר ס''ח) וְזֶה פֵּרוּשׁ: נָפַל בִּמְקוֹמֵנוּ שֶׁנָּפַל לְהַשָּׂגוֹת אֱלקוּת לְפִי הַשָּׂגָתֵנוּ הֲגַם שֶׁגַּם הַשָּׂגָתֵנוּ גְּדוֹלָה אֲבָל לְפִי עֶרְכּוֹ הֲוֵי לֵהּ נְפִילָה, שֶׁשָּׁב בִּתְשׁוּבָה, וּמִתְבַּיֵּשׁ בְּהַשָּׂגָתֵנוּ וְזֶה פֵּרוּשׁ ''בְּרֵאשִׁית'' יָרֵא בּשֶׁת (תקו''ז תי ז) כִּי הַיִּרְאָה הוּא הַבּוּשָׁה תַּמָּן רָאשֵׁי תַּמָּן בַּת ''אֵלֶּה רָאשֵׁי בֵית אֲבוֹתָם'' (שְׁמוֹת ו) הַיְנוּ תְּלָת גְּוָנִין דְּעֵינָא בַּת עַיִן (תיקון ד שָׁם י''ג) וּתְלָת גְּוָנִין דְּעֵינָא וּבַת עַיִן הֵם אַרְבַּע פָּרָשִׁיּוֹת וְזֶה פֵּרוּשׁ (יְשַׁעְיָה נ''ח) : אִם תָּשִׁיב מִשַּׁבָּת רַגְלֶך עֲשׂוֹת חֲפָצֶך בְּיוֹם קָדְשִׁי כִּי שַׁבָּת, בְּחִינַת בּוּשָׁה רַגְלֶך, בַּתְּחִלָּה צָרִיך לְתַקֵּן הַדִּבּוּר הַנִּקְרָא רֶגֶל עֲשׂוֹת חֲפָצֶך בְּיוֹם קָדְשִׁי כִּי זֻהֲמַת הַנָּחָשׁ גָּרַם שְׁלֹשִׁים וְתֵשַׁע קְלָלוֹת (תיקון סד) שְׁלֹשִׁים וְתֵשַׁע מְלָאכוֹת וְצָרִיך כָּל אָדָם לְהַמְשִׁיך קְדֻשַּׁת שַׁבָּת, לְקַדֵּשׁ יְמֵי הַחֹל כִּדְאִיתָא בִּמְכִילְתָּא: ''זָכוֹר אֶת יוֹם הַשַּׁבָּת'' זָכְרֵהוּ מֵאֶחָד בְּשַׁבָּת וּלְפִי הַקְּדֻשָּׁה שֶׁמְּקַדֵּשׁ יְמֵי הַחֹל כֵּן נִדְחֶה זֻהֲמַת הַנָּחָשׁ, קֵץ כָּל בָּשָׂר, שֶׁהוּא בְּחִינַת רוּחַ סְעָרָה וְעַל יְדֵי זֶה עוֹלֶה הַדִּבּוּר עֲשׂוֹת חֲפָצֶך, כְּשֶׁאַתָּה עוֹשֶׂה חֲפָצֶך, הַיְנוּ בִּימֵי הַחֹל בְּיוֹם קָדְשִׁי, יִדְמֶה כְּאִלּוּ עַכְשָׁו יוֹם קָדְשִׁי עַל יְמֵי הַחֹל וְתַקְדִּישֵׁם מִשְּׁלֹשִׁים וְתֵשַׁע מְלָאכוֹת וְזֶה (חֲגִיגָה י''ב:) : תַּנְיָא רַבִּי יוֹסֵי אוֹמֵר אוֹי לָהֶם לַבְּרִיּוֹת רוֹאִים וְאֵינָם יוֹדְעִים מָה רוֹאִים הָאָרֶץ עוֹמֶדֶת עַל עַמּוּדִים הַיְנוּ בִּינָה, אֶרֶץ הַחַיִּים, שֶׁמִּמֶּנָּה תּוֹצְאוֹת הַתְּפִלִּין כַּנַּ''ל וְהַתְּפִילָה נִקְרָא עַמּוּד, עַל שֵׁם (תְּהִלִּים ק''ו) : ''וַיַּעֲמד פִּינְחָס'' וְעַמּוּדִים, בְּחִינַת תְּפִלָּה, עַל הַמַּיִם הַיְנוּ עַל הַלֵּב, כְּמוֹ שֶׁכָּתוּב (אֵיכָה ב) ''שִׁפְכִי כַמַּיִם לִבֵּך נכַח פְּנֵי ה'' וּמַיִם עַל הֶהָרִים, זוֹ בְּחִינַת תּוֹרָה שֶׁעַל יָדָהּ נִתְעוֹרֵר חֶסֶד אַבְרָהָם כִּי הֶהָרִים זוֹ תּוֹרָה, שֶׁהוּא מְרוֹמָם כְּמוֹ שֶׁכָּתוּב (מִשְׁלֵי ח) : ''בִּי מְלָכִים יִמְלכוּ'' גַּם אַבְרָהָם נִקְרָא הַר, כְּמוֹ שֶׁכָּתוּב (בְּרֵאשִׁית י''ט) : ''הָהָרָה הִמָּלֵט'' (ב''ר פ''נ, מובא בפרש''י שם) וְהָרִים עַל הָרוּחַ הַיְנוּ רוּחַ פִּיו שֶׁל הַקָּדוֹשׁ בָּרוּך הוּא, הַיְנוּ בְּחִינַת דִּבּוּר שֶׁעַל יְדֵי הַתּוֹרַת חֶסֶד, נִתְעַלֶּה הַדִּבּוּר כַּנַּ''ל כְּמוֹ שֶׁכָּתוּב: ''שִׁכְבִי עַד הַבּקֶר'' וְרוּחַ עַל סְעָרָה הַיְנוּ שֶׁבְּחִינַת קֵץ כָּל בָּשָׂר הוּא בְּחִינַת אַחַר הַדְּבָרִים הוּא יוֹנֵק מֵהַדִּבּוּר, וְנַעֲשֶׂה רוּחַ סְעָרָה כַּנַּ''ל. וּסְעָרָה עַל זְרוֹעוֹ שֶׁל הַקָּדוֹשׁ בָּרוּך הוּא כִּי הַבְּרִיּוֹת צְרִיכִין לְקֵץ כָּל בָּשָׂר, כְּמוֹ שֶׁכָּתוּב:''וְהִנֵּה טוֹב מְאד'' דָּא מַלְאַך הַמָּוֶת (בְּרֵאשִׁית רַבָּה פָּרָשָׁה ט) וְהִשְׁתַּלְשְׁלוּתָם מִגְּבוּרוֹת עִלָּאִין, כִּי הוּא טוֹב מְאד וְזֶהוּ שֶׁסְּעָרָה בִּזְרוֹעַ זְרוֹעַ, אֵלּוּ חֲמִשָּׁה גְּבוּרוֹת, שֶׁמִּשָּׁם חִיּוּתוֹ עַד זְמַן בִּלַּע הַמָּוֶת לָנֶצַח (יְשַׁעְיָה כ''ה) וְזֶה פֵּרוּשׁ ''מַרְכְּבת פַּרְעה וְחֵילוֹ'', הַיְנוּ בְּחִינַת תְּפִלִּין, כַּמּוּבָא בַּזּהַר (וַיִּגַּשׁ ר''י.) שֶׁפַּרְעה הִיא אִמָּא דְּכָל נְהִירִין אִתְפַּרְעָן וְאִתְגַּלְיָן מִנַּהּ וּתְפִלִּין נִקְרָא מֶרְכָּבוֹת, כְּמוֹ שֶׁכָּתוּב (דְּבָרִים ל''ג) : ''רוֹכֵב שָׁמַיִם'' וְשָׁמַיִם, אֵשׁ וּמַיִם בְּחִינַת גְּוָנִין כִּי תְּפִלִּין הֵם נָהֲרִין מֵאִמָּא עִלָּאָה יָרָה בַּיָּם יָרָה, הֵם הַגְּבוּרוֹת [פֵּרוּשׁ: יָרָ''ה עִם הַכּוֹלֵל גִּימַטְרִיָּא גְּבוּרָה] בַיָּם, הוּא בְּחִינַת דִּבּוּר כְּשֶׁתְּקַשֵּׁר וְתַעֲלֶה אֶת הַדִּבּוּר לְשָׁרְשָׁהּ וְעַל יְדֵי מָה תּוּכַל לְהַעֲלוֹת אֶת הַדִּבּוּר לְשָׁרְשָׁהּ עַל יְדֵי לִמּוּד הַתּוֹרָה בַּלַּיְלָה שֶׁעַל יְדֵי לִמּוּד הַזֶּה, נִמְשָׁך חוּט שֶׁל חֶסֶד, וְאָז הַבּקֶר אוֹר וְכוּ וְאָז הַדִּבּוּר עוֹלֶה, וְנַעֲשֶׂה בַּת אַבְרָהָם כְּמוֹ שֶׁאָמְרוּ (בָּבָא בַּתְרָא ט''ז:) : בַּת הָיְתָה לוֹ לְאַבְרָהָם וּבַכּל שְׁמָהּ בַּיָּם גִּימַטְרִיָּא בַּכּל וְזֶה: וּמִבְחַר שָׁלִשָׁיו טֻבְּעוּ בְיַם הַתּוֹרָה נִקְרָא אוֹרַיְתָא תְּלִיתָאֵי (שַׁבָּת פ''ח) וּמִבְחַר דָּא אַבְרָהָם כְּמוֹ שֶׁכָּתוּב (נְחֶמְיָה ט) : ''אֲשֶׁר בָּחַרְתָּ בְּאַבְרָם'' פֵּרוּשׁ, עַל יְדֵי הַתּוֹרָה, שֶׁעַל יָדָהּ נִתְעוֹרֵר מִדַּת אַבְרָהָם עַל יָדָהּ נִתְתַּקֵּן הַדִּבּוּר, וְקֵץ כָּל בָּשָׂר יִטְבַּע בְּנֻקְבָּא דִּתְהוֹמָא רַבָּא טֻבְּעוּ בְיַם סוּף, סוּף, הוּא בְּחִינַת קֵץ כָּל בָּשָׂר, שֶׁהוּא דָּבוּק בְּיַם הַדִּבּוּר יִטְבַּע בְּנֻקְבָּא דִּתְהוֹמָא רַבָּא עַל יְדֵי בּקֶר דְּאַבְרָהָם, שֶׁנִּתְעוֹרֵר עַל יְדֵי הַתּוֹרָה כַּנַּ''ל. [זאת הַתּוֹרָה הִיא סוֹד כַּוָּנוֹת תְּפִלִּין, כַּמְבאָר שָׁם בְּתוֹך דִּבְרֵי הַתּוֹרָה הַזּאת. וְכַנִּרְשָׁם מִן הַצַּד בַּהַגָּ''ה. אֵיך כָּל כַּוָּנוֹת תְּפִלִּין כְּלוּלִין שָׁם, וְהַדְּבָרִים מוּבָנִים לַמַּשְׂכִּילִים. וַעֲדַיִן צְרִיכִין בֵּאוּר רָחָב לְבָאֵר הַדָּבָר הֵיטֵב, וְאִם יִהְיֶה אֱלקִים עִמָּדִי, יִתְבָּאֵר הַדָּבָר בְּמָקוֹם אַחֵר בְּעֶזְרַת הַשֵּׁם יִתְבָּרַך. וְדַע שֶׁשָּׁמַעְתִּי מִפִּיו הַקָּדוֹשׁ, שֶׁחִשֵּׁב כַּמָּה וְכַמָּה תּוֹרוֹת. וְאָמַר שֶׁכֻּלָּם הֵם סוֹד כַּוָּנוֹת תְּפִלִּין, דְּהַיְנוּ הַתּוֹרָה ''בַּחֲצצְרוֹת וְקוֹל שׁוֹפָר'' וְ''אָנכִי ה אֱלקֶיך'', וּ''קְרָא אֶת יְהוֹשֻׁעַ'' וְכוּ, וְהַתּוֹרָה ''מִי הָאִישׁ הֶחָפֵץ חַיִּים'', ''וְאַתֶּם תִּהְיוּ לִי מַמְלֶכֶת כּהֲנִים'', וְנָתַתִּי עֵשֶׂב לט, אֵלֶּה מַסְעֵי מ, רִקּוּדִין מא וַיַּרְא בַּצַּר מב, לְהִתְרַחֵק מג נד ''אַשְׁרֵי הָעָם זַרְקָא'' וְהַתּוֹרָה הַזּאת ''מַרְכְּבת פַּרְעה'' וְכוּ וְעוֹד כַּמָּה וְכַמָּה תּוֹרוֹת גְּדוֹלוֹת שֶׁאֵינִי זוֹכֵר עַתָּה לְפָרְטָם וְאָמַר שֶׁכֻּלָּם הֵם סוֹד כַּוָּנוֹת תְּפִלִּין.]


~ לט - וְנָתַתִּי עֵשֶׂב בְּשָׂדְך לִבְהֶמְתֶּך

[לְשׁוֹן רַבֵּנוּ, זִכְרוֹנוֹ לִבְרָכָה] ''וְנָתַתִּי עֵשֶׂב בְּשָׂדְך לִבְהֶמְתֶּך'' (דְּבָרִים י''א).  עֵשֶׂב רָאשֵׁי תֵּבוֹת עוֹשֶׂה שָׁלוֹם בִּמְרוֹמָיו  בְּשָׂדְך, לְשׁוֹן שִׁדּוּד וּשְׁבִירָה  כְּשֶׁאָדָם מַרְגִּישׁ אֵיזֶה רְעָבוֹן, שֶׁמִּתְגַּבֵּר עָלָיו תַּאֲוַת אֲכִילָה יֵדַע שֶׁיֵּשׁ לוֹ שׂוֹנְאִים (עיין ב''מ נ''ט:) ''הַשָּׂם גְּבוּלֵך שָׁלוֹם'' (תְּהִלִּים קמ''ז) וּ מִי שֶׁיֵּשׁ לוֹ רָשִׁים מִלְּמַטָּה, בְּיָדוּעַ שֶׁיֵּשׁ לוֹ רָשִׁים מִלְּמַעְלָה (סַנְהֶדְרִין ק''ג:) בְּכֵן  צָרִיך לְשַׂדֵּד וּלְשַׁבֵּר הַבַּהֲמִיּוּת שֶׁלּוֹ הַמִּתְאַוָּה לֶאֱכל כִּי עִקַּר הָרְעָבוֹן הוּא לְבַהֲמִיּוּת (בְּרֵאשִׁית פָּרָשָׁה ס''ג) בָּא זָדוֹן וְיָבוֹא קָלוֹן, דָּא קְלוֹנוֹ שֶׁל רָעָב, כְּמוֹ שֶׁכָּתוּב (יְחֶזְקֵאל ל''ו) ''אֲשֶׁר לא תִּקְחוּ עוֹד חֶרְפַּת רָעָב בַּגּוֹיִם'' נִמְצָא הַמַּחֲלקֶת, הַיְנוּ מַה שֶּׁמְּחָרְפִין לָאָדָם בָּא עַל יְדֵי זֶה בְּחִינַת רָעָב וְ רָעָב הַזֶּה, הַיְנוּ בְּחִינַת מַחֲלקֶת, בְּחִינַת חֶרְפָּה, הוּא בְּחִינַת עָרְלָה כְּמוֹ שֶׁכָּתוּב (בְּרֵאשִׁית ל''ד) : ''כִּי חֶרְפָּה הִיא לָנוּ'' וְהָעָרְלָה הֵם שָׁלֹשׁ קְלִפּוֹת, הַמְסַבְּבִים הַבְּרִית שָׁלוֹם וּכְשֶׁמְּשַׁבְּרִין אֶת הָעָרְלָה, אֲזַי נִתְגַּלֶּה בְּרִית שָׁלוֹם וּכְשֶׁיֵּשׁ שָׁלוֹם לְמַטָּה, יֵשׁ לוֹ שָׁלוֹם לְמַעְלָה בִּמְרוֹמוֹ וּכְשֶׁיֵּשׁ שָׁלוֹם לְמַעְלָה, אֲזַי נִתְגַּלֶּה וְנִתְרַבֶּה שׂבַע גָּדוֹל בָּעוֹלָם כְּמוֹ שֶׁכָּתוּב גַּבֵּי יוֹסֵף (שָׁם מ''ז) : ''תֶּן זֶרַע וְנִחְיֶה'' פֵּרוּשׁ אַחֵר (אִיּוֹב ה) ''וְצֶאֱצָאֶיך כְּעֵשֶׂב הָאָרֶץ'' ''בְּשָׂדְך לִבְהֶמְתֶּך'' הַיְנוּ  אֵימָתַי יִהְיֶה לְך בָּנִים חַיִּים וְקַיָּמִים כְּשֶׁיִּהְיֶה זִוּוּגְך בִּקְדֻשָּׁה וּתְשַׁבֵּר נֶפֶשׁ הַמִּתְאַוָּה שֶׁלְּך, הַיְנוּ נֶפֶשׁ הַבַּהֲמִיּוּת וְיִדְמֶה לְך כְּאִלּוּ כְּפָאֲך שֵׁד (נְדָרִים כ:) וְזֶה  ''בְּשָׂדְך'', לְשׁוֹן שֵׁד עַל יְדֵי זֶה יִהְיוּ לְך בְּנֵי קַיָּמָא כִּי  מִיתַת הַבָּנִים, זֶה מֵחֲמַת נְשָׁמוֹת הָעֲשׁוּקִים בְּטִקְלָא כַּיָּדוּעַ (עיין זוהר משפטים קי''ג) כִּי  הַטִּקְלָא, הַיְנוּ קְלִפּוֹת נגַהּ, הִיא קְרוֹבָה אֶל הַנֶּפֶשׁ הַבַּהֲמִיּוּת, כַּמּוּבָא (בְּמִשְׁנַת חֲסִידִים בְּמַסֶּכֶת הַהַרְכָּבָה). גַּם צָרִיך שֶׁיְּהֵא עִקַּר זִוּוּגְך בְּלֵיל שַׁבָּת שֶׁאָז נִכְלֶלֶת בִּקְדֻשָּׁה, וְיִתְפָּרְדוּ מִמֶּנָּה כָּל פּוֹעֲלֵי אָוֶן וְזֶה ''וְאָכַלְתָּ וְשָׂבָעְתָּ'', זֶה רֶמֶז עַל שַׁבָּת שֶׁאָז הַשְּׂבִיעָה שֶׁמִּמֶּנּוּ נִתְבָּרְכִין שֵׁשֶׁת יָמִים


~ מ - אֵלֶּה מַסְעֵי בְנֵי יִשְׂרָאֵל

[לְשׁוֹן רַבֵּנוּ, זִכְרוֹנוֹ לִבְרָכָה] אִיתָא בַּעֲשָׂרָה מַאֲמָרוֹת: ''אֵלֶּה מַסְעֵי בְּנֵי יִשְׂרָאֵל בִּשְׁבִיל שֶׁחָטְאוּ בְּאֵלֶּה אֱלקֶיך יִשְׂרָאֵל בִּשְׁבִיל זֶה יִסְעוּ בְּנֵי יִשְׂרָאֵל'' נִמְצָא כָּל הַנְּסִיעוֹת שֶׁל אָדָם, הוּא בִּשְׁבִיל קִלְקוּל הָאֱמוּנָה הַיְנוּ בְּחִינַת עֲבוֹדַת אֱלִילִים כִּי אִם הָיָה מַאֲמִין בֶּאֱמוּנָה שְׁלֵמָה שֶׁיָּכוֹל הַקָּדוֹשׁ בָּרוּך הוּא לְהַזְמִין לוֹ כָּל צָרְכּוֹ לא הָיָה נוֹסֵעַ שׁוּם נְסִיעָה נִמְצָא כִּי הַנְּסִיעָה הִיא קִלְקוּל אֱמוּנָה, הַיְנוּ בְּחִינַת עֲבוֹדַת אֱלִילִים וְזֶה שֶׁכָּתוּב בַּעֲבוֹדַת אֱלִילִים (יְשַׁעְיָה ל) : ''צֵא תּאמַר לוֹ'' צֵא, זֶה בְּחִינַת נְסִיעָה וְטִלְטוּל. גַּם עַל יְדֵי טִלְטוּל מְתַקֵּן אֶת הַטִּלְטוּל שֶׁגָּרַם כִּבְיָכוֹל לְמַעְלָה (שָׁם כ''ח) ''וְהַמַּסֵּכָה צָרָה כְּהִתְכַּנֵּס'' גַּם עַל יְדֵי עֲבוֹדַת אֱלִילִים, נִמְנָע הַמָּטָר כְּמוֹ שֶׁכָּתוּב (דְּבָרִים י''א) ''וַעֲבַדְתֶּם אֱלהִים אֲחֵרִים וְכוּ וְלא יִהְיֶה מָטָר'' וּכְשֶׁאֵין מָטָר, אֵין שׂבַע (תְּהִלִּים ע''ב) ''יִשְׂאוּ הָרִים שָׁלוֹם לָעָם'', כְּמוֹ שֶׁפֵּרֵשׁ רַשִׁ''י אֲזַי אֵין אִישׁ עוֹזֵר לַחֲבֵרוֹ וְכָל אֶחָד צָרִיך לִנְסֹעַ וְלִטַּלְטֵל מִמָּקוֹם לְמָקוֹם, בִּשְׁבִיל פַּרְנָסָתוֹ גַּם הַגָּלוּת בָּא עַל בִּטּוּל תּוֹרָה, כְּמוֹ שֶׁכָּתוּב (יְשַׁעְיָה ה) : ''גָּלָה עַמִּי מִבְּלִי דָּעַת'' וְעַל יְדֵי עֲבוֹדַת אֱלִילִים, בָּא עֲצִירַת גְּשָׁמִים וּכְשֶׁאֵין קֶמַח, אֵין תּוֹרָה (אָבוֹת פֶּרֶק ג)


~ מא - רִקּוּדִין

[לְשׁוֹן רַבֵּנוּ, זִכְרוֹנוֹ לִבְרָכָה] רִקּוּדִין הִנֵּה אִיתָא (בְּ''עֵץ חַיִּיםדַּף כ''ב) הַבִּרְכַּיִם הַיְנוּ הָרַגְלִין, הֵם נֶצַח הוֹד, וְהֵם עוֹקְבִין וְעָקֵ''ב גִּימַטְרִיָּא שְׁתֵּי פְּעָמִים אֱלקִי''ם, שֶׁהֵם דִּינִים, שֶׁיֵּשׁ שָׁם אֲחִיזָה לַחִיצוֹנִים כַּיָּדוּעַ וְהַפְּעֻלָּה לְהַבְרִיחַ הַחִיצוֹנִים מִשָּׁם, שֶׁיַּמְשִׁיך לְתוֹך הַבִּרְכַּיִם, הַגְּבוּרוֹת מִשּׁרֶשׁ הַבִּינָה וּכְשֶׁמַּמְשִׁיך שׁרֶשׁ הַגְּבוּרוֹת מִבִּינָה, אָז הַחִיצוֹנִים בּוֹרְחִים מִשָּׁם, וְהוּא לוֹקֵחַ הַבְּכוֹרָה וְהַבְּרָכָה, שֶׁזֶּה בְּחִינַת בִּרְכַּיִם וְשׁרֶשׁ הַבְּכוֹרוֹת, נִקְרָא יַיִן כַּיָּדוּעַ וְזֶה יַיִן הַמְשַׂמֵּחַ וְזֶה שֶׁכָּתוּב בְּיַעֲקב, כְּשֶׁרָאָה שֶׁהוּא בְּחִינַת בִּרְכַּיִם בִּמְקוֹם דִּין כִּי שְׁתֵּי פְּעָמִים אֱלקִים עִם עֶשֶׂר אוֹתִיּוֹת גִּימַטְרִיָּא יַעֲקב אֲזַי הִמְשִׁיך שׁרֶשׁ הַגְּבוּרוֹת, בְּחִינַת יַיִן הַמְשַׂמֵּחַ כְּמוֹ שֶׁכָּתוּב (בְּרֵאשִׁית כ''ז) : ''וַיָּבֵא לוֹ יַיִן וַיֵּשְׁתְּ'' שׁרֶשׁ שֶׁל הַבְּרָכָה נִמְצָא עַל יְדֵי רִקּוּדִין, שֶׁשּׁוֹתֶה יַיִן הַמְשַׂמֵּחַ, שֶׁהֵם שׁרֶשׁ הַגְּבוּרוֹת שֶׁבַּבִּינָה וְנִמְשָׁכִין לְמַטָּה בְּתוֹך הָרַגְלִין, הַיְנוּ שֶׁמְּרַקֵּד בָּזֶה מְגָרֵשׁ הַחִיצוֹנִים מִשָּׁם וְ זאת הִתְלַהֲבוּת שֶׁל הָרִקּוּד, וְהוּא ''אִשֵּׁה רֵיחַ נִיחוֹחַ לַה'' (בַּמִּדְבָּר כ''ח) אֲבָל  מִי שֶׁמְּרַקֵּד בְּהִתְלַהֲבוּת הַיֵּצֶר זֶה נִקְרָא חֵטְא שֶׁל נָדָב וַאֲבִיהוּא שֶׁכָּתוּב בָּהֶם (וַיִּקְרָא י) : וַיַּקְרִיבוּ אֵשׁ זָרָה  נָדָב וַאֲבִיהוּא, הֵם נֶצַח וָהוֹד וְ הִתְלַהֲבוּת שֶׁבִּקְּדֻשָּׁה, נִקְרָא יַיִן הַמְשַׂמֵּחַ, שֶׁעַל יָדוֹ נִמְתָּקִים הַבְּכוֹרוֹת וְ אֵשׁ זָרָה, נִקְרָא יַיִן הַמְשַׁכֵּר, הִתְלַהֲבוּת הַיֵּצֶר וְשָׁם יֵשׁ חַס וְשָׁלוֹם אֲחִיזָה לְהַחִיצוֹנִים, אֲשֶׁר לא צִוָּה אוֹתָם וְ זֶה גַּם כֵּן פִּדְיוֹן נֶפֶשׁ כִּי  הַמָּמוֹן נִקְרָא עַמּוּדִים, כְּמוֹ שֶׁכָּתוּב (דְּבָרִים י''א) : ''וְאֶת הַיְקוּם אֲשֶׁר בְּרַגְלֵיהֶם'' (פְּסָחִים קי''ט) וּכְשֶׁהַצַּדִּיק הָעוֹשֶׂה הַפִּדְיוֹן מַנִּיחַ יָדָיו עַל הַמָּמוֹן יְכַוֵּן כִּי יֵשׁ יָד הַגְּדוֹלָה וְכוּ, וְהַיְנוּ שָׁלֹשׁ יָדוֹת וְשָׁלֹשׁ פְּעָמִים י''ד גִּימַטְרִיָּא מ''ב וְשֵׁם מ''ב יֵשׁ בּוֹ שִׁבְעָה שֵׁמוֹת וְכָל שֵׁם יֵשׁ בּוֹ שִׁשָּׁה אוֹתִיּוֹת וִיכַוֵּן לְהַמְשִׁיך אֵלָיו הַוָּוִין, הַיְנוּ הַשִּׁבְעָה שֵׁמוֹת שֶׁיֵּשׁ בְּכָל אֶחָד שִׁשָּׁה אוֹתִיּוֹת לְהַמְשִׁיך אוֹתָן לְתוֹך הַמָּמוֹן הַנִּקְרָא עַמּוּדִים וְאָז נִקְרָא וָוֵי הָעַמּוּדִים וְאֵלּוּ עַמּוּדִים, הַיְנוּ רַגְלִין הַיְנוּ עֲקֵבַיִם, הֵם בְּחִינַת דִּין כִּי שְׁתֵּי פְּעָמִים אֱלקִים, גִּימַטְרִיָּא עָקֵב וְיֵשׁ שָׁם אֲחִיזָה לְהַחִיצוֹנִים וְאֵין דִּין נִמְתָּק אֶלָּא בְּשָׁרְשׁוֹ וְשׁרֶשׁ הַדִּינִים בַּבִּינָה, כְּמוֹ שֶׁכָּתוּב (בַּזּהַר וַיִּקְרָא י:) : בִּינָה דִּינִין מִתְעָרִין מִנַּהּ, ''אֲנִי בִּינָה לִי גְּבוּרָה'' (מִשְׁלֵי ח) וְשֵׁם מ''ב בַּבִּינָה נִמְצָא כְּשֶׁמַּמְשִׁיך שֵׁם מ''ב לְתוֹך עַמּוּדִים אֲזַי הַדִּינִין נִמְתָּקִין בְּשָׁרְשָׁם (שְׁמוֹת כ''ז) : ''וָוֵי עַמּוּדִים וַחֲשֻׁקֵיהֶם כֶּסֶף'' פֵּרוּשׁ: עַל יְדֵי חֲשִׁיקָה וְהִתְחַבְּרוּת וָוֵי עִם עַמּוּדִים, נַעֲשֶׂה  כֶּסֶף, חֶסֶד, שֶׁנִּמְתָּקִין הַדִּינִין ''עֵץ חַיִּים'' פֶּרֶק י''ג (הֵיכָל הַכְּתָרִים שַׁעַר א''א) : שֵׁם מ''ב בַּבִּינָה, וְאֵלּוּ הַמ''ב הֵם ש''ע נְהוֹרִין הַמְּאִירִין ח חִוַּרְתָּא  גִּימַטְרִיָּא בַּשָּׁלוֹם (שָׁם בְּפֶרֶק י''ד) גִּימַטְרִיָּא חַשְׁמַל מַלְבּוּשׁ, שֶׁזֶּה הַחַשְׁמַל שׁוֹמֵר בְּגָדִים עֶלְיוֹנִים מֵעָ''שׁ שֶׁל קְלִפָּה, כְּמוֹ שֶׁכָּתוּב (יְשַׁעְיָה נ''א) : ''כַּבֶּגֶד יאכְלֵם עָשׁ'' וְזֶה (יוֹמָא ע''א) : הָרוֹצֶה לְנַסֵּך יַיִן עַל גַּבֵּי הַמִּזְבֵּחַ, יְמַלֵּא גְּרוֹנָם שֶׁל תַּלְמִידֵי חֲכָמִים לְנַסֵּך, הַיְנוּ מְלוּכָה וּמֶמְשָׁלָה (תְּהִלִּים ב) : ''וַאֲנִי נָסַכְתִּי מַלְכִּי'' וְכוּ יַיִן, זֶה בְּחִינַת בִּינָה, שׁרֶשׁ הַבְּכוֹרָה יַיִן הַמְשַׂמֵּחַ מִזְבֵּחַ זֶה בְּחִינַת דִּינִים תַּלְמִידֵי חֲכָמִים, הֵם בְּחִינַת נֶצַח הוֹד וְזֶהוּ פֵּרוּשׁוֹ: הָרוֹצֶה לְהַמְלִיך וּלְהַמְשִׁיל וּלְהַמְתִּיק הַדִּינִים, עַל יְדֵי שָׁרְשָׁם שֶׁהוּא יַיִן הַמְשַׂמֵּחַ מַה יַּעֲשֶׂה, עֵצָה טוֹבָה : עַל זֶה יְמַלֵּא גְּרוֹנָם, עַל יְדֵי רִקּוּדִין, אוֹ עַל יְדֵי פִּדְיוֹן, כְּמוֹ שֶׁמּוּבָא לְעֵיל גַּם עַל יְדֵי מִלּוּי גְּרוֹנָם, נִמְתָּק הַדִּינִין (סוֹף בְּרָכוֹת) : תַּלְמִידֵי חֲכָמִים מַרְבִּים שָׁלוֹם בָּעוֹלָם שֶׁעַל יָדָם נִמְשָׁך שֵׁם שֶׁל מ''ב, שֶׁהֵם ש''ע נְהוֹרִין, וְעִם ח חִוַּרְתָּא, גִּימַטְרִיָּא בַּשָּׁלוֹ''ם וְ תַלְמִידֵי חֲכָמִים נִקְרָאִים נֶצַח הוֹד, רַגְלִין כְּמוֹ שֶׁמּוּבָא בַּמִּדְרָשׁ: ''שׁוֹקָיו עַמּוּדֵי שֵׁשׁ'' הֵם תַּלְמִידֵי חֲכָמִים (עיין תרגום) וְגַם  מִזְבֵּחַ נִקְרָא רַגְלִין, כְּמוֹ שֶׁכָּתוּב (תְּהִלִּים ד) : ''זִבְחוּ זִבְחֵי צֶדֶק'', וּכְמוֹ שֶׁכָּתוּב (שָׁם פ''ה) : ''צֶדֶק לְפָנָיו יְהַלֵּך'' וְזֶה פֵּרוּשׁ (שָׁם כ) ''יִתֵּן לְך כִלְבָבֶך'' וְאֵימָתַי, כַּאֲשֶׁר ''וְכָל עֲצָתְך יְמַלֵּא'' עַל יְדֵי מִלּוּי גְּרוֹנָם שֶׁל תַּלְמִידֵי חֲכָמִים (אָבוֹת פֶּרֶק ו) : וְנֶהֱנִין מִמֶּנּוּ עֵצָה וְתוּשִׁיָּה וּכְמוֹ שֶׁכָּתוּב (שָׁם ל''ג) : ''עֲצַת ה לְעוֹלָם תַּעֲמד'' שֶׁהֵם עַמּוּדֵי עוֹלָם (יְשַׁעְיָה י''ד) ''ה צְבָאוֹת יָעָץ'',  ה צְבָאוֹת, הֵם נֶצַח וָהוֹד


~ מב - וַיַּרְא בַּצַּר לָהֶם בְּשָׁמְעוֹ אֶת רִנָּתָם

[לְשׁוֹן רַבֵּנוּ, זִכְרוֹנוֹ לִבְרָכָה] וַיַּרְא בַּצַּר לָהֶם בְּשָׁמְעוֹ אֶת רִנָּתָם וְכוּ (תְּהִלִּים ק''ו) הִנֵּה עַל יְדֵי נְגִינָה, נִמְתָּקִין הַדִּינִין כְּמוֹ שֶׁכָּתוּב בַּזּהַר הַקָּדוֹשׁ (פִּינְחָס רט''ו) הַ קֶּשֶׁת הִיא הַשְּׁכִינָה וּתְלָת גְּוָנִין דְּקֶשֶׁת, הֵם הָאָבוֹת, וְהֵם לְבוּשִׁין דִּשְׁכִינְתָּא וּכְשֶׁהִיא מִתְלַבֶּשֶׁת בִּלְבוּשִׁין דִּנְהִירִין אֲזַי ''וּרְאִיתִיהָ לִזְכּר בְּרִית עוֹלָם'', אֲזַי וַחֲמַת הַמֶּלֶך שָׁכָכָה  מָשָׁל לְמֶלֶך שֶׁכָּעַס עַל בְּנוֹ וּכְשֶׁהַמֶּלֶך רוֹאֶה הַמַּלְכָּה בִּלְבוּשִׁין דִּנְהִירִין אֲזַי מְרַחֵם עַל בְּנוֹ וְ אוֹתִיּוֹת הַתְּפִלָּה הִיא הַשְּׁכִינָה, כְּמוֹ שֶׁכָּתוּב (תְּהִלִּים נ''א) : ''אֲדנָי שְׂפָתַי תִּפְתָּח'' שֶׁ הַדִּבּוּר הוּא שֵׁם אֲדנָי וְנִקְרָא קֶשֶׁת כְּמוֹ שֶׁפֵּרֵשׁ רַשִׁ''י (בְּרֵאשִׁית מ''ח) : ''בְּחַרְבִּי וּבְקַשְׁתִּי'' לְשׁוֹן תְּפִלָּה וְקוֹל הַנְּגִינָה הֵם תְּלָת גְּוָנִין דְּקֶשֶׁת שֶׁיֵּשׁ בַּקּוֹל אֵשׁ, מַיִם, רוּחַ, שֶׁהֵם שְׁלשָׁה אָבוֹת שֶׁהָאָבוֹת הֵם שְׁלשָׁה גְּוָנִין דִּנְהִירִין, שֶׁבָּהֶם וּרְאִיתִיהָ לִזְכּר וְכוּ נִמְצָא מִי שֶׁמְּנַגֵּן אוֹתִיּוֹת הַתְּפִלָּה וְקוֹל הַנְּגִינָה הֵם בְּזַכּוּת וּבִבְהִירוּת גָּדוֹל אֲזַי מַלְבִּישׁ אֶת הַשְּׁכִינָה, הַיְנוּ הָאוֹתִיּוֹת, בִּלְבוּשִׁין דִּנְהִירִין וְקֻדְשָׁא בְּרִיך הוּא רוֹאֶה אוֹתָהּ, אֲזַי וַחֲמַת הַמֶּלֶך שָׁכָכָה וְזֶהוּ שֶׁפֵּרֵשׁ רַשִׁ''י ''בְּשָׁמְעוֹ אֶת רִנָּתָם'' בִּזְכוּת אָבוֹת הַיְנוּ כְּשֶׁהַנְּגִינָה, שֶׁהֵם תְּלָת גְּוָנִין דְּקֶשֶׁת כַּנַּ''ל, בִּבְהִירוּת וּבְזַכּוּת גָּדוֹל כִּי הַתְּלָת גְּוָנִין הֵם הָאָבוֹת כַּנַּ''ל וְהֵם לְבוּשִׁין דִּשְׁכִינְתָּא וּ כְשֶׁהַלְּבוּשִׁין נְהִירִין בְּזַכּוּת וּבִבְהִירוּת, נִקְרָא זְכוּת הָאָבוֹת אֲזַי: ''וּרְאִיתִיהָ לִזְכּר בְּרִית עוֹלָם'', אֲזַי: ''וַיִּנָּחֶם כְּרב חֲסָדָיו'' הַיְנוּ: וַחֲמַת הַמֶּלֶך שָׁכָכָה, וְנִמְתָּק הַדִּינִין גַּם עַל יְדֵי  אֱמוּנַת חֲכָמִים שֶׁמַּאֲמִין שֶׁכָּל דִּבְרֵיהֶם וּמַעֲשֵׂיהֶם אֵינוֹ פָּשׁוּט, וְיֵשׁ בָּהֶם רָזִין עַל יְדֵי כֵן מַלְבִּישׁ אֶת הַקֶּשֶׁת בִּלְבוּשִׁין דִּנְהִירִין אֲזַי: ''וּרְאִיתִיהָ לִזְכּר בְּרִית עוֹלָם'' כִּי  הַצַּדִּיק הוּא בְּחִינַת קֶשֶׁת כְּמוֹ שֶׁאָמַר רַבִּי שִׁמְעוֹן בֶּן יוֹחַאי לְרַבִּי יְהוֹשֻׁעַ בֶּן לֵוִי: הֲנִרְאָה קֶשֶׁת בְּיָמֶיך וְכוּ (כְּתֻבּוֹת ע''ז:) וְאִיתָא בַּזּהַר הַקָּדוֹשׁ (פָּרָשַׁת פִּינְחָס דַּף רט''ו) : מִי שֶׁעוּבְדוֹי לְאַנְהָרָא בְּהוֹן מַטְרוֹנִיתָא וּלְמִפְשַׁט מִנַּהּ לְבוּשִׁין דְּקַדְרוּנִיתָא דְּפָשְׁטִין וּלְקַשְּׁטָא בִּלְבוּשִׁין דִּגְוָנִין נְהִירִין דְּרָזִין דְּאוֹרַיְתָא מָה כְּתִיב בֵּהּ ? ''וּרְאִיתִיהָ לִזְכּר בְּרִית עוֹלָם'' דְּ אוֹר רָז אִתְקְרִי וּבְהַהִיא זִמְנָא סָלֵק מִנֵּהּ רֻגְזָא דְּבָרְיֵהּ וַחֲמַת הַמֶּלֶך שָׁכָכָה גַּם  מִי שֶׁעוֹשֶׂה לְבוּשׁ נָאֶה לַצַּדִּיק עַל יְדֵי זֶה נִמְתָּק הַדִּינִים גַּם זֶה בְּחִינוֹת תְּקִיעוֹת כִּי  תְּקִיעָה שְׁבָרִים תְּרוּעָה, הֵם הָאָבוֹת אַבְרָהָם יִצְחָק יַעֲקב וְסִימָנָך קֶשֶׁ''ת הַיְנוּ תְּקִיעָה וְכוּ (זהַר פָּרָשַׁת פִּינְחָס ר''ל:) וזהו (אִיּוֹב כ''ב) : ''וְהָיָה שַׁדַּי בְּצָרֶיך'' כִּי  שֵׁם שַׁדַּי הֵם הָאָבוֹת (שָׁם רל''א) כִּי  שׁ תְּלָת עַנְפֵי הָאִילָן, שֶׁהֵם הָאָבוֹת וְהֵם שְׁלֹשָׁה שְׁמוֹת הַיִּחוּד, ה אֱלקֵינוּ ה שֶׁהֵם י''ד אוֹתִיּוֹת, וְהֵם י''ד שֶׁל שַׁדַּי  אַבְרָהָם יִצְחָק יַעֲקב, הֵם הָרָאשֵׁי תֵּבוֹת שֶׁל יְ''יָ אֱלקֵינוּ יְ''יָ ''אֵין אמֶר וְאֵין דְּבָרִים בְּלִי נִשְׁמָע קוֹלָם'' (תְּהִלִּים י''ט) זֶה בְּחִינַת קֶשֶׁת וְקוֹל, תְּלָת גְּוָנִין דְּקֶשֶׁת


~ מג - הַדִּבּוּרִים שֶׁל הָרָשָׁע מוֹלִידִים נִאוּף בְּהַשּׁוֹמֵעַ

[לְשׁוֹן רַבֵּנוּ, זִכְרוֹנוֹ לִבְרָכָה] דַּע כִּי  הַדִּבּוּרִים שֶׁל הָרָשָׁע שֶׁהוּא בַּר דַּעַת, מוֹלִידִים נִאוּף בְּהַשּׁוֹמֵעַ כִּי  הַזִּוּוּגִים נִמְשָׁכִים מֵהַדַּעַת כְּמוֹ שֶׁכָּתוּב (בְּרֵאשִׁית ד) : ''וְהָאָדָם יָדַע אֶת חַוָּה אִשְׁתּוֹ'' וּכְתִיב (בַּמִּדְבָּר ל''א) ''כָּל אִשָּׁה ידַעַת אִישׁ'' אַך  יֵשׁ שְׁנֵי מִינֵי זִוּוּגִים הַיְנוּ  זִוּוּג דִּקְדֻשָּׁה, הוּא הִתְקַשְּׁרוּת לְצַדִּיקִים, וְאֶל הַתּוֹרָה, וְאֶל הַשֵּׁם יִתְבָּרַך, זֶה נִמְשָׁך מִדַּעַת דִּקְדֻשָּׁה וְ זִוּוּגִים שֶׁל עֲבֵרָה, נִמְשָׁכִים מִדַּעַת דִּקְלִפָּה וְ הַדִּבּוּר הוּא הִתְגַּלּוּת הַדַּעַת כִּי  אֵין יוֹדְעִים מַה שֶּׁבַּדַּעַת, אֶלָּא עַל יְדֵי הַדִּבּוּר כְּמוֹ שֶׁכָּתוּב (תְּהִלִּים י''ט) ''וְלַיְלָה לְלַיְלָה יְחַוֶּה דָּעַת''  יְחַוֶּה מִלְּשׁוֹן דִּבּוּר שֶׁ הַדִּבּוּר מְדַבֵּר מַה שֶּׁבַּדַּעַת וּ כְשֶׁרָשָׁע מְדַבֵּר וּמוֹצִיא מִפִּיו הֲבָלִים מוֹלִיד אֲוִירִים אַרְסִיִּים שֶׁל נִאוּף וְהַשּׁוֹמֵעַ מִמֶּנּוּ הַדִּבּוּרִים, וְנוֹשֵׁם נְשִׁימוֹת מַכְנִיס בְּגוּפוֹ אֵלּוּ הָאֲוִירִים וּלְפִיכָך בְּ בִלְעָם שֶׁהוּא בְּחִינוֹת דַּעַת דִּקְלִפָּה כְּמוֹ שֶׁדָּרְשׁוּ חֲכָמֵינוּ, זִכְרוֹנָם לִבְרָכָה (סִפְרִי פָּרָשַׁת וְזאת הַבְּרָכָה, וּבַזּהַר שְׁמוֹת כ''א:, בָּלָק קצ''ג:) : עַל פָּסוּק ''לא קָם כְּמשֶׁה'' וְכוּ בְּיִשְׂרָאֵל לא קָם, אֲבָל בָּאֻמּוֹת קָם, וּמָנוּ בִּלְעָם (וַיִּקְרָא רַבָּה פ''ט) וּלְכָך כְּשֶׁנָּטְלוּ מוֹאָב עֵצָה מִמִּדְיָן, אָמְרוּ לָהֶם : אֵין כּחוֹ אֶלָּא בַּפֶּה כִּי  הַפֶּה הוּא הִתְגַּלּוּת הַדַּעַת אָמַר מוֹאָב אַף אָנוּ נָבוֹא עֲלֵיהֶם בְּאָדָם שֶׁכּחוֹ בַּפֶּה (כמובא בפרש''י בפ בלק) כִּי הוּא גַּם כֵּן דַּעַת דִּקְלִפָּה, כְּמוֹ שֶׁכָּתוּב (קהֶלֶת ז) : ''אֶת זֶה לְעֻמַּת זֶה עָשָׂה אֱלקִים'' (בַּמִּדְבָּר כ''ד) : ''וְיוֹדֵעַ דַּעַת עֶלְיוֹן'' וְדָרְשׁוּ רַבּוֹתֵינוּ זִכְרוֹנָם לִבְרָכָה (בְּרָכוֹת ז) : שֶׁיָּדַע מָתַי הַקָּדוֹשׁ בָּרוּך הוּא כּוֹעֵס כִּי  כְּשֶׁהַדַּעַת אֵינוֹ בְּיִשּׁוּב, אֲזַי יֵשׁ כַּעַס כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (פְּסָחִים ס''ו:) : כָּל הַכּוֹעֵס חָכְמָתוֹ מִסְתַּלֶּקֶת מִמֶּנּוּ וּלְפִיכָך  כְּשֶׁכָּעַס משֶׁה רַבֵּנוּ, עָלָיו הַשָּׁלוֹם, עַל אַנְשֵׁי הַצָּבָא כְּשֶׁבָּאוּ מִמִּדְיָן נִסְתַּלֵּק מִמֶּנּוּ הַדַּעַת וְהֻצְרַך אֶלְעָזָר לוֹמַר הִלְכוֹת טְבִילוֹת כֵּלִים וּ כְשֶׁהַדַּעַת שָׁלֵם, אֲזַי אֵין כַּעַס, כְּמוֹ שֶׁכָּתוּב (יְשַׁעְיָה י''א) : ''לא יָרֵעוּ וְלא יַשְׁחִיתוּ בְּכָל הַר קָדְשִׁי כִּי מָלְאָה הָאָרֶץ דֵּעָה'' וּבִלְעָם הָיָה מִסְתַּכֵּל בְּ דַעַת דִּקְלִפָּה, שֶׁהוּא מוֹתָרוֹת שֶׁל דַּעַת עֶלְיוֹן וּ כְשֶׁמִּשְׁתַּנֶּה יָדַע שֶׁהַקָּדוֹשׁ בָּרוּך הוּא בְּכַעַס נִמְצָא שֶׁבִּלְעָם הוּא דַּעַת דִּקְלִפָּה וְעַל יְדֵי דִּבּוּרָיו הוֹלִיד אֲוִירִים אַרְסִיִּים שֶׁל נִאוּף לָזֶה כְּשֶׁבָּאוּ מִמִּלְחֶמֶת מִדְיָן, נֶאֱמַר (בַּמִּדְבָּר ל''א) : ''וַיִּקְצף משֶׁה עַל פְּקוּדֵי הֶחָיִל, וַיּאמֶר הַחִיִּיתֶם כָּל נְקֵבָה, הֵן הֵנָּה הָיוּ בִּדְבַר בִּלְעָם'' בִּדְבַר דַּיְקָא, כִּי עַל יְדֵי דְּבָרָיו, שֶׁהוּא הִתְגַּלּוּת הַדַּעַת שֶׁלּוֹ, הוֹלִיד נִאוּף בְּמִדְיָן וּלְפִיכָך כְּשֶׁבָּאוּ מִמִּלְחֲמוֹת מִדְיָן, כְּתִיב (שָׁם) : ''וַיִּקְרְבוּ אֶל משֶׁה רָאשֵׁי הַפְּקֻדִים וְכוּ וַיּאמְרוּ וַנַּקְרֵב אֶת קָרְבָּן ה וְכוּ, לְכַפֵּר עַל נַפְשׁוֹתֵינוּ לִפְנֵי ה'' וְדָרְשׁוּ רַבּוֹתֵינוּ, זִכְרוֹנָם לִבְרָכָה (שַׁבָּת ס''ד) : שֶׁכָּך אָמְרוּ אַף עַל פִּי שֶׁמִּידֵי עֲבֵרָה יָצָאנוּ, מִידֵי הִרְהוּר לא יָצָאנוּ


~ מד - מַה שֶּׁמַּכִּין כַּף אֶל כַּף בִּשְׁעַת הַתְּפִלָּה

[לְשׁוֹן רַבֵּנוּ, זִכְרוֹנוֹ לִבְרָכָה] מַה שֶּׁמַּכִּין כַּף אֶל כַּף בִּשְׁעַת הַתְּפִלָּה כִּי אָמְרוּ חֲכָמֵינוּ, זִכְרוֹנָם לִבְרָכָה (בְּרֵאשִׁית רַבָּה פָּרָשָׁה א) : לָמָּה הִתְחִילָה הַתּוֹרָה מִבְּרֵאשִׁית כִּי הָעַכּוּ''ם יאמְרוּ לָנוּ גַּזְלָנִים אַתֶּם, שֶׁכְּבַשְׁתֶּם אֶרֶץ שִׁבְעָה עֲמָמִין בִּשְׁבִיל זֶה, כּחַ מַעֲשָׂיו הִגִּיד לְעַמּוֹ שֶׁהִגִּיד שֶׁכָּל הָעוֹלָמוֹת הַכּל מַעֲשֵׂי יָדָיו וּלְמִי שֶׁהַקָּדוֹשׁ בָּרוּך הוּא רוֹצֶה הוּא נוֹתֵן וְזֶה, לָתֵת לָהֶם נַחֲלַת גּוֹיִם, כִּי בְּיָדוֹ הַכּל וְ כָל הַדְּבָרִים נִקְרָאִים כּחַ מַעֲשָׂיו כְּנֶגֶד כ''ח אַתְוָן דְּעֻבְדָּא דִּבְרֵאשִׁית, כְּנֶגֶד כ''ח פִּרְקִין דְּיָדַיִם וְזֶה יָדוּעַ כִּי  אֲוִירָא דְּאֶרֶץ עֲמָמִין הִיא טְמֵאָה (עיין שבת ט''ו: גיטין ח נזיר נ''ד נ''ה:) וַאֲוִירָא דְּאֶרֶץ יִשְׂרָאֵל הוּא קָדוֹשׁ וְטָהוֹר כִּי הוֹצִיא הַקָּדוֹשׁ בָּרוּך הוּא מִתַּחַת יַד הָעַכּוּ''ם וְנָתַן לָנוּ אֲבָל אֶרֶץ עַמִּים, שֶׁהִיא חוּץ לָאָרֶץ, שָׁם אֲוִיר טָמֵא וּכְשֶׁאָנוּ מָחְאָן כַּף אֶל כַּף, בָּזֶה נִתְעוֹרֵר כ''ח אַתְוָן דִּבְרֵאשִׁית, כּחַ מַעֲשָׂיו וְנִמְצָא שֶׁבְּיָדוֹ לָתֵת לָנוּ נַחֲלַת גּוֹיִם כִּי הַכּל שֶׁל הַקָּדוֹשׁ בָּרוּך הוּא וּבָזֶה יֵשׁ כּחַ בְּיָדֵינוּ לְטַהֵר אֲוִיר אֶרֶץ הָעַמִּים כִּי נֶחֱזָר אֶרֶץ הָעַמִּים תַּחַת מֶמְשֶׁלֶת הַקָּדוֹשׁ בָּרוּך הוּא וּבְיָדוֹ לָתֵת לְכָל מִי שֶׁיִּרְצֶה, כְּמוֹ שֶׁכָּתוּב: ''לָתֵת לָהֶם נַחֲלַת גּוֹיִם'' וְאָז נִטְהָר אֲוִיר הַמָּקוֹם שֶׁאִישׁ הַיִּשְׂרְאֵלִי מִתְפַּלֵּל וְשׁוֹאֵב אֲוִיר הַקָּדוֹשׁ כְּמוֹ בְּאֶרֶץ יִשְׂרָאֵל. גַּם עַל יְדֵי מְחָאַת כַּף, נִתְגָּרֵשׁ אֲוִיר הַטָּמֵא כִּי עַל יְדֵי [מֶחָאַת] כַּפַּיִם נִשְׁמָע קוֹל וְקוֹל הַזֶּה הוּא אֲוִיר קָדוֹשׁ מֵכ''ח אַתְוָן דְּעֻבְדָּא דִּבְרֵאשִׁית, מֵכ''ח פִּרְקִין דְּיָדַיִם כְּמוֹ שֶׁאָנוּ רוֹאִין בְּחוּשׁ, שֶׁנִּתְגָּרֵשׁ הָאֲוִיר עַל יְדֵי מֶחָאַת כַּפַּיִם וּבִשְׁבִיל זֶה צָרִיך לִקְבּעַ מָקוֹם לִתְפִלָּתוֹ (בְּרָכוֹת ו:) כְּמוֹ שֶׁאָנוּ רוֹאִין בְּחוּשׁ, שֶׁבְּנֵי אָדָם הַבָּאִים לִמְדִינָה שֶׁאֵינָם מֻרְגָּלִים בַּאֲוִירָהּ עַל יְדֵי זֶה הֵם נֶחֱלָשִׁים וּמֵתִים אֲפִלּוּ מִנָּוֶה הָרָעָה לְנָוֶה הַיָּפָה (עיין כתובות ק''י:) כֵּן הַדָּבָר בִּתְפִלָּה אֲפִלּוּ כְּשֶׁעוֹמֵד לְהִתְפַּלֵּל בְּמָקוֹם שֶׁהִתְפַּלֵּל צַדִּיק אַף עַל פִּי כֵן קָשֶׁה לוֹ מְאד לְהִתְפַּלֵּל שָׁם כִּי אֵינוֹ מֻרְגָּל בַּאֲוִירָא שֶׁל מָקוֹם כָּל שֶׁכֵּן מִנָּוֶה הַיָּפָה לְנָוֶה הָרָעָה וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (שָׁם) : כָּל הַקּוֹבֵעַ מָקוֹם וְכוּ, אֱלקֵי אַבְרָהָם בְּעֶזְרוֹ כִּי עַל יָדוֹ נִבְנֶה עוֹלָם מֵחָדָשׁ וּבִנְיַן עוֹלָם עַל יְדֵי אַבְרָהָם, כְּמוֹ שֶׁכָּתוּב (תְּהִלִּים פ''ט) ''עוֹלָם חֶסֶד יִבָּנֶה'' וְזֶה דְּאִיתָא בַּתִּקּוּנִים תִּקּוּן עֶשְׂרִין וּתְרֵין (דַּף ס''ו.) וּבְהַאי כּחַ יִשְׂרָאֵל מִתְתַּקְפִין עַל אֱדוֹם. וְעוֹד, (שָׁם) : צָרִיך לְסָלְקָא לְהַאי כּחַ לְגַבֵּי חָכְמָה וְזֶה בְּחִינַת: כָּל הַקּוֹבֵעַ מָקוֹם לִתְפִלָּתוֹ אֱלקֵי אַבְרָהָם בְּעֶזְרוֹ כִּי אַבְרָהָם הוּא יָמִין, הָרוֹצֶה לְהַחְכִּים יַדְרִים (בָּבָא בַּתְרָא כ''ה:) וְעוֹד, אֱלקֵי אַבְרָהָם בְּעֶזְרוֹ כִּי  אַבְרָהָם הוּא רִאשׁוֹן לְהַשָּׂגַת אֶרֶץ יִשְׂרָאֵל כִּדְאִיתָא בַּזּהַר (לֶך לְך ע''ח:) תָּקֵל בְּתִקְלָא עַד דְּאִתְגַּלְיָא לֵהּ וְזֶה פֵּרוּשׁ, (בְּרָכוֹת כ''ו:) : תְּפִלּוֹת כְּנֶגֶד תְּמִידִין תִּקְּנוּם  תָּמִיד, זֶה בְּחִינוֹת אֶרֶץ יִשְׂרָאֵל (עיין שוחר טוב מזמור קה דְּבָרִים י''א) כמ''ש ''תָּמִיד עֵינֵי ה אֱלקֶיך בָּהּ'' הַיְנוּ צָרִיך לִרְאוֹת שֶׁיִּתְפַּלֵּל תְּפִלָּתוֹ בַּ אֲוִירָא דְּאֶרֶץ יִשְׂרָאֵל הַיְנוּ תִּקּוּן מַחֲשָׁבוֹת זָרוֹת שֶׁבַּתְּפִלָּה שֶׁהֵם בְּחִינוֹת תְּפִלּוֹת כְּנֶגֶד כַּנַּ''ל תִּקּוּנָם עַל יְדֵי תָּמִיד, עַל יְדֵי בְּחִינוֹת אֶרֶץ יִשְׂרָאֵל וְזֶה פֵּרוּשׁ, (הוֹשֵׁעַ י''ב) : ''וּבְיַד הַנְּבִיאִים אֲדַמֶּה'' עַל יְדֵי הַיָּדַיִם, עַל יְדֵי מֶחָאַת כַּף, הַדִּבּוּרִים נִדְבָּרִים בְּ''אַדְמַת קדֶשׁ (זְכַרְיָה ב רש''י שמות ו על ואהרן אחיך יהי נביאך). גַּם נִתְבַּטֵּל הֶרֶג וַאֲבָדוֹן מֵעוֹלָם כִּי  הַיָּדַיִם הֵם בְּחִינוֹת: ''יְהִי אוֹר וַיְהִי אוֹר'', יְמִינָא וּשְׂמָאלָא וּכְתִיב (בְּרֵאשִׁית א) : ''וַיַּרְא אֱלקִים אֶת הָאוֹר וְכוּ, וַיַּבְדֵּל בֵּין הָאוֹר'' דָּא אַהֲרן (תִּקּוּנִים תִּקּוּן ל ע''א:) וְזֶה בְּחִינוֹת (וַיִּקְרָא כ''ו) : ''וְנָתַתִּי שָׁלוֹם בָּאָרֶץ וְחֶרֶב לא תַעֲבר בְּאַרְצְכֶם'' ''אַתֶּם נִצָּבִים הַיּוֹם'' (דְּבָרִים כ''ט) : אֵין עֲמִידָה אֶלָּא תְּפִלָּה (בְּרָכוֹת ו:) ''לִפְנֵי ה אֱלקֵיכֶם'' זֶה בְּחִינוֹת אֶרֶץ יִשְׂרָאֵל כְּמוֹ שֶׁאָמְרוּ חֲכָמֵינוּ זִכְרוֹנָם לִבְרָכָה (כְּתֻבּוֹת ק''י:) : כָּל הַדָּר בְּאֶרֶץ יִשְׂרָאֵל כְּמִי שֶׁיֵּשׁ לוֹ אֱלוֹקַי הַיְנוּ עַל יְדֵי מָה תִּזְכּוּ שֶׁתְּהֵא תְּפִלַּתְכֶם בַּאֲוִירָא דְּאֶרֶץ יִשְׂרָאֵל רָאשֵׁיכֶם שִׁבְטֵיכֶם וְכוּ, וּמוֹנֶה עֶשֶׂר בְּחִינוֹת, הַיְנוּ בְּחִינוֹת מֶחָאַת כַּף עַל יְדֵי מְחִיאַת כַּפַּיִם, הַתְּפִלָּה הִיא בַּאֲוִירָא דְּאֶרֶץ יִשְׂרָאֵל כַּנַּ''ל. תְּפִלּוֹת כְּנֶגֶד תְּמִידִין וְכוּ, הַיְנוּ בְּחִינוֹת אֶרֶץ יִשְׂרָאֵל הַיְנוּ עַל יְדֵי מֶחָאַת כַּפַּיִם, נִתְבַּטֵּל מַחְשְׁבוֹת עַכּוּ''ם כִּי כָּל הַדָּר בְּחוּץ לָאָרֶץ דּוֹמֶה כְּמִי שֶׁאֵין לוֹ אֱלוֹקַי וְכָל הַדָּר בְּאֶרֶץ יִשְׂרָאֵל דּוֹמֶה כְּמִי שֶׁיֵּשׁ לוֹ אֱלוֹקַי וְעַל יְדֵי מֶחָאַת כַּף אֲזַי הוּא דָּר בַּאֲוִירָא דְּאֶרֶץ יִשְׂרָאֵל וְיֵשׁ לוֹ אֱלוֹקַי וְנִתְבַּטֵּל מַחְשְׁבוֹת עַכּוּ''ם (שְׁמוֹת י''ז) ''וַיְהִי יָדָיו אֱמוּנָה עַד בּא הַשָּׁמֶשׁ'', וְתַרְגּוּמוֹ: ''פְּרִישָׂן בִּצְלוֹ'' וְנֶגֶד אֱמוּנָה, הֵם הַכְּפִירוֹת מַחְשְׁבוֹת עַכּוּ''ם וְתִקּוּנָם עַל יְדֵי תְּמִידִין, עַל יְדֵי אֶרֶץ יִשְׂרָאֵל, עַל יְדֵי מֶחָאַת כַּף וְזֶהוּ פֵּרוּשׁ, (יְשַׁעְיָה ס''ב) : ''וְהָיִית עֲטֶרֶת תִּפְאֶרֶת בְּיַד ה'' פֵּרוּשׁ: עַל יְדֵי יַד ה, עַל יְדֵי מֶחָאַת כַּף שֶׁנִּתְעוֹרֵר יָדָיו שֶׁל הַקָּדוֹשׁ בָּרוּך הוּא כַּנַּ''ל עַל יְדֵי זֶה נִתְתַּקֵּן הִרְהוּרֵי עַכּוּ''ם כִּי  עַל יְדֵי עַכּוּ''ם פּוֹגֵם בְּתִפְאֶרֶת, כְּמוֹ שֶׁכָּתוּב (שָׁם מ''ד) : ''כְּתִפְאֶרֶת אָדָם לָשֶׁבֶת בָּיִת''  כְּשֶׁמְּתַקֵּן הִרְהוּרָיו עַל יְדֵי זֶה נַעֲשֶׂה עֲטֶרֶת תִּפְאֶרֶת שֶׁנִּתְעַטֵּר תִּפְאֶרֶת בָּעֲטָרָה שֶׁעִטְּרָה לוֹ אִמּוֹ (שִׁיר הַשִּׁירִים ג) פֵּרוּשׁ אַחֵר תְּפִלּוֹת כְּנֶגֶד תְּמִידִין פֵּרוּשׁ, שֶׁ עַל יְדֵי הַתְּפִלָּה נִתְגַּלֶּה סוֹדוֹת הַתּוֹרָה הַנִּקְרָאִים כִּבְשׁוֹנוֹ שֶׁל עוֹלָם, כַּבְשֵׁי דְּרַחֲמָנָא, כְּמוֹ שֶׁכָּתוּב (מִשְׁלֵי כ''ז) : ''וּכְבָשִׂים לִלְבוּשֶׁך'' (כְּמוֹ שֶׁדָּרְשׁוּ רַבּוֹתֵינוּ זַ''ל עַל פָּסוּק זֶה בַּחֲגִיגָה י''ג, דְּבָרִים שֶׁהֵם כִּבְשׁוֹנוֹ שֶׁל עוֹלָם וְכוּ) וּ תְמִידִין הֵם כְּבָשִׂים, כְּמוֹ שֶׁכָּתוּב (בַּמִּדְבָּר כ''ח) : ''אֶת הַכֶּבֶשׂ אֶחָד תַּעֲשֶׂה בַבּקֶר'' וְכוּ (עיין זוהר פנחס רכ''ו:) וְ עַל יְדֵי תְּפִלּוֹת נִתְגַּלֶּה סוֹדוֹת הַתּוֹרָה, כַּמּוּבָא עַל פָּסוּק: ''כִּי תַעֲבר בַּמַּיִם אִתְּך אָנִי'' [עיין לקמן סי ע''ג ולעיל סי ט''ו:] פֵּרוּשׁ אַחֵר, תְּפִלּוֹת כְּנֶגֶד הַיְנוּ  הַמַּחֲשָׁבוֹת זָרוֹת שֶׁהֵם כְּנֶגֶד שֶׁהֵם מְבַלְבְּלִין תְּפִלָּתוֹ וְ נִקְרָאִים מַבּוּל שֶׁהֵם מְבַלְבְּלִין אֶת תְּפִלָּתוֹ וְ תִקּוּנוֹ שֶׁיִּתֵּן צְדָקָה לְאֶרֶץ יִשְׂרָאֵל וְעַל יְדֵי זֶה הוּא נִכְלָל בָּאָרֶץ יִשְׂרָאֵל אֲשֶׁר עָלֶיהָ נֶאֱמַר: ''אֶרֶץ לא גֻשְׁמָהּ בְּיוֹם זָעַם'' (כְּמוֹ שֶׁדָּרְשׁוּ רַבּוֹתֵינוּ זַ''ל זְבָחִים קי''ג) וְעַל יְדֵי זֶה הוּא נִצּוֹל מִמַּחֲשָׁבוֹת זָרוֹת וְזֶה תְּמִידִין תִּקְּנוּם, תִּקּוּנָם עַל יְדֵי אֶרֶץ יִשְׂרָאֵל שֶׁנֶּאֱמַר בָּהּ: ''אֶרֶץ אֲשֶׁר וְכוּ תָּמִיד עֵינֵי ה אֱלקֶיך בָּהּ''. גַּם אֲוִירָא דְּאֶרֶץ יִשְׂרָאֵל מַחְכִּים (בָּבָא בַּתְרָא קנ''ח:) וְעַל יְדֵי זֶה נִזְדַּכֵּך מחוֹ, הַיְנוּ מַחֲשַׁבְתּוֹ (בְּרֵאשִׁית ט) ''וּרְאִיתִיהָ לִזְכּר בְּרִית עוֹלָם'' וּרְאִיתִיהָ, עַל יְדֵי בְּחִינוֹת אֶרֶץ יִשְׂרָאֵל עַל יְדֵי זֶה נִתְעוֹרֵר וְנִתְתַּקֵּן בְּרִית עוֹלָם בְּחִינוֹת  תְּפִלָּה, ח''י בִּרְכָאָן דִּצְלוֹתָא, צַדִּיק חַי עָלְמִין [כָּל זֶה הָעִנְיָן מִתְּחִלַּת סִימָן מ''ד עַד כָּאן מְחֻבָּר יַחַד. וְכֵן שָׁמַעְנוּ רב דְּבָרִים אֵלּוּ בִּדְרוּשׁ אֶחָד. אַך בִּכְתִיבָתוֹ הַקְּדוֹשָׁה, חִלְּקָם קְצָת וְכֵן הָיָה דַּרְכּוֹ כַּמָּה פְּעָמִים, וְלא יָדַעְתִּי טַעְמוֹ].


~ מה - מֶחָאַת כַּפַּיִם בַּתְּפִלָּה

[לְשׁוֹן רַבֵּנוּ, זִכְרוֹנוֹ לִבְרָכָה] מֶחָאַת כַּפַּיִם בַּתְּפִלָּה כִּי עַל יְדֵי זֶה  נִתְעוֹרְרִים בְּחִינַת כְּנָפַיִם, שֶׁמִּשָּׁם בָּא הַדִּבּוּר (קהֶלֶת י) : ''וּבַעַל כְּנָפִים יַגֵּיד דָּבָר'', וּכְתִיב (יְחֶזְקֵאל י) ''וִידֵי אָדָם מִתַּחַת כַּנְפֵיהֶם'' נִמְצָא שֶׁ עַל יְדֵי שֶׁאָדָם נִתְעוֹרֵר בַּיָּדַיִם שֶׁלּוֹ, אֲזַי [הַכְּנָפַיִם] נִתְעוֹרְרִים הַיְנוּ  כַּנְפֵי רֵאָה, שֶׁמִּשָּׁם נִתְהַוֶּה הַדִּבּוּר אֲבָל  עֲדַיִן צְרִיכִין לְהָכִין וּלְתַקֵּן פֶּה, לְקַבֵּל אֶת הַדִּבּוּר בְּתוֹכוֹ וְעַל יְדֵי שֶׁמַּכֶּה כַּף אֶל כַּף עַל יְדֵי זֶה נִתְהַוֶּה הַפֶּה כִּי  בְּכָל יָד חֲמִשָּׁה אֶצְבָּעוֹת וְהַכָּאוֹת הָאוֹרוֹת, יַד יָמִין בְּיַד שְׂמאל הַיְנוּ חֲמִשָּׁה פְּעָמִים חֲמִשָּׁה גִּימַטְרִיָּא עֶשְׂרִים וַחֲמִשָּׁה וְהַכָּאוֹת יַד שְׂמאל בְּיַד יָמִין חֲמִשָּׁה פְּעָמִים חֲמִשָּׁה גִּימַטְרִיָּא גַּם כֵּן עֶשְׂרִים וַחֲמִשָּׁה שְׁנֵי פְּעָמִים עֶשְׂרִים וַחֲמִשָּׁה גִּימַטְרִיָּא חֲמִשִּׁים זֶה  בְּחִינוֹת חֲמִשִּׁים פְּעָמִים יְצִיאַת מִצְרַיִם שֶׁנִּזְכַּר בַּתּוֹרָה כִּי עַל יְדֵי בְּחִינוֹת יוֹבֵל יָצְאוּ מִגָּלוּת מִצְרַיִם (זהַר שְׁמוֹת מ''ו) וְ עִקַּר גָּלוּת מִצְרַיִם, שֶׁהָיָה הַדִּבּוּר בְּגָלוּת וּבִשְׁבִיל זֶה הָיָה משֶׁה כְּבַד פֶּה וְעַל יְדֵי גְּאֻלָּה נִתְהַוָּה בְּחִינַת פֶּה נִמְצָא שֶׁעַל יְדֵי חֲמִשִּׁין שַׁעֲרֵי בִּינָה נִתְהַוָּה הַפֶּה וזהו (שְׁמוֹת ד) : ''מִי שָׂם פֶּה לָאָדָם'' מִי דַּיְקָא נִמְצָא שֶׁעַל יְדֵי מֶחָאַת כַּף חֲמִשָּׁה אֶצְבָּעוֹת יָמִין בַּחֲמִשָּׁה שֶׁבְּיַד שְׂמאל וַחֲמִשָּׁה שֶׁבְּיַד שְׂמאל בַּחֲמִשָּׁה שֶׁבְּיַד יָמִין נִתְהַוֶּה בְּחִינַת מִי שֶׁעַל יָדָהּ נִתְהַוֶּה פֶּה, כְּמוֹ שֶׁכָּתוּב ''מִי שָׂם פֶּה לָאָדָם'' וְהַפֶּה מְקַבֵּל הַדִּבּוּרִים מֵהַכַּנְפֵי רֵאָה, כְּמוֹ שֶׁכָּתוּב: ''וּבַעַל כְּנָפַיִם יַגֵּיד דָּבָר'' וּכְנָפַיִם נִתְעוֹרְרִים בְּהִתְעוֹרְרוּת יְדֵי אָדָם כְּמוֹ שֶׁכָּתוּב: ''וִידֵי אָדָם מִתַּחַת כַּנְפֵיהֶם'' וְכָל זֶה אָנוּ רוֹאִים בְּחוּשׁ, שֶׁהַיָּדַיִם הֵם כְּנֶגֶד כַּנְפֵי רֵאָה וּבִשְׁבִיל זֶה אָמְרוּ הַפּוֹסְקִים נִשְׁבָּר הַגַּף סָמוּך לַגּוּף טְרֵפָה (יוֹרֶה דֵּעָה סִימָן נ''ג) כִּי בְּוַדַּאי נִקֵּב עַל יְדֵי זֶה הָרֵאָה


~ מו - מֶחָאַת כַּף בִּשְׁעַת הַתְּפִלָּה

[לְשׁוֹן רַבֵּנוּ, זִכְרוֹנוֹ לִבְרָכָה] מֶחָאַת כַּף בִּשְׁעַת הַתְּפִלָּה זֶה בְּחִינוֹת נְתִינַת הַמִּטָּה בֵּין צָפוֹן לְדָרוֹם (ברכות ה:) כִּי  מִטָּה הַיְנוּ בְּחִינוֹת זִוּוּג בְּחִינוֹת תְּפִלָּה (תִּקּוּן י וְעַיֵּן תִּקּוּן נ''ח) וְ צָפוֹן וְדָרוֹם, זֶה בְּחִינוֹת יָדַיִם וְזֶה שֶׁהִתְפַּלֵּל אַבָּא בִּנְיָמִין (בְּרָכוֹת ה:) : שֶׁיְּהֵא תְּפִלָּתוֹ סָמוּך לְמִטָּתוֹ הַיְנוּ שֶׁלּא יִהְיֶה הֶפְרֵשׁ בֵּין הַתְּפִלָּה לַזִּוּוּג גַּם עַל יְדֵי מֶחָאַת כַּף, נִמְתָּקִים הַדִּינִים כִּי  יֵשׁ שָׁלֹשׁ הֲוָיוֹת, שֶׁהֵם בְּחִינַת שָׁלֹשׁ יָדַיִם יָד הַגְּדוֹלָה יָד הַחֲזָקָה, יָד הָרָמָה וְיַד יָמִין זֶה יָד הַגְּדוֹלָה וְיַד שְׂמאל, זֶה יָד הַחֲזָקָה וּבִשְׁעַת הַכָּאָה שֶׁנִּתְחַבְּרִים יַחַד זֶה בְּחִינַת יָד רָמָה וְהַדִּבּוּרִים הַיּוֹצְאִים, הֵם יוֹצְאִים מֵהַגָּרוֹן גִּימַטְרִיָּא שָׁלֹשׁ פְּעָמִים אֱלקִים וְהֵם נִמְתָּקִים עַל יְדֵי שָׁלֹשׁ הֲוָיוֹת וְזֶה פֵּרוּשׁ (תְּהִלִּים קי''ט) ''נַפְשִׁי בְכַפִּי תָמִיד'' וְכוּ נֶפֶשׁ, זֶה בְּחִינוֹת דִּבּוּר (שִׁיר הַשִּׁירִים ה) ''נַפְשִׁי יָצְאָה בְדַבְּרוֹ'' הַיְנוּ בְּחִינוֹת תְּפִלָּה, כְּמוֹ שֶׁכָּתוּב (אִיּוֹב י''ח) ''טוֹרֵף נַפְשׁוֹ בְּאַפּוֹ'' (עיין ברכות ה: שמובא פסוק זה לענין תפלה) בְּכַפִּי, הַיְנוּ בְּחִינוֹת מֶחָאַת הַכַּף עַל יְדֵי זֶה, וְ תוֹרָתְך לא שָׁכָחְתִּי, רָאשֵׁי תֵּבוֹת שָׁלֵו גִּימַטְרִיָּא שָׁלֹשׁ הֲוָיוֹת וְשָׁלֹשׁ אֱלקִים, הַיְנוּ הַמְתָּקַת הַדִּינִים. גַּם,  עִקַּר הַשִּׁכְחָה הוּא מִמּחִין דְּקַטְנוּת, מִבְּחִינוֹת אֱלקִים וּכְשֶׁמַּמְתִּיק אֶת אֱלקִים בְּכַפָּיו עַל יְדֵי זֶה ''וְתוֹרָתְך לא שָׁכָחְתִּי'' וְזֶה פֵּרוּשׁ, (תְּהִלִּים צ''א) : ''כִּי בִי חָשַׁק וַאֲפַלְּטֵהוּ'' כִּי בִי גִּימַטְרִיָּא מ''ב (הַקְדָּמַת הַתִּקּוּנִים ז:) הַיְנוּ שָׁלֹשׁ פְּעָמִים יָד גִּימַטְרִיָּא מ''ב שֶׁנִּתְגַּלֶּה הַחֵשֶׁק שֶׁבַּלֵּב, בַּיָּדַיִם וְזֶה בְּחִינוֹת מֶחָאַת כַּפַּיִם עַל יְדֵי זֶה ''וַאֲפַלְּטֵהוּ'', בְּחִינוֹת הַמְתָּקַת הַדִּינִים גַּם עַל יְדֵי מֶחָאַת כַּף, מְבַטֵּל הַמַּחֲלקֶת כִּי  כָּל הַמַּחֲלקֶת נִמְשָׁכִים מִבְּחִינַת קרַח עַל אַהֲרן שֶׁהֵם בְּחִינַת שְׂמָאלָא וִימִינָא (זוה''ק בראשית י''ז) וְעַל יְדֵי מֶחָאַת כַּף, נִכְלָלִים שְׂמאל בְּיָמִין, וְיָמִין בִּשְׂמאל וְנַעֲשִׂים אַחְדוּת (תְּהִלִּים צ''ז). ''הֵאִירוּ בְּרָקָיו תֵּבֵל רָאֲתָה''  תֵּבֵל, זֶה בְּחִינוֹת מֶחָאַת כַּפַּיִם כִּי יָמִין זֶה ע''ב, וּשְׂמאל זֶה רי''ו וְעַל יְדֵי שֶׁנִּכְלָלִים זֶה בָּזֶה, נַעֲשֶׂה שְׁנֵי פְּעָמִים רי''ו, גִּימַטְרִיָּא תֵּבֵל כִּי גַּם ע''ב שֶׁהוּא יָמִין, יֵשׁ בּוֹ שָׁלֹשׁ פְּעָמִים ע''ב, גִּימַטְרִיָּא רי''ו וּשְׁלֹשָׁה פְּעָמִים ע''ב,  זֶה בְּחִינַת כּהֵן גָּדוֹל וְכהֵן הֶדְיוֹט, וּסְגַן הַכּהֵן וְעַל יְדֵי שֶׁנִּתְרָאָה תֵּבֵל, הַיְנוּ מֶחָאַת הַכַּפַּיִם עַל יְדֵי זֶה ''הֵאִירוּ בְּרָקָיו'' נִתְתַּקֵּן  הַמַּחֲלקֶת הַנִּקְרָא בָּרָק (זְכַרְיָה ט) : ''וַיֵּצֵא כַבָּרָק חִצּוֹ'' וְחֵץ לְשׁוֹן מַחֲלקֶת (בְּרֵאשִׁית מ''ט) ''וַיִּשְׂטְמוּהוּ בַּעֲלֵי חִצִּים'', וְתַרְגּוּמוֹ: בַּעֲלֵי פַּלְגּוּתָא וְזֶה פֵּרוּשׁ (תְּהִלִּים מ''ז) : ''כָּל הָעַמִּים  תִּקְעוּ כָף'', לְשׁוֹן הִתְחַבְּרוּת כִּי שְׁנֵי פְּעָמִים ע''ב רי''ו, גִּימַטְרִיָּא תִּקְעוּ לִהְיוֹת קדֶם שֶׁהֶעְתַּקְתִּי תּוֹרָה זאת מִכְּתִיבַת יָדוֹ הַקָּדוֹשׁ, כָּתַבְתִּי מִתְּחִלָּה קְצָת מֵעִנְיָן זֶה בְּעַצְמִי כְּפִי מַה שֶּׁשְּׁמַעְתִּיו וְלִהְיוֹת קְצָת דְּבָרִים מְבאָרִים שָׁם קְצָת יוֹתֵר עַל כֵּן הֶעְתַּקְתִּיו גַּם כֵּן וּשְׁנֵיהֶם כְּאֶחָד טוֹבִים וְזֶהוּ: עִנְיַן הַכָּאַת כַּף אֶל כַּף בְּעֵת הַתְּפִלָּה כָּתוּב בִּ''פְרִי עֵץ חַיִּים (בְּשַׁעַר חֲזָרַת עֲמִידָה פֶּרֶק ז בְּסוֹפוֹ) ''שָׁלֵ''ו הָיִיתִי וַיְפַרְפְּרֵנִי'' (אִיּוֹב ט''ז), שָׁלֵ''ו בְּגִימַטְרִיָּא ג הֲוָיוֹת וְג אֱלקִים וְרָאשֵׁי תֵבוֹת שֶׁל ''וְיָשֵׂם לְך שָׁלוֹם'', גִּימַטְרִיָּא שָׁלֵ''ו דְּהַיְנוּ שֶׁג פְּעָמִים הֲוָיָ''ה, מַמְתִּיק ג אֱלקִים כִּי יֵשׁ ג יָדַיִם, יָד הַגְּדוֹלָה, וְיָד הַחֲזָקָה, וְיָד הָרָמָה וְהֵן יַד יָמִין הוּא יָד הַגְּדוֹלָה יַד הַשְּׂמאל, יָד הַחֲזָקָה וְעַל יְדֵי חֲבוּקַת הַיָּדַיִם, נַעֲשֶׂה יָד הָרָמָה וְעַל כֵּן כְּשֶׁמַכֶּה כַּף אֶל כַּף וּמְחַבֵּר הַיָּדַיִם בַּתְּפִלָה, נִמְתָּקִין הַדִּינִין כִּי יָד הוּא בְּחִינַת הֲוָיָה יוּד אוֹתִיּוֹת וְד אוֹתִיּוֹת וְעַל יְדֵי ג הַיָּדַיִם, שֶׁהוּא ג הֲוָיוֹת, נִמְתָּקִין הַג אֱלקִים, שֶׁהֵם הַדִּינִין הַיּוֹצְאִין מֵהַגָּרוֹן, שֶׁהוּא בְּגִימַטְרִיָּא ג אֱלקִים. וְהוּא סְגֻלָּה לְזִכָּרוֹן, כְּמוֹ שֶׁכָּתוּב (תְּהִלִּים קי''ט) : ''נַפְשִׁי בְכַפִּי תָמִיד'' נַפְשִׁי, הַיְנוּ בְּחִינַת תְּפִלָּה (שִׁיר הַשִּׁירִים ה) : ''נַפְשִׁי יָצְאָה בְדַבְּרוֹ'' ''בְכַפִּי תָמִיד'', הַיְנוּ כְּשֶׁמַכֶּה כַּף אֶל כַּף בִּשְׁעַת הַתְּפִלָּה עַל יְדֵי זֶה, ''וְתוֹרָתְך לא שָׁכָחְתִּי'' כִּי הַשִּׁכְחָה הוּא מחִין דְּקַטְנוּת, בְּחִינַת אֱלקִים וּכְשֶׁמַּמְתִּיק הַדִּינִים כַּנַּ''ל, אֲזַי הוּא בְּמחִין דְּגַדְלוּת, וְאֵין לוֹ שִׁכְחָה וְתוֹרָתְך לא שָׁכָחְתִּי, רָאשֵׁי תֵּבוֹת שָׁלֵ''ו דְּהַיְנוּ עַל יְדֵי שֶׁמַּמְתִּיק ג אֱלקִים, בְּג הֲוָיוֹת כַּנַּ''ל, אֵין לוֹ שִׁכְחָה וְזֶה דַּיְקָא בִּשְׁעַת הַתְּפִלָּה כִּי אָז יוֹדֵעַ אִם הוּא בְּמחִין דְּקַטְנוּת, אוֹ דְּגַדְלוּת כִּי  הַדִּבּוּר הוּא הִתְגַּלּוּת הַמּחִין כְּמוֹ שֶׁכָּתוּב (מִשְׁלֵי ב) : ''מִפִּיו דַּעַת וּתְבוּנָה''


~ מז - וַאֲכַלְתֶּם אָכוֹל וְשָׂבוֹע

[לְשׁוֹן רַבֵּנוּ, זִכְרוֹנוֹ לִבְרָכָה] וַאֲכַלְתֶּם אָכוֹל וְשָׂבוֹעַ וְהִלַּלְתֶּם וְכוּ (יוֹאֵל ב)  מִי שֶׁהוּא מְשֻׁקָּע בְּתַאֲוַת אֲכִילָה בְּיָדוּעַ שֶׁהוּא רָחוֹק מֵאֱמֶת וּבְיָדוּעַ שֶׁדִּינִים שׁוֹרִין עָלָיו גַּם זֶה סִימָן עַל דַּלּוּת גַּם יָבוֹא לִידֵי בִּזְיוֹנוֹת וּבוּשׁוֹת (תְּהִלִּים י''ב) : ''כְּרֻם זֻלֻּת לִבְנֵי אָדָם'', כֵּיוָן שֶׁנִּצְרָך אָדָם לַבְּרִיּוֹת נִשְׁתַּנֶּה פָּנָיו כִּכְרוּם (בְּרָכוֹת ו:). וְדַע  מִי שֶׁהוּא מְשַׁבֵּר תַּאֲוַת אֲכִילָה הַקָּדוֹשׁ בָּרוּך הוּא עוֹשֶׂה עַל יָדוֹ מוֹפְתִים כִּי אָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת כ:). כְּתִיב ''אֲשֶׁר לא יִשָּׂא פָנִים'' וּכְתִיב: ''יִשָּׂא ה פָּנָיו אֵלֶיך'' אָמַר הַקָּדוֹשׁ בָּרוּך הוּא: אֵיך לא אֶשָּׂא לָהֶם פָּנִים אֲנִי אָמַרְתִּי וְאָכַלְתָּ וְשָׂבָעְתָּ וּבֵרַכְתָּ וְהֵם מְדַקְדְּקִין עַל עַצְמָן בְּכְזַּיִת וּבְכַבֵּיצָה נִמְצָא שֶׁ נְּשִׂיאוּת פָּנִים, הוּא עַל יְדֵי שִׁבּוּר תַּאֲוַת אֲכִילָה (דְּבָרִים ל''א) ''וְהִסְתַּרְתִּי פָנַי וְהָיָה לֶאֱכל'' פֵּרוּשׁ  עַל יְדֵי תַּאֲוַת אֲכִילָה הוּא מַסְתִּיר פָּנִים וְ הֶאָרַת הַפָּנִים, הוּא תִּקּוּן וֶאֱמֶת, בְּחִינַת יַעֲקב, כְּמוֹ שֶׁכָּתוּב (מִיכָה ז) ''תִּתֵּן אֱמֶת לְיַעֲקב'' וְהוּא  בְּחִינַת תְּפִלִּין כִּי יַעֲקב הוּא תִּפְאֶרֶת כְּלָלִיּוּת הַגְּוָנִין בְּחִינַת תְּפִלִּין הַנִּקְרָאִים פְּאֵר, כְּמוֹ שֶׁכָּתוּב (יְחֶזְקֵאל כ''ד) : ''פְּאֵרְך חֲבוֹשׁ'' (עיין ברכות י''א:) וְעִקַּר  עֲשִׁירוּת בָּא מֵאֱמֶת כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (שַׁבָּת ק''ד) : קֻשְׁטָא קָאֵי (פְּסָחִים קי''ט). ''וְאֶת הַיְקוּם אֲשֶׁר בְּרַגְלֵיהֶם'' זֶה מָמוֹנוֹ, שֶׁעָלָיו קָאֵי וְזֶה שֶׁאָמְרוּ חֲזַ''ל (בְּרָכוֹת כ''ד) : ''וְהָיוּ חַיֶּיך תְּלוּאִים'' זֶה הַתּוֹלֶה תְּפִלָּיו (מְנָחוֹת ק''ג:) : זֶה הַקּוֹנֶה תְּבוּאָה מִן הַשּׁוּק הַיְנוּ שֶׁהַדַּלּוּת בָּא עַל יְדֵי  פְּגַם הַתְּפִלִּין עַל יְדֵי פְּגַם שֶׁל אֱמֶת וְאֶרֶץ יִשְׂרָאֵל, שֶׁעִקַּר קַבָּלָתָהּ מִבְּחִינַת יַעֲקב, כְּמוֹ שֶׁכָּתוּב (בְּרֵאשִׁית ל''ז) : ''וַיֵּשֶׁב יַעֲקב בְּאֶרֶץ'' בִּשְׁבִיל זֶה, נִקְרֵאת אֶרֶץ הַחַיִּים (זהַר וַיִּקְרָא מ''ה:) כִּי  תְּפִלִּין נִקְרָאִים חַיִּים, כְּמוֹ שֶׁכָּתוּב (יְשַׁעְיָה ל''ח) : ''ה עֲלֵיהֶם יִחְיוּ'' (עיין מנחות) וְזֶה שִׁבְחָהּ, ''אֲשֶׁר לא בְמִסְכֵּנוּת תּאכַל בָּהּ לֶחֶם'' (דְּבָרִים ח) כִּי  לִפְעָמִים אָדָם אוֹכֵל לֶחֶם מֵחֲמַת עֲנִיּוּת וְלא מֵחֲמַת חֶסְרוֹן תַּאֲוָה לְתַעֲנוּגִים אֲחֵרִים אֲבָל אִם הָיָה לוֹ שְׁאָר מַאֲכָלִים לא הָיָה אוֹכֵל לֶחֶם לְבַד וְזֶה שֶׁבַח אֶרֶץ יִשְׂרָאֵל שֶׁ לּא מֵחֲמַת עֲנִיּוּת תּאכַל לֶחֶם אֶלָּא מֵחֲמַת שִׁבּוּר וּבִטּוּל תַּאֲוַת אֲכִילָה כִּי הִיא מְקַבֶּלֶת הֶאָרָה וְהַשְׁפָּעָה מִבְּחִינַת תְּפִלִּין, מִבְּחִינַת יַעֲקב, מִבְּחִינַת אֱמֶת, שֶׁמִּשָּׁם בָּא עֲשִׁירוּת נִמְצָא  מַה שֶּׁתּאכַל לֶחֶם לְבַד לא מֵחֲמַת מִסְכֵּנוּת אֶלָּא מֵחֲמַת שִׁבּוּר תַּאֲוַת אֲכִילָה וְזֶה פֵּרוּשׁ (בַּמִּדְבָּר י''ג) : ''אֶרֶץ אכֶלֶת יוֹשְׁבֶיהָ'' פֵּרוּשׁ שֶׁהִיא מְקַבֶּלֶת שִׁפְעָהּ מִבְּחִינַת יַעֲקב כְּמוֹ שֶׁכָּתוּב: ''וַיֵּשֶׁב יַעֲקב בְּאֶרֶץ'' וְזֶה פֵּרוּשׁ, כִּי הִיא שִׂמְלָתוֹ לְעוֹרוֹ דָּא עוֹר שֶׁל תְּפִלִּין (תִּקּוּנִים תִּקּוּן ס''ט דַּף צ''א:) שֶׁבָּהּ נִכְנָס בְּחִינַת תְּפִלִּין [לִכְאוֹרָה אֵין לָזֶה פֵּרוּשׁ, מַה חִבּוּר יֵשׁ לְעִנְיָן זֶה לְמַה שֶּׁכָּתוּב לְמַעְלָה אַך נִרְאֶה כַּוָּנָתוֹ הַקְּדוֹשָׁה, כִּי לְמַעְלָה מְבאָר שֶׁעַל יְדֵי תְּפִלִּין, שֶׁהוּא בְּחִינַת אֱמֶת, בְּחִינַת יַעֲקב שֶׁזּוֹכִין עַל יְדֵי שְׁבִירַת תַּאֲוַת אֲכִילָה עַל יְדֵי זֶה נִצּוֹלִין מִדַּלּוּת וַעֲנִיּוּת כַּנַּ''ל וְזֶהוּ מַה שֶּׁהֵבִיא מִקְרָא זֶה, ''כִּי הִיא שִׂמְלָתוֹ'' וְכוּ, לְעִנְיָן זֶה פֵּרוּשׁ: כִּי מִקְרָא זֶה נֶאֱמַר עַל הֶעָנִי וְהָאֶבְיוֹן ''כִּי הִיא כְסוּתֹה לְבַדָּהּ הִיא שִׂמְלָתוֹ לְעוֹרוֹ'' וּמְרַמֵּז עַל  עֲנִיּוּת הַשְּׁכִינָה בְּגָלוּתָא שֶׁמִּשָּׁם עִקַּר הָעֲנִיּוּת שֶׁל יִשְׂרָאֵל בַּגָּלוּת, כַּמְבאָר בַּתִּקּוּנִים (שָׁם) וְזֶהוּ: ''כִּי הִיא כְסוּתֹה וְכוּ הִיא שִׂמְלָתוֹ לְעוֹרוֹ'', דָּא תְּפִלִּין הַיְנוּ שֶׁהַתְּפִלִּין הֵם עִקַּר הַשִּׂמְלָה הַמֵּגֶנֶת עַל עֲנִיַּת הַשְּׁכִינָה וּכְנֶסֶת יִשְׂרָאֵל כִּי תְּפִלִּין מְבַטְּלִין הַדַּלּוּת כִּי עִקַּר הַשֶּׁפַע וְהָעֲשִׁירוּת נִמְשָׁך עַל יְדֵי בְּחִינַת יַעֲקב שֶׁהוּא בְּחִינַת אֱמֶת, בְּחִינַת תְּפִלִּין וְזֶה פֵּרוּשׁ (דְּבָרִים י''א) ''וְנָתַתִּי עֵשֶׂב'' דָּא ע''ב שִׁין (תִּקּוּן נ''א וְזהַר בְּרֵאשִׁית כ''ה:), דָּא כְּלָלִיּוּת הַגְּוָנִין ''בְּשָׂדְך לִבְהֶמְתֶּך'',  כְּשֶׁתְּשַׂדֵּד אֶת הַבַּהֲמִיּוּת אָז יִתְגַּלֶּה כְּלָלִיּוּת הַגְּוָנִין, כְּמוֹ שֶׁכָּתוּב: ''יִשָּׂא ה פָּנָיו אֵלֶיך''. וּכְשֶׁפּוֹגֵם בָּאֱמֶת, בִּכְלָלִיּוּת הַגְּוָנִין אֲזַי נַעֲשֶׂה מִכְּלָלִיּוּת הַגְּוָנִין  בּוּשָׁה (עיין זוהר אמור פ''ט: ובתיקון נ''ח) הַיְנוּ עֲנִיּוּת כְּמוֹ שֶׁכָּתוּב ''כְּרֻם זֻלֻּת לִבְנֵי אָדָם'', נִשְׁתַּנֶּה פָּנָיו לְכַמָּה גְּוָנִין, כִּכְרוּם. וַאֲנַחְנוּ בְּנֵי יִשְׂרָאֵל, מְקַבְּלִין הַשֶּׁפַע דֶּרֶך אֶרֶץ יִשְׂרָאֵל וְשֶׁפַע אֶרֶץ יִשְׂרָאֵל, הִיא הֶאָרַת פְּנֵי יַעֲקב, הֶאָרַת הַתְּפִלִּין וּבִשְׁבִיל זֶה כְּתִיב בָּהּ (בְּרֵאשִׁית מ''ט) : ''הַנּוֹתֵן אִמְרֵי שָׁפֶר'' כִּי  שֶׁפֶר, זֶה בְּחִינַת פְּאֵר, בְּחִינַת תְּפִלִּין הַיְנוּ, שֶׁהִיא נוֹתֶנֶת לָנוּ אוֹתִיּוֹת הֶאָרָה שֶׁקִּבְּלָה מִתְּפִלִּין וְזֶה פֵּרוּשׁ, (קהֶלֶת ט) : ''רְאֵה חַיִּים עִם אִשָּׁה''  הַנּוֹתֵן אִמְרֵי שָׁפֶר רָאשֵׁי תֵּבוֹת אִשָּׁה וְזֶה ''רְאֵה חַיִּים'' דַּיְקָא, כִּי  תְּפִלִּין נִקְרָאִים חַיִּים וְזֶה: ''נַפְתָּלִי אַיָּלָה שְׁלוּחָה'' וְכוּ,  נַפְתָּלִי אוֹתִיּוֹת תְּפִלִּין וּכְשֶׁאָנוּ אוֹכְלִים שֶׁפַע אֱמֶת הַבָּא דֶּרֶך אֶרֶץ יִשְׂרָאֵל וְאַחַר כָּך אָנוּ מְדַבְּרִים הִלּוּלוֹ שֶׁל הַקָּדוֹשׁ בָּרוּך הוּא בְּזֶה הַכּחַ אֲזַי נַעֲשֶׂה שָׁמַיִם וָאָרֶץ חֲדָשָׁה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (הַקְדָּמַת הַזּהַר ה) ''לֵאמר לְצִיּוֹן עַמִּי אַתָּה'', אַל תִּקְרֵי עַמִּי אֶלָּא עִמִּי, בְּשֻׁתָּפִי וְכוּ כִּי שָׁמַיִם הֶחָדָשׁ נַעֲשֶׂה עַל יְדֵי הֶאָרַת פְּנֵי יַעֲקב וְהָאָרֶץ הַחֲדָשָׁה נַעֲשֶׂה עַל יְדֵי אֶרֶץ יִשְׂרָאֵל שֶׁהוֹלֶכֶת הַשֶּׁפַע דֶּרֶך אֶרֶץ יִשְׂרָאֵל נִמְצָא שֶׁבָּרָא עַכְשָׁו שָׁמַיִם וּמַזָּלוֹת אֲחֵרִים נִמְצָא שֶׁמְּשַׁנֶּה הַטֶּבַע שֶׁהָיָה מֻטְבָּע בַּמַּזָּלוֹת הָרִאשׁוֹנִים כִּי עַכְשָׁו נַעֲשֶׂה מַזָּלוֹת חֲדָשִׁים נִמְצָא שֶׁ עַל יְדֵי שִׁבּוּר תַּאֲוַת אֲכִילָה נַעֲשֶׂה מוֹפְתִים וּפְלָאוֹת [גַּם זאת הַתּוֹרָה כָּתַבְתִּי מִתְּחִלָּה בְּעַצְמִי, וְנִמְצְאוּ בָּהּ כַּמָּה דְּבָרִים מְבאָרִים יוֹתֵר. גַּם סִיּוּם פֵּרוּשׁ הַמִּקְרָא ''וַאֲכַלְתֶּם'', נֶחְסַר כָּאן בִּלְשׁוֹנוֹ הַקָּדוֹשׁ, וּמַה שֶּׁחִסֵּר זֶה גִּלָּה זֶה וְכוּ, עַל כֵּן הֶעְתַּקְתִּי גַּם נֻסְחָא זאת שֶׁכָּתַבְתִּי בְּעַצְמִי. וְזֶהוּ] ''וַאֲכַלְתֶּם אָכוֹל וְשָׂבוֹעַ וְהִלַּלְתֶּם אֶת שֵׁם ה אֱלקֵיכֶם'' וְכוּ כִּי מִי שֶׁיָּצָא מִתַּאֲוַת אֲכִילָה, יָכוֹל לִהְיוֹת אִישׁ מוֹפֵת וּ מִי שֶׁהוּא מְשֻׁקָּע בְּתַאֲוַת אֲכִילָה, סִימָן שֶׁהוּא שַׁקְרָן וְכֵן  אֲפִלּוּ אִישׁ צַדִּיק שֶׁכְּבָר יָצָא מֵהַתַּאֲוָה וְנָפַל מִמַּדְרֵגָתוֹ וְנָפַל לְתַאֲוַת אֲכִילָה סִימָן שֶׁיָּצָא שֶׁקֶר מִפִּיו וְכֵן מוֹרֶה גַּם כֵּן שֶׁיֵּשׁ דִּין עָלָיו לְמַעְלָה וְגַם הוּא סִימָן עֲנִיּוּת וְהָעִנְיָן, דְּהִנֵּה כְּתִיב (דְּבָרִים ח) : ''וְאָכַלְתָּ וְשָׂבָעְתָּ וּבֵרַכְתָּ'' וְלִכְאוֹרָה מִזֶּה  טַעֲנַת הַיֵּצֶר הָרָע לֶאֱכל וְלִשְׂבּעַ לְמַלְּאת נַפְשׁוֹ וְאַחַר כָּך לְבָרֵך אֶת ה אַך בֶּאֱמֶת אָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת כ:). כְּתִיב ''אֲשֶׁר לא יִשָּׂא פָנִים'', וּכְתִיב: ''יִשָּׂא ה פָּנָיו אֵלֶיך'' וְכוּ וְכִי לא אֶשָּׂא פָּנִים וְכוּ שֶׁאֲנִי אָמַרְתִּי: ''וְאָכַלְתָּ וְשָׂבָעְתָּ וּבֵרַכְתָּ'' וְהֵן מְדַקְדְּקִין עַל עַצְמָן מִכְּזַיִת וְעַד כְּבֵיצָה וְזֶהוּ רֶמֶז נִפְלָא  אִם יִשְׂרָאֵל מְדַקְדְּקִין לִבְלִי לֶאֱכל הַרְבֵּה רַק מִכְּזַיִת וְעַד כְּבֵיצָה אֲזַי הֵם בִּבְחִינַת: ''יִשָּׂא ה פָּנָיו'' וְאָז יֵשׁ נְשִׂיאוּת פָּנִים אַך לְהֵפֶך, חַס וְשָׁלוֹם, מִכְּלַל הֵן וְכוּ כִּי כַּאֲשֶׁר הֵם מְשֻׁקָּעִים בְּתַאֲוַת אֲכִילָה אֲזַי הַסְתָּרַת פָּנִים, חַס וְשָׁלוֹם (דְּבָרִים ל''א) : ''וְהִסְתַּרְתִּי פָנַי וְהָיָה לֶאֱכל'' כְּלוֹמַר, אִם הֵם מְשֻׁקָּעִים בְּתַאֲוַת אֲכִילָה אֲזַי ''וְהִסְתַּרְתִּי פָנַי'' חַס וְשָׁלוֹם וְהִנֵּה  נְשִׂיאוּת פָּנִים הוּא בְּחִינוֹת אֱמֶת כַּמְבאָר בַּכַּוָּנוֹת עַל שְׁלֹשׁ עֶשְׂרֵה מִדּוֹת  תִּקּוּן אֱמֶת הוּא הֶאָרַת פָּנִים וְזֶהוּ שֶׁאָמַרְנוּ כִּי  הַמְשֻׁקָּע בַּאֲכִילָה הוּא רָחוֹק מֵאֱמֶת כִּי הוּא בְּהַסְתָּרַת פָּנִים, שֶׁהוּא מִדַּת אֱמֶת כַּנַּ''ל וְהִנֵּה כָּל הָעוֹלָם כֻּלּוֹ, נִזּוֹן מִשֶּׁפַע שֶׁל אֶרֶץ יִשְׂרָאֵל כַּיָּדוּעַ וְ אֶרֶץ יִשְׂרָאֵל בְּעַצְמוֹ, מְקַבֵּל הַשֶּׁפַע מִן אֱמֶת שֶׁהוּא מִדַּת יַעֲקב, כַּנֶּאֱמַר (מִיכָה ז) ''תִּתֵּן אֱמֶת לְיַעֲקב'' וְהוּא  מִדַּת תִּפְאֶרֶת, שֶׁהוּא כְּלָלוּת הַגְּוָנִין וְהוּא בְּחִינוֹת שָׁמַיִם, אֵשׁ וּמַיִם, שֶׁהוּא גַּם כֵּן כְּלָלוּת הַגְּוָנִין וְזֶה מְרֻמָּז בַּתּוֹרָה, (בַּמִּדְבָּר י''ג) ''אֶרֶץ אכֶלֶת יוֹשְׁבֶיהָ'' דְּקָשֶׁה, הֵן אֱמֶת שֶׁ הַמְרַגְּלִים הוֹצִיאוּ שֶׁקֶר מִפִּיהֶם אַך אֵיך נִכְתַּב שֶׁקֶר שֶׁלָּהֶם בַּתּוֹרָה שֶׁהִיא אֱמֶת (עיין כעין זה בזוהר בלק ר''ח:) וּבְהֶכְרֵחַ, שֶׁבַּדְּבָרִים הַלָּלוּ נִרְמַז בָּהֶם דְּבַר אֱמֶת וְיֵשׁ לְרַמֵּז הַנַּ''ל ''אֶרֶץ אכֶלֶת'', כְּלוֹמַר שֶׁאֲכִילָתָהּ וְהַשְׁפָּעָתָהּ הוּא מִבְּחִינוֹת יוֹשְׁבֶיהָ שֶׁהוּא בְּחִינוֹת ''וַיֵּשֶׁב יַעֲקב'', שֶׁהוּא מִדַּת אֱמֶת כַּנַּ''ל וְהוּא גַּם כֵּן בְּחִינוֹת תְּפִלִּין, שֶׁנִּקְרָאִים פְּאֵר, שֶׁהוּא מִדַּת יַעֲקב וְעַל כֵּן נִקְרֵאת אֶרֶץ יִשְׂרָאֵל ''אַיָּלָה שְׁלוּחָה הַנּוֹתֵן אִמְרֵי שָׁפֶר'', כְּמוֹ שֶׁדָּרְשׁוּ רַזַ''ל כְּלוֹמַר אֶרֶץ יִשְׂרָאֵל הִיא אַיָּלָה שְׁלוּחָה לְבַשֵּׁל פֵּרוֹתֶיהָ וְהַשְׁפָּעָתָהּ הוּא מִמִּדַּת אֱמֶת, שֶׁהוּא בְּחִינוֹת תִּפְאֶרֶת, בְּחִינוֹת תְּפִלִּין וְהַיְנוּ ''הַנּוֹתֵן אִמְרֵי שָׁפֶר'' כִּי שֶׁפֶר הוּא לְשׁוֹן פְּאֵר, שֶׁהוּא בְּחִינַת תְּפִלִּין נַפְתָּלִי הוּא אוֹתִיּוֹת תְּפִלִּין וְעַל זֶה יֵשׁ לְרַמֵּז גַּם כֵּן, (קהֶלֶת ט) : ''רְאֵה חַיִּים עִם אִשָּׁה'' כִּי אִשָּׁ''ה רָאשֵׁי תֵּבוֹת הַנּוֹתֵן אִמְרֵי שָׁפֶר וְהַיְנוּ ''רְאֵה חַיִּים'', כִּי תְּפִלִּין נִקְרָאִין חַיִּים (מְנָחוֹת מ''ד) ''ה עֲלֵיהֶם יִחְיוּ'', דְּדָרְשׁוּ עַל תְּפִלִּין (דְּבָרִים כ''ח) : ''וְרָאוּ כָּל עַמֵּי הָאָרֶץ כִּי שֵׁם ה נִקְרָא עָלֶיך'' וְכוּ (בְּרָכוֹת ו) וְהַיְנוּ ''רְאֵה חַיִּים'', שֶׁהוּא תְּפִלִּין ''עִם אִשָּׁ''ה'', רָאשֵׁי תֵּבוֹת הַנּוֹתֵן אִמְרֵי שָׁפֶר שֶׁהוּא גַּם כֵּן בְּחִינוֹת תְּפִלִּין כַּנַּ''ל וְזֶהוּ, (דְּבָרִים ח) : ''אֶרֶץ אֲשֶׁר לא בְמִסְכֵּנֻת תּאכַל בָּהּ לֶחֶם'' כְּלוֹמַר אֶרֶץ, שֶׁהוּא בְּחִינוֹת אֱמֶת וְאָז הוּא  בִּבְחִינוֹת הֶאָרַת פָּנִים וְאֵינוֹ בּוֹחֵר בְּתַפְנוּקִים וְעַל כֵּן  לא בְמִסְכֵּנֻת, מֵחֲמַת דַּלּוּת וַעֲנִיּוּת תּאכַל בָּהּ לֶחֶם, וְלא שְׁאָר מַעֲדַנִּים רַק מֵחֲמַת שֶׁהוּא בִּבְחִינוֹת אֱמֶת וְהוּא מֻפְשָׁט מִתַּאֲוַת אֲכִילָה וְאֵינוֹ בּוֹחֵר רַק בְּלֶחֶם לֶאֱכל וְעַל כֵּן נִקְרֵאת  אֶרֶץ יִשְׂרָאֵל, אֶרֶץ הַחַיִּים כִּי הַשְׁפָּעָתָה מִמִּדַּת יַעֲקב, שֶׁנֶּאֱמַר עָלָיו יַעֲקב אָבִינוּ לא מֵת (תַּעֲנִית ה:) וְהוּא גַּם כֵּן בְּחִינוֹת תְּפִלִּין שֶׁנִּקְרָאִים חַיִּים נִמְצָא, כִּי  הָאוֹחֵז בְּמִדַּת אֱמֶת, אֲזַי פַּרְנָסָתוֹ בְּרֶוַח כִּי הַהַשְׁפָּעָה מִמִּדַּת אֱמֶת כַּנַּ''ל (שַׁבָּת ק''ד) : קֻשְׁטָא קָאֵי כִּי רַזַ''ל דָּרְשׁוּ (פְּסָחִים קי''ט) עַל פָּסוּק: ''וְאֶת כָּל הַיְקוּם'' וְכוּ זֶה מָמוֹנוֹ שֶׁל אָדָם שֶׁמַּעֲמִידוֹ וְכוּ וְזֶהוּ קֻשְׁטָא, הָאוֹחֵז בְּמִדַּת אֱמֶת אֲזַי קָאֵי, זֶה מָמוֹנוֹ שֶׁמַּעֲמִידוֹ עַל רַגְלָיו, וּפַרְנָסָתוֹ בְּרֶוַח אַך שִׁקְרָא לָא קָאֵי כִּי הוּא בְּהַסְתָּרַת פָּנִים שֶׁהוּא בְּחִינוֹת אֱמֶת וְעַל כֵּן עַל כָּל צָרָה שֶׁלּא תָּבוֹא גּוֹזְרִין תַּעֲנִית כִּי מֵאַחַר שֶׁיִּשְׂרָאֵל נְתוּנִין בְּצָרָה הֵם בִּבְחִינוֹת  הַסְתָּרַת פָּנִים, בְּחִינוֹת דִּינִים וְעַל כֵּן גּוֹזְרִין תַּעֲנִית, לְשַׁבֵּר תַּאֲוַת אֲכִילָה וַאֲזַי יִהְיֶה בְּחִינוֹת הֶאָרוֹת וּנְשִׂיאוּת פָּנִים שֶׁהוּא בְּחִינוֹת הַמְתָּקַת וּבִטּוּל הַדִּינִים כַּנַּ''ל וְכִי לא אֶשָּׂא פָּנִים שֶׁהֵן מְדַקְדְּקִין וְכוּ. וּבָזֶה תָּבִין נִפְלָאוֹת בְּדִבְרֵי רַבּוֹתֵינוּ, זִכְרוֹנָם לִבְרָכָה (בְּרָכוֹת כ''ד) שֶׁדָּרְשׁוּ עַל פָּסוּק: ''וְהָיוּ חַיֶּיך תְּלוּאִים'' זֶה הַתּוֹלֶה תְּפִלָּיו (מְנָחוֹת ק''ג:) : זֶה הַקּוֹנֶה מִן הַפַּלְטֵר זֶהוּ שֶׁאָמַרְנוּ, כִּי אֵלּוּ וָאֵלּוּ דִּבְרֵי אֱלקִים חַיִּים, וּשְׁנֵיהֶם דָּבָר אֶחָד כִּי מֵאַחַר שֶׁהוּא תּוֹלֶה תְּפִלָּיו, וּפוֹגֵם בַּתְּפִלִּין, שֶׁהוּא מִדַּת אֱמֶת אֲזַי הוּא בְּהַסְתָּרַת פָּנִים, וְנִתְמַעֵט הַשֶּׁפַע שֶׁלּוֹ וּמְזוֹנוֹתָיו מְצֻמְצָמִין וְצָרִיך לִקְנוֹת מִן הַפַּלְטֵר וְעַל כֵּן כְּתִיב עַל אֶרֶץ יִשְׂרָאֵל, (דְּבָרִים י''א) : ''תָּמִיד עֵינֵי ה אֱלקֶיך בָּהּ'' (תְּהִלִּים ק''א) אַך אֶרֶץ יִשְׂרָאֵל, שֶׁהִיא מִדַּת אֱמֶת, ''תָּמִיד עֵינֵי ה בָּהּ'' וְכוּ. וְהִנֵּה כְּשֶׁ הַצַּדִּיק אוֹכֵל לְשׂבַע נַפְשׁוֹ וְלא מֵחֲמַת תַּאֲוָה הַגַּשְׁמִיּוּת אֲזַי הוּא בִּבְחִינַת נְשִׂיאוּת פָּנִים, וְנִזּוֹן מִמִּדַּת אֱמֶת וְכַאֲשֶׁר בְּכחַ אֲכִילָה זוֹ עוֹמֵד לְהוֹדוֹת וּלְהַלֵּל לַה אֲזַי יוֹצְאִין מִמֶּנּוּ דִּבּוּרֵי אֱמֶת שֶׁהֵם בְּחִינַת יַעֲקב, מִדַּת תִּפְאֶרֶת, שֶׁהוּא כְּלָלוּת הַגְּוָנִין וְהוּא בְּחִינַת שָׁמַיִם, אֵשׁ וּמַיִם וְגַם כֵּן בְּחִינַת אֶרֶץ יִשְׂרָאֵל, שֶׁהַשְׁפָּעָתָהּ גַּם כֵּן מִמִּדַּת יַעֲקב כַּנַּ''ל וְעַל כֵּן  בְּכחַ זֶה, נַעֲשֶׂה שֻׁתָּף לְהַקָּדוֹשׁ בָּרוּך הוּא לִבְרא שָׁמַיִם וָאָרֶץ שֶׁהֵם בִּבְחִינַת אֱמֶת בְּדִבּוּרָיו הַקְּדוֹשִׁים שֶׁנּוֹבְעִים וְיוֹצְאִים מִמֶּנּוּ גַּם כֵּן בִּבְחִינַת אֱמֶת כַּנַּ''ל וְזֶהוּ שֶׁאָמַרְנוּ לְמַעְלָה, כִּי אֶרֶץ יִשְׂרָאֵל הִיא ''אַיָּלָה שְׁלוּחָה'' וְהַיְנוּ ''הַנּוֹתֵן אִמְרֵי שָׁפֶר'' כִּי הַנִּזּוֹן מִבְּחִינוֹת אֶרֶץ יִשְׂרָאֵל שֶׁהִיא ''אַיָּלָה שְׁלוּחָה'', שֶׁהִיא בְּחִינוֹת אֱמֶת אֲזַי ''הַנּוֹתֵן אִמְרֵי שָׁפֶר'' כְּלוֹמַר שֶׁנּוֹתֶנֶת מֵעַצְמָהּ וּמִכּחָהּ ''אִמְרֵי שָׁפֶר'' לְשׁוֹן תִּפְאֶרֶת, שֶׁהֵם אִמְרֵי אֱמֶת וְ עַל כֵּן יוּכַל לִבְרא שָׁמַיִם וָאָרֶץ שֶׁהֵם גַּם כֵּן מִמִּדַּת אֱמֶת כַּנַּ''ל (יְשַׁעְיָה נ''א) : ''וְלֵאמר לְצִיּוֹן עַמִּי אָתָּה'', אַל תִּקְרֵי עַמִּי אֶלָּא עִמִּי מָה אֲנָא עֲבַדִי שְׁמַיָּא וְאַרְעָא בְּמִלּוּלִי, אַף אַתֶּם וכוּ בְּמִלּוּלָא כַּנַּ''ל (הַקְדָּמַת הַזּהַר ה) כִּי בַּדְּבָרִים הָאֲמִתִּיִּים, יוּכַל לִבְרא שָׁמַיִם וָאָרֶץ. וְזֶה, ''וְלֵאמר לְצִיּוֹן'' הַיְנוּ עַל יְדֵי  אִמְרֵי אֱמֶת, שֶׁהוּא בְּחִינַת אִמְרֵי צִיּוֹן אִמְרֵי אֶרֶץ יִשְׂרָאֵל, שֶׁהוּא בְּחִינַת אֱמֶת עַל יְדֵי זֶה ''עַמִּי אָתָּה'' אַל תִּקְרֵי עַמִּי וְכוּ כַּנַּ''ל וְ כֵיוָן שֶׁיָּכוֹל לִבְרא שָׁמַיִם וָאָרֶץ חֲדָשִׁים יוּכַל לַעֲשׂוֹת מוֹפְתִים בַּשָּׁמַיִם וּבָאָרֶץ כִּי הַשֵּׁם יִתְבָּרַך מַנְהִיג עוֹלָמוֹ עַל פִּי דֶּרֶך הַטֶּבַע וְהַטֶּבַע הוּא עַל פִּי הַנְהָגַת הַגַּלְגַּלִּים כַּיָּדוּעַ וְכֵיוָן שֶׁהַצַּדִּיק יָכוֹל לִבְרא שָׁמַיִם חֲדָשִׁים אֲזַי הוּא מְשַׁנֶּה כָּל הַגַּלְגַּלִּים, וְעוֹשֶׂה טֶבַע חָדָשׁ וְעַל כֵּן בְּוַדַּאי הוּא יָכוֹל לַעֲשׂוֹת מוֹפְתִים, שֶׁהֵם שִׁנּוּי הַטֶּבַע וְזֶה וַאֲכַלְתֶּם אָכוֹל וְשָׂבוֹעַ כְּלוֹמַר  מַה שֶּׁתּאכְלוּ, הֵן מְעַט וְהֵן הַרְבֵּה תִּשְׂבְּעוּ וְלא תִּהְיוּ מְשֻׁקָּעִים בְּתַאֲוַת אֲכִילָה אֲזַי תִּהְיוּ בִּבְחִינַת נְשִׂיאוּת פָּנִים, וְנִזּוֹנִין מִמִּדַּת אֱמֶת וְהִלַּלְתֶּם אֶת שֵׁם ה אֱלהֵיכֶם כַּנַּ''ל אֲזַי תִּהְיוּ שֻׁתָּפִין לְהַקָּדוֹשׁ בָּרוּך הוּא לִבְרא שָׁמַיִם וָאָרֶץ אֲשֶׁר עָשָׂה עִמָּכֶם דְּהַיְנוּ אַל תִּקְרֵי עַמִּי אֶלָּא עִמִּי, מָה אֲנָא וְכוּ וְכֵיוָן שֶׁתּוּכְלוּ לִבְרא שָׁמַיִם וָאָרֶץ אֲזַי לְהַפְלִיא, שֶׁתּוּכְלוּ לַעֲשׂוֹת נִפְלָאוֹת וּמוֹפְתִים בַּשָּׁמַיִם וּבָאָרֶץ וְלא יֵבשׁוּ וְכוּ, כִּי בְּחִינַת הַבּוּשָׁה הוּא גַּם כֵּן כְּלָלִיּוּת הַגְּוָנִין כִּי אָזֵל סֻמָּקָא וְאָתֵי חִוְרָא (בָּבָא מְצִיעָא נ''ח:), וּפָנָיו מִשְׁתַּנֶּה לְכַמָּה גְּוָנִין וְהוּא מִדַּת תִּפְאֶרֶת, מִמִּדּוֹת הַנְּפוּלִין וּמַה מָּתְקוּ דִּבְרֵי רַבּוֹתֵינוּ זִכְרוֹנָם לִבְרָכָה, לְפִי זֶה (בְּרָכוֹת ו:) : כֵּיוָן שֶׁנִּצְרָך לַבְּרִיּוֹת פָּנָיו מִשְׁתַּנֶּה כִּכְרוּם שֶׁמִּשְׁתַּנֶּה לְכַמָּה גְּוָנִין כִּי כֵּיוָן שֶׁנִּצְרָך לַבְּרִיּוֹת, וְהַיְנוּ מִפְּנֵי שֶׁפָּגַם בְּמִדַּת אֱמֶת וְהוּא בְּהַסְתָּרַת פָּנִים, שֶׁהוּא מִדַּת אֱמֶת כְּלָלוּת הַגְּוָנִין כַּנַּ''ל וְעַל כֵּן פָּנָיו מִשְׁתַּנִּין כִּכְרוּם לְכַמָּה גְּוָנִין שֶׁהוּא גַּם כֵּן מִדַּת תִּפְאֶרֶת מִמִּדּוֹת הַנְּפוּלִין כִּי ''אֶת זֶה לְעֻמַּת זֶה עָשָׂה'' וְכוּ (קהלת ז) וְעַתָּה הַמִּקְרָא הַזֶּה נִדְרָשׁ כְּמִין חֹמֶר ''וַאֲכַלְתֶּם אָכוֹל וְשָׂבוֹעַ'', בִּבְחִינַת אֱמֶת כַּנַּ''ל וְאָז תּוּכְלוּ לַעֲשׂוֹת נִפְלָאוֹת, אֲשֶׁר עָשָׂה עִמָּכֶם לְהַפְלִיא כַּנַּ''ל אֲזַי: ''וְלא יֵבשׁוּ עַמִּי לְעוֹלָם'' כִּי מֵאַחַר שֶׁאַתֶּם בִּבְחִינוֹת אֱמֶת, כְּלָלוּת הַגְּוָנִין אֵינְכֶם צְרִיכִין  לְהִתְבַּיֵּשׁ שֶׁהִיא כְּלָלוּת הַגְּוָנִין, בְּמִדּוֹת הַנְּפוּלִין עַל כֵּן וְלא יֵבשׁוּ עַמִּי לְעוֹלָם וְזֶהוּ ''וְנָתַתִּי עֵשֶׂב בְּשָׂדְך לִבְהֶמְתֶּך וְאָכַלְתָּ וְשָׂבָעְתָּ'' (בְּרֵאשִׁית כ''ה: וּבַתִּקּוּנִים נ''א) עֵשֶׂב הוּא ע''ב שי''ן, תְּלָת רָאשִׁין שְׁלֹשָׁה אָבוֹת, שֶׁהוּא הַגְּוָנִין וְהַיְנוּ ''בְּשָׂדְך לִבְהֶמְתֶּך'', שֶׁתְּשַׂדֵּד הַבַּהֲמִיּוּת שֶׁלְּך ''וְאָכַלְתָּ וְשָׂבָעְתָּ'', לֶאֱכל וְלִשְׂבּעַ, רַק לְהִסְתַּפֵּק בְּמֻעָט אֲזַי ''וְנָתַתִּי עֵשֶׂב''


~ מח - עַל אֲשֶׁר מְעַלְתֶּם בִּי

[לְשׁוֹן רַבֵּנוּ, זִכְרוֹנוֹ לִבְרָכָה] עַל אֲשֶׁר מְעַלְתֶּם בִּי וְכוּ בְּמֵי מְרִיבַת קָדֵשׁ מִדְבַּר צִין וְכוּ (דְּבָרִים ל''ב)  צֵירֵי זֶה בְּחִינַת וַיִּיצֶר  יְצִירָה לְטָב יְצִירָה לְבִישׁ יְצִירָה לְשָׂכָר יְצִירָה לְענֶשׁ (זהַר בְּרֵאשִׁית כ''ז וברע''מ בהר קיא) וּבִבְרָכוֹת ס''א בְּחִינַת דִּין וְרַחֲמִים וְזֶה בְּחִינַת  בִּינָה, שֶׁשָּׁם נוֹצָר הַוָּלָד, כְּמוֹ שֶׁכָּתוּב (מִשְׁלֵי ב) : ''כִּי אִם לַבִּינָה תִּקְרָא'' וְשָׁם שְׁנֵי בְּחִינוֹת חֶסֶד וְדִין, כִּי מִשָּׁם דִּינִין מִתְעָרִין (זוהר ויקרא י:) וְהִיא בְּחִינַת סֻכָּה, כְּמוֹ שֶׁכָּתוּב (תְּהִלִּים קל''ט) : ''תְּסֻכֵּנִי בְּבֶטֶן אִמִּי'' וְהִיא בְּחִינַת כּחַ הַתְּפִלָּה מַה שֶּׁמִּתְפַּלְּלִין בְּכחַ, ''כָּל עַצְמוֹתַי תּאמַרְנָה'' וְכוּ (תְּהִלִּים ל''ה) וְהוּא בְּחִינַת סֻכָּה, כְּמוֹ שֶׁכָּתוּב (אִיּוֹב י) : ''בְּגִידִים וַעֲצָמוֹת תְּסוֹכְכֵנִי'' כִּי  כּחַ שֶׁאָדָם מַכְנִיס בַּתֵּבוֹת, הֵם כ''ח אַתְוָן דְּעֻבְדָּא דִּבְרֵאשִׁית, שֶׁבָּהֶם נִבְרָא הָעוֹלָם (אָבוֹת פֶּרֶק ה) מְקַבְּלִין כּחַ מֵכ''ח אַתְוָן אֵלּוּ וְהַדִּבּוּרִים שֶׁאָדָם מְדַבֵּר בְּכחַ, הֵם עַצְמָן הַדִּבּוּרִים שֶׁל הַקָּדוֹשׁ בָּרוּך הוּא (יְשַׁעְיָה נ''א) : ''וָאָשִׂים דְּבָרַי בְּפִיך'' כִּי הֵם עַצְמָם דְּבַר ה, וְהֵם ''כּחַ מַעֲשָׂיו'' (תְּהִלִּים קי''א) וְהַמַּאֲמָרוֹת שֶׁבָּהֶם נִבְרָא הָעוֹלָם, הֵם בְּחִינַת חֶסֶד, כְּמוֹ שֶׁכָּתוּב (תְּהִלִּים פ''ט) : ''כִּי אָמַרְתִּי עוֹלָם חֶסֶד יִבָּנֶה'' וְ הַחֶסֶד הוּא בְּחִינַת סֻכָּה, בְּחִינַת חִבּוּק וְזֶה ''וָאָשִׂים דְּבָרַי בְּפִיך'', אֲזַי ''וּבְצֵל יָדִי כִּסִּיתִיך'' שֶׁהִיא בְּחִינַת סֻכָּה שֶׁהִיא בְּחִינַת צֵל יָד, חִבּוּק יַד יָמִין (זהַר פִּינְחָס רי''ד:). אֲבָל הַדִּבּוּרִים שֶׁאֵינָם דִּבּוּרִים קְדוֹשִׁים אֲזַי גּוֹרֵם שֶׁנִּתְעוֹרֵר  סֻכַּת נוֹצְרִים, סֻכַּת עַכּוּ''ם כְּמוֹ שֶׁכָּתוּב (תְּהִלִּים קמ''ד) : ''אֲשֶׁר פִּיהֶם דִּבֶּר שָׁוְא וִימִינָם יְמִין שָׁקֶר'' שֶׁהוּא  חִבּוּק דְּסִטְרָא אָחֳרָא וזה פֵּרוּשׁ, (שָׁם ל''א) : ''תִּצְפְּנֵם בְּסֻכָּה מֵרִיב לְשׁוֹנוֹת'' כִּי כְּשֶׁלְּשׁוֹנוֹת שֶׁל עַכּוּ''ם גּוֹבְרִים, חַס וְשָׁלוֹם אֲזַי הַשְּׁכִינָה הִיא רִיב עִם קֻדְשָׁא בְּרִיך הוּא (תִּקּוּן כ''א דַּף מ''ד:) ''שִׁמְעוּ הָרִים רִיב'' דְּאִיהִי רִיב עַל בְּנָהָא בְּגָלוּתָא כִּי בְּאֶרֶץ יִשְׂרָאֵל אִיהִי רַבִּי (שָׁם דַּף מ''ה:), שֶׁ נִּתְהַפֵּך אַתְוָן רִי''ב וְנַעֲשֶׂה רַבִּ''י וְעִקַּר אֶרֶץ יִשְׂרָאֵל עַל יְדֵי כּחַ מַעֲשָׂיו, כְּמוֹ שֶׁכָּתוּב (תְּהִלִּים קי''א) : ''כּחַ מַעֲשָׂיו הִגִּיד לְעַמּוֹ לָתֵת לָהֶם נַחֲלַת גּוֹיִם'' אֲבָל  כְּשֶׁכּחַ הַזֶּה, הַיְנוּ בְּחִינַת סֻכָּה נִפְגָּם אֲזַי גּוֹבְרִים אֻמּוֹת הָעוֹלָם גּוֹבֵר יְמִין שֶׁקֶר וְנַעֲשֶׂה מֵרַבִּ''י רִי''ב אֲזַי אִיהִי רִיב עַל בְּנָהָא שֶׁגָּלוּ מִשֻּׁלְחַן אֲבִיהֶם וּמֵאַרְצָם יָצָאוּ וּבִשְׁבִיל זֶה, סֻכָּה, הַיְנוּ תְּפִלָּה בְּכחַ, הִיא סְגֻלָּה לְבָנִים וּבִשְׁבִיל זֶה, תֵּכֶף אַחַר סֻכּוֹת שְׁמִינִי עֲצֶרֶת שֶׁהַנּוּקְבָא עוֹצֶרֶת וְקוֹלֶטֶת הַטִּפָּה שֶׁלּא תַּפִּיל (כַּמְבאָר בִּ''פְרִי עֵץ חַיִּיםבְּסוֹפוֹ בַּכַּוָּנוֹת שְׁמִינִי עֲצֶרֶת) וְזֶה בְּחִינַת ''תְּסֻכֵּנִי בְּבֶטֶן אִמִּי'', הַיְנוּ בְּחִינַת סֻכָּה נַעֲשֶׂה בְּחִינַת עִבּוּר וּבִשְׁבִיל זֶה ''וַתִּתְפַּלֵּל חַנָּה עַל ה'' (שְׁמוּאֵל א א זהר אחרי עט: ועי זהר תולדות קל''ז ובפי אוה''ח שם) שֶׁהִיא בְּחִינַת סֻכָּה גַּם  אֶרֶץ יִשְׂרָאֵל סְגֻלָּה לְבָנִים כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (ראשׁ הַשָּׁנָה ט''ז:) : ''לֶך לְך מֵאַרְצֶך'', וְשָׁם תִּזְכֶּה לְבָנִים (תְּהִלִּים קכ''ז) וְזֶה מֵחֲמַת, ''שָׂכָר פְּרִי הַבָּטֶן'' שְׂכַר סֻכָּה, בְּחִינַת: ''תְּסֻכֵּנִי בְּבֶטֶן אִמִּי'' כִּי עִקַּר אֶרֶץ יִשְׂרָאֵל, הוּא עַל יְדֵי כּחַ מַעֲשָׂיו, כְּמוֹ שֶׁכָּתוּב ''כּחַ מַעֲשָׂיו וְכוּ לָתֵת לָהֶם נַחֲלַת'' וְכוּ וְכחַ הַזֶּה הוּא בְּחִינַת סֻכָּה, ''כָּל עַצְמוֹתַי תּאמַרְנָה'' בְּחִינַת: ''בְּגִידִים וַעֲצָמוֹת תְּסוֹכְכֵנִי'' בְּחִינַת ''וָאָשִׂים דְּבָרַי בְּפִיך וּבְצֵל יָדִי כִּסִּיתִיך'' וְזֶה בְּחִינַת (מִיכָה ו) : ''הִגִּיד לְך אָדָם מַה טּוֹב וּמָה ה דּוֹרֵשׁ מִמְּך כִּי אִם עֲשׂוֹת מִשְׁפָּט'' זֶה הַדִּין (כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה מַכּוֹת כ''ד), בְּחִינַת: ''שְׂמאלוֹ תַּחַת לְראשִׁי'' (שִׁיר הַשִּׁירִים ב) ''וְאַהֲבַת חֶסֶד'', זֶה בְּחִינוֹת חֲסָדִים הַפְּנִימִיִּים ''וְהַצְנֵעַ לֶכֶת'', זֶה בְּחִינוֹת מַקִּיפִים, בְּחִינַת סֻכָּה כִּי דָּפְנוֹת הַסֻּכָּה הֵם שְׁתַּיִם כְּהִלְכָתָן, שֶׁהֵם נֶצַח וָהוֹד, וּשְׁלִישִׁית אֲפִלּוּ טֶפַח (סֻכָּה ו:), שֶׁהוּא בְּחִינוֹת יְסוֹד וְזֶה בְּחִינוֹת: ''וְהַצְנֵעַ לֶכֶת'' וְהַצְנֵעַ, זֶה בְּחִינוֹת יְסוֹד, מְגַלֶּה טֶפַח וּמְכַסֶּה טֶפַח (נְדָרִים כ:) וְלֶכֶת, זֶה בְּחִינוֹת נֶצַח וָהוֹד ''עִם ה אֱלקֶיך'' זֶה בְּחִינַת אֶרֶץ יִשְׂרָאֵל כִּי כָּל הַדָּר בְּאֶרֶץ יִשְׂרָאֵל דּוֹמֶה כְּמִי שֶׁיֵּשׁ לוֹ אֱלוֹקַי (כְּתֻבּוֹת ק''י:) כִּי אֶרֶץ יִשְׂרָאֵל נַעֲשֶׂה מִכּחַ מַעֲשָׂיו כַּנַּ''ל וְלֶעָתִיד לָבוֹא שֶׁיִּתְנַסּוּ אֻמּוֹת הָעוֹלָם עַל יְדֵי מִצְוַת סֻכָּה (עיין ע''ז ג) אָז נִתְקַיֵּם (צְפַנְיָה ג) : ''אָז אֶהְפּך אֶל כָּל הָעַמִּים שָׂפָה בְרוּרָה''  שָׂפָה רָאשֵׁי תֵּבוֹת שֶׁל שָׂכָר פְּרִי הַבָּטֶן, הַיְנוּ בְּחִינַת סֻכָּה כַּנַּ''ל. גַּם אָז נִתְהַפֵּך רִיב לְשׁוֹנוֹת, וְלא יִהְיֶה בְּחִינַת רִיב כַּנַּ''ל וְ יִהְיֶה שָׂפָה אֶחָת לְעָבְדוֹ שְׁכֶם אֶחָד (מִשְׁלֵי י''ב) : ''שְׂפַת אֱמֶת תִּכּוֹן לָעַד'' הַיְנוּ,  אֲפִלּוּ עַכּוּ''ם יַחַזְרוּ לְעָבְדוֹ שְׁכֶם אֶחָד וְזֶה (בְּרֵאשִׁית ד) : ''אִם תֵיטִיב שְׂאֵת'', רָאשֵׁי תֵּבוֹת שְׂפַת אֱמֶת תִּכּוֹן לַפֶּתַח חַטָּאת רוֹבֵץ, רָאשֵׁי תֵּבוֹת רָחֵל לְמַפְרֵעַ בַּחֲזָרַת אַנְפִּין בְּחִינַת רִיב שֶׁהִיא רִיב בְּגָלוּתָא, דְּמִתְגַּבְּרִין אֻמִּין דְּעָלְמָא, רִיב לְשׁוֹנוֹת אֲשֶׁר פִּיהֶם דִּבֶּר שָׁוְא וְכוּ וְזֶה פֵּרוּשׁ בְּמֵי מְרִיבַת זֶה בְּחִינַת מֵי הַחֲסָדִים, בְּחִינַת סֻכָּה שֶׁמַּצֶּלֶת מֵרִיב לְשׁוֹנוֹת כְּמוֹ שֶׁכָּתוּב: ''תִּצְפְּנֵם בְּסֻכָּה מֵרִיב לְשׁוֹנוֹת'' כַּנַּ''ל.  קָדֵשׁ תַּרְגּוּמוֹ רֶקֶם, לְשׁוֹן רִקֵּם וְצִיֵּר בְּחִינַת צֵירֵי כַּנַּ''ל, שֶׁמִּמֶּנּוּ יְצִירַת הַוָּלָד מִדְבַּר  צִין לְשׁוֹן צִינֵי הַר הַבַּרְזֶל (סֻכָּה ל''ב:) : לְשׁוֹן תְּמוּרָה וְחִלּוּף פֵּרוּשׁ כִּי הַקָּדוֹשׁ בָּרוּך הוּא צִוָּה לָהֶם שֶׁיְּדַבְּרוּ אֶל הַסֶּלַע כְּדֵי שֶׁיִּלְמְדוּ יִשְׂרָאֵל קַל וָחֹמֶר עַל שָׂכָר וָענֶשׁ כְּפֵרוּשׁ רַשִׁ''י וְהֵם [פָּגְמוּ] בְּהַדִּבּוּר, וְגָרְמוּ, חַס וְשָׁלוֹם הִתְגַּבְּרוּת שֶׁל הָרִיב לְשׁוֹנוֹת וְגָרְמוּ הִתְגַּבְּרוּת יְמִין שֶׁקֶר, כְּמוֹ שֶׁכָּתוּב ''אֲשֶׁר פִּיהֶם דִּבֶּר שָׁוְא'' וְכוּ וְזֶה פֵּרוּשׁ צִין, לְשׁוֹן תְּמוּרָה, תְּמוּרַת קדֶשׁ, תְּמוּרַת צֵירֵי, תְּמוּרַת סֻכָּה דִּקְדֻשָּׁה, נַעֲשֶׂה סֻכָּה בִּקְלִפָּה, חַס וְשָׁלוֹם כִּי מִנֶּגֶד תִּרְאֶה וְשָׁמָּה לא תָבוֹא כִּי אֶרֶץ יִשְׂרָאֵל הוּא מִכּחַ מַעֲשָׂיו כַּנַּ''ל


~ מט - לַשֶּׁמֶשׁ שָׂם אהֶל בָּהֶם וְהוּא כְּחָתָן יצֵא מֵחֻפָּתוֹ וְכוּ

[לְשׁוֹן רַבֵּנוּ, זִכְרוֹנוֹ לִבְרָכָה] לַשֶּׁמֶשׁ שָׂם אהֶל בָּהֶם וְהוּא כְּחָתָן יצֵא מֵחֻפָּתוֹ וְכוּ (תְּהִלִּים י''ט). א. כִּי קדֶם הַבְּרִיאָה הָיָה אוֹר הַקָּדוֹשׁ בָּרוּך הוּא אֵין סוֹף וְרָצָה הַקָּדוֹשׁ בָּרוּך הוּא שֶׁיִּתְגַּלֶּה מַלְכוּתוֹ וְאֵין מֶלֶך בְּלא עַם וְהֻצְרַך לִבְרא בְּנֵי אָדָם, שֶׁיְּקַבְּלוּ על מַלְכוּתוֹ וְהִתְגַּלּוּת מַלְכוּתוֹ אִי אֶפְשָׁר לְהַשִּׂיג אֶלָּא עַל יְדֵי הַמִּדּוֹת שֶׁעַל יְדֵי הַמִּדּוֹת מַשִּׂיגִין אֱלקוּתוֹ, וְיוֹדְעִין שֶׁיֵּשׁ אָדוֹן מוֹשֵׁל וּמַנְהִיג וְצִמְצֵם אֶת הָאוֹר אֵין סוֹף לַצְּדָדִין וְנִשְׁאַר חָלָל פָּנוּי וּבְתוֹך הֶחָלָל הַפָּנוּי, בָּרָא הָעוֹלָמוֹת (כַּמְבאָר בְּ''עֵץ חַיִּים בִּתְחִלָּתוֹ בְּהֵיכַל א עָנָף ג), וְהֵן הֵן מִדּוֹתָיו וְהַלֵּב הוּא הַצַּיָּר שֶׁל הַמִּדּוֹת הַיְנוּ הַחָכְמָה שֶׁבַּלֵּב כְּמוֹ שֶׁכָּתוּב (שְׁמוֹת ל''א) : ''וּבְלֵב כָּל חֲכַם לֵב'' וְכוּ (תְּהִלִּים ק''ד) ''כֻּלָּם בְּחָכְמָה עָשִׂיתָ'' נִמְצָא שֶׁהַלֵּב הוּא הַצַּיָּר, כְּמוֹ שֶׁכָּתוּב (שָׁם ע''ג) ''צוּר לְבָבִי'' וְאִית יְצִירָה לְטָב וּלְבִישׁ כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת ס''א) : ''וַיִּיצֶר'' בִּשְׁנֵי יוּדִין וְכוּ וְהֵם שְׁנֵי יְצָרִין, יֵצֶר טוֹב וְיֵצֶר הָרָע הַיְנוּ מַחֲשָׁבוֹת טוֹבוֹת, הֵם יֵצֶר טוֹב וּמַחֲשָׁבוֹת רָעוֹת, הֵם יֵצֶר הָרָע כִּי עִקַּר הַיְצָרִים, הֵם הַמַּחֲשָׁבוֹת וְהַחָכְמוֹת שֶׁבַּלֵּב כְּמוֹ שֶׁכָּתוּב (בְּרֵאשִׁית ו) : ''כִּי יֵצֶר מַחְשְׁבוֹת לִבּוֹ'' וְכוּ וּכְשֶׁאָדָם חוֹשֵׁב בְּמַחֲשָׁבוֹת רָעוֹת הוּא מְטַמְטֵם אֶת הֶחָלָל שֶׁל הַבְּרִיאָה שֶׁשָּׁם הִתְגַּלּוּת הַמִּדּוֹת כִּי הַלֵּב הוּא צוּר הָעוֹלָמִים, הַיְנוּ צוּר הַמִּדּוֹת כִּי לְפִי אוֹר לַהֲבִיּוּת הַלֵּב שֶׁל אִישׁ הַיִּשְׂרְאֵלִי אִי אֶפְשָׁר לְהִתְגַּלּוּת מֵהַמִּדּוֹת כִּי אוֹר לַהֲבִיּוּתוֹ, הוּא עַד אֵין סוֹף הַיְנוּ אֵין סוֹף וְאֵין תַּכְלִית לִתְשׁוּקָתוֹ וְצָרִיך לְצַמְצֵם הַהִתְלַהֲבוּת כְּדֵי שֶׁיִּשָּׁאֵר בַּלֵּב חָלָל, כְּמוֹ שֶׁכָּתוּב (תְּהִלִּים ק''ט) : ''וְלִבִּי חָלַל בְּקִרְבִּי'' וְעַל יְדֵי הַצִּמְצוּם שֶׁל הַהִתְלַהֲבוּת, יוּכַל לָבוֹא לְהִתְגַּלּוּת מֵהַמִּדּוֹת הַיְנוּ לַעֲבד אֶת הַשֵּׁם יִתְבָּרַך בְּהַדְרָגָה וּבְמִדָּה וּמַחֲשָׁבוֹת טוֹבוֹת שֶׁבַּלֵּב, הֵן יְצָרִין טָבִין שֶׁעַל יָדָן נִתְגַּלִּין פְּעֻלּוֹת וּמִדּוֹת טוֹבוֹת, וְהַיְנוּ יְצִירָה לְטָב וּכְשֶׁחוֹשֵׁב מַחֲשָׁבוֹת רָעוֹת, הוּא מְטַמְטֵם הַלֵּב בִּבְחִינַת עָרְלַת לֵב וּמְקַלְקֵל אֶת הַבְּרִיאָה, הַיְנוּ הַחָכְמָה שֶׁבַּלֵּב (דְּבָרִים י) : ''וּמַלְתֶּם אֶת עָרְלַת לְבַבְכֶם'' וְתַרְגּוּמוֹ: יָת טִפְּשׁוּת לִבְּכוֹן וְטִפְּשׁוּת, הוּא קִלְקוּל הַבְּרִיאָה, שֶׁהִיא עַל יְדֵי הַחָכְמָה נִמְצָא כְּשֶׁאָדָם חוֹשֵׁב מַחֲשָׁבוֹת טוֹבוֹת בְּלִבּוֹ אֵיך לַעֲבד אֶת הַשֵּׁם יִתְבָּרַך בָּזֶה נַעֲשֶׂה לִבּוֹ, בִּבְחִינַת: ''צוּר לְבָבִי'', וּבִבְחִינַת: ''וְלִבִּי חָלַל בְּקִרְבִּי'' שֶׁבְּתוֹך הֶחָלָל יִתְגַּלּוּ פְּעֻלּוֹתָיו וְעַל יְדֵי פְּעֻלּוֹתָיו וּמִדּוֹתָיו הַטּוֹבִים, יִתְגַּלֶּה שֶׁהוּא מְקַבֵּל על מַלְכוּת שָׁמַיִם שְׁלֵמָה וְזֶה פֵּרוּשׁ (תְּהִלִּים פ''ז) : ''וְשָׁרִים כְּחוֹלְלִים'' וְכוּ וְשָׁרִים, זֶה בְּחִינַת הִתְגַּלּוּת מַלְכוּת, בְּחִינַת שָׂרָה עַל הָעוֹלָם כֻּלּוֹ (בְּרָכוֹת י''ג), בְּחִינַת (זְכַרְיָה י''ד) : ''וְהָיָה ה לְמֶלֶך וְכוּ כְּחוֹלְלִים כָּל מַעְיָנַי בָּך'' הַיְנוּ לְפִי הֶחָלָל שֶׁנַּעֲשֶׂה עַל יְדֵי מַחְשְׁבוֹתָיו הַקְּדוֹשִׁים, כֵּן הִתְגַּלּוּת מַלְכוּתוֹ. ב. וְזֶה בְּחִינַת (דְּבָרִים י''א) : ''וּלְעָבְדוֹ בְּכָל לְבַבְכֶם'' אֵיזֶהוּ עֲבוֹדָה שֶׁבַּלֵּב זֶה תְּפִלָּה (תַּעֲנִית ב) כִּי תְּפִלָּה בְּחִינַת מַלְכוּת דָּוִד, כְּמוֹ שֶׁכָּתוּב (תְּהִלִּים ק''ט) : ''וַאֲנִי תְּפִלָּה'' וְעִקַּר הַתְּפִלָּה תָּלוּי בַּלֵּב, שֶׁיָּשִׂים כָּל לִבּוֹ עָלֶיהָ (יְשַׁעְיָה כ''ט) ''בִּשְׂפָתָם כִּבְּדוּנִי וְלִבָּם רִחַק מִמֶּנִּי'' כִּי תְּפִלָּה שֶׁבַּלֵּב, הִיא בְּחִינַת הִתְגַּלּוּת מַלְכוּתוֹ בְּתוֹך הֶחָלָל הַפָּנוּי, בְּתוֹך הַמִּדּוֹת, בְּתוֹך הָעוֹלָמוֹת. ג. וְזֶה בְּחִינַת הֵ''א, כִּי דָּלֶ''ת הָיְתָה, וְאִתְחַזְרַת וְנַעֲשֵׂית הֵ''א (עיין תי כ''א דף מ''ז) כִּי דָּלֶת הֲוַיְת, לְשׁוֹן דַּלָּה וַעֲנִיָּה הַיְנוּ כְּשֶׁמְּטַמְטֵם לִבּוֹ בְּטִפְּשׁוּת, וְאֵין עָנִי אֶלָּא בְּדַעַת (נְדָרִים מ''א) וְאָז הִיא בְּחִינַת דָלֶ''ת וּכְשֶׁמְּקַדֵּשׁ מַחֲשַׁבְתּוֹ, וְלֵית קְדֻשָּׁה פָּחוֹת מֵעֲשָׂרָה (מְגִלָּה כ''ג:) וְהִיא בְּחִינַת יוּ''ד (תִּקּוּן י), שֶׁמַּמְשִׁיך לְתוֹך הַדָּלֶ''ת וְנַעֲשֵׂית ה. ד. וּכְשֶׁמֵּקִים הַתְּפִלָּה, אֶת בְּחִינַת מַלְכוּת, בִּבְחִינַת: ''וּלְעָבְדוֹ בְּכָל לְבַבְכֶם'' זֶה בְּחִינַת: ''הִיא הָעוֹלָה'' (וַיִּקְרָא ו) : בְּחִינַת (שִׁיר הַשִּׁירִים ח) : ''מִי זאת עוֹלָה'' מִי עִם זאת עוֹלָה (הַקְדָּמַת הַזּהַר י וְתִקּוּן כ''א ל ל''ח ס''ט) וְהֵם שְׁנֵי בָּתִּים בֵּיתָא עִלָּאָה וּבֵיתָא תַּתָּאָה, שֶׁיֵּשׁ לִשְׁנֵיהֶם עֲלִיָּה כִּי לא אָבוֹא בְּעִיר עַד דִּבְקִרְבְּך קָדוֹשׁ. [פֵּרוּשׁ כִּי רַבּוֹתֵינוּ זִכְרוֹנָם לִבְרָכָה, דָּרְשׁוּ (תַּעֲנִית ה) עַל פָּסוּק זֶה (הוֹשֵׁעַ י''א) : ''בְּקִרְבְּך קָדוֹשׁ וְלא אָבוֹא בְּעִיר'' נִשְׁבַּע הַקָּדוֹשׁ בָּרוּך הוּא שֶׁלּא יִכְנס בִּירוּשָׁלַיִם שֶׁלְּמַעְלָה, עַד שֶׁיִּבְנֶה יְרוּשָׁלַיִם שֶׁלְּמַטָּה וְאִיתָא בְּכִתְבֵי הָאֲרִ''י, זִכְרוֹנוֹ לִבְרָכָה, שֶׁהַכַּוָּנָה עַל פִּי סוֹד הוּא שֶׁבִּינָה אִמָּא עִלָּאָה, בֵּיתָא עִלָּאָה, הִיא בְּחִינַת יְרוּשָׁלַיִם שֶׁלְּמַעְלָה וּמַלְכוּת, בֵּיתָא תַּתָּאָה, הִיא בְּחִינַת יְרוּשָׁלַיִם שֶׁלְּמַטָּה שֶׁאֵין הַיִּחוּד שֶׁלְּמַעְלָה, שֶׁהוּא בְּחִינַת עֲלִיַּת בֵּיתָא עִלָּאָה נִשְׁלָם עַד שֶׁנִּבְנֶה וְנִשְׁלָם בְּחִינַת מַלְכוּת בִּשְׁלֵמוּת, שֶׁהִיא בְּחִינַת עֲלִיַּת בֵּיתָא תַּתָּאָה וְכוּ עַיֵּן שָׁם וְזֶהוּ מַה שֶּׁכָּתַב רַבֵּנוּ, זִכְרוֹנוֹ לִבְרָכָה, מִי עִם זאת עוֹלָה וְכוּ (פתח אליהו) הִיא בְּחִינַת בֵּיתָא עִלָּאָה, בְּחִינַת מִי וּמַלְכוּת, הִיא בְּחִינַת בֵּיתָא תַּתָּאָה, בְּחִינַת זאת וְעַל יְדֵי בְּחִינוֹת אֵלּוּ הַנַּ''ל הַנֶּאֱמָרִים בַּתּוֹרָה הַזּאת עַל יְדֵי זֶה יֵשׁ לִשְׁנֵי בָּתִּים אֵלּוּ עֲלִיָּה שֶׁהֵם בֵּיתָא עִלָּאָה וּבֵיתָא תַּתָּאָה שֶׁהֵם בְּחִינַת מִי עִם זאת הַיְנוּ עַל יְדֵי שֶׁמְּצַמְצֵם אוֹר הִתְלַהֲבוּת לִבּוֹ, שֶׁלּא יִתְלַהֵב יוֹתֵר מִדַּי כְּדֵי שֶׁיּוּכַל לַעֲבד אֶת הַשֵּׁם יִתְבָּרַך בְּהַדְרָגָה וּבְמִדָּה וּמְקַדֵּשׁ אֶת מַחֲשַׁבְתּוֹ לִבְלִי לַחֲשׁב שׁוּם מַחֲשָׁבוֹת רָעוֹת רַק לַחֲשׁב תָּמִיד מַחֲשָׁבוֹת קְדוֹשׁוֹת שֶׁהֵם בְּחִינַת יֵצֶר טוֹב, בְּחִינַת חָכְמָה שֶׁבַּלֵּב שֶׁעַל יְדֵי זֶה מְצַיֵּר הַמִּדּוֹת טוֹבוֹת וְזוֹכֶה לַעֲשׂוֹת פְּעֻלּוֹת וּמַעֲשִׂים טוֹבִים וּמִדּוֹת טוֹבוֹת וְעַל יְדֵי זֶה נִתְגַּלֶּה בְּחִינַת מַלְכוּת כִּי נִתְגַּלֶּה שֶׁהוּא מְקַבֵּל על מַלְכוּת שָׁמַיִם שְׁלֵמָה וְאָז יֵשׁ עֲלִיָּה לִבְחִינַת מַלְכוּת, שֶׁהִיא בֵּיתָא תַּתָּאָה אֲזַי דַּיְקָא עוֹלֶה גַּם בֵּיתָא עִלָּאָה, שֶׁהִיא בְּחִינַת בִּינָה לִבָּא כִּי בֶּאֱמֶת שְׁנֵיהֶם אֶחָד, וְאַחַת תְּלוּיָה בַּחֲבֶרְתָּה. וּלְבָאֵר הָעִנְיָן קְצָת, צְרִיכִין לַחֲזר וּלְבָאֵר עִנְיַן הַתּוֹרָה הַזּאת וּכְלַל הַתּוֹרָה הִיא כִּי מְבאָר בְּ''עֵץ חַיִּים'' בִּתְחִלָּתוֹ שֶׁכְּשֶׁהַשֵּׁם יִתְבָּרַך רָצָה לִבְרא אֶת הָעוֹלָם הָיָה אוֹר הַקָּדוֹשׁ בָּרוּך הוּא אֵין סוֹף וְלא הָיָה מָקוֹם לִבְרִיאַת הָעוֹלָמוֹת וְהֻצְרַך כִּבְיָכוֹל לְצַמְצֵם אוֹר הָאֵין סוֹף לִצְדָדִין וְנַעֲשָׂה חָלָל הַפָּנוּי וּבְתוֹך הֶחָלָל הַפָּנוּי הַזֶּה, בָּרָא כָּל הָעוֹלָמוֹת וְכָל הָעוֹלָמוֹת נִבְרְאוּ עַל יְדֵי חָכְמָה, כְּמוֹ שֶׁכָּתוּב: ''כֻּלָּם בְּחָכְמָה עָשִׂיתָ'' וְעִקַּר תַּכְלִית בְּרִיאַת הָעוֹלָמוֹת הָיָה בִּשְׁבִיל הַמַּלְכוּת הַיְנוּ כְּדֵי לְגַלּוֹת מַלְכוּתוֹ שֶׁזֶּה אִי אֶפְשָׁר כִּי אִם עַל יְדֵי הָעוֹלָמוֹת כִּי אֵין מֶלֶך בְּלא עָם וּבִשְׁבִיל זֶה הָיָה הַצִּמְצוּם שֶׁל הֶחָלָל הַפָּנוּי כְּדֵי שֶׁיִּהְיֶה מָקוֹם לִבְרִיאַת הָעוֹלָמוֹת כְּדֵי שֶׁיִּתְגַּלֶּה מַלְכוּתוֹ יִתְבָּרַך וְרַבֵּנוּ זִכְרוֹנוֹ לִבְרָכָה, מְבָאֵר כָּל זֶה בְּכָל אָדָם כִּי כָּל אֶחָד מִיִּשְׂרָאֵל הוּא חֵלֶק אֱלוֹקַּ מִמַּעַל וְעִקַּר הָאֱלקוּת בַּלֵּב וְהָאֱלקוּת שֶׁבְּלֵב אִישׁ הַיִּשְׂרְאֵלִי הוּא בְּחִינַת אֵין סוֹף כִּי אוֹר לַהֲבִיּוּתוֹ הוּא עַד אֵין סוֹף הַיְנוּ אֵין סוֹף וְאֵין תַּכְלִית לִתְשׁוּקָתוֹ וּלְפִי גּדֶל הַהִתְלַהֲבוּת הַלֵּב שֶׁל אִישׁ הַיִּשְׂרְאֵלִי שֶׁהוּא עַד אֵין סוֹף לא הָיָה אֶפְשָׁר לוֹ לַעֲשׂוֹת שׁוּם עֲבוֹדָה וְלא הָיָה יָכוֹל לְגַלּוֹת שׁוּם מִדָּה טוֹבָה כִּי מִגּדֶל הִתְלַהֲבוּתוֹ עַד אֵין סוֹף, אֵינוֹ יָכוֹל לַעֲשׂוֹת שׁוּם דָּבָר שֶׁזֶּהוּ בְּחִינַת מַה שֶּׁבִּתְחִלַּת הַבְּרִיאָה לא הָיָה מָקוֹם לַבְּרִיאָה מֵחֲמַת שֶׁהָיָה הַכּל אֵין סוֹף כַּנַּ''ל כִּי בְּרִיאַת הָעוֹלָמוֹת הֵן הֵן הַמִּדּוֹת כַּנַּ''ל וְעַל כֵּן בְּהֶכְרֵחַ צָרִיך הָאָדָם לְצַמְצֵם אוֹר הִתְלַהֲבוּת לִבּוֹ שֶׁהוּא עַד אֵין סוֹף כְּדֵי שֶׁיּוּכַל לַעֲבד אֶת הַשֵּׁם בְּהַדְרָגָה וּבְמִדָּה כִּי הַשֵּׁם יִתְבָּרַך רוֹצֶה בַּעֲבוֹדָתֵנוּ שֶׁנַּעֲבד אוֹתוֹ בְּעֻבְדּוֹת וּבְמִדּוֹת טוֹבוֹת שֶׁזֶּה אִי אֶפְשָׁר כִּי אִם עַל יְדֵי הַצִּמְצוּם כַּנַּ''ל וּכְשֶׁמְּצַמְּצֵם אֶת אוֹר לַהֲבִיּוּת לִבּוֹ אֲזַי נִשְׁאָר חָלָל פָּנוּי בַּלֵּב בְּחִינַת: ''וְלִבִּי חָלָל בְּקִרְבִּי'' [שֶׁזֶּהוּ סוֹד חָלָל הַפָּנוּי שֶׁהָיָה בִּתְחִלַּת הַבְּרִיאָה] וּבְתוֹך זֶה הֶחָלָל הַפָּנוּי, נִתְגַּלִּין מִדּוֹתָיו הַטּוֹבוֹת שֶׁהֵם סוֹד בְּרִיאַת הָעוֹלָמוֹת, שֶׁהָיָה בְּתוֹך חָלָל הַפָּנוּי הַנַּ''ל כִּי הַמִּדּוֹת הֵן הֵן הָעוֹלָמוֹת כַּנַּ''ל הַיְנוּ כִּי עַל יְדֵי הַצִּמְצוּם שֶׁמְּצַמְצֵם אֶת אוֹר הַהִתְלַהֲבוּת שֶׁעַל יְדֵי זֶה נַעֲשֶׂה בְּחִינַת חָלָל הַפָּנוּי, בְּחִינַת: ''וְלִבִּי חָלַל בְּקִרְבִּי'' עַל יְדֵי זֶה הוּא עוֹבֵד אֶת הַשֵּׁם יִתְבָּרַך בְּהַדְרָגָה וּבְמִדָּה וְעוֹשֶׂה מַעֲשִׂים טוֹבִים וּמִדּוֹת טוֹבוֹת שֶׁכָּל זֶה הוּא בְּחִינַת הִתְגַּלּוּת הַמִּדּוֹת, שֶׁהֵן הָעוֹלָמוֹת בְּתוֹך חָלָל הַפָּנוּי שֶׁבַּלֵּב וְעִקַּר בְּרִיאַת הָעוֹלָמוֹת הָיָה עַל יְדֵי חָכְמָה כַּנַּ''ל וְזֶה הוּא בְּחִינַת מַה שֶּׁעִקַּר עֲבוֹדַת הַשֵּׁם, לִזְכּוֹת לְמִדּוֹת וּמַעֲשִׂים טוֹבִים הוּא עַל יְדֵי שֶׁשּׁוֹמֵר הַחָכְמָה שֶׁבַּלֵּב שֶׁהוּא הַמַּחֲשָׁבָה שֶׁבַּלֵּב שֶׁצְּרִיכִין לִשְׁמר מְאד הַמַּחֲשָׁבָה שֶׁבַּלֵּב, שֶׁהוּא בְּחִינַת חָכְמַת לֵב שֶׁזֶּהוּ עִקַּר הַיְצָרִין כִּי מַחֲשָׁבוֹת טוֹבוֹת הֵם יֵצֶר טוֹב וּמַחֲשָׁבוֹת רָעוֹת הֵם יֵצֶר הָרָע הַיְנוּ כְּשֶׁחוֹשֵׁב מַחֲשָׁבוֹת טוֹבוֹת, שֶׁזֶּהוּ בְּחִינַת חָכְמָה שֶׁבַּלֵּב אֲזַי עַל יְדֵי זֶה זוֹכֶה לִפְעֻלּוֹת וּמִדּוֹת טוֹבוֹת שֶׁזֶּהוּ בְּחִינַת הִתְגַּלּוּת הַבְּרִיאָה, שֶׁהִיא הַמִּדּוֹת, בְּתוֹך חָלָל הַפָּנוּי עַל יְדֵי הַחָכְמָה שֶׁבַּלֵּב, שֶׁהוּא בְּחִינַת מַחֲשָׁבוֹת טוֹבוֹת שֶׁבַּלֵּב כַּנַּ''ל אֲבָל כְּשֶׁחוֹשֵׁב מַחֲשָׁבוֹת רָעוֹת, חַס וְשָׁלוֹם אֲזַי הוּא מְקַלְקֵל הֶחָלָל שֶׁבַּלֵּב, שׁהוּא סוֹד חָלָל הַפָּנוּי וַאֲזַי הוּא מְטַמְטֵם הֶחָלָל שֶׁבַּלֵּב, בִּבְחִינַת עָרְלַת לֵב וְכַנַּ''ל וְזֶהוּ בְּחִינַת קִלְקוּל הַבְּרִיאָה, שֶׁהָיָה עַל יְדֵי הַחָכְמָה שֶׁבַּלֵּב כַּנַּ''ל וְכָל עִקַּר הָעֲבוֹדָה שֶׁצְּרִיכִין לַצִּמְצוּם הַנַּ''ל וְלַחֲשׁב מַחֲשָׁבוֹת טוֹבוֹת, כְּדֵי לִזְכּוֹת לְמַעֲשִׂים טוֹבִים וּמִדּוֹת טוֹבוֹת כָּל זֶה הוּא בִּשְׁבִיל לְגַלּוֹת מַלְכוּתוֹ יִתְבָּרַך שֶׁבִּשְׁבִיל זֶה הָיָה עִקַּר הַבְּרִיאָה כַּנַּ''ל כִּי עַל יְדֵי שֶׁזּוֹכֶה לִפְעֻלּוֹת וּמִדּוֹת טוֹבוֹת עַל יְדֵי כָּל הַנַּ''ל עַל יְדֵי זֶה מְקַבֵּל עָלָיו על מַלְכוּת שָׁמַיִם שְׁלֵמָה שֶׁזֶּהוּ בְּחִינַת הִתְגַּלּוּת מַלְכוּתוֹ יִתְבָּרַך שֶׁנִּתְגַּלֶּה עַל יְדֵי בְּרִיאַת הָעוֹלָמוֹת שֶׁבְּתוֹך הֶחָלָל הַפָּנוּי עַל יְדֵי הַחָכְמָה וְכַנַּ''ל וְהַכְּלָל שֶׁבְּרִיאַת הָעוֹלָמוֹת, וַעֲבוֹדַת הַשֵּׁם יִתְבָּרַך בִּפְעֻלּוֹת וּמִדּוֹת טוֹבוֹת הֵם בְּחִינָה אַחַת מַמָּשׁ וְכַנַּ''ל וְאָז כְּשֶׁנִּתְגַּלֶּה מַלְכוּתוֹ יִתְבָּרַך עַל יְדֵי מַעֲשָׂיו וּמִדּוֹתָיו הַטּוֹבִים שֶׁנִּתְגַּלּוּ בְּתוֹך הֶחָלָל שֶׁבְּלִבּוֹ כַּנַּ''ל זֶהוּ בְּחִינַת עֲלִיַּת שְׁנֵי הַבָּתִּים הַנַּ''ל מִי עִם זאת בֵּיתָא עִלָּאָה וּבֵיתָא תַּתָּאָה כַּנַּ''ל כִּי הִתְגַּלּוּת הַמַּלְכוּת, זֶה בְּחִינַת בֵּיתָא תַּתָּאָה וּתְחִלַּת הַצִּמְצוּם שֶׁהוּא הֶחָלָל הַפָּנוּי שֶׁבַּלֵּב, זֶה בְּחִינַת בֵּיתָא עִלָּאָה שֶׁעִקַּר כַּוָּנַת הַצִּמְצוּם הָיָה בִּשְׁבִיל עֲבוֹדַת הַשֵּׁם יִתְבָּרַך כְּדֵי לִזְכּוֹת לְגַלּוֹת מַלְכוּתוֹ יִתְבָּרַך וְעַל כֵּן אֵין נִשְׁלָם תִּקּוּן וַעֲלִיַּת בֵּיתָא עִלָּאָה עַד שֶׁעוֹלֶה בֵּיתָא תַּתָּאָה דְּהַיְנוּ עַד שֶׁנִּתְגַּלֶּה מַלְכוּתוֹ יִתְבָּרַך שֶׁזֶּה עִקַּר תַּכְלִית כַּוָּנַת הַבְּרִיאָה וְאָז כְּשֶׁנִּתְגַּלֶּה מַלְכוּתוֹ יִתְבָּרַך, אָז דַּיְקָא יֵשׁ עֲלִיָּה לְבֵיתָא עִלָּאָה כִּי אָז דַּיְקָא עוֹלִים שְׁנֵיהֶם יַחַד, בֵּיתָא עִלָּאָה וּבֵיתָא תַּתָּאָה בִּבְחִינַת מִי זאת עוֹלָה, מִי עִם זאת עוֹלָה וְכוּ כַּנַּ''ל כִּי לא אָבוֹא בְּעִיר עַד דִּבְקִרְבְּך קָדוֹשׁ שֶׁאֵין הַקָּדוֹשׁ בָּרוּך הוּא נִכְנָס בִּירוּשָׁלַיִם שֶׁלְּמַעְלָה, שֶׁהִיא בִּינָה לִבָּא וְכוּ כַּנַּ''ל עַד שֶׁיִּבְנֶה יְרוּשָׁלַיִם שֶׁלְּמַטָּה שֶׁהוּא בְּחִינַת הִתְגַּלּוּת מַלְכוּתוֹ יִתְבָּרַך כַּנַּ''ל וְכָל זֶה הוּא בְּחִינַת תְּפִלָּה, שֶׁהִיא עֲבוֹדָה שֶׁבַּלֵּב כִּי תְּפִלָּה שֶׁבַּלֵּב, הִיא בְּחִינַת הִתְגַּלּוּת מַלְכוּתוֹ, שֶׁבְּתוֹך חָלָל הַפָּנוּי שֶׁבַּלֵּב כַּנַּ''ל וְהָבֵן מְאד, כִּי הַדְּבָרִים עֲמֻקִּים מְאד מְאד וְרַבֵּנוּ זַ''ל קִצֵּר כָּאן וְדִבֵּר הַכּל בְּרֶמֶז, כְּמָאן דְּמַחְוֵי בְּמָחוֹג, וְהַדְּבָרִים נְכוֹחִים לַמֵּבִין וְהָעִקָּר לְקַיְּמָם כִּפְשׁוּטָן לִשְׁמר עַצְמוֹ מְאד מִמַּחֲשָׁבוֹת רָעוֹת כִּי מַחֲשָׁבוֹת רָעוֹת הֵם עִקַּר הַיֵּצֶר הָרָע בְּחִינַת יְצִירָה לְבִישׁ עַל כֵּן צְרִיכִין לִשְׁמר מַחֲשַׁבְתּוֹ מְאד, וּלְהַכְרִיחַ עַצְמוֹ תָּמִיד לַחֲשׁוֹב מַחֲשָׁבוֹת טוֹבוֹת שֶׁהֵם בְּחִינַת יֵצֶר טוֹב וְלִזְכּוֹת לַעֲשׂוֹת עַל יְדֵי זֶה מַעֲשִׂים טוֹבִים וּמִדּוֹת טוֹבוֹת וְכוּ וּלְהִתְפַּלֵּל בְּכַוָּנָה וְלַעֲשׂוֹת תְּשׁוּבָה וּבַתְּחִלָּה צְרִיכִין לְצַמְצֵם הִתְלַהֲבוּת לִבּוֹ שֶׁלּא יִבְעַר יוֹתֵר מִדַּי כִּי צְרִיכִין לַעֲבד אֶת הַשֵּׁם יִתְבָּרַך בְּהַדְרָגָא וּבְמִדָּה דַּיְקָא וּשְׁאָר כָּל הַדְּרָכִים קְדוֹשִׁים וּטְהוֹרִים, וְעֵצוֹת נְכוֹנוֹת, שֶׁיְּכוֹלִין לְהוֹצִיא מִתּוֹך דִּבְרֵי הַתּוֹרָה הַקְּדוֹשָׁה הַנּוֹרָאָה הַזּאת וְעוֹד לֶאֱלוֹקַּ מִלִּין בְּכָל זֶה וְיִתְבָּאֵר בְּמָקוֹם אַחֵר קְצָת כִּי לא יַסְפִּיקוּ הֲמוֹן יְרִיעוֹת לְבָאֵר דִּבּוּר אֶחָד מִדִּבּוּרָיו הַנּוֹרָאִים, וְדַי בָּזֶה כָּעֵת:] [וְנַחֲזר לְעִנְיָן רִאשׁוֹן]. וּבִשְׁבִיל זֶה, נִקְרָא נִיסָן אָבִיב, אָלֶ''ף עִם בֵּי''ת, יוּ''ד עִם בֵּית ה. וְזֶה בְּחִינַת הַשִּׁיר שֶׁיִּתְעַר לֶעָתִיד וְהוּא שִׁיר פָּשׁוּט כָּפוּל מְשֻׁלָּשׁ מְרֻבָּע (תי כ''א, נ''א ע''ב) וְהֵם עֲשָׂרָה מִינֵי נִגּוּנָא זֶה בְּחִינַת הֵא שֶׁהִיא דָּלֶת עִם יוּד זֶה בְּחִינַת שִׁיר פָּשׁוּט כָּפוּל מְשֻׁלָּשׁ מְרֻבָּע יוּד, זֶה בְּחִינַת עֲשָׂרָה מִינֵי נִגּוּנָא וְזֶה עַל יְדֵי הִתְגַּלּוּת מַלְכוּתוֹ, בִּבְחִינַת שָׂרָה עַל כָּל הָעוֹלָם וְשָׂרָה, זֶה בְּחִינַת שִׁיר, בְּחִינַת: ''וְשָׁרִים כְּחוֹלְלִים'' וְזֶה בְּחִינַת מַלְכוּת דָּוִד, שֶׁהוּא בְּחִינַת נְעִים זְמִירוֹת יִשְׂרָאֵל (שְׁמוּאֵל ב כ''ג) וְזֶה פֵּרוּשׁ (בָּבָא מְצִיעָא נ''ט) : אִתְּתָך גּוּצָא גְּחֹן וּלְחִישׁ פֵּרֵשׁ רַשִׁ''י שְׁמַע עֲצָתָהּ (משלי לא) הִיא בְּחִינַת עֵצָה כְּשֶׁהַתְּפִלָּה, הַיְנוּ בְּחִינַת מַלְכוּת, בְּשִׁפְלוּת וּבְקַטְנוּת (שִׁיר הַשִּׁירִים ח) ''אָחוֹת לָנוּ קְטַנָּה'', בְּחִינַת (בְּרֵאשִׁית א) : ''אֶת הַמָּאוֹר הַקָּטן'' בִּבְחִינַת עֲצָתוֹ נוֹפָלֶת (סַנְהֶדְרִין כ''ב עַיֵּן שָׁם) צָרִיך לְהָקִים אוֹתָהּ בִּבְחִינַת (עָמוֹס ט) : ''אָקִים אֶת סֻכַּת דָּוִד'' וְסֻכָּה זוֹ שָׂרָה, שֶׁסָּכְתָה בְּרוּחַ הַקּדֶשׁ (מְגִלָּה י''ד) וְשָׂרָה זֶה מַלְכוּת בִּבְחִינַת (מִשְׁלֵי י''ט) ''עֲצַת ה הִיא תָקוּם'' בִּבְחִינַת (בְּרֵאשִׁית א) : ''שְׁנֵי הַמְּאוֹרוֹת הַגְּדוֹלִים'' וְזֶה: וּלְחִישׁ לָהּ, תְּקַבֵּל עֲצָתָהּ וְזֶה עֲלִיּוֹת הַתְּפִלָּה שֶׁהִיא בְּלַחַשׁ (ברכות כד:) שֶׁהִיא עֲבוֹדָה שֶׁבַּלֵּב ו. וְזֶה בְּחִינַת תְּשׁוּבָה, כְּמוֹ שֶׁכָּתוּב (שְׁמוּאֵל ב כ''ג) : ''הוּקַם עָל'' עֻלָּהּ שֶׁל תְּשׁוּבָה (מוֹעֵד קָטָן ט''ז:) וּתְשׁוּבָה הִיא אוֹתִיּוֹת תָּשׁוּב ה שֶׁנַּעֲשֵׂית מִדָּלֶת ה וְעִקַּר הַתְּשׁוּבָה תָּלוּי בַּלֵּב, כְּמוֹ שֶׁכָּתוּב (יְשַׁעְיָה ו) ''וּלְבָבוֹ יָבִין וְשָׁב'' וְזֶה בְּחִינַת: מִי זאת עוֹלָה מִי עִם זאת עוֹלָה עֻלָּהּ שֶׁל תְּשׁוּבָה עֲלִיָּתָהּ שֶׁל תְּשׁוּבָה, עִם מִי וְזֶהוּ בְּחִינַת (יוֹמָא פ''ו) : גְּדוֹלָה תְּשׁוּבָה שֶׁמַּגַּעַת עַד כִּסֵּא הַכָּבוֹד וְזֶה (שָׁם :) : גְּדוֹלָה תְּשׁוּבָה שֶׁמְּקָרֶבֶת הַגְּאֻלָּה כִּי לֶעָתִיד לְיוֹם שֶׁכֻּלּוֹ שַׁבָּת יִתְגַּלֶּה אוֹרַיְתָא דְּעַתִּיקָא סְתִימָאָה (עיין זוהר בהעלותך קנ''ב יְשַׁעְיָה נ''ח) : ''אָז תִּתְעַנַּג עַל ה'' עַל ה דַּיְקָא, הוּא עַתִּיקָא סְתִימָאָה (זהַר וַיְחִי רי''ט עַיֵּן שָׁם) וְזֶה עִקַּר ענֶג שַׁבָּת (דְּבָרִים ל) : ''וְשַׁבְתָּ עַד ה אֱלקֶיך'' גְּדוֹלָה תְּשׁוּבָה כְּשֶׁמַּעֲלֶה תְּשׁוּבָה מִבְּחִינַת אֶת הַמָּאוֹר הַקָּטן מִבְּחִינַת אָחוֹת לָנוּ קְטַנָּה (יְשַׁעְיָה ל) ''וְהָיָה אוֹר הַלְּבָנָה כְּאוֹר הַחַמָּה'' שֶׁמַּגַּעַת עַד כִּסֵּא הַכָּבוֹד הַיְנוּ שֶׁעַל יְדֵי זֶה יַגִּיעַ וְיַשִּׂיג אוֹרַיְתָא דְּעַתִּיקָא סְתִימָאָה וְזֶה כִּסֵּא הַכָּבוֹד, שֶׁמְּכַסִּין אוֹתָהּ (מִשְׁלֵי כ''ז) ''וּכְבָשִׂים לִלְבוּשֶׁך'' דְּבָרִים שֶׁהֵם כִּבְשׁוֹנוֹ שֶׁל עוֹלָם יִהְיוּ תַּחַת לְבוּשֶׁך (חֲגִיגָה י''ד מִשְׁלֵי כ''ה) ''כְּבוֹד אֱלקִים הַסְתֵּר דָּבָר'' וְזֶה כִּסֵּא הַכָּבוֹד שֶׁמְּכַסִּין מִפְּנֵי כְּבוֹד אֱלקִים, וְאַתָּה תַּגִּיעַ וְתַשִּׂיג אוֹתָה וְזֶה בְּחִינַת בְּרֵאשִׁית, בֵּי''ת רֵאשִׁית הַיְנוּ שְׁנֵי רֵאשִׁית וְהֵם ראשׁ הַשָּׁנָה וְנִיסָן שֶׁגַּם נִיסָן הוּא ראשׁ הַשָּׁנָה (תִּקּוּן כ''א מ''ה:) וְהִיא נִקְרֵאת קַבָּלָה, כַּד אִיהִי בֵּין תְּרֵין דְּרוֹעִין דְּמַלְכָּא וּתְרֵין דְּרוֹעִין, הֵם תִּשְׁרֵי וְנִיסָן (עיין תיקון כ''א הנ''ל) וְהֵם יְמֵי תְּשׁוּבָה, כִּי בָּם הוּא יְמֵי תְּשׁוּבָה (ראשׁ הַשָּׁנָה י''א) וְאֵין הַגְּאֻלָּה אֶלָּא עַל יְדֵי תְּשׁוּבָה, כְּמוֹ שֶׁכָּתוּב (יְשַׁעְיָה נ''ט) : ''וּבָא לְצִיּוֹן גּוֹאֵל'' וְכוּ (יוֹמָא פ''ו:) וְעִקַּר יְדִיעַת הַקַּבָּלָה, הַיְנוּ יְדִיעַת סוֹדוֹת הַתּוֹרָה הוּא יִהְיֶה לֶעָתִיד שֶׁאָז יִתְגַּלֶּה אוֹרַיְתָא דְּעַתִּיקָא בִּבְחִינַת תַּעֲנוּג שַׁבָּת, בִּבְחִינַת: ''אָז תִּתְעַנַּג עַל ה'' וְזֶה לְשׁוֹן תִּשְׁרֵי, לְשׁוֹן שִׁירָה (שַׁעַר הַכַּוָּנוֹת דַּף פ''ב) כְּמוֹ שֶׁכָּתוּב (יְשַׁעְיָה ל) ''הַשִּׁיר יִהְיֶה לָכֶם כְּלֵיל הִתְקַדֵּשׁ חָג'' כִּי יִתְעַר שִׁיר וְנִגּוּנָא בְּעָלְמָא בִּבְחִינַת פֶּ''ה סָ''ח בִּבְחִינַת (תְּהִלִּים ל) : ''לְמַעַן יְזַמֶּרְך כָבוֹד וְלא יִדּם'' וְלא יִדּם דַּיְקָא, הַיְנוּ פֶּה סָח (תְּהִלִּים כ''ד) בְּחִינַת שָׂרָה עַל כָּל הָעוֹלָם, בְּחִינַת שִׁיר שֶׁלֶּעָתִיד ז. וְזֶה בְּחִינַת צִיצִית, הַיְנוּ בְּחִינַת תְּכֵלֶת, דְּאָכְלִי כּלָּא וְשָׁצֵי כּלָּא כִּי עַל יְדֵי הִתְגַּלּוּת מַלְכוּת דִּקְדֻשָּׁה, יִתְבַּטֵּל מַלְכוּת דְּסִטְרָא אָחֳרָא אֲבָל יִשְׂרָאֵל הַדְּבוּקִים בָּהּ, יְקַבְּלוּ חִיּוּתָם כְּמוֹ שֶׁכָּתוּב בַּזּהַר (בְּרֵאשִׁית דַּף נ''א:) ''וְאַתֶּם הַדְּבֵקִים בַּה אֱלקֵיכֶם'' שֶׁהוּא בְּחִינַת תְּכֵלֶת דְּאָכְלֵי כּלָּא וְשָׁצֵי כּלָּא אַף עַל פִּי כֵן חַיִּים כֻּלְּכֶם הַיּוֹם כִּי עִקַּר הַחִיּוּת בָּא מִשָּׁם בִּבְחִינַת: דָּוִד מֶלֶך יִשְׂרָאֵל חַי וְקַיָּם (ראשׁ הַשָּׁנָה כ''ה) וְזֶה בְּחִינַת כַּלָּה, בְּחִינַת תְּכֵלֶת, דְּאָכְלֵי כּלָּא וְשָׁצֵי כּלָּא אֲבָל יִשְׂרָאֵל הַדְּבֵקִים בָּהּ חַיִּים וְקַיָּמִים (יִרְמְיָה ל) ''כִּי אֶעֱשֶׂה כָלָה בְּכָל הַגּוֹיִם'' וְכוּ (עיין זוהר בלק קצ''ט: שְׁמוּאֵל ב י''ג) : ''וַתְּכַל נֶפֶשׁ דָּוִד'' [שם כתוב ותכל דוד ופרש''י הרי זה מקרא קצר ותכל נפש דוד וכן ת''י וכו:] נֶפֶשׁ דָּוִד הִיא בְּחִינַת תְּכֵלֶת, דְּאָכְלֵי כּלָּא וְשָׁצֵי כּלָּא וְזֶה בְּחִינַת (בְּרָכוֹת ג:).רוּחַ צָפוֹן הָיְתָה מְנַשֶּׁבֶת בְּכִנּוֹר שֶׁל דָוִד, וְהָיָה מְנַגֵּן רוּחַ צָפוֹן, זֶה בְּחִינַת דִּינִים גְּבוּרוֹת, בְּחִינַת תְּכֵלֶת (יְשַׁעְיָה כ''ד) : ''מִכְּנַף הָאָרֶץ זְמִרת שָׁמַעְנוּ'' מִכְּנַף דַּיְקָא, שֶׁהוּא בְּחִינַת תְּכֵלֶת, וְשָׁם בְּחִינַת נְעִים זְמִירוֹת יִשְׂרָאֵל וְזֶה בְּחִינַת ה דָּ''לֶת עִם יוּד דָּלֶת, זֶה בְּחִינַת דָּלֶת כְּנָפוֹת בְּחִינַת מִכְּנַף הָאָרֶץ יוּד, זֶה בְּחִינַת עֲשָׂרָה מִינֵי נִגּוּנָא, בְּחִינַת זְמִרת שָׁמַעְנוּ וְזֶה פֵּרוּשׁ (בְּמִדְבַּר כ''ח) ''וַעֲשִׂירִית הָאֵיפָה סֹלֶת לְמִנְחָה'' וְכוּ כִּי עִקַּר כּחַ הַכַּלָּה, הַיְנוּ כּחַ בְּחִינַת תְּכֵלֶת הִיא מְקַבֶּלֶת בִּבְחִינַת אִמָּא אוֹזְפַת מָאנְהָא לִבְרַתָּהּ (הַקְדָּמַת הַזּהַר דַּף ב) (זהַר וַיְחִי ר''כ:, וַיִּקְרָא י:, אַחֲרֵי ס''ה) וְהִיא שָׁרְשָׁן, שֶׁעַל יָדָהּ נִמְתָּקִין וְזֶה (בְּרֵאשִׁית ו) : ''וַיִּתְעַצֵּב אֶל לִבּוֹ'' בִּבְחִינַת דִּינִין מִתְעָרִין מִנַּהּ ''וַיּאמֶר אֶל לִבּוֹ לא אוֹסִיף עוֹד לְקַלֵּל'' (שָׁם ח) בִּבְחִינַת הַמְתָּקַת הַדִּינִים בְּשָׁרְשָׁן וְזֶה פֵּרוּשׁ: וַעֲשִׂירִית הָאֵיפָה אֵיפָה, אִי פֶה מַלְכוּת פֶּה (פתח אליהו) בְּחִינוֹת כְּבוֹד אֱלקִים, מֶלֶך הַכָּבוֹד כַּד אִיהִי סְלֵיקִית מַלְאָכַיָּא שְׁאֵלִין בְּגִינַהּ אֵי פֶה, ''אַיֵּה מְקוֹם כְּבוֹדוֹ'' (זהַר בְּרֵאשִׁית כ''ד וּבְתִקּוּן י) וַעֲשִׂירִית, זֶה בְּחִינַת יוּ''ד, בְּחִינַת קְדֻשָּׁה כַּנַּ''ל הַיְנוּ כְּשֶׁרוֹצִין לְהַמְשִׁיך קְדֻשָּׁה לְתוֹך מַלְכוּת כְּדֵי לְהַעֲלוֹת אוֹתָהּ בִּבְחִינַת אֵי פֶה סֹלֶת לְמִנְחָה בְּלוּלָה בַשֶּׁמֶן, צָרִיך לְחַבֵּר שְׁנֵי בָּתִּים לִהְיוֹת אֶחָד בֵּיתָא עִלָּאָה סֹלֶת לְמִנְחָה זֶה בְּחִינַת דִּינִים, בְּחִינַת (בְּרָכוֹת כ''ו:) : יִצְחָק תִּקֵּן תְּפִלַּת מִנְחָה סֹלֶת, לְשׁוֹן (תְּהִלִּים קי''ט) ''סָלִיתָ כָּל שׁוֹגִים מֵחֻקֶּיך'' שֶׁבֵּיתָא עִלָּאָה מַמְתִּיק וּמְשַׁבֵּר הַדִּינִים כַּנַּ''ל בִּבְחִינַת (שָׁם ק''ו) : ''מִי יְמַלֵּל גְּבוּרוֹת ה'' (עיין זוהר ויחי רמ''ט:) וְצָרִיך שֶׁיֻּבְלַל בֵּיתָא עִלָּאָה עִם בֵּיתָא תַּתָּאָה הַנִּקְרָא שֶׁמֶן בְּחִינַת מַלְכוּת דָּוִד, כְּמוֹ שֶׁכָּתוּב (שָׁם מ''ה) : ''עַל כֵּן מְשָׁחֲך אֱלקִים אֱלקֶיך שֶׁמֶן שָׂשׂוֹן'' רְבִיעִת הַהִין, נַעֲשֶׂה מִדַּלְתִין הֵהִין (עיין תיקון כא מז) וְזֶה פֵּרוּשׁ: לַשֶּׁמֶשׁ שָׂם אהֶל בָּהֶם כִּי הַצַּדִּיק נִקְרָא שֶׁמֶשׁ כְּמַאֲמַר חֲכָמֵינוּ, זִכְרוֹנָם לִבְרָכָה (קִדּוּשִׁין ע''ב:) : עַד שֶׁלּא שָׁקְעָה שִׁמְשׁוֹ שֶׁל עֵלִי וְכוּ, ''וְזָרַח הַשֶּׁמֶשׁ וּבָא הַשֶּׁמֶשׁ'' וּזְרִיחָתוֹ שֶׁל הַצַּדִּיק, הַיְנוּ הַשָּׂגָתוֹ, אֵינוֹ אֶלָּא עַל יְדֵי יִשְׂרָאֵל כַּמַּאֲמָר (שְׁמוֹת ל''ב) : ''לֶך רֵד כִּי שִׁחֵת עַמְּך'' כְּלוּם נָתַתִּי לְך גְּדֻלָּה אֶלָּא בִּשְׁבִיל יִשְׂרָאֵל (בְּרָכוֹת ל''ב) וְזֶהוּ: ''אהֶל בָּהֶם'' אהֶל לְשׁוֹן זְרִיחָתוֹ, כְּמוֹ (אִיּוֹב כ''ט) : ''בְּהִלּוֹ נֵרוֹ'' וְזֶהוּ: ''בָּהֶם'', עַל יְדֵי יִשְׂרָאֵל וּכְשֶׁיִּשְׂרָאֵל, חַס וְשָׁלוֹם, נִכְנָסִין בְּחָכְמוֹת חִיצוֹנִיּוֹת שֶׁל הָאֻמּוֹת אֲזַי נוֹפֵל הַצַּדִּיק מֵהַשָּׂגָתוֹ, וְנִתְחַפֶּה וְנִתְכַּסֶּה הַשָּׂגָתוֹ אֲזַי וְהוּא כְּחָתָן יצֵא מֵחֻפָּתוֹ הַצַּדִּיק יוֹצֵא מֵהַחֻפָּה וְהַמִּכְסֶה שֶׁהָיָה לוֹ עַד עַכְשָׁו יָשִׂישׂ כְּגִבּוֹר לָרוּץ ארַח, כִּי הַצַּדִּיקִים הֵם ''גִּבּרֵי כחַ עשֵׂי דְבָרוֹ לִשְׁמוֹעַ בְּקוֹל דְּבָרוֹ'' (תְּהִלִּים ק''ג) (עיין זוהר לך לך דף צ) כִּי צָרִיך הִתְגַּבְּרוּת כְּדֵי לָרוּץ ארַח הַזֶּה שֶׁהָיוּ יְכוֹלִים לֵילֵך בַּזְּמַן הַזֶּה שֶׁהָיוּ יִשְׂרָאֵל נְזוּפִים וְעַכְשָׁו רָצִים בִּמְהִירוּת גָּדוֹל זֶה הַדֶּרֶך וְהִתְגַּבְּרוּת הַזּאת, הִיא בְּחִינַת צִיצִית, בְּחִינַת תְּכֵלֶת כַּנַּ''ל, בְּחִינוֹת מַקִיפִים וְזֶה מִקְּצֵה הַשָּׁמַיִם מוֹצָאוֹ וּתְקוּפָתוֹ, בְּחִינוֹת מַקִּיפִים וְעִם בְּחִינַת תְּכֵלֶת הַזּאת, מְכַלִּים וְשָׁצִים הָעַכּוּ''ם, בִּבְחִינַת: ''כִּי אֶעֱשֶׂה כָלָה בְּכָל הַגּוֹיִם'' וְאֵין נִסְתָּר מֵחַמָּתוֹ מֵחַמָּתוֹ זֶה בְּחִינַת כַּלָּה, כְּמוֹ שֶׁכָּתוּב (תְּהִלִּים נ''ט) : ''כַּלֵּה בְחֵמָה כַּלֵּה וְאֵינֵמוֹ'' וְעַל יְדֵי זֶה זוֹכִים לְהַשָּׂגַת אוֹרַיְתָא דְּעַתִּיקָא, בִּבְחִינַת ענֶג שַׁבָּת כַּנַּ''ל וְזֶה תּוֹרַת ה תְּמִימָה שֶׁהִיא תּוֹרָה דְּעַתִּיקָא, שֶׁהִיא תְּמִימָה עֲדַיִן, שֶׁעֲדַיִן לא הִשִּׂיגוּ מִמֶּנָּה כְּלוּם מְשִׁיבַת נָפֶשׁ זֶה בְּחִינַת שַׁבָּת, כִּי בוֹ שָׁבַת וַיִּנָפַשׁ וְזֶה טַעַם לָמָּה שׁוֹלַחַת הַכַּלָּה לְהֶחָתָן טַלִּית כִּי הַצַּדִּיק מְקַבֵּל גְּבוּרָתוֹ עַל יְדֵי יִשְׂרָאֵל, כְּמוֹ שֶׁכָּתוּב: לַשֶּׁמֶשׁ שָׂם אהֶל בָּהֶם וְזֶה שֶׁאוֹמְרִים עֵלַה עַל הַחֲתֻנָּה עַל שֵׁם הִיא הָעוֹלָה כַּנַּ''ל כִּי הַשִּׂמְחָה הִיא בַּלֵּב כְּמוֹ שֶׁכָּתוּב (תְּהִלִּים ד) : ''נָתַתָּה שִׂמְחָה בְלִבִּי'' וּזְמִירוֹת שֶׁמְּזַמְּרִין עַל הַחֲתֻנָּה, זֶה הֵ''א, דָּלֶ''ת עִם יוּ''ד, שִׁיר פָּשׁוּט וְכוּ כַּנַּ''ל וְזֶה שֶׁצּוֹעֲקִין שַׁבָּת שֶׁעַל יְדֵי זֶה זוֹכִין לְענֶג שַׁבָּת, לְאוֹרַיְתָא דְּעַתִּיקָא כַּנַּ''ל. וּמַה שֶּׁנּוֹתְנִין מָעוֹת כְּשֶׁקּוֹרְאִין שַׁבָּת כִּי בְּאוֹרַיְתָא שֶׁל עַכְשָׁו, יֵשׁ יָמִין וּשְׂמאל ''וּבִשְׂמאלָהּ עשֶׁר'' (מִשְׁלֵי ג) אֲבָל בְּעַתִּיקָא לֵית שְׂמאל וְלֵית עשֶׁר תַּמָּן (זהַר נָשׂא קכ''ט) וּבִשְׁבִיל זֶה כְּשֶׁשּׁוֹמְעִין יִשְׂרָאֵל בְּשׂוֹרַת הַתּוֹרָה דְּעַתִּיקָא נוֹתְנִין אֶת הַמָּעוֹת כִּי אֵין צָרִיך לְמָעוֹת, כִּי בָּעוֹלָם הַבָּא לֵית אֲכִילָה וּשְׁתִיָּה (בְּרָכוֹת י''ז) וְזֶה פֵּרוּשׁ (תְּהִלִּים סח) : מַלְכֵי צְבָאוֹת יִדּדוּן (עיין שבת פח:) הַיְנוּ הַצַּדִּיקִים שֶׁהֵם מַלְאָכָיו גִּבּוֹרֵי כחַ שֶׁהֵם מְדַדִּין בִּמְרוּצָה וּבִמְהִירוּת כְּדֵי לָרוּץ ארַח וְזֶה רִקּוּדִין וּנְוַת בַּיִת תְּחַלֵּק שָׁלָל וְיִשְׂרָאֵל הֵם מְחַלְּקִים הַמָּעוֹת לְהוֹרוֹת שֶׁאֵין צָרִיך לְמָעוֹת וְאֵין שָׁם בִּבְחִינַת עַתִּיקָא שְׂמאל בַּיִת תְּחַלֵק שָׁלָל רָאשֵׁי תֵּבוֹת שַׁבָּת עִנְיָן אַחֵר לְהוֹרוֹת וַתְּרָנוּת גָּדוֹל בָּזֶה שֶׁמְּחַלְּקִין מָעוֹת לְהוֹרוֹת שֶׁהַכַּלָּה הִיא בְּחִינַת הֵ''א שֶׁמִּדָּלֶ''ת נַעֲשֵׂית הֵ''א שֶׁעַל יְדֵי זֶה בָּא עֲשִׁירוּת גָּדוֹל, בִּבְחִינוֹת: וַהֲרִיקוֹתִי לָכֶם בְּרָכָה עַד בְּלִי דַּי, עַד שֶׁיִּבְלוּ שִׂפְתוֹתֵיכֶם וְכוּ (שַׁבָּת ל''ב:) שֶׁמְּחַלְּקִין הַמָּעוֹת מוֹרֶה שֶׁהִגִּיעוּ לְזאת הַבְּרָכָה, עַד שֶׁהַמָּעוֹת אֵין חָשׁוּב אֶצְלָם וְזֶה פֵּרוּשׁ: ''וַעֲשִׂירִית הָאֵיפָה'' עֲשִׂירִית, שֶׁהוּא בִּבְחִינַת אֵי פֶה, הַיְנוּ שֶׁבָּלוּ פִּיהֶם מִלּוֹמַר דַּי, שֶׁיֵּשׁ לָהֶם כָּל כָּך עֲשִׁירוּת וְזֶה מֵחֲמַת שֶׁנַּעֲשָׂה מֵרְבִיעִית הַהִין, מִדָּלֶ''ת הֵ''א כַּנַּ''ל [מִסִּימָן ל''ב עַד כָּאן, כָּל זֶה הוּא לְשׁוֹן רַבֵּנוּ זַ''ל לְבַד בְּאֵיזֶהוּ מְקוֹמוֹת שֶׁהוֹסַפְתִּי שָׁם קְצָת דְּבָרִים, כְּפִי מַה שֶׁשָּׁמַעְתִּי וְהֵבַנְתִּי מִפִּיו הַקָּדוֹשׁ אוֹ מִפִּי כְּתָבוֹ כַּנִּרְשָׁם כָּל אֶחָד בִּמְקוֹמוֹ] [עוֹד שָׁמַעְתִּי דְּבָרִים הַשַּׁיָּכִים לַתּוֹרָה הַזּאת וְזֶהוּ] הָרוֹצֶה שֶׁיְּנַסֵּך יַיִן עַל גַּבֵּי הַמִּזְבֵּחַ, יְמַלֵּא גְּרוֹנָם שֶׁל תַּלְמִידֵי חֲכָמִים יַיִן (יוֹמָא ע''א) כִּי עִקַּר הָאֱלקוּת הוּא בַּלֵּב, כְּמוֹ שֶׁכָּתוּב: ''צוּר לְבָבִי'' כְּמוֹ שֶׁכָּתוּב (שְׁמוּאֵל א ב) : ''וְאֵין צוּר כֵּאלקֵינוּ'', אֵין צַיָּר כֵּאלקֵינוּ (בְּרָכוֹת י) כִּי הַלֵּב הוּא הַצַּיָּר שֶׁל הַמִּדּוֹת הַיְנוּ הַחָכְמָה שֶׁבַּלֵּב וְכוּ כַּנַּ''ל כִּי קדֶם הַבְּרִיאָה הָיָה אוֹר הַקָּדוֹשׁ בָּרוּך הוּא אֵין סוֹף וְכוּ, כַּנַּ''ל עַיֵּן שָׁם הֵיטֵב נִמְצָא כְּשֶׁהַלֵּב בִּבְחִינַת: ''וְלִבִּי חָלַל בְּקִרְבִּי'', בִּבְחִינוֹת צוּר לְבָבִי כַּנַּ''ל הוּא בְּחִינוֹת בְּרִיאַת הָעוֹלָם וּלְהֵפֶך כְּשֶׁהַלֵּב אָטוּם, בִּבְחִינַת עָרְלַת לֵב הוּא מְקַלְקֵל אֶת הַבְּרִיאָה, כַּמְבאָר לְמַעְלָה עַיֵּן שָׁם וְעַל כֵּן הַצַּדִּיק שֶׁלִּבּוֹ פָּתוּחַ בְּחָכְמָה, בִּבְחִינַת: ''וְלִבִּי חָלַל בְּקִרְבִּי'', בְּחִינוֹת: ''צוּר לְבָבִי'' עַל כֵּן, עַל יְדֵי זֶה יוּכַל לְחַדֵּשׁ מַעֲשֵׂה בְּרֵאשִׁית, וְלַעֲשׂוֹת נִסִּים וְנִפְלָאוֹת בָּעוֹלָם כְּמוֹ שֶׁכָּתוּב: ''וּבְטוּבוֹ מְחַדֵּשׁ בְּכָל יוֹם תָּמִיד מַעֲשֵׂה בְרֵאשִׁית'' וּבְטוּבוֹ, זֶה הַצַּדִּיק שֶׁנִּקְרָא טוֹב, כְּמוֹ שֶׁכָּתוּב (יְשַׁעְיָה ג) ''אִמְרוּ צַדִּיק כִּי טוֹב'' (יוֹמָא ל''ח:) כִּי לֵב הַצַּדִּיק הַנַּ''ל, הוּא בְּחִינַת בְּרִיאַת הָעוֹלָם כַּנַּ''ל וְזֶה פֵּרוּשׁ מַה שֶּׁאָמְרוּ רַבּוֹתֵינוּ, זִכְרוֹנָם לִבְרָכָה (סֻכָּה מ''ט) : ''חַמּוּקֵי יְרֵכַיִך כְּמוֹ חֲלָאִים מַעֲשֵׂה יְדֵי אָמָּן'' אֵלּוּ הַשִּׁיתִין שֶׁמְּנֻקָּבִין וּמְחֻלָּלִים עַד הַתְּהוֹם הַיְנוּ בְּחִינוֹת: ''וְלִבִּי חָלַל בְּקִרְבִּי'' כִּי תְּהוֹם דָּא לִבָּא כַּמּוּבָא בַּזּהַר (עיין רע''מ פנחס רכ''ז:) וְזֶה חֲלָאִים מַעֲשֵׂה יְדֵי אָמָּן מַעֲשֵׂי יְדֵי אָמָּנוּתוֹ שֶׁל הַקָּדוֹשׁ בָּרוּך הוּא (כָּך דָּרְשׁוּ שָׁם בְּסֻכָּה) הַיְנוּ שֶׁבְּחִינוֹת חֲלָאִים, הַיְנוּ שֶׁמְּחֻלָּלִין עַד הַתְּהוֹם בְּחִינוֹת: ''וְלִבִּי חָלַל בְּקִרְבִּי'' כַּנַּ''ל זֶה בְּחִינַת בְּרִיאַת הָעוֹלָם כַּנַּ''ל וְזֶה מַעֲשֵׂה יְדֵי אָמָּן אָמָּנוּתוֹ שֶׁל הַקָּדוֹשׁ בָּרוּך הוּא כִּי בְּחִינוֹת וְלִבִּי חָלַל וְכוּ, בְּחִינוֹת חֲלָאִים שֶׁמְּחֻלָּלִין וְכוּ כַּנַּ''ל הוּא מַמָּשׁ מַעֲשֵׂה יְדֵי אָמָּנוּתוֹ שֶׁל הַקָּדוֹשׁ בָּרוּך הוּא כִּי זֶה הוּא בְּחִינוֹת בְּרִיאַת הָעוֹלָם כַּנַּ''ל וְעַל יְדֵי זֶה יוּכַל לַעֲשׂוֹת נִסִּים בָּעוֹלָם כַּנַּ''ל וְזֶהוּ שֶׁמְּחֻלָּלִין עַד הַתְּהוֹם, הַיְנוּ בְּחִינוֹת נִסִּים (רוּת א). ''וַתֵּהם כָּל הָעִיר'' שֶׁעַל דָּבָר נִסִּי הַכּל תְּמֵהִין וְזֶהוּ הָרוֹצֶה לְנַסֵּך יַיִן וְכוּ יְמַלֵּא גְּרוֹנָם וְכוּ כִּי גְּרוֹנָם, הוּא בְּחִינַת שִׁיתִין שֶׁמְּחֻלָּלִין עַד הַתְּהוֹם, הֵם קָנֶה וְלִבָּא [וְעַל יְדֵי הַיַּיִן נִפְתָּח חֲלַל הַלֵּב בִּבְחִינַת: וְלִבִּי חָלַל בְּקִרְבִּי, כִּי (סַנְהֶדְרִין ע) חַמְרָא וְרֵיחָנִי פָּקְחִין] וְעַל כֵּן כָּל הַמְמַלֵּא גְּרוֹנָם וְכוּ, כְּאִלּוּ מְנַסֵּך יַיִן עַל גַּבֵּי הַשִּׁיתִין שֶׁמְּנֻקָּבִין וּמְחֻלָּלִין עַד הַתְּהוֹם כַּנַּ''ל. [כַּאן חָסֵר קְצָת דְּבָרִים, כִּי לא נִכְתַּב בִּזְמַנּוֹ] שַׁיָּך לְעֵיל ''יָשִׂישׂ כְּגִבּוֹר לָרוּץ ארַח'' וְכוּ כִּי צָרִיך הִתְגַּבְּרוּת גָּדוֹל וְכוּ לָרוּץ ארַח הַזֶּה שֶׁהָיוּ יְכוֹלִים לֵילֵך בִּזְמַן שֶׁהָיוּ יִשְׂרָאֵל נְזוּפִים. וְעַכְשָׁו רָצִים בִּמְהִירוּת גָּדוֹל זֶה הַדֶּרֶך וְכוּ עַד כָּאן לְשׁוֹנוֹ בְּעֵת שֶׁאָמַר זאת הַתּוֹרָה, שָׁמַעְתִּי אָז מִפִּיו הַקָּדוֹשׁ עִנְיָן זֶה בְּבֵאוּר יוֹתֵר שֶׁאָמַר בְּפֵרוּשׁ עִנְיָן זֶה, לְעִנְיַן בְּנֵי אָדָם הַזּוֹכִים לַעֲשׂוֹת תְּשׁוּבָה עַל הֶעָבָר וְאָמַר שֶׁאַף עַל פִּי שֶׁזּוֹכִים לְתַקֵּן מַה שֶּׁעָבַר אַף עַל פִּי כֵן עֲדַיִן הֵיכָן הוּא אוֹתוֹ הַזְּמַן שֶׁהָיוּ רְחוֹקִים מֵהַשֵּׁם יִתְבָּרַך שֶׁהָיוּ יְכוֹלִים לַעֲבד אֶת הַשֵּׁם יִתְבָּרַך בְּאוֹתוֹ הַזְּמַן וּבְוַדַּאי צְרִיכִים לְתַקֵּן זאת דְּהַיְנוּ לְהַשְׁלִים וּלְמַלּאת אֶת הָעֲבוֹדָה שֶׁהָיוּ יְכוֹלִים לַעֲבד אֶת הַשֵּׁם יִתְבָּרַך בְכָל אוֹתוֹ הָעֵת שֶׁהָיוּ נְזוּפִים מִלְּפָנָיו יִתְבָּרַך וּרְחוֹקִים מִמֶּנּוּ עַל כֵּן אַחַר שֶׁזּוֹכִין לְהִתְעוֹרֵר לִתְשׁוּבָה צְרִיכִין זְרִיזוּת גָּדוֹל בַּעֲבוֹדָתוֹ יִתְבָּרַך, וְלָרוּץ מְאד מְאד כְּדֵי שֶׁיִּזְכֶּה עַל יְדֵי זְרִיזוּת עֲבוֹדָתוֹ לְתַקֵּן וּלְהַשְׁלִים גַּם חֶסְרוֹן הָעֲבוֹדָה שֶׁל הַיָּמִים שֶׁעָבְרוּ כִּי עַכְשָׁו צָרִיך לָרוּץ בִּמְהִירוּת גָּדוֹל זֶה הַדֶּרֶך שֶׁהָיָה יָכוֹל לֵילֵך בִּזְמַן שֶׁהָיָה רָחוֹק מֵהַשֵּׁם יִתְבָּרַך וְאָמַר לַאֲנָשָׁיו בְּזֶה הַלָּשׁוֹן : אִיר דַארְפְט זִיך זֵיעֶר יָאגִין אִיר זָאלְט נָאך קֶענִין עֶפִּיס חַאפִּין


~ נ - כָּל הַפּוֹגֵם בַּבְּרִית, אֵין יָכוֹל לְהִתְפַּלֵּל

[לְשׁוֹן רַבֵּנוּ, זִכְרוֹנוֹ לִבְרָכָה] הַצִּילָה מֵחֶרֶב נַפְשִׁי מִיַּד כֶּלֶב וְכוּ (תְּהִלִּים כ''ב) כִּי  כָּל הַפּוֹגֵם בַּבְּרִית, אֵין יָכוֹל לְהִתְפַּלֵּל בִּבְחִינַת: ''כָּל עַצְמוֹתַי תּאמַרְנָה'' (תְּהִלִּים ל''ה) וּכְשֶׁאֵין מִתְפַּלֵּל בִּבְחִינַת: ''כָּל עַצְמוֹתַי'' אֲזַי כַּלְבָּא נָחֵת וְאָכֵל  קָרְבָּנוֹ (עיין תקו''ז תי כ''א דמ''ה ודס''ב:) הַיְנוּ תְּפִלָּתוֹ וּ כְשֶׁמִּתְפַּלֵּל וְטוֹעֵם מְתִיקוּת בְּדִבּוּרֵי הַתְּפִלָּה זאת הַבְּחִינָה נִקְרֵאת ''כָּל עַצְמוֹתַי תּאמַרְנָה'' וְ אֵין יָכוֹל לִטְעם מְתִיקוּת בַּתְּפִלָּה אֶלָּא כְּשֶׁתִּקֵּן פְּגַם הַבְּרִית כִּי מַיִּין מְתִיקִין, זֶה בְּחִינַת מַיִּין דְּדַכְיָן, (עיין זוהר שמות ו ובזוהר נשא קכ''ד קכ''ה: ישעיה יג) וּמִי שֶׁהוּא בִּבְחִינַת מַיִּין מְתִיקִין, אֲזַי דִּבּוּרָיו מְתוּקִים וְטוֹבִים וּכְשֶׁיּוֹצְאִים מִפִּיו וּמַשְׁמִיעַ לְאָזְנָיו, כְּמוֹ שֶׁאָמְרוּ (בְּרָכוֹת ט''ו) : הַשְׁמַע לְאָזְנְך וְכוּ אֲזַי נִכְנָסִים מְתִיקוּת הַמַּיִּין לְתוֹך עַצְמוֹתָיו, בִּבְחִינַת (מִשְׁלֵי ט''ו) : ''וּשְׁמוּעָה טוֹבָה תְּדַשֶּׁן עָצֶם'' וּכְשֶׁעֲצָמוֹת מַרְגִּישִׁין מְתִיקוּת הַדִּבּוּרִים, זֶה בְּחִינַת: ''כָּל עַצְמוֹתַי תּאמַרְנָה'' וְאָז אַרְיֵה נָחֵת וְאָכֵל קֻרְבָּנֵהּ כִּי  עֶצֶם זֶה בְּחִינַת אַרְיֵה (כְּמוֹ שֶׁכָּתוּב בַּתִּקּוּנִים תִּקּוּן ג בְּהַי''א תִּקּוּנִים הָאַחֲרוֹנִים) אֲבָל  מִי שֶׁפָּגַם בִּבְרִיתוֹ, הוּא בִּבְחִינַת מַיִּין מְרִירִין בִּבְחִינַת (שְׁמוֹת ט''ו) ''וְלא יָכְלוּ לִשְׁתּוֹת מַיִם מִמָּרָה  מַיִּין מְסָאֳבִין, זֶרַע טָמֵא אֲזַי אֵין יָכוֹל לְהִתְפַּלֵּל בִּבְחִינַת: ''כָּל עַצְמוֹתַי תּאמַרְנָה'' וְאָז  כַּלְבָּא נָחֵת שֶׁהוּא בְּחִינַת מַיִּין מְרִירִין, שֶׁצּוֹוֵחַ הַב הַב וְ הוּא בְּחִינַת מָרָה דְּאִית לָהּ תְּרֵי פִּיּוֹת וְ הוּא בְּחִינַת: ''חֶרֶב פִּיּוֹת'' (מִשְׁלֵי ה) בְּחִינַת גֵּיהִנּם דְּאִית לָהּ תְּרֵי בָּנוֹת, שֶׁצּוֹוְחִין הַב הַב (כְּמוֹ שֶׁכָּתוּב בַּתִּקּוּנִים שָׁם) וְזֶה בְּחִינַת חוֹלַאַת שֶׁקּוֹרִין בְּרֶעכֶנִישׁ, רַחֲמָנָא לִצְלָן, שֶׁשּׁוֹבֵר עֲצָמוֹת שֶׁל אָדָם וְזֶה מֵחֲמַת קִלְקוּל הַמּחַ שֶׁבָּעֲצָמוֹת בְּחִינַת מַיִּין מְסָאֳבִין, מַיִּין מְרִירִין שֶׁבָּא הַחוֹלַאַת הַזּאת מֵחֲמַת תַּאֲוַת נִאוּף וְזֶה שֶׁנִּצְטַוִּינוּ בְּקָרְבַּן פֶּסַח (שְׁמוֹת י''ב) : ''וְעֶצֶם לא תִשְׁבְּרוּ בוֹ'' [וְכָתוּב בַּזּהַר (בּא מ''א:) : שֶׁהָיוּ מְקַיְּמִין בָּעֲצָמוֹת ''לַכֶּלֶב תַּשְׁלִיכוּן אוֹתוֹ'' וְזֶה הָיָה קָשֶׁה מְאד לְהַמִּצְרִים עַיֵּן שָׁם] כְּדֵי שֶׁיַּבְחִינוּ כָּל אֶחָד מִיִּשְׂרָאֵל אֶת עַצְמוֹ, אִם בְּרִיתוֹ עַל תִּקּוּנוֹ כִּי בַּפֶּסַח כְּתִיב בּוֹ (שָׁם) : ''וְכָל עָרֵל לא יאכַל בּוֹ'' כִּי  עִקַּר הַפֶּסַח תָּלוּי בְּמִצְוַת מִילָה כַּיָּדוּעַ וּכְשֶׁהִשְׁלִיכוּ אֶת עַצְמוֹתָיו לַכְּלָבִים וְרָאוּ אִם שָׁלְטוּ בָּהֶם הַכְּלָבִים, חַס וְשָׁלוֹם הָיוּ יוֹדְעִים שֶׁאֵין הַבְּרִית, חַס וְשָׁלוֹם, עַל תִּקּוּנוֹ וְזֶה מַה דְּאִיתָא בַּזּהַר (פָּרָשַׁת קְדוֹשִׁים דַּף פ:) ''אַל תִּהְיוּ כְּסוּס כְּפֶרֶד'' לְעִנְיַן טֻמְאַת הַבְּרִית ''אֵין הָבִין'', וּמֵבִיא הַפָּסוּק: ''וְהַכְּלָבִים עַזֵּי נֶפֶשׁ'' עַיֵּן שָׁם וְזֶה:הַצִּילָה מֵחֶרֶב נַפְשִׁי וּמִיַּד כֶּלֶב (עיין רע''מ פנחס רכ''ד:) אֲבָל הוֹשִׁיעֵנִי מִפִּי אַרְיֵה הַיְנוּ  כְּשֶׁאַרְיֵה יאכַל קָרְבָּנִי, זֶה לִי לִישׁוּעָה וְזֶהוּ  אֵצֶל חֶרֶב וְכֶלֶב כָּתוּב לְשׁוֹן הַצָּלָה, וְאֵצֶל אַרְיֵה כְּתִיב יְשׁוּעָה. וְדַע שֶׁ עַזֵּי פָּנִים שֶׁיֵּשׁ בַּדּוֹר הֵן הֵן הַכְּלָבִים, כְּמוֹ שֶׁכָּתוּב (יְשַׁעְיָה נ''ו) : ''וְהַכְּלָבִים עַזֵּי נֶפֶשׁ'' וְהֵן עוֹמְדִין וְחוֹלְקִים עַל תְּפִלַּת אִישׁ הַיִּשְׂרְאֵלִי שֶׁעֲדַיִן לא תִּקֵּן בְּרִיתוֹ בִּשְׁלֵמוּת וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (תַּעֲנִית י''א:). צוֹרְבָא מֵרַבָּנָן דִּיתִיב בְּתַעֲנִיתָא, לֵיכוּל כַּלְבָּא שִׁירוּתָא כִּי בְּוַדַּאי  הַצַּדִּיק אֲכִילָתוֹ הִיא יְקַר הָעֵרֶך כִּי מַשְׂבִּיעַ אֶת נֶפֶשׁ דִּקְדֻשָּׁה כְּמוֹ שֶׁכָּתוּב (מִשְׁלֵי י''ג) : ''צַדִּיק אכֵל לְשׂבַע נַפְשׁוֹ'' וְ הַאי צוֹרְבָא מֵרַבָּנָן דְּמַרְעִיב אֶת נַפְשׁוֹ, וְאֵין יוֹדֵעַ לְהַשְׂבִּיעַ נַפְשׁוֹ בִּשְׁבִיל זֶה לֵיכוּל כַּלְבָּא שִׁירוּתָא, שֶׁגַּם בָּהֶם כְּתִיב: ''לא יָדְעוּ שָׂבְעָה'' כִּי גַּם הוּא  אֵין יוֹדֵעַ אֵיך לְהַשְׂבִּיעַ אֶת נַפְשׁוֹ הַיְקָרָה. וּבִשְׁבִיל זֶה  נִקְרָא כֶּלֶב בְּשֵׁם שֵׁגָל (ראשׁ הַשָּׁנָה ד) כִּי הוּא בָּא עַל תַּאֲוַת הַמִּשְׁגָּל כַּנַּ''ל וְ דַוְקָא שֶׁאֵין צָרִיך לְהִתְעַנּוֹת וּמִתְעַנֶּה אֲזַי לֵיכוּל כַּלְבָּא שִׁירוּתָא אֲבָל מִי שֶׁצָּרִיך לְהִתְעַנּוֹת בְּוַדַּאי צָרִיך לְהִתְעַנּוֹת וּמִצְוָה הוּא (עיין ב''ח או''ח סי תקע''א) וְזֶה בְּחִינַת דִּיתִיב בְּתַעֲנִיתָא, יְתִיב דַּיְקָא  יְתִיב, הוּא מוֹרֶה עַל הַדָּבָר שֶׁאֵין מִשְׁתַּנֶּה כַּמּוּבָא [עַד כָּאן לְשׁוֹנוֹ זַ''ל]


~ נא - כְּשֶׁאַתֶּם מַגִּיעִין לְאַבְנֵי שַׁיִשׁ טָהוֹר

אָמַר רַבִּי עֲקִיבָא כְּשֶׁאַתֶּם מַגִּיעִין לְאַבְנֵי שַׁיִשׁ טָהוֹר, אַל תּאמְרוּ מַיִם מַיִם, שֶׁנֶּאֱמַר: ''דּבֵר שְׁקָרִים לא יִכּוֹן לְנֶגֶד עֵינָי'' (חֲגִיגָה י''ד) [עיין התו הזאת בנ''א מכת''י רבינו ז''ל ממש] כִּי  הַשֶּׁקֶר מַזִּיק לָעֵינַיִם בְּגַשְׁמִיּוּת וּבְרוּחָנִיּוּת, בִּבְחִינַת (יְשַׁעְיָה ג) ''וּמְשַׂקְּרוֹת עֵינַיִם'' כִּי  כְּשֶׁהָעֵינַיִם כֵּהוֹת הֵם מְשַׁקְּרִין, שֶׁאֵינָם מַרְאִין הַדָּבָר כְּמוֹת שֶׁהוּא כְּגוֹן עַל דָּבָר גָּדוֹל מַרְאֶה שֶׁהוּא קָטָן, וְעַל אֶחָד שֶׁהוּא שְׁנַיִם, הֶפֶך מִן הָאֱמֶת כִּי  הָעֵינַיִם נַעֲשׂוּ כֵּהוֹת מִן הַדְּמָעוֹת כְּמַאֲמַר חֲכָמֵינוּ, זִכְרוֹנָם לִבְרָכָה (שַׁבָּת קנ''א:) : ''וְשָׁבוּ הֶעָבִים אַחַר הַגֶּשֶׁם'', זֶה הָרְאוּת שֶׁהוֹלֵך אַחַר הַבֶּכִי וּ דְמָעוֹת הֵן מִמּוֹתְרֵי הַמָּרָה שְׁחוֹרָה שֶׁהַטֶּבַע דּוֹחֶה אוֹתָם לַחוּץ דֶּרֶך הָעֵינַיִם וְהַמָּרָה שְׁחוֹרָה הִיא שׁוֹאֶבֶת מֵעֲכִירַת הַדָּמִים וַ עֲכִירַת הַדָּמִים, הוּא עַל יְדֵי הַשֶּׁקֶר כִּי אִי אֶפְשָׁר לְדַבֵּר שֶׁקֶר, עַד שֶׁיְּעַכֵּר אֶת דָּמָיו וֶ אֱמֶת אִי אֶפְשָׁר לְדַבֵּר כִּי אִם כְּשֶׁמְּזַכֵּך מִקּדֶם אֶת הַדָּמִים כִּי  עִקַּר הַדִּבּוּר הוּא הַנֶּפֶשׁ, כְּמוֹ שֶׁכָּתוּב (שִׁיר הַשִּׁירִים ה) : ''נַפְשִׁי יָצְאָה בְדַבְּרוֹ'' וְ הַנֶּפֶשׁ הוּא הַדָּם, כְּמוֹ שֶׁכָּתוּב (וַיִּקְרָא י''ז) : ''כִּי הַדָּם הוּא הַנֶּפֶשׁ'' נִמְצָא  כְּשֶׁאוֹמֵר שֶׁקֶר יֵשׁ לוֹ עֲכִירַת הַדָּמִים וּמִזֶּה בָּאָה הַמָּרָה שְׁחוֹרָה וּמִמּוֹתְרֵי הַמָּרָה שְׁחוֹרָה נִתְהַוּוּ הַדְּמָעוֹת וְעַל יְדֵי זֶה הָעֵינַיִם כֵּהוֹת (אִיּוֹב ל) : ''הַקּטְפִים מַלּוּחַ עֲלֵי שִׂיחַ''  ''מַלּוּחַ'', זֶה בְּחִינַת דְּמָעוֹת, שֶׁהֵם מַיִם מְלוּחִים שֶׁבָּא עַל יְדֵי שִׂיחָה וְזֶה בְּחִינַת אַל תּאמְרוּ מַיִם מַיִם, שֶׁהוּא אַזְהָרָה עַל שֶׁקֶר [כְּמוֹ שֶׁסִּיֵּם שָׁם שֶׁנֶּאֱמַר: ''דּבֵר שְׁקָרִים לא יִכּוֹן'' וְכוּ]  מַיִם מַיִם הֵם בְּחִינַת שֶׁקֶר, שֶׁהוּא בְּחִינַת דְּמָעוֹת, שֶׁהֵם מַיִם מְלוּחִים כִּי הַשּׁוֹתֶה מַיִם, מַרְוֶה צִמְאוֹנוֹ אַך הַשּׁוֹתֶה מַיִם מְלוּחִים, לא דַּי שֶׁאֵינוֹ מַרְוֶה צִמְאוֹנוֹ אֶלָּא שֶׁמּוֹסִיף צִמָּאוֹן עַל צִמְאוֹנוֹ עַד שֶׁצָּרִיך לִשְׁתּוֹת מַיִם אֲחֵרִים, לְכַבּוֹת צִמְאוֹנוֹ וְעַל כֵּן נִקְרָא הַשֶּׁקֶר, מַיִם מַיִם וְזֶהוּ אַל תּאמְרוּ מַיִם מַיִם, שֶׁהוּא הַשֶּׁקֶר שֶׁנֶּאֱמַר:דּבֵר שְׁקָרִים לא יִכּוֹן לְנֶגֶד עֵינָי וְ הִתְהַוּוּת הַשֶּׁקֶר, שֶׁהוּא הָרָע, שֶׁהוּא הַטֻּמְאָה הוּא מֵחֲמַת הָרִחוּק מֵאֶחָד כִּי  הָרָע הוּא נֶגְדִּיּוּת לְמָשָׁל, כָּל מַה שֶּׁהוּא נֶגֶד רְצוֹנוֹ שֶׁל אָדָם הוּא רַע וּבְאֶחָד אֵין שַׁיָּך נֶגְדִּיּוּת, אֶלָּא כֻּלּוֹ טוֹב (פְּסָחִים נ) : בַּיּוֹם הַהוּא יִהְיֶה ה אֶחָד וְכוּ, שֶׁיִּהְיֶה כֻּלּוֹ הַטּוֹב וְהַמֵּיטִיב כִּי  בְּאֶחָד אֵין שַׁיָּך רַע (מִשְׁלֵי י''ב) כִּי יִהְיֶה אָז כֻּלּוֹ אֶחָד, כֻּלּוֹ טוֹב כִּי  אֱמֶת הוּא אֶחָד לְמָשָׁל, עַל כְּלִי כֶּסֶף כְּשֶׁאוֹמְרִים עָלָיו שֶׁהוּא כְּלִי כֶּסֶף, הוּא הָאֱמֶת אֲבָל כְּשֶׁאוֹמְרִין עָלָיו שֶׁהוּא כְּלִי זָהָב, הוּא שֶׁקֶר נִמְצָא שֶׁהָאֱמֶת הוּא אֶחָד כִּי אִי אֶפְשָׁר לוֹמַר אֱמֶת רַק שֶׁהוּא כְּלִי כֶסֶף לא יוֹתֵר אֲבָל הַשֶּׁקֶר הוּא הַרְבֵּה כִּי אֶפְשָׁר לוֹמַר שֶׁהוּא כְּלִי זָהָב, וּכְלִי נְחֹשֶׁת וּשְׁאָר שֵׁמוֹת נִמְצָא שֶׁהַשֶּׁקֶר הוּא בִּבְחִינַת, ''בִקְשׁוּ חִשְּׁבנוֹת רַבִּים'' (קהֶלֶת ז) וּבִשְׁבִיל זֶה לֶעָתִיד לָבוֹא יִתְבַּטֵּל הָרָע, וְיִתְבַּטֵּל הַהִתְנַגְּדוּת, וְיִתְבַּטֵּל הַדְּמָעוֹת כְּמוֹ שֶׁכָּתוּב (יְשַׁעְיָה י''א) : ''לא יָרֵעוּ'' וְכוּ, הַיְנוּ בִּטּוּל הָרָע וּכְתִיב (שָׁם) : ''וְגָר זְאֵב עִם כֶּבֶשׂ וְנָמֵר עִם גְּדִי'' וְכוּ, הַיְנוּ בְּחִינַת בִּטּוּל הַהִתְנַגְּדוּת (שָׁם כ''ה) : ''וּמָחָה ה אֱלקִים דִּמְעָה מֵעַל כָּל פָּנִים'', הַיְנוּ בִּטּוּל הַדְּמָעוֹת, שֶׁהֵם בְּחִינַת שֶׁקֶר כַּנַּ''ל (עיין תיקון כ''ב דף ס''ו:) כִּי אָז ''יִהְיֶה ה אֶחָד וּשְׁמוֹ אֶחָד'', שֶׁהוּא כֻּלּוֹ טוֹב, כֻּלּוֹ אֱמֶת כַּנַּ''ל וְעַל כֵּן לֶעָתִיד לָבוֹא יִתְבַּטֵּל הַטֻּמְאָה כְּמוֹ שֶׁכָּתוּב (זְכַרְיָה י''ג) : ''וְאֶת רוּחַ הַטֻּמְאָה אַעֲבִיר מִן הָאָרֶץ'' וזהו (אִיּוֹב י''ד) : ''מִי יִתֵּן טָהוֹר מִטָּמֵא לא אֶחָד'' [פֵּרוּשׁ שֶׁ עִקַּר אֲחִיזַת הַטָּהֳרָה וְהַטֻּמְאָה, הוּא מִבְּחִינַת הִתְרַחֲקוּת מֵאֶחָד] כִּי  קדֶם הַבְּרִיאָה, כְּשֶׁהָיָה הַבְּרִיאָה בְּכחַ, כִּבְיָכוֹל, קדֶם שֶׁהוֹצִיא אֶל הַפּעַל הָיָה כֻּלּוֹ אֶחָד, וְכֻלּוֹ אֱמֶת, וְכֻלּוֹ טוֹב, וְכֻלּוֹ קדֶשׁ  אֲפִלּוּ שֵׁם טָהוֹר לא הָיָה שַׁיָּך לוֹמַר כִּי טָהוֹר אֵין שַׁיָּך אֶלָּא כְּשֶׁיֵּשׁ טֻמְאָה, כְּמוֹ שֶׁכָּתוּב (יְחֶזְקֵאל ל''ו) : ''וּטְהַרְתֶּם מִכָּל טֻמְאוֹתֵיכֶם'' אֲבָל כְּשֶׁכֻּלּוֹ אֶחָד, אֵין שָׁם בְּחִינַת חִשְּׁבנוֹת רַבִּים, שֶׁהוּא עִקַּר הָרָע וְהַטֻּמְאָה כַּנַּ''ל כִּי  הַטָּהֳרָה הוּא בְּחִינַת הַמְמֻצָּע בֵּין הַקּדֶשׁ וְהַטֻּמְאָה שֶׁעַל יָדוֹ נִתְתַּקֵּן הַטֻּמְאָה כְּמוֹ שֶׁכָּתוּב: ''וּטְהַרְתֶּם מִכָּל טֻמְאוֹתֵיכֶם'' וְהוּא  בְּחִינַת הַבְּחִירָה שֶׁהוּא מְמֻצָּע בֵּין שְׁנֵי דְּבָרִים וְזֶה אֵין שַׁיָּך קדֶם הַבְּרִיאָה, שֶׁאָז הָיָה כֻּלּוֹ אֶחָד כִּי בְּאֶחָד אֵין שַׁיָּך בְּחִירָה, שֶׁהוּא בְּחִינַת הַטָּהֳרָה וּ כְשֶׁהוֹצִיא הַקָּדוֹשׁ בָּרוּך הוּא אֶת הַבְּרִיאָה מִן הַכּחַ אֶל הַפּעַל אֲזַי נִתְהַוָּה תֵּכֶף בְּחִינַת הַטָּהֳרָה כִּי כְּשֶׁהוֹצִיא מִן הַכּחַ אֶל הַפּעַל, הָיוּ שְׁנֵי דְּבָרִים בְּחִינַת הָאֶחָד וְהַבְּרִיאָה וְאָז שַׁיָּך בְּחִירָה שֶׁהוּא בְּחִינַת הַטָּהֳרָה שֶׁהוּא מְמֻצָּע בֵּין הָאֶחָד, כִּי הוּא סָמוּך לוֹ וַעֲדַיִן לא הִגִּיעַ לְחִשְּׁבנוֹת רַבִּים, שֶׁהִיא הָרָע וְהַטֻּמְאָה אַך הוּא רשֶׁם וְסִימָן עַל הַהִשְׁתַּלְשְׁלוּת שֶׁיּוּכַל לְהִשְׁתַּלְשֵׁל וְיַגִּיעַ עַד שֶׁיִּהְיֶה רַע וְטֻמְאָה וְעַל כֵּן כָּתוּב בַּזּהַר (בְּרֵאשִׁית דַּף מ''ח:) שֶׁעִקַּר אֲחִיזַת הַטֻּמְאָה, מִסִּטְרָא דִּשְׂמָאלָא כִּי הַטָּהֳרָה מְרַמֶּזֶת שֶׁיֵּשׁ טֻמְאָה וְהוּא סִימָן שֶׁיִּשְׁתַּלְשֵׁל עַד שֶׁיִּהְיֶה טֻמְאָה וְ עַל כֵּן אֶפְשָׁר לְזַכֵּך וּלְהַעֲלוֹת הַטֻּמְאָה לְטָהֳרָה כִּי הִיא בְּעַצְמָהּ נִשְׁתַּלְשְׁלָה מִטָּהֳרָה כְּמוֹ שֶׁכָּתוּב: ''וּטְהַרְתֶּם מִכָּל טֻמְאוֹתֵיכֶם'' נִמְצָא שֶׁ עִקַּר אֲחִיזַת הַטֻּמְאָה, מִבְּחִינַת הַטָּהֳרָה, שֶׁהוּא בְּחִינַת הַבְּחִירָה כַּנַּ''ל וְ הַטָּהֳרָה הוּא בְּחִינַת שְׂמאל, בְּחִינַת לֵוִי (עיין זוהר קרח קע''ו:) בְּחִינַת: ''וְטִהַרְתָּ אֶת בְּנֵי לֵוִי'' (עיין בבר ח) וְלֵוִי הוּא בְּחִינַת שְׂמאל כַּיָּדוּעַ וְעַל כֵּן  עִקַּר אֲחִיזַת הַטֻּמְאָה הוּא מִבְּחִינַת שְׂמָאלָא כִּי שְׂמאל הוּא בְּחִינַת הַטָּהֳרָה, שֶׁמִּשָּׁם עִקַּר אֲחִיזַת הַטֻּמְאָה כַּנַּ''ל. וְ כָל זֶה, הַיְנוּ בְּחִינַת שְׂמאל, בְּחִינַת טָהֳרָה, בְּחִינַת הַבְּחִירָה שֶׁמִּשָּׁם עִקַּר הִשְׁתַּלְשְׁלוּת הַטֻּמְאָה, שֶׁהוּא הָרָע וְהַהִתְנַגְּדוּת, בְּחִינַת שֶׁקֶר כַּנַּ''ל אַחַר הַבְּרִיאָה, אַחַר שֶׁיָּצָא הַבְּרִיאָה מִכּחַ אֶל הַפּעַל שֶׁאָז הָיָה כִּבְיָכוֹל שְׁנֵי בְּחִינוֹת, דְּהַיְנוּ הָאֶחָד וְהַבְּרִיאָה וְכַנַּ''ל נִמְצָא שֶׁ עִקַּר אֲחִיזַת הַשֶּׁקֶר, שֶׁהִיא הַטֻּמְאָה וְכוּ הוּא מֵחֲמַת הָרִחוּק מֵאֶחָד כַּנַּ''ל, הַיְנוּ מִבְּחִינַת אַחַר הַבְּרִיאָה וְכַּנַּ''ל. וְ עַל יְדֵי הַשְׁגָּחַת הַשֵּׁם יִתְבָּרַך אֲפִלּוּ אַחַר הַפְּעֻלָּה, שֶׁהוֹצִיא הַקָּדוֹשׁ בָּרוּך הוּא מִכּחַ אֶל הַפּעַל כָּל הַדְּבָרִים הֵם בְּאַחְדוּת עִמּוֹ וְ הָרָע יוֹנֵק מֵהַשְׁאָרַת הַהַשְׁגָּחָה, הַיְנוּ מֵאֲחוֹרֵי כַּתְפֵּהּ כַּיָּדוּעַ (עיין זוהר חוקת קפ''ד:) וְהוּא רָחוֹק מֵאֶחָד וְעַל יְדֵי אֱמֶת הַשְׁגָּחַת הַשֵּׁם יִתְבָּרַך עָלָיו, כְּמוֹ שֶׁכָּתוּב (תְּהִלִּים ק''א) ''עֵינַי בְּנֶאֶמְנֵי אָרֶץ'' וְעַל יְדֵי הַשֶּׁקֶר שֶׁהוּא הָרַע מֵסִיר מִמֶּנּוּ הַשְׁגָּחַת הַשֵּׁם יִתְבָּרַך, כְּמוֹ שֶׁכָּתוּב (שָׁם) : ''דּבֵר שְׁקָרִים לא יִכּוֹן לְנֶגֶד עֵינָי'' וְאֵין חִיּוּתוֹ אֶלָּא מֵאֲחוֹרֵי כַּתְפָּא נִמְצָא  מִי שֶׁהוּא רוֹצֶה שֶׁיִּהְיֶה אַחַר הַיֵּשׁוּת וְהַפְּעֻלָּה שֶׁהוֹצִיא מִכּחַ אֶל הַפּעַל שֶׁיִּהְיֶה כֻּלּוֹ אֶחָד, שֶׁיִּהְיֶה אָב וּבֵן כְּאֶחָד, כְּמוֹ שֶׁהָיָה מִקּדֶם כְּשֶׁהָיָה בְּכחַ יִשְׁמר עַצְמוֹ מִשֶּׁקֶר וְעַל יְדֵי זֶה הַשְׁגָּחַת הַשֵּׁם יִתְבָּרַך עָלָיו, וַאֲזַי כֻּלּוֹ אֶחָד וְזֶה שֶׁאָמַר רַבִּי עֲקִיבָא, כְּשֶׁאַתֶּם מַגִּיעִין לְאַבְנֵי שַׁיִשׁ טָהוֹר  שַׁיִשׁ טָהוֹר, הוּא בְּחִינַת אַחַר הַפְּעֻלָּה שֶׁהוּא יֵשׁ, וְאָז שַׁיָּך שֵׁם טָהוֹר כַּנַּ''ל אִם תִּרְצֶה שֶׁיִּהְיֶה כְּמוֹ קדֶם הַפְּעֻלָּה שֶׁהָיָה בְּכחַ, שֶׁיִּהְיֶה אָב וּבֵן כְּאֶחָד וְזֶהוּ, כְּשֶׁאַתֶּם מַגִּיעִין לְ אַבְנֵי הוּא בְּחִינַת אָב וּבֵן כַּחֲדָא שֶׁהוּא בְּחִינַת קדֶם הַבְּרִיאָה שֶׁהָיָה בְּכחַ, שֶׁהָיָה הַכּל אֶחָד שַׁיִשׁ טָהוֹר, הוּא בְּחִינַת אַחַר הַפְּעֻלָּה שֶׁהוּא בְּחִינַת יֵשׁוּת וְטָהֳרָה אִם תִּרְצוּ לְהַגִּיעַ שַׁיִשׁ טָהוֹר, לְאַבְנֵי ''אל תאמרו מים מים'', הוּא בְּחִינַת שֶׁקֶר כַּנַּ''ל, שֶׁנֶּאֱמַר: ''דּבֵר שְׁקָרִים לא יִכּוֹן לְנֶגֶד עֵינָי'' כִּי  עַל יְדֵי שֶׁקֶר הוּא מֵסִיר מֵעָלָיו הַשְׁגָּחַת הַשֵּׁם יִתְבָּרַך, וְהוּא רָחוֹק מֵאֶחָד אַך עַל יְדֵי אֱמֶת, הַשְׁגָּחַת הַשֵּׁם יִתְבָּרַך עָלָיו וְעַל יְדֵי הַהַשְׁגָּחָה, כֻּלּוֹ אֶחָד כְּמוֹ שֶׁהָיָה קדֶם הַבְּרִיאָה כַּנַּ''ל וְעַל כֵּן  שְׂכַר עוֹלָם הַבָּא, ''עַיִן לא רָאֲתָה אֱלקִים זוּלָתֶך'' (יְשַׁעְיָה ס''ד, וְעַיֵּן בְּרָכוֹת ל''ד:) כִּי מֵאַחַר שֶׁיִּהְיֶה כֻּלּוֹ אֶחָד, לא יִהְיֶה עַיִן שֶׁיִּרְאֶה, רַק ''אֶלהִים זוּלָתֶך'' וְאָמַר אָז, שֶׁ גַּם בָּזֶה יֵשׁ קֻשְׁיָא מַה שֶׁאִי אֶפְשָׁר לְהָבִין כִּי אִם כֵּן אֵיך יִהְיֶה חִלּוּק הַשָּׂכָר לְכָל אֶחָד וְאֶחָד לְפִי מַדְרֵגָתוֹ וּלְפִי עֲבוֹדָתוֹ וִיגִיעָתוֹ בְּזֶה הָעוֹלָם בִּשְׁבִיל הַשֵּׁם יִתְבָּרַך כִּי בְּוַדַּאי גַּם בְּהַסּוֹף הָאַחֲרוֹן, לא יִהְיוּ כֻּלָּם שָׁוִים וּמֵאַחַר שֶׁיִּהְיֶה כֻּלּוֹ אֶחָד, אֵיך שַׁיָּך חִלּוּק בֵּין אֶחָד לַחֲבֵרוֹ לְפִי מַדְרֵגָתוֹ אַך יֵשׁ בָּזֶה סוֹד שֶׁאִי אֶפְשָׁר לַהֲבִינוֹ, וְהַדְּבָרִים עַתִּיקִים. [שַׁיָּך לְעֵיל] וּבִשְׁבִיל זֶה הַשֶּׁקֶר מַזִּיק לָעֵינַיִם כִּי עַל יְדֵי הַשֶּׁקֶר מְסַלֵּק הַשְׁגָּחַת עֵינֵי הַשֵּׁם יִתְבָּרַך וּפוֹגֵם בָּעֵינַיִם, שֶׁהֵם בְּחִינַת הַשְׁגָּחָה כַּנַּ''ל כִּי הַשֶּׁקֶר נִמְשָׁך מֵרִחוּק מֵאֶחָד שֶׁמִּשָּׁם עִקַּר אֲחִיזַת הַטֻּמְאָה, שֶׁהוּא הָרָע, שֶׁהוּא הַשֶּׁקֶר, כַּנַּ''ל וּ מֵחֲמַת זֶה בְּעַצְמוֹ, פּוֹגֵם עַל יְדֵי שֶׁקֶר בְּהַשְׁגָּחָה וּמְסַלֵּק הַשְׁגָּחַת הַשֵּׁם יִתְבָּרַך מֵעָלָיו כִּי  עַל יְדֵי הַשְׁגָּחַת הַשֵּׁם יִתְבָּרַך הַכּל אֶחָד אַחַר הַבְּרִיאָה כְּמוֹ קדֶם הַבְּרִיאָה וְעַל יְדֵי הַשֶּׁקֶר פּוֹגֵם בְּאֶחָד, כִּי הַשֶּׁקֶר רָחוֹק מֵאֶחָד כַּנַּ''ל עַל כֵּן מְסַלֵּק הַהַשְׁגָּחָה עַל יְדֵי הַשֶּׁקֶר וּמַפְרִיד, חַס וְשָׁלוֹם, אַחַר הַבְּרִיאָה מִקּדֶם הַבְּרִיאָה שֶׁמִּשָּׁם עִקַּר אֲחִיזַת הַטֻּמְאָה כַּנַּ''ל אֲבָל עַל יְדֵי אֱמֶת שֶׁהוּא בְּחִינַת כֻּלּוֹ אֶחָד, כֻּלּוֹ טוֹב עַל יְדֵי זֶה מַמְשִׁיך הַשְׁגָּחַת הַשֵּׁם יִתְבָּרַך, וְאָז הַכּל אֶחָד כִּי עַל יְדֵי הַהַשְׁגָּחָה, נִכְלָל אַחַר הַבְּרִיאָה בְּקדֶם הַבְּרִיאָה כַּנַּ''ל וְזֶהוּ אָמַר רַבִּי עֲקִיבָא וְכוּ כַּנַּ''ל וּבָזֶה מְקֻשָּׁר הַמַּאֲמָר הַזֶּה הֵיטֵב, תְּחִלָּתוֹ בְּסוֹפוֹ, וְסוֹפוֹ בִּתְחִלָּתוֹ וְכֵן בְּאֶמְצָעוּתוֹ וְהָבֵן הֵיטֵב


~ נב - הַנֵּעוֹר בַּלַּיְלָה וְהַמְהַלֵּךְ בַּדֶּרֶךְ יְחִידִי

רַבִּי חֲנִינָא בֶּן חֲכִינַאי אוֹמֵר הַנֵּעוֹר בַּלַּיְלָה וְהַמְהַלֵּךְ בַּדֶּרֶךְ יְחִידִי וּמְפַנֶּה לִבּוֹ לְבַטָּלָה, הֲרֵי זֶה מִתְחַיֵּב בְּנַפְשׁוֹ (אָבוֹת פ''ג) כִּי יֵשׁ אֶפִּיקוֹרְסִים, שֶׁאוֹמְרִים שֶׁהָעוֹלָם הוּא מְחֻיַּב הַמְּצִיאוּת וּלְפִי דַּעְתָּם הָרָעָה הַמְשֻׁבֶּשֶׁת נִדְמֶה לָהֶם שֶׁיֵּשׁ עַל זֶה רְאָיוֹת וּמוֹפְתִים, חַס וְשָׁלוֹם, מִמִּנְהַג הָעוֹלָם אֲבָל בֶּאֱמֶת הֶבֶל יִפְצֶה פִּיהֶם, כִּי בֶּאֱמֶת  הָעוֹלָם וּמְלוֹאוֹ הוּא אֶפְשָׁרִי הַמְּצִיאוּת כִּי רַק הַשֵּׁם יִתְבָּרַךְ לְבַד הוּא מְחֻיַּב הַמְּצִיאוּת אֲבָל כָּל הָעוֹלָמוֹת עִם כָּל אֲשֶׁר בָּהֶם הֵם אֶפְשָׁרִי הַמְּצִיאוּת כִּי הוּא יִתְבָּרַךְ בְּרָאָם יֵשׁ מֵאַיִן וּבִיכָלְתּוֹ וְכחוֹ וְאֶפְשָׁרוּתוֹ יִתְבָּרַךְ הָיָה לְבָרְאָם אוֹ שֶׁלּא לְבָרְאָם עַל כֵּן בְּוַדַּאי כָּל הָעוֹלָם וּמְלוֹאוֹ הוּא אֶפְשָׁרִי הַמְצִיאוּת אַךְ  מֵאַיִן נִמְשָׁךְ הַטָּעוּת שֶׁיְּכוֹלִין לִטְעוֹת, חַס וְשָׁלוֹם, שֶׁהָעוֹלָם הוּא מְחֻיַּב הַמְּצִיאוּת, חַס וְשָׁלוֹם דַּע שֶׁזֶּה נִמְשָׁךְ מֵחֲמַת שֶׁבֶּאֱמֶת עַתָּה שֶׁכְּבָר נֶאֶצְלוּ וְנִמְשְׁכוּ נִשְׁמוֹת יִשְׂרָאֵל עַתָּה בְּוַדַּאי הָעוֹלָם הוּא בִּבְחִינַת מְחֻיַּב הַמְּצִיאוּת כִּי כָּל הָעוֹלָם וּמְלוֹאוֹ הַכּל לא נִבְרָא אֶלָּא בִּשְׁבִיל יִשְׂרָאֵל כַּיָּדוּעַ (ויק''ר פל''ו ורש''י ריש בראשית) וְיִשְׂרָאֵל מוֹשְׁלִין בָּעוֹלָם וְעַל כֵּן בְּוַדַּאי עַתָּה אַחַר שֶׁנֶּאֶצְלוּ וְנִבְרְאוּ נִשְׁמוֹת יִשְׂרָאֵל כִּבְיָכוֹל הוּא יִתְבָּרַךְ מֻכְרָח לִבְרא וּלְקַיֵּם הָעוֹלָם כִּי עַל מְנָת כֵּן הֶאֱצִיל נִשְׁמוֹת יִשְׂרָאֵל, כְּדֵי לִבְרא בִּשְׁבִילָם כָּל הָעוֹלָמוֹת אַךְ  נִשְׁמוֹת יִשְׂרָאֵל בְּעַצְמָן כְּשֶׁנֶּאֶצְלוּ, הָיוּ הֵם בְּעַצְמָן עִם כָּל הָעוֹלָמוֹת הַתְּלוּיִים בָּהֶם, הַכּל הָיָה אֶפְשָׁרִי הַמְצִיאוּת כִּי הָיָה בְּאֶפְשָׁרוּתוֹ לְהַאֲצִילָם וּלְבָרְאָם אוֹ שֶׁלּא לְבָרְאָם אַךְ תֵּכֶף כְּשֶׁנִּתְרַצָּה הַקָּדוֹשׁ בָּרוּךְ הוּא לְהַאֲצִיל נִשְׁמוֹת יִשְׂרָאֵל אֲזַי הָיָה כָּל הָעוֹלָם בִּבְחִינַת מְחֻיַּב הַמְּצִיאוּת כִּי מֵאַחַר שֶׁנֶּאֶצְלוּ נִשְׁמוֹת יִשְׂרָאֵל אֲזַי כִּבְיָכוֹל הוּא מְחֻיָּב לְהַמְצִיא הָעוֹלָם כִּי עַל מְנָת כֵּן נֶאֶצְלוּ נִשְׁמָתָן שֶׁכָּל הָעוֹלָמוֹת יִבָּרְאוּ בִּשְׁבִילָן, וְהֵם יִמְשְׁלוּ בַּכּל וְהָבֵן הֵיטֵב וּמִזֶּה נִשְׁתַּלְשֵׁל וְנִמְשָׁךְ הַטָּעוּת שֶׁל הָאֶפִּיקוֹרְסִים שֶׁאוֹמְרִים שֶׁהָעוֹלָם הוּא, חַס וְשָׁלוֹם, מְחֻיַּב הַמְּצִיאוּת אֲבָל בֶּאֱמֶת רַק הַשֵּׁם יִתְבָּרַךְ לְבַד הוּא מְחֻיַּב הַמְּצִיאוּת אֲבָל כָּל הַדְּבָרִים הֵם אֶפְשָׁרִי הַמְּצִיאוּת כַּנַּ''ל וְעִקַּר  הַכַּוָּנָה שֶׁבָּרָא כָּל הָעוֹלָם בִּשְׁבִיל יִשְׂרָאֵל הָיָה כְּדֵי שֶׁיִּשְׂרָאֵל יַעֲשׂוּ רְצוֹנוֹ, וְשֶׁיַּחְזְרוּ וְיִדְבְּקוּ בְּשָׁרְשָׁן דְּהַיְנוּ שֶׁיַּחַזְרוּ וְיֻכְלְלוּ בּוֹ יִתְבָּרַךְ, שֶׁהוּא מְחֻיַּב הַמְּצִיאוּת וּבִשְׁבִיל זֶה נִבְרָא הַכּל נִמְצָא כָּל מַה שֶּׁיִּשְׂרָאֵל עוֹשִׂין רְצוֹנוֹ שֶׁל מָקוֹם וְנִכְלָלִין בְּשָׁרְשָׁם, שֶׁהוּא מְחֻיַּב הַמְּצִיאוּת עַל יְדֵי זֶה נִכְלָל כָּל הָעוֹלָם שֶׁנִּבְרָא בִּשְׁבִילָם, בְּחִיּוּב הַמְּצִיאוּת כִּי עִקַּר הַתַּכְלִית שֶׁנִּבְרָא הָעוֹלָם הוּא בִּשְׁבִיל זֶה וְרַק בִּשְׁבִיל זֶה מְחֻיָּב הַשֵּׁם יִתְבָּרַךְ כִּבְיָכוֹל, לִבְרא וּלְקַיֵּם כָּל הָעוֹלָמוֹת בִּשְׁבִיל יִשְׂרָאֵל כַּנַּ''ל כְּדֵי שֶׁיַּעֲשׂוּ רְצוֹנוֹ כַּנַּ''ל וְעַל כֵּן אָז דַּיְקָא כְּשֶׁעוֹשִׂין רְצוֹנוֹ, נִכְלָל הָעוֹלָם בִּבְחִינַת מְחֻיַּב הַמְּצִיאוּת כַּנַּ''ל כִּי כָּל מַה שֶּׁעוֹשִׂין רְצוֹנוֹ יוֹתֵר הֵם נִכְלָלִין בְּיוֹתֵר עִם כָּל הָעוֹלָמוֹת הַתְּלוּיִים בָּהֶם בְּחִיּוּב הַמְּצִיאוּת כִּי עַל יְדֵי שֶׁעוֹשִׂין רְצוֹנוֹ יִתְבָּרַךְ, הֵם חוֹזְרִין וְנִכְלָלִין בּוֹ יִתְבָּרַךְ שֶׁהוּא מְחֻיַּב הַמְּצִיאוּת וְאָז נִכְלָלִין עִמָּהֶם כָּל הָעוֹלָמוֹת הַתְּלוּיִים בְּנַפְשָׁם, בְּחִיּוּב הַמְּצִיאוּת כַּנַּ''ל אַךְ  לִזְכּוֹת לָזֶה לְהִכָּלֵל בְּשָׁרְשׁוֹ, דְּהַיְנוּ לַחֲזר וּלְהִכָּלֵל בְּאַחְדוּת הַשֵּׁם יִתְבָּרַךְ, שֶׁהוּא מְחֻיַּב הַמְּצִיאוּת אי אֶפְשָׁר לִזְכּוֹת, כִּי אִם עַל יְדֵי בִּטּוּל שֶׁיְּבַטֵּל עַצְמוֹ לְגַמְרֵי עַד שֶׁיִּהְיֶה נִכְלָל בְּאַחְדוּתוֹ יִתְבָּרַךְ. וְאִי אֶפְשָׁר לָבוֹא לִידֵי בִּטּוּל, כִּי אִם עַל יְדֵי הִתְבּוֹדְדוּת כִּי עַל יְדֵי שֶׁמִּתְבּוֹדֵד וּמְפָרֵשׁ שִׂיחָתוֹ בֵּינוֹ לְבֵין קוֹנוֹ עַל יְדֵי זֶה הוּא זוֹכֶה לְבַטֵּל כָּל הַתַּאֲווֹת וְהַמִּדּוֹת רָעוֹת עַד שֶׁזּוֹכֶה לְבַטֵּל כָּל גַּשְׁמִיּוּתוֹ, וּלְהִכָּלֵל בְּשָׁרְשׁוֹ. אַךְ עִקַּר הַהִתְבּוֹדְדוּת הוּא בַּלַּיְלָה, בְּעֵת שֶׁהָעוֹלָם פָּנוּי מִטִּרְדַּת הָעוֹלָם הַזֶּה כִּי בַּיּוֹם, עַל יְדֵי שֶׁרוֹדְפִין הָעוֹלָם אַחַר הָעוֹלָם הַזֶּה הוּא מְבַטֵּל וּמְבַלְבֵּל אֶת הָאָדָם מִלְּהִתְדַּבֵּק וּלְהִכָּלֵל בְּהַשֵּׁם יִתְבָּרַךְ וַאֲפִלּוּ אִם הוּא בְּעַצְמוֹ אֵינוֹ טָרוּד אַף עַל פִּי כֵן מֵאַחַר שֶׁהָעוֹלָם טְרוּדִים אָז, וְרוֹדְפִים אָז אַחַר הַבְלֵי הָעוֹלָם הַזֶּה עַל יְדֵי זֶה קָשֶׁה אָז לָבוֹא לִידֵי בִּטּוּל וְגַם צְרִיכִין שֶׁיִּהְיֶה הַהִתְבּוֹדְדוּת בְּמָקוֹם מְיֻחָד דְּהַיְנוּ חוּץ מֵהָעִיר בְּדֶרֶךְ יְחִידִי, בְּמָקוֹם שֶׁאֵין הוֹלְכִים שָׁם בְּנֵי אָדָם כִּי בְּמָקוֹם שֶׁהוֹלְכִים שָׁם בְּנֵי אָדָם בַּיּוֹם, הָרוֹדְפִים אַחַר הָעוֹלָם הַזֶּה אַף עַל פִּי שֶׁכָּעֵת אֵינָם הוֹלְכִים שָׁם הוּא מְבַלְבֵּל גַּם כֵּן הַהִתְבּוֹדְדוּת, וְאֵינוֹ יָכוֹל לְהִתְבַּטֵּל וּלְהִכָּלֵל בּוֹ יִתְבָּרַךְ עַל כֵּן צָרִיךְ שֶׁיֵּלֵךְ לְבַדּוֹ בַּלַּיְלָה בְּדֶרֶךְ יְחִידִי, בְּמָקוֹם שֶׁאֵין שָׁם אָדָם וְשָׁם יֵלֵךְ וְיִתְבּוֹדֵד וִ יפַנֶּה לִבּוֹ וְדַעְתּוֹ מִכָּל עִסְקֵי עוֹלָם הַזֶּה וִיבַטֵּל הַכּל, עַד שֶׁיִּזְכֶּה לִבְחִינַת בִּטּוּל בֶּאֱמֶת הַיְנוּ, שֶׁבַּתְּחִלָּה יַרְבֶּה בִּתְפִלּוֹת וְשִׂיחוֹת בְּהִתְבּוֹדְדוּת בַּלַּיְלָה בְּדֶרֶךְ יְחִידִי כַּנַּ''ל עַד שֶׁיִּזְכֶּה לְבַטֵּל זֶה הַדָּבָר, דְּהַיְנוּ לְבַטֵּל מִדָּה וְתַאֲוָה זאת וְאַחַר כָּךְ יַרְבֶּה עוֹד בַּהִתְבּוֹדְדוּת הַנַּ''ל, עַד שֶׁיְּבַטֵּל מִדָּה וְתַאֲוָה אַחֶרֶת וְכֵן יִנְהַג זְמַן רַב בְּהִתְבּוֹדְדוּת, בַּזְּמַן הַנַּ''ל, וּבַמָּקוֹם הַנַּ''ל עַד שֶׁיְּבַטֵּל הַכּל וְ אַחַר כָּךְ עֲדַיִן נִשְׁאָר מִמֶּנּוּ אֵיזֶה דָּבָר וְכוּ וְאַחַר כָּךְ מְבַטְּלִין גַּם זֶה, עַד שֶׁלּא נִשְׁאָר מִמֶּנּוּ כְּלוּם [פֵּרוּשׁ, כִּי יָכוֹל לִהְיוֹת אַחַר שֶׁבִּטֵּל כָּל הַתַּאֲווֹת וּמִדּוֹת רָעוֹת עֲדַיִן נִשְׁאָר מִמֶּנּוּ כְּלוּם דְּהַיְנוּ שֶׁעֲדַיִן לא בִּטֵּל לְגַמְרֵי הַגֵּאוּת וְהַגַּסּוּת עַד שֶׁנֶּחֱשָׁב בְּעֵינָיו לְאֵיזֶה דָּבָר וְעַל כֵּן צְרִיכִין לְהִתְיַגֵּעַ וּלְהַרְבּוֹת בַּהִתְבּוֹדְדוּת הַנַּ''ל עַד שֶׁלּא יִשָּׁאֵר מִמֶּנּוּ כְּלוּם שֶׁיִּהְיֶה בִּבְחִינַת מָה בֶּאֱמֶת, עַד שֶׁיִּזְכֶּה לִבְחִינַת בִּטּוּל בֶּאֱמֶת] וְאַזַי כְּשֶׁזּוֹכֶה לְבִטּוּל בֶּאֱמֶת, וַאֲזַי נִכְלָל נַפְשׁוֹ בְּשָׁרְשׁוֹ, דְּהַיְנוּ בּוֹ יִתְבָּרַךְ, שֶׁהוּא מְחֻיַּב הַמְּצִיאוּת אֲזַי נִכְלָל כָּל הָעוֹלָם עִם נַפְשׁוֹ בְּשָׁרְשׁוֹ, שֶׁהוּא מְחֻיַּב הַמְּצִיאוּת, כִּי הַכּל תָּלוּי בּוֹ כַּנַּ''ל וַאֲזַי נַעֲשֶׂה כָּל הָעוֹלָם עַל יָדוֹ בִּבְחִינַת מְחֻיַּב הַמְּצִיאוּת כַּנַּ''ל וְעַתָּה תִּרְאֶה פִּלְאֵי פְּלָאוֹת, אֵיךְ כָּל זֶה מְבאָר עַתָּה בְּהַמִּשְׁנָה הַנַּ''ל בָּאֵר הֵיטֵב הַנֵּעוֹר בַּלַּיְלָה כִּפְשׁוּטוֹ, דְּהַיְנוּ שֶׁהוּא נֵעוֹר בַּלַּיְלָה, וּמִתְבּוֹדֵד וּמְפָרֵשׁ שִׂיחָתוֹ בֵּינוֹ לְבֵין קוֹנוֹ וְהַמְהַלֵּךְ בַּדֶּרֶךְ יְחִידִי, הַיְנוּ כַּנַּ''ל, שֶׁהוֹלֵךְ בְּדֶרֶךְ יְחִידִי דַּיְקָא, בְּמָקוֹם שֶׁאֵין בְּנֵי אָדָם הוֹלְכִים שָׁם כַּנַּ''ל כִּי אֲזַי הוּא עִקַּר שְׁלֵמוּת הַהִתְבּוֹדְדוּת, בַּלַּיְלָה, וּבְדֶרֶךְ יְחִידִי דַּיְקָא כַּנַּ''ל כִּי אָז דַּיְקָא יְכוֹלִין לָבוֹא לִבְחִינַת בִּטּוּל כַּנַּ''ל וּמְפַנֶּה לִבּוֹ לְבַטָּלָה דְּהַיְנוּ שֶׁמְּפַנֶּה לִבּוֹ מִכָּל עִסְקֵי הָעוֹלָם הַזֶּה לְבַטָּלָה, כְּדֵי לִזְכּוֹת לִבְחִינַת בִּטּוּל כַּנַּ''ל וְאָז זוֹכֶה שֶׁיֻּכְלַל נַפְשׁוֹ בַּמְחֻיַּב הַמְּצִיאוּת כַּנַּ''ל וַאֲזַי נִכְלָלִין כָּל הָעוֹלָמוֹת עִם נַפְשׁוֹ בַּמְחֻיַּב הַמְּצִיאוּת כַּנַּ''ל הֲרֵי זֶה מִתְחַיֵּב בְּנַפְשׁוֹ, שֶׁנִּכְלָל כָּל הָעוֹלָם בִּבְחִינַת מְחֻיַּב הַמְּצִיאוּת עִם נַפְשׁוֹ כִּי עַל יְדֵי הַהִתְבּוֹדְדוּת הַנַּ''ל, זָכָה לִבְחִינַת בִּטּוּל, עַד שֶׁנִּכְלָל נַפְשׁוֹ בְּחִיּוּב הַמְּצִיאוּת וְעַל יְדֵי זֶה נִכְלָל כָּל הָעוֹלָם עִם נַפְשׁוֹ בְּחִיּוּב הַמְּצִיאוּת כַּנַּ''ל וְנַעֲשֶׂה נַפְשׁוֹ וְכָל הָעוֹלָם בִּבְחִינַת מְחֻיַּב הַמְּצִיאוּת כַּנַּ''ל, וְזֶהוּ: הֲרֵי זֶה מִתְחַיֵּב בְּנַפְשׁוֹ כַּנַּ''ל [וְהֵא לְךָ לְשׁוֹן רַבֵּנוּ זַ''ל מֵהַתּוֹרָה הַזּאת שֶׁכְּתָבָהּ בְּתַכְלִית הַקִּצּוּר] הַמְהַלֵּךְ בַּדֶּרֶךְ יְחִידִי, הַנֵּעוֹר בַּלַּיְלָה וְכוּ דַּע שֶׁ עִקַּר הַבִּטּוּל, שֶׁאָדָם מְבַטֵּל יֵשׁוּתוֹ וְנַעֲשֶׂה אַיִן, וְנִכְלָל בְּאַחְדוּת הַשֵּׁם יִתְבָּרַךְ אֵין זֶה אֶלָּא עַל יְדֵי הִתְבּוֹדְדוּת וְהַהִתְבּוֹדְדוּת צָרִיךְ מָקוֹם וּזְמַן מְיֻחָד, שֶׁלּא יְבַלְבְּלוּ אוֹתוֹ הַמּוֹנְעִים וְהַזְּמַן הוּא בַּלַּילָה, הַיְנוּ הַנֵּעוֹר בַּלַּיְלָה, שֶׁאָז הַכּל יְשֵׁנִים וְהַמָּקוֹם הוּא בְּדֶרֶךְ יְחִידִי, וְלא בְּדֶרֶךְ הָרַבִּים, שֶׁלּא יַפְסִיקֶנּוּ עוֹבְרֵי דְּרָכִים אֶלָּא דַּיְקָא בְּדֶרֶךְ שֶׁאֵין רַבִּים הוֹלְכִים שָׁם שָׁם יֵלֵךְ וְיִתְבּוֹדֵד וְהַיְנוּ וְהַמְהַלֵּךְ בַּדֶּרֶךְ יְחִידִי וְ אָז יָכוֹל לְפַנּוֹת לִבּוֹ מִכּל וָכל, וְיָכוֹל לָבוֹא לְבִטּוּל כָּל הַיֵּשׁוּת וְהַיְנוּ וְהַמְפַנֶּה לִבּוֹ לְבַטָּלָה וְ אָז כְּשֶׁנִּתְבַּטֵּל לְגַמְרֵי, אֲזַי הוּא נִכְלָל בְּאַחְדוּת הַשֵּׁם יִתְבָּרַךְ וְאָז הוּא בָּא לִבְחִינַת מְחֻיָּב כִּי הַקָּדוֹשׁ בָּרוּךְ הוּא מְחֻיַּב הַמְּצִיאוּת וְכָל הַדְּבָרִים הֵם אֶפְשַׁר הַמְּצִיאוּת וּכְשֶׁנִּתְבַּטֵּל וְנִכְלָל בְּאַחְדוּתוֹ אֲזַי הוּא יוֹצֵא מִבְּחִינַת אֶפְשָׁר, וְנִכְלָל בַּמְחֻיָּב וְזֶה בְּחִינַת: הֲרֵי זֶה מִתְחַיֵּב בְּנַפְשׁוֹ


~ נג - עִקַּר הוֹלָדָה תָּלוּי בְּהֵ''א

[לְשׁוֹן רַבֵּנוּ, זִכְרוֹנוֹ לִבְרָכָה] עִקַּר הוֹלָדָה תָּלוּי בְּהֵ''א, בִּבְחִינַת (בְּרֵאשִׁית מ''ז) : ''הֵא לָכֶם זֶרַע'' וְאַבְרָהָם וְשָׂרָה לא הוֹלִידוּ, עַד שֶׁהִגִּיעוּ לַהֵ''א הַזּאת (עיין ז''ח שה''ש ע''פ נאוו לחייך) כִּי עִקַּר הוֹלָדָה עַל יְדֵי הַדַּעַת בִּבְחִינַת (שָׁם ד) ''וַיֵּדַע אָדָם'' וְכוּ, וְקָטָן אֵינוֹ מוֹלִיד (סַנְהֶדְרִין ס''ח:) וְעִקַּר הַדַּעַת, הַיְנוּ שֶׁיִּשְׁתַּמֵּשׁ בְּדַעְתּוֹ הַיְנוּ שֶׁיּוֹצִיא אֶת שִׂכְלוֹ מִכּחַ אֶל הַפּעַל כִּי גַּם לְקָטָן יֵשׁ דַּעַת אֲבָל אֵצֶל הַקָּטָן עֲדַיִן הַדַּעַת בְּכחַ וְלא בְּפעַל כִּי לא הִשְׁתַּמֵּשׁ בְּדַעְתּוֹ, וְלא הוֹצִיא אוֹתוֹ מִכּחַ אֶל הַפּעַל וּמִי שֶׁהוּא שָׁלֵם בְּדַעְתּוֹ שֶׁהוֹצִיא אוֹתוֹ מִכּחַ אֶל הַפּעַל וְהִשִּׂיג בְּדַעְתּוֹ מַה שֶּׁאֶפְשָׁר לְדַעַת הָאָדָם לְהַשִּׂיג בְּדַעְתּוֹ אֲזַי הוּא קָרוֹב לְדַעַת הַקָּדוֹשׁ בָּרוּך הוּא וְאֵין חִלּוּק בֵּין דַּעַת הָאָדָם לְדַעַת הַשֵּׁם יִתְבָּרַך אֶלָּא חֲמִשָּׁה דְּבָרִים כַּמּוּבָא וְאָז דַּעְתּוֹ יוֹנֵק מִדַּעַת הַשֵּׁם יִתְבָּרַך, שֶׁהִיא בְּחִינַת הֵ''א, וְאָז מוֹלִיד וּלְהַשְׁלִים אֶת דַּעְתּוֹ, שֶׁיְּהֵא שָׁלֵם בְּדַעַת אִי אֶפְשָׁר אֶלָּא עַל יְדֵי עֵסֶק שֶׁעוֹסֵק עִם בְּנֵי אָדָם לְקָרְבָם לַעֲבוֹדַת הַשֵּׁם יִתְבָּרַך עַל יְדֵי זֶה נִשְׁלָם דַּעְתּוֹ כִּי הֵם מְחַדְּדִין דַּעְתּוֹ, בִּבְחִינוֹת וּמִתַּלְמִידַי יוֹתֵר מִכֻּלָּן (מַכּוֹת י) וּבִשְׁבִיל זֶה תַּלְמִידִים נִקְרָאִים בָּנִים (סִפְרִי פָּרָשַׁת וָאֶתְחַנַן עַל פָּסוּק וְשִׁנַּנְתָּם לְבָנֶיךָ), כִּי עַל יָדָם בָּא הַהוֹלָדָה וּבִשְׁבִיל זֶה אַבְרָהָם וְשָׂרָה טָרְחוּ אֶת עַצְמָן לְגַיֵּר גֵּרִים כִּי עַל יְדֵי זֶה הִשְׁלִימוּ דַּעְתָּם, וְנִתְקָרְבוּ לַהֵ''א הַזּאת הַיְנוּ לְדַעַת הַשֵּׁם יִתְבָּרַך וְזָכוּ לְבָנִים כִּי עַל יְדֵי גֵּרִים נִתְגַּדֵּל דַּעְתָּם, בִּבְחִינַת וּמִתַּלְמִידַי יוֹתֵר מִכֻּלָּם. אֲבָל מִי שֶׁאֵין שָׁלֵם בְּדַעְתּוֹ, וְהוּא רָחוֹק מִדַּעַת הָאָדָם כָּל שֶׁכֵּן מִדַּעַת הַשֵּׁם יִתְבָּרַך שֶׁהוּא בְּחִינַת הֵ''א וַאֲזַי הוּא קָטָן וְאֵין מוֹלִיד וְזֶה הַטַּעַם שֶׁהַצַּדִּיקִים מְיַגְּעִים אֶת עַצְמָן וְרוֹדְפִים אַחַר בְּנֵי אָדָם לְקָרְבָם לַעֲבוֹדָתוֹ יִתְבָּרַך אֵין זֶה כְּדֵי לְהַרְבּוֹת כְּבוֹדָם, חַס וְשָׁלוֹם אֶלָּא כְּדֵי לְהַשְׁלִים דַּעְתָּם בִּבְחִינוֹת וּמִתַּלְמִידַי יוֹתֵר מִכֻּלָּם. וּבִשְׁבִיל זֶה בְּיַד הַצַּדִּיקִים לִפְקד עֲקָרוֹת כִּי הֵם שְׁלֵמִים בְּדַעַת וּקְרוֹבִים לְדַעַת עֶלְיוֹן וְאֵין בֵּין דַּעְתָּם לְדַעַת הַשֵּׁם יִתְבָּרַך אֶלָּא חֲמִשָּׁה דְּבָרִים כַּנַּ''ל וַחֲמִשָּׁה דְּבָרִים, הִיא הִיא דַּעַת הַשֵּׁם יִתְבָּרַך שֶׁמִּשָּׁם הַהוֹלָדָה וְזֶה (בְּרָכוֹת נ''ז:) שְׁלשָׁה דְּבָרִים מַרְחִיבִין דַּעְתּוֹ שֶׁל אָדָם, אִשָּׁה נָאָה, וְדִירָה, וְכֵלִים אִשָּׁה, הַיְנוּ הַחֹמֶר מְכֻנֶּה בְּשֵׁם אִשָּׁה שֶׁיְּהֵא לוֹ חֹמֶר מְמֻזָּג בַּמֶּזֶג הַשָּׁוֶה, שֶׁיְּהֵא רָאוּי לְקַבֵּל שֵׂכֶל. וְדִירָה נָאָה, הַיְנוּ הַיִּרְאָה, כַּמַּאֲמָר (שַׁבָּת ל''א:) : חֲבָל עַל מָאן דְּלֵית לֵהּ דַּרְתָא כִּי צָרִיך שֶׁיְּהֵא יִרְאַת חֶטְאוֹ קוֹדֶמֶת לְחָכְמָתוֹ (אָבוֹת פֶּרֶק ג) וְכֵלִים, הַיְנוּ תַּלְמִידִים הֲגוּנִים שֶׁיְּקַבְּלוּ מִמֶּנּוּ וּכְשֶׁיֵּשׁ לוֹ כָּל אֵלּוּ הֲכָנוֹת, יָכוֹל לָבוֹא לִשְׁלֵמוּת הַדַּעַת. וְאֵלּוּ הֵן חֲמִשָּׁה דְּבָרִים שֶׁנִּבְדָּל מַדָּעוֹ מִן מַדָּעֵנוּ הָרִאשׁוֹן, שֶׁבְּמַדָּעוֹ הָאֶחָד יוֹדֵעַ יְדִיעוֹת רַבּוֹת, וְאֵין רִבּוּי בְּמַדָּעוֹ. הַשֵּׁנִי, יוֹדֵעַ הַדְּבָרִים קדֶם הִמָּצְאָם, אֲפִלּוּ כְּשֶׁאֵין לָהֶם הֲוָיָה כְּלָל וְהַשְּׁלִישִׁי, שֶׁמַּדָּעוֹ מַקִּיף דְּבָרִים שֶׁאֵין לָהֶם תַּכְלִית. וְהַרְבִיעִי, שֶׁאֵין שִׁנּוּי בִּידִיעָתוֹ וְאֵין שִׁנּוּי כְּשֶׁיּוֹדֵעַ הַדָּבָר בְּכחַ, וְאַחַר כָּך שׁבפּעַל. וְהַחֲמִישִׁי שֶׁיְּדִיעָתוֹ אֵין מוֹצִיא הַדָּבָר מֵאֶפְשָׁרוּתוֹ [עַד כָּאן לְשׁוֹנוֹ, זִכְרוֹנוֹ לִבְרָכָה] [וְהֵא לְך נֻסְחָא שְׁנִיָּה שֶׁכָּתַבְתִּי בְּעַצְמִי קְצָת מִזֶּה כְּפִי מַה שֶּׁשָּׁמַעְתִּי וְזֶהוּ:] כְּשֶׁאָדָם זוֹכֶה לִשְׁלֵמוּת הַדַּעַת הַיְנוּ שֶׁזּוֹכֶה לָדַעַת שֶׁאִי אֶפְשָׁר לְאָדָם לֵידַע יוֹתֵר אֲזַי יֵשׁ הֶפְרֵשׁ בֵּין דַּעַת הָאָדָם בִּשְׁלֵמוּת, לְדַעַת הַשֵּׁם יִתְבָּרַך בְּחָמֵשׁ בְּחִינוֹת וְהֵם מְפרָשִׁים בַּסְּפָרִים וְצָרִיך הָאָדָם לְהִשְׁתַּדֵּל שֶׁיַּגִּיעַ לִשְׁלֵמוּת הַדַּעַת מַה שֶּׁאִי אֶפְשָׁר לְאָדָם לֵידַע יוֹתֵר וְלא יִהְיֶה הֶפְרֵשׁ בֵּין דַּעְתּוֹ לְדַעַת הַשֵּׁם יִתְבָּרַך רַק בַּחֲמִשָּׁה דְּבָרִים אֵלּוּ שֶׁאֵלּוּ חֲמִשָּׁה דְּבָרִים אִי אֶפְשָׁר לְשֵׂכֶל אֱנוֹשִׁי לָדַעַת אִם לא מִי שֶׁהוּא לְמַעְלָה מִמִּין אֱנוֹשִׁי אַך לִזְכּוֹת לִשְׁלֵמוּת הַדַּעַת, הוּא עַל יְדֵי גֵּרִים כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה. הַרְבֵּה לָמַדְתִּי מֵרַבּוֹתַי וּמִתַּלְמִידַי יוֹתֵר מִכֻּלָּם כִּי עַל יְדֵי שֶׁכָּל אֶחָד מַקְשֶׁה וְשׁוֹאֵל כִּי כָּל אֶחָד יֵשׁ לוֹ מְנִיעָה לַעֲבוֹדַת הַשֵּׁם יִתְבָּרַך וְצָרִיך לְהָשִׁיב לְכָל אֶחָד עַל שְׁאֵלָתוֹ עַל יְדֵי זֶה נִשְׁלָם דַּעְתּוֹ וְעַל יְדֵי זֶה זוֹכֶה לְבָנִים כִּי קָטָן אֵינוֹ מוֹלִיד כִּי אֵין לוֹ דַּעַת הַשָּׁלֵם אַך כְּשֶׁזּוֹכֶה לְדַעַת הַשָּׁלֵם, זוֹכֶה לְבָנִים וְעַל כֵּן בְּאַבְרָהָם שֶׁהוּא הָיָה מְגַיֵּר אֲנָשִׁים, וְשָׂרָה מְגַיֶּרֶת נָשִׁים (בְּרֵאשִׁית רַבָּה פָּרָשָׁה ל''ט) עַל יְדֵי זֶה זָכָה לִשְׁלֵמוּת הַדַּעַת שֶׁלּא הָיָה הֶפְרֵשׁ בֵּין דַּעְתּוֹ לְדַעַת הַשֵּׁם יִתְבָּרַך אֶלָּא אֵלּוּ הַחֲמִשָּׁה דְּבָרִים וְעַל יְדֵי זֶה זָכָה לְהַהֵ''א הַנַּ''ל וְעַל כֵּן אַבְרָם אֵינוֹ מוֹלִיד אַבְרָהָם מוֹלִיד (שָׁם פָּרָשָׁה מ''ד) כִּי עַל יְדֵי שְׁלֵמוּת הַדַּעַת, שֶׁהוּא בְּחִינַת הֵ''א, זָכָה לְהוֹלִיד


~ נד - וַיְהִי מִקֵּץ שְׁנָתַיִם יָמִים

וַיְהִי מִקֵּץ שְׁנָתַיִם יָמִים וּפַרְעה חֹלֵם וְהִנֵּה עמֵד עַל הַיְאר וְהִנֵּה מִן הַיְאר עלת שֶׁבַע פָּרוֹת וְכוּ (בְּרֵאשִׁית מ''א) ה אֱלקַי גָּדַלְתָּ מְאד הוֹד וְהָדָר לָבָשְׁתָּ עטֶה אוֹר כַּשַּׂלְמָה נוֹטֶה שָׁמַיִם כַּיְּרִיעָה (תְּהִלִּים ק''ד) א. כִּי צְרִיכִין לִשְׁמר מְאד אֶת הַזִּכָּרוֹן, שֶׁלּא יִפּל לְשִׁכְחָה, בְּחִינַת מִיתַת הַלֵּב וְעִקַּר הַזִּכָּרוֹן הוּא לִזְכּר תָּמִיד בְּעָלְמָא דְּאָתֵי שֶׁלּא יִהְיֶה בְּדַעְתּוֹ, חַס וְשָׁלוֹם, שֶׁאֵין עוֹלָם אֶלָּא אֶחָד וְעַל יְדֵי מַה שֶּׁמְּדַבֵּק מַחֲשַׁבְתּוֹ בְּעָלְמָא דְּאָתֵי עַל יְדֵי זֶה נַעֲשֶׂה יִחוּד ה אֱלקַי הַנַּ''ל. [כִּי ה אֱלקִים הוּא בְּחִינַת שֵׁם מָלֵא, שֶׁהוּא בְּחִינַת עָלְמָא דְּאָתֵי כַּמּוּבָא וְכֵן מְבאָר בְּסָבָא (מִשְׁפָּטִים דַּף צ''ח) עַל פָּסוּק זֶה ה אֱלקַי דָּא שֵׁרוּתָא דִּמְהֵמְנוּתָא, סְלִיקוּ דְּמַחֲשָׁבָה דְּעָלְמָא דְּאָתֵי] ב. וּבְחִינָה זוֹ, לִזְכּר תָּמִיד בָּעוֹלָם הַבָּא דְּהַיְנוּ לְאַדְבָּקָא מַחֲשַׁבְתֵּהּ בְּעָלְמָא דְּאָתֵי הוּא בִּכְלָלִיּוּת וּבִפְרָטִיּוּת בִּכְלָלִיּוּת כָּך רָאוּי לִהְיוֹת מִנְהַג יִרְאֵי הַשֵּׁם תֵּכֶף בַּבּקֶר בַּהֲקִיצוֹ, קדֶם שֶׁיַּתְחִיל שׁוּם דָּבָר, יִזְכּר מִיָּד בְּעָלְמָא דְּאָתֵי וְאַחַר כָּך יַעֲשֶׂה זאת בִּפְרָטִיּוּת כִּי כָּל הָעוֹלָם הַזֶּה הוּא הִתְלַבְּשׁוּת מַדְרֵגוֹת הַתַּחְתּוֹנוֹת שֶׁל הַקְּדֻשָּׁה הַיְנוּ בְּחִינַת רַגְלִין שֶׁל הַקְּדֻשָּׁה, בִּבְחִינַת (יְשַׁעְיָה ס''ו) ''וְהָאָרֶץ הֲדם רַגְלָי'' אַף שֶׁגַּם מַדְרֵגוֹת הָעֶלְיוֹנוֹת שֶׁל הַקְּדֻשָּׁה יֵשׁ מֵהֶם גַּם כֵּן הִתְגַּלּוּת בָּעוֹלָם הַזֶּה אַך שֶׁאֵין הַהִתְגַּלּוּת מִתְלַבֵּשׁ בְּעֶצֶם בְּזֶה הָעוֹלָם כִּי אִם הֶאָרָה שֶׁמֵּאִיר בִּבְחִינַת רַגְלִין אֲבָל בְּחִינַת רַגְלִין, מִתְגַּלִּין בְּעֶצֶם בְּזֶה הָעוֹלָם וְכָל יוֹם יֵשׁ בּוֹ מַחֲשָׁבָה דִּבּוּר וּמַעֲשֶׂה וְהַקָּדוֹשׁ בָּרוּך הוּא מְצַמְצֵם אֱלקוּתוֹ מֵאֵין סוֹף עַד אֵין תַּכְלִית עַד נְקֻדַּת הַמֶּרְכָּז שֶׁל עוֹלָם הַגַּשְׁמִי שֶׁעוֹמֵד עָלָיו וּמַזְמִין לוֹ לְכָל אָדָם מַחֲשָׁבָה דִּבּוּר וּמַעֲשֶׂה לְפִי הַיּוֹם וּלְפִי הָאָדָם וּלְפִי הַמָּקוֹם וּמַלְבִּישׁ לוֹ בְּזאת הַמַּחֲשָׁבָה דִּבּוּר וּמַעֲשֶׂה שֶׁמַּזְמִין לוֹ רְמָזִים כְּדֵי לְקָרְבוֹ לַעֲבוֹדָתוֹ בְּכֵן צָרִיך לְהַעֲמִיק מַחֲשַׁבְתּוֹ בָּזֶה וּלְהַגְדִּיל בִּינָתוֹ וּלְהָבִין מַהוּ הָרְמִיזוֹת בִּפְרָטִיּוּת שֶׁמְּלֻבָּשׁ בְּזאת הַמַּחֲשָׁבָה דִּבּוּר וּמַעֲשֶׂה שֶׁל זֶה הַיּוֹם שֶׁהִזְמִין לוֹ הַשֵּׁם יִתְבָּרַך הֵן מְלָאכָה אוֹ מַשָּׂא וּמַתָּן וְכָל מַה שֶּׁמַּזְמִין לוֹ הַשֵּׁם יִתְבָּרַך בְּכָל יוֹם צָרִיך לְהַעֲמִיק וּלְהַגְדִּיל מַחֲשַׁבְתּוֹ בָּזֶה כְּדֵי לְהָבִין רְמִיזוֹתָיו שֶׁל הַשֵּׁם יִתְבָּרַך אַך הַהַגְדָּלוֹת הַשֵּׂכֶל בָּזֶה, צָרִיך לִהְיוֹת בְּמִדָּה שֶׁלּא יֵצֵא מִגְּבוּל הַקְּדֻשָּׁה רַק לְפִי שֵׂכֶל אֱנוֹשִׁי שֶׁלּוֹ כֵּן יַגְדִּיל הַמַּחֲשָׁבָה בָּזֶה וְכֵן לא יִסְתַּכֵּל בָּזֶה לְמַעְלָה מִמַּדְרֵגָתוֹ כִּי בַּמֻּפְלָא מִמְּך אַל תִּדְרשׁ (חֲגִיגָה י''ג) וְזֶה גָּדַלְתָּ מְאד, הוֹד וְהָדָר לָבָשְׁתָּ הַיְנוּ כְּשֶׁרוֹצֶה לִקַּח דָּבָר מִזֶּה הָעוֹלָם שֶׁהוּא בְּחִינַת: ''הוֹד וְהָדָר לָבָשְׁתָּ'' שֶׁהֵם בְּחִינַת רַגְלִין הַמְלֻבָּשִׁין בְּזֶה הָעוֹלָם יִהְיֶה בִּבְחִינַת גָּדַלְתָּ מְאד הַיְנוּ שֶׁהַהַגְדָּלַת הַשֵּׂכֶל, יִהְיֶה בְּמִדָּה וּבְצִמְצוּם וְזֶה מְאד, שֶׁהוּא סִטְרָא דִּשְׂמָאלָא שֶׁמִּמֶּנּוּ הַצִּמְצוּם [כְּמוֹ שֶׁכָּתוּב בְּסָבָא שָׁם מְאד, דָּא הוּא סִטְרָא דִּשְׂמָאלָא] [כִּי הָרַגְלִין הֵם בְּחִינַת נֶצַח וָהוֹד, שֶׁהֵם בְּחִינַת הוֹד וְהָדָר וּכְמוֹ שֶׁכָּתוּב בְּסָבָא הַנַּ''ל ''הוֹד וְהָדָר לָבָשְׁתָּ'', אִלֵּין תְּרֵי בַּדֵּי עֲרָבוֹת וְכוּ עַיֵּן שָׁם שֶׁהֵם בְּחִינַת נֶצַח וָהוֹד בְּחִינַת רַגְלִין כַּיָּדוּעַ]. וַאֲפִלּוּ מִי שֶׁיּוֹדֵעַ וּמֵבִין בָּזֶה הַיְנוּ שֶׁזּוֹכֶה לְהָבִין הָרְמָזִים שֶׁמְּרַמֵּז לוֹ הַשֵּׁם יִתְבָּרַך בְּכָל דָּבָר וְאִם כֵּן יִרְצֶה לַעֲסֹק רַק בָּזֶה, הַיְנוּ שֶׁיַּעֲסֹק רַק בְּעִסְקֵי הָעוֹלָם הַזֶּה מֵאַחַר שֶׁהוּא מֵבִין הָרְמָזִים שֶׁהַשֵּׁם יִתְבָּרַך מְרַמֵּז בָּהֶם אַך בֶּאֱמֶת אֵינוֹ כֵּן כִּי צָרִיך הָאָדָם שֶׁיִּהְיֶה לוֹ הִסְתַּפְּקוּת לְהִסְתַּפֵּק מִזֶּה הָעוֹלָם, רַק בַּמֶּה שֶּׁצָּרִיך לוֹ בְּהֶכְרֵחִיּוּת מִזֶּה הָעוֹלָם וְזֶה מֵחֲמַת שְׁנֵי טְעָמִים א מֵחֲמַת שֶׁזּאת הַקְּדֻשָּׁה הַמְּלֻבֶּשֶׁת בְּעִסְקֵי הָעוֹלָם הַזֶּה הוּא בְּחִינַת רַגְלִין (תְּהִלִּים מ''ט) : ''עֲוֹן עֲקֵבַי יְסֻבֵּנִי'' שֶׁהַקְּלִפּוֹת מְסַבְּבִין אוֹתָהּ תָּמִיד, וְרוֹצִין לִינק מֵהֶם עַל כֵּן הוּא מָקוֹם מְסֻכָּן בְּכֵן צָרִיך לְהִסְתַּפֵּק רַק בְּהֶכְרֵחִיּוּת וְעוֹד, מֵחֲמַת שֶׁיֵּשׁ עֲבוֹדָה גְּבוֹהָה מִזּוֹ, שֶׁהוּא קְדֻשָּׁה גְּבוֹהָה מִמֶּנָּה וְצָרִיך לַעֲבד הַשֵּׁם יִתְבָּרַך בְּאוֹתָן הָעֲבוֹדוֹת וְהַקְּדֻשּׁוֹת הַגְּבוֹהוֹת מִזֶּה [הַיְנוּ, שֶׁאֲפִלּוּ הַצַּדִּיק וְהֶחָכָם שֶׁיֵּשׁ לוֹ מחַ גָּדוֹל עַד שֶׁיָּכוֹל לְהָבִין אֶת הָרְמָזִים שֶׁהַשֵּׁם יִתְבָּרַך מְרַמֵּז לוֹ בְּכָל דָּבָר בְּכָל יוֹם, אֲפִלּוּ בְּעִסְקֵי חֹל וְעַל יְדֵי זֶה הוּא יָכוֹל לַעֲבד אֶת הַשֵּׁם יִתְבָּרַך בְּכָל הַדְּבָרִים שֶׁבָּעוֹלָם אֲפִלּוּ בְּעִסְקֵי חֹל וְאִם כֵּן יִרְצֶה, חַס וְשָׁלוֹם, לַעֲסֹק רַק בָּזֶה, דְּהַיְנוּ בְּעִסְקֵי חֹל מֵאַחַר שֶׁהוּא יוֹדֵעַ הָרְמָזִים שֶׁיֵּשׁ בָּהֶם וְיָכוֹל לְהִתְקָרֵב לַעֲבוֹדַת הַשֵּׁם יִתְבָּרַך עַל יָדָם אֲבָל בֶּאֱמֶת אֵינוֹ כֵּן כִּי אָסוּר לְהַרְבּוֹת בְּעִסְקֵי הָעוֹלָם הַזֶּה אֲפִלּוּ לְמִי שֶׁיּוֹדֵעַ וּמֵבִין הָרְמָזִים הַנַּ''ל מֵחֲמַת שְׁנֵי הַטְּעָמִים הַנַּ''ל א מֵחֲמַת שֶׁזּאת הָעֲבוֹדָה בְּעִסְקֵי הָעוֹלָם הַזֶּה הוּא מָקוֹם מְסֻכָּן מְאד וְכוּ כַּנַּ''ל וְהַב מֵחֲמַת שֶׁיֵּשׁ קְדֻשָּׁה וַעֲבוֹדָה גְּבוֹהָה מִזֶּה, דְּהַיְנוּ קְדֻשַּׁת הַתּוֹרָה וְהַמִּצְווֹת וְעַל כֵּן אֲפִלּוּ מִי שֶׁיּוֹדֵעַ הָרְמָזִים הַנַּ''ל הוּא צָרִיך הִסְתַּפְּקוּת, לְהִסְתַּפֵּק מִזֶּה הָעוֹלָם בְּהֶכְרֵחִיּוּת לְבַד כַּנַּ''ל] וְהַהִסְתַּפְּקוּת הוּא בְּחִינַת עוֹטֶה אוֹר כַּשַּׂלְמָה הַיְנוּ בְּחִינַת אוֹר מָלֵא כִּי הָרְשָׁעִים שֶׁאֵין לָהֶם הַהִסְתַּפְּקוּת, בִּבְחִינַת (מִשְׁלֵי י''ג) ''וּבֶטֶן רְשָׁעִים תֶּחְסָר'' אֶצְלָם מְארת חָסֵר בִּבְחִינַת (שָׁם ג) ''מְאֵרַת ה בְּבֵית רָשָׁע'' אֲבָל בַּצַּדִּיקִים שֶׁיֵּשׁ לָהֶם הַהִסְתַּפְּקוּת, בִּבְחִינַת: ''צַדִּיק אכֵל לְשׂבַע נַפְשׁוֹ'' (שָׁם י''ג) אֶצְלָם הוּא אוֹר מָלֵא (בְּרֵאשִׁית א) ''וַיַּרְא אֱלקִים אֶת הָאוֹר כִּי טוֹב'' אֵין טוֹב אֶלָּא צַדִּיק, שֶׁנֶּאֱמַר (יְשַׁעְיָה ג) : ''אִמְרוּ צַדִּיק כִּי טוֹב'' (יוֹמָא ל''ח:). וַאֲפִלּוּ מִזֶּה הַהִסְתַּפְּקוּת גּוּפֵהּ, צָרִיך לְהַפְרִישׁ מִמֶּנּוּ לִצְדָקָה נוֹטֶה שָׁמַיִם כַּיְרִיעָה (עיין תקון ה''א) כִּי אֲרוֹן הַבְּרִית, שֶׁהוּא בְּחִינַת עָנִי הִיא תַּחַת הַיְרִיעָה וְהַיְרִיעָה מַשְׁפִּיעַ לַאֲרוֹן הַבְּרִית וְזֶה בְּחִינַת צְדָקָה [פֵּרוּשׁ, כִּי עַל יְדֵי צְדָקָה שֶׁמַּשְׁפִּיעַ הַנּוֹתֵן לְהַמְקַבֵּל עַל יְדֵי זֶה נַעֲשֶׂה יִחוּד צַדִּיק וּכְנֶסֶת יִשְׂרָאֵל שֶׁבְּחִינַת צַדִּיק מַשְׁפִּיעַ לִכְנֶסֶת יִשְׂרָאֵל שֶׁזֶּה בְּחִינַת הַשְׁפָּעַת הַיְרִיעָה לַאֲרוֹן הַבְּרִית בְּחִינַת ''נוֹטֶה שָׁמַיִם כַּיְרִיעָה'' כַּנַּ''ל] ג. וַהֲמוֹן עַם, שֶׁאֵין לָהֶם זֶה הַשֵּׂכֶל לְהַעֲמִיק בְּכָל זֶה, לְהָבִין הָרְמָזִים כַּנַּ''ל נַעֲשֶׂה אֶצְלָם כָּל זֶה מִמֵּילָא עַל יְדֵי שֵׁנָה, וְצִיצִית, וּתְפִלִּין וְתוֹרָה, וּתְפִלָּה, וּמַשָּׂא וּמַתָּן כִּי הַשֵּׁנָה, הִיא בְּחִינַת לְאַדְבָּקָא מַחֲשַׁבְתָּא בְּעָלְמָא דְּאָתֵי בִּכְלָלִיּוּת כַּנַּ''ל, בְּחִינַת ה אֱלקַי הַנַּ''ל כִּי בִּשְׁעַת שֵׁנָה, הַנְּשָׁמָה עוֹלָה לְעָלְמָא דְּאָתֵי (עיין זוהר לך לך פ''ג:). וְצִיצִית וּתְפִלִּין, הֵם בְּחִינַת: ''גָּדַלְתָּ מְאד'' [כִּי תְּפִלִּין, הֵם בְּחִינַת מחִין כַּיָּדוּעַ הַיְנוּ בְּחִינַת הַגְדָּלַת הַשֵּׂכֶל לְהָבִין כָּל הָרְמָזִים שֶׁמְּרַמֵּז לוֹ הַשֵּׁם יִתְבָּרַך בְּכָל יוֹם כַּנַּ''ל] וְצִיצִית, הוּא בְּחִינַת הַצִּמְצוּם הַנַּ''ל, שֶׁהוּא בְּחִינַת מְאד הַנַּ''ל כְּמוֹ שֶׁכָּתוּב בַּזּהַר (שְׁלַח לְך דַּף קע''ה), שֶׁהוּא בְּחִינַת צִמְצוּם וְעַל כֵּן צִיצִית קוֹדֶם לִתְפִלִּין בִּבְחִינַת (שִׁיר הַשִּׁירִים ב) ''שְׂמאלוֹ תַּחַת לְראשִׁי'', וְאַחַר כָּךְ: ''וִימִינוֹ תְּחַבְּקֵנִי'' (עיין מ''ר שה''ש) [כִּי שְׂמאל הוּא בְּחִינַת דִּין, בְּחִינַת צִמְצוּם, שֶׁהוּא בְּחִינַת צִיצִית כַּנַּ''ל וְיָמִין הוּא בְּחִינַת מחִין, בְּחִינַת תְּפִלִּין כַּנַּ''ל]. וְתוֹרָה, הִיא בְּחִינַת הַהִסְתַּפְּקוּת הַנַּ''ל כִּי הַתּוֹרָה הִיא בְּחִינַת עֵץ הַחַיִּים דְּמָזוֹן לְכֻלָּא בֵּיה (עיין זוהר בראשית) כ''ו הַיְנוּ שֶׁיֵּשׁ לְכָל אֶחָד דֵּי סִפּוּקוֹ מִמֶּנָּה נִמְצָא שֶׁהִיא בְּחִינַת הִסְתַּפְּקוּת וְגַם בְּלִמּוּד הַתּוֹרָה בְּעַצְמָהּ, יֵשׁ בְּחִינַת הִסְתַּפְּקוּת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (אָבוֹת פֶּרֶק ב) לא עָלֶיך הַמְּלָאכָה לִגְמר וְעַל כֵּן, לִמּוּד הַתּוֹרָה הוּא בְּחִינַת הַהִסְתַּפְּקוּת הַנַּ''ל וַאֲפִלּוּ הֶהָמוֹן שֶׁאֵינָם יְכוֹלִים לִלְמד הֵם מְקַיְּמִין עֵסֶק הַתּוֹרָה בַּמֶּה שֶׁקּוֹרִין קְרִיאַת שְׁמַע כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מְנָחוֹת צ''ט:) וּתְפִלָּה, הוּא בְּחִינַת: ''הוֹד וְהָדָר'' הַנַּ''ל (כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה, שַׁבָּת י) הַיְנוּ בְּחִינַת: ''הָאָרֶץ הֲדם רַגְלָי'' הַנַּ''ל הַיְנוּ בְּחִינַת רַגְלֵי הַקְּדֻשָּׁה הַמְלֻבָּשִׁין בְּזֶה הָעוֹלָם כַּנַּ''ל. וּמַשָּׂא וּמַתָּן, הִיא בְּחִינַת: ''נוֹטֶה שָׁמַיִם כַּיְרִיעָה'' הַנַּ''ל הַיְנוּ בְּחִינַת יִחוּד צַדִּיק וּכְנֶסֶת יִשְׂרָאֵל הַנַּ''ל כִּי צַדִּיק וּכְנֶסֶת יִשְׂרָאֵל, הֵם בְּחִינַת מַשָּׂא וּמַתָּן הַצַּדִּיק נִקְרָא מַשָּׂא, כִּי הוּא נוֹשֵׂא אֶת הָעוֹלָם ''כַּאֲשֶׁר יִשָּׂא הָאוֹמֵן אֶת הַיּוֹנֵק'' (בְּמִדְבַּר י''א) וְהוּא נוֹשֵׂא כָּל הַבְּרָכוֹת, כְּמוֹ שֶׁכָּתוּב (מִשְׁלֵי י) : ''וּבְרָכוֹת לְראשׁ צַדִּיק'' כְּמוֹ שֶׁכָּתוּב (תְּהִלִּים כ''ד) : ''יִשָּׂא בְרָכָה מֵאֵת ה'' וְהוּא נוֹשֵׂא הַטִּפָּה זַרְעִיִּית שֶׁל כָּל הַנְּשָׁמוֹת בִּבְחִינַת (שָׁם קכ''ו) : ''נוֹשֵׂא מֶשֶׁך הַזָּרַע'' וּמַשְׁפִּיעַ לִכְנֶסֶת יִשְׂרָאֵל וְהִיא נוֹתֶנֶת לְכָל הָעוֹלָם וְעַל שֵׁם זֶה נִקְרֵאת כְּנֶסֶת יִשְׂרָאֵל מַתָּן עַל שֵׁם (מִשְׁלֵי ל''א) : ''וַתִּתֵּן טֶרֶף לְבֵיתָה וְחֹק לְנַעֲרוֹתֶיהָ'' וְיִחוּד שֶׁל צַדִּיק וּכְנֶסֶת יִשְׂרָאֵל נַעֲשֶׂה עַל יְדֵי מַשָּׂא וּמַתָּן כִּי כָּל דָּבָר שֶׁבָּעוֹלָם, יֵשׁ בּוֹ נִיצוֹצוֹת הַקְּדֻשָּׁה שֶׁנָּפְלוּ בִּשְׁעַת שְׁבִירָה וּשְׁבִירָה, הוּא בְּחִינַת אוֹתִיּוֹת שֶׁנִּשְׁבְּרוּ וְנָפְלוּ לְכָל דָּבָר וְדָבָר מִזֶּה הָעוֹלָם וְכָל דָּבָר יֵשׁ לוֹ שָׁעָה (עיין אבות פ''ד) וְצָרִיך לָבוֹא בְּשָׁעָה זוֹ לְאָדָם זֶה שֶׁהוּא מִשּׁרֶשׁ אֶחָד עִם אוֹתָן הַנִּיצוֹצוֹת שֶׁיֵּשׁ בְּזֶה הַדָּבָר וּכְשֶׁמַּגִּיעַ זֶה הַדָּבָר לְאָדָם זֶה וְהוּא מְקַבֵּל חִיּוּת מִזֶּה הַדָּבָר הַיְנוּ מֵהָאוֹתִיּוֹת הַנִּשְׁבָּרִים שֶׁיֵּשׁ שָׁם עַל יְדֵי זֶה נִכְלָלִין הָאוֹתִיּוֹת הַנִּשְׁבָּרִים בְּזֶה הָאָדָם, בַּחִיּוּת שֶׁלּוֹ וְנַעֲשֶׂה מֵהֶם קוֹמָה שְׁלֵמָה, וּמִתְפַּשֵּׁט בַּחִיּוּת שֶׁל כָּל הַגּוּף וְעַל יְדֵי זֶה נִשְׁלָמִין הָאוֹתִיּוֹת וְיֵשׁ לָהֶם שְׁלֵמוּת וְצָרִיך לִשְׁהוֹת הַדָּבָר אֵצֶל זֶה הָאָדָם לְהִשְׁתַּמֵּשׁ בּוֹ עַד שֶׁנִּפְסָקִין הָאוֹתִיּוֹת וְהַנִּיצוֹצוֹת הַשַּׁיָּכִין לְשָׁרְשׁוֹ וְאַחַר כָּך יוֹצֵא מֵרְשׁוּתוֹ לְאָדָם אַחֵר שֶׁהִגִּיעַ הָעֵת שֶׁיִּהְיֶה עֲלִיָּה לְהָאוֹתִיּוֹת הַנִּשְׁאָרִים שֶׁהֵם מִשּׁרֶשׁ אֶחָד עִם הָאָדָם הָאַחֵר וְעַל כֵּן יוֹצֵא לִרְשׁוּתוֹ וְלִפְעָמִים חוֹזֵר הַדָּבָר וּבָא לְאוֹתוֹ הָאָדָם שֶׁהָיָה שֶׁלּוֹ מִתְּחִלָּה כִּי מֵחֲמַת שֶׁלּא הָיָה לוֹ אָז חֶלְקֵי נֶפֶשׁ רוּחַ נְשָׁמָה אֵלּוּ לא הָיָה יָכוֹל אָז לְהַשְׁלִים הָאוֹתִיּוֹת אֵלּוּ עַד עַתָּה שֶׁהִגִּיעוּ לוֹ אֵלּוּ חֶלְקֵי נֶפֶשׁ רוּחַ נְשָׁמָה שֶׁעַל יָדָם יָכוֹל לְהַשְׁלִים אֵלּוּ הָאוֹתִיּוֹת הַנִּשְׁאָרִים וּבֵין כָּך, הֻכְרַח לִשְׁהוֹת אֵצֶל אַחֵר וּכְשֶׁמַשְׁלִים הָאוֹתִיּוֹת אֵלּוּ נִתּוֹסֵף לוֹ הֶאָרָה בַּנֶּפֶשׁ רוּחַ נְשָׁמָה שֶׁלּוֹ מֵחֲמַת הֶאָרוֹת אוֹתִיּוֹת אֵלּוּ שֶׁהִגִּיעוּ אֵלָיו וְנִשְׁלְמוּ אֶצְלוֹ וְעַל יְדֵי הֶאָרָה זוֹ, מֵאִיר בְּשׁרֶשׁ נֶפֶשׁ רוּחַ נְשָׁמָה שֶׁלּוֹ שֶׁהוּא בְּצַדִּיק וּכְנֶסֶת יִשְׂרָאֵל, שֶׁהֵם שָׁרְשֵׁי כָּל הַנְּשָׁמוֹת כַּנַּ''ל וְעַל יְדֵי הַהִתְנוֹצְצוּת הַזּאת, נִתְיַחֵד צַדִּיק וּכְנֶסֶת יִשְׂרָאֵל הַנִּקְרָאִים מַשָּׂא וּמַתָּן כַּנַּ''ל וְעַל שֵׁם זֶה נִקְרָא מִקָּח וּמִמְכָּר וְכָל הַדְּבָרִים, וְכָל הַלִּמּוּד מַשָּׂא וּמַתָּן כִּי עַל יָדָם נִתְיַחֵד צַדִּיק וּכְנֶסֶת יִשְׂרָאֵל, הַנִּקְרָאִים מַשָּׂא וּמַתָּן כַּנַּ''ל ד. וּכְדֵי לִשְׁמר הַזִּכָּרוֹן הַנַּ''ל צָרִיך לִשְׁמר אֶת עַצְמוֹ שֶׁלּא יִפּל לִבְחִינַת רַע עַיִן לִבְחִינַת מִיתַת הַלֵּב כִּי עִקַּר הַזִּכָּרוֹן תּוֹלֶה בָּעַיִן, בִּבְחִינַת (שְׁמוֹת י''ג) : ''וּלְזִכָּרוֹן בֵּין עֵינֶיך'' כִּי הַשִּׁכְחָה בָּא עַל יְדֵי רַע עַיִן עַל יְדֵי מִיתַת הַלֵּב, בִּבְחִינַת (תְּהִלִּים ל''א) ''נִשְׁכַּחְתִּי כְּמֵת מִלֵּב'' כִּי רַע עַיִן וּמִיתַת הַלֵּב הֵם בְּחִינָה אַחַת כִּי שׁוּרְיָנָא דְּעֵינָא בְּלִבָּא תַּלְיָא (כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה עֲבוֹדָה זָרָה כ''ח:) (שְׁמוּאֵל א כ''ה) ''וַיָּמָת לִבּוֹ בְּקִרְבּוֹ'' וּמִיתַת הַלֵּב, הִיא בְּחִינַת שִׁבְרֵי לוּחוֹת (מִשְׁלֵי ג) ''כָּתְבֵם עַל לוּחַ לִבֶּך'' וְשִׁכְחָה הִיא עַל יְדֵי שִׁבְרֵי לוּחוֹת כְּמַאֲמַר חֲכָמֵינוּ, זִכְרוֹנָם לִבְרָכָה, (עֵרוּבִין נ''ד) אִלְמָלֵא לא נִשְׁתַּבְּרוּ לוּחוֹת הָרִאשׁוֹנוֹת לא הָיְתָה שִׁכְחָה בָּעוֹלָם נִמְצָא שֶׁעִקַּר הַשִּׁכְחָה, הִיא עַל יְדֵי רַע עַיִן, שֶׁהוּא בְּחִינַת מִיתַת הַלֵּב שֶׁהִיא בְּחִינַת שִׁבְרֵי לוּחוֹת שֶׁמִּשָּׁם עִקַּר הַשִּׁכְחָה כַּנַּ''ל. וְאַבְשָׁלוֹם שֶׁהָיָה עֵינוֹ רָעָה בְּמַלְכוּת אָבִיו עַל יְדֵי זֶה נֶאֱמַר בּוֹ מִיתַת הַלֵּב שֶׁנֶּאֱמַר (שְׁמוּאֵל ב י''ח) : ''וַיִּקַח שְׁלשָׁה שְׁבָטִים וַיִּתְקָעֵם בְּלֵב אַבְשָׁלוֹם'' (שָׁם וְעַיֵּן סוֹטָה י''א) כִּי פָּגַם בַּזִּכָּרוֹן, עַל יְדֵי רַע עַיִן כַּנַּ''ל. וְדָוִד הַמֶּלֶך, עָלָיו הַשָּׁלוֹם, בָּרַח אָז מִמַּלְכוּתוֹ מִפְּנֵי אַבְשָׁלוֹם וְקִלֵּל אוֹתוֹ שִׁמְעִי בֶּן גֵּרָא, וְאָמַר (שָׁם ט''ז) ''אוּלַי יִרְאֶה ה בְּעֵינַי'' ''בְּעֵינַי'' דַּיְקָא כִּי מִי שֶׁרוֹאֶה שֶׁנּוֹפֵל לְרַע עַיִן אִם אֵינוֹ מַרְגִּישׁ בְּעַצְמוֹ שֶׁיּוּכַל לַעֲמד בָּזֶה לְהִנָּצֵל מִמֶּנּוּ צָרִיך לִבְרחַ מִמֶּנּוּ אֲבָל מִי שֶׁיָּכוֹל לְתַקֵּן, אֲזַי צָרִיך לְתַקֵּן וְצָרִיך לִרְאוֹת מַהוּת בְּחִינַת הָרַע עַיִן כְּדֵי לֵידַע הַשּׁרֶשׁ שֶׁצָּרִיך לְתַקֵּן עַל יָדוֹ כִּי יֵשׁ כַּמָּה בְּחִינוֹת רַע עַיִן וּכְשֶׁנּוֹפֵל לְרַע עַיִן שֶׁל הִתְנַשְּׂאוּת שֶׁעֵינוֹ צָרָה בְּהִתְנַשְּׂאוּת שֶׁל חֲבֵרוֹ צָרִיך לְהַכְנִיעַ בְּהַשּׁרֶשׁ שֶׁל הַהִתְנַשְּׂאוּת הַיְנוּ בְּשׁרֶשׁ הַמַּלְכוּת, שֶׁהוּא בְּחִינַת מָשִׁיחַ וְהוּא שׁרֶשׁ הַמַּלְכוּת, בִּבְחִינַת (שְׁמוּאֵל א ב) : ''וְיִתֶּן עז לְמַלְכּוֹ וְיָרֵם קֶרֶן מְשִׁיחוֹ'' וְהוּא בְּחִינַת טוֹב עַיִן, בִּבְחִינַת (שָׁם ט''ז) : ''יְפֵה עֵינַיִם וְטוֹב ראִי'' הַנֶּאֱמָר בְּדָוִד, שֶׁהוּא מָשִׁיחַ (לְשׁוֹן הַגְּמָרָא נִדָּה כ''ד:) תַּנְיָא: אַבָּא שָׁאוּל אוֹמֵר, קוֹבֵר מֵתִים הָיִיתִי פַּעַם אַחַת נִפְתְּחָה מְעָרָה מִתַּחְתַּי, וְעָמַדְתִּי בְּגַלְגַּל עֵינוֹ שֶׁל מֵת, עַד חָטְמִי כְּשֶׁחָזַרְתִּי לַאֲחוֹרַי, אָמְרוּ עַיִן שֶׁל אַבְשָׁלוֹם הַוָה וְזֶה שֶׁאָמַר אַבָּא שָׁאוּל, קוֹבֵר מֵתִים הָיִיתִי כִּי אַבָּא שָׁאוּל הִשְׁתַּדֵּל לְתַקֵּן תָּמִיד אֶת הָרַע עַיִן, הַנִּקְרָא מִיתָה כַּנַּ''ל פַּעַם אַחַת נִפְתְּחָה מְעָרָה מִתַּחְתַּי הַיְנוּ בְּחִינַת דְּבֵקוּת, בְּחִינַת: ''כְּמַעַר אִישׁ וְליוֹת'' (מְלָכִים א ז) מִתַּחְתַּי, הַיְנוּ בְּחִינַת אֱמֶת (תְּהִלִּים פ''ה) : ''אֱמֶת מֵאֶרֶץ תִּצְמַח'' כִּי ''טוֹב עַיִן הוּא יְברָך'' (מִשְׁלֵי כ''ב) וְהַבְּרָכוֹת הֵם בְּחִינַת אֱמֶת כְּמוֹ שֶׁכָּתוּב (יְשַׁעְיָה ס''ה) : ''הַמִּתְבָּרֵך בָּאָרֶץ יִתְבָּרֵך בֵּאלקֵי אָמֵן'' וְזֶה שֶׁאָמַר אַבָּא שָׁאוּל שֶׁעַל יְדֵי הָאֱמֶת שֶׁלּוֹ, נִפְתְּחָה לוֹ דְּבֵקוּת וְעָמַדְתִּי בְּגַלְגַּל עֵינוֹ שֶׁל מֵת עַד חָטְמִי הַיְנוּ מֵחֲמַת הַדְּבֵקוּת הֶעֱמַדְתִּי עַצְמִי בְּסַכָּנָה לִכְנס בְּגַלְגַּל עֵינוֹ שֶׁל מֵת, הַיְנוּ בְּרַע עַיִן עַד שֶׁהֻצְרַכְתִּי לְהִשְׁתַּמֵּשׁ בִּבְחִינַת מָשִׁיחַ, כְּדֵי לְהַכְנִיעַ אֶת הָרַע עַיִן וְזֶה עַד חָטְמִי, שֶׁהוּא בְּחִינַת: ''רוּחַ אַפֵּינוּ מְשִׁיחַ ה'' (אֵיכָה ד) וּכְשֶׁחָזַרְתִּי לַאֲחוֹרַי אָמְרוּ לִי עֵינוֹ שֶׁל אַבְשָׁלוֹם הָיְתָה הַיְנוּ שֶׁאַבְשָׁלוֹם נָפַל לִבְחִינַת הָרַע עַיִן הַזֶּה וְזֶהוּ כְּשֶׁחָזַרְתִּי לַאֲחוֹרַי הַיְנוּ אַחַר הַתִּקּוּן שֶׁחָזַרְתִּי בְּחִינַת מָשִׁיחַ לִמְקוֹמוֹ, לִבְחִינַת אֲחוֹרַי כִּי שָׁם שׁרֶשׁ הַמֶּלֶך הַמָּשִׁיחַ בִּבְחִינַת (שִׁיר הַשִּׁירִים ז) : ''מֶלֶך אָסוּר בָּרְהָטִים'', בְּרָהִיטֵי מחִין (תִּקּוּן ו דַּף כ''א) ''אָסוּר'', הַיְנוּ בְּחִינַת קֶשֶׁר שֶׁל תְּפִלִּין, שֶׁהִיא בְּחִינַת אֲחוֹרַי כְּמַאֲמַר חֲכָמֵינוּ, זִכְרוֹנָם לִבְרָכָה (בְּרָכוֹת ז). ''וְרָאִיתָ אֶת אֲחוֹרָי'', זֶה קֶשֶׁר שֶׁל תְּפִלִּין (שְׁמוּאֵל א כ''ה) : ''וְהָיְתָה נֶפֶשׁ אֲדוֹנִי צְרוּרָה בִּצְרוֹר הַחַיִּים'', הַנֶּאֱמָר בְּדָוִד (עיין זוהר לך לך פ''ט ע''ב) כִּי תְּפִלִּין הֵם בְּחִינַת חַיִּים כְּמַאֲמַר חֲכָמֵינוּ זִכְרוֹנָם לִבְרָכָה (מְנָחוֹת מ''ד) כָּל הַמַּנִּיחַ תְּפִלִּין זוֹכֶה לְחַיִּים, שֶׁנֶּאֱמַר: ''ה עֲלֵיהֶם יִחְיוּ'' וְעַל כֵּן לא אָמְרוּ לוֹ שֶׁעֵינוֹ שֶׁל אַבְשָׁלוֹם הָיְתָה עַד שֶׁחָזַר לַאֲחוֹרָיו כִּי אִלּוּ הָיָה יוֹדֵעַ מִקּדֶם מִזֶּה אֶפְשָׁר לא הָיָה מְסַכֵּן עַצְמוֹ כָּל כָּך לִכָּנֵס בְּרַע עַיִן כָּזֶה כִּי הוּא סַכָּנָה גְּדוֹלָה ה. וְצָרִיך לִשְׁמר אֶת הָעַיִן מִכּחַ הַמְדַמֶּה וַאֲפִלּוּ מִי שֶׁהוּא טוֹב עַיִן צָרִיך לִשְׁמר מִזֶּה כְּמוֹ שֶׁאָנוּ רוֹאִים, כִּי אֲפִלּוּ מִי שֶׁיֵּשׁ לוֹ רְאִיָּה יָפָה יָכוֹל לִטְעוֹת, עַל יְדֵי שֶׁרוֹאֶה מֵרָחוֹק, וְנִדְמֶה לוֹ לְהֵפֶך מִן הָאֱמֶת וְהַכּחַ הַמְדַמֶּה בָּא עַל יְדֵי לְשׁוֹן הָרָע כִּי כּחַ הַמְדַמֶּה הוּא כּחַ הַבַּהֲמִיּוּת כִּי גַּם בְּהֵמָה יֵשׁ לָהּ זֶה הַכּחַ הַמְדַמֶּה וְהַמּוֹצִיא דִּבָּה הוּא נוֹפֵל לְבַהֲמִיּוּת וְעַל כֵּן נִתְגַּבֵּר עָלָיו כּחַ הַמְדַמֶּה, שֶׁהוּא כּחַ הַבַּהֲמִיּוּת (מִשְׁלֵי י) וּכְשֶׁהַדַּעַת נִסְתַּלֵּק מִמֶּנּוּ נוֹפֵל מֵאַהֲבַת הַשֵּׁם יִתְבָּרַך, וְנוֹפֵל לְאַהֲבַת הַבַּהֲמִיּוּת (הוֹשֵׁעַ ד) : ''כִּי אַתָּה הַדַּעַת מָאַסְתָּ, וָאֶמְאָסְך מִכַּהֵן לִי'' (יְשַׁעְיָה מ''א) : ''אַבְרָהָם אוֹהֲבִי'' (תְּהִלִּים ק''י) : ''אַתָּה כהֵן'', בְּחִינַת ''וְקָמַץ הַכּהֵן'' (וַיִּקְרָא ה) (עיין בהקדמת התיקונים ובתיקון י''ט ובתיקון ע) וְאָז מִתְגַּבֵּר עָלָיו כּחַ הַמְדַמֶּה, שֶׁהוּא כּחַ הַבַּהֲמִיּוּת (שָׁם בְּהוֹשֵׁעַ) ''נִדְמוּ עַמִּי מִבְּלִי הַדָּעַת'', ''נִדְמוּ'', הַיְנוּ כּחַ הַמְדַמֶּה ו. וְזֶה הַכּחַ הַמְדַמֶּה, הוּא מְבַקֵּשׁ תָּמִיד כְּלִי לִשְׁכּן שָׁם וְעַל כֵּן הוּא מַחֲזִיר תָּמִיד לִשְׁרוֹת עַל פִּי שׁוֹנֵה הֲלָכוֹת וְעַל כֵּן אִם הֵם מְחַדְּשִׁים דָּבָר בַּתּוֹרָה, הוּא חִדּוּשׁ נָאֶה וּמִתְקַבֵּל (בִּלְשׁוֹן אַשְׁכְּנַז גְּלַיךְ) כִּי הוּא בָּא מִכּחַ הַמְדַמֶּה, שֶׁהוּא מְדַמֶּה מִלְּתָא לְמִלְּתָא אַך שֶׁהָרַע שֶׁבּוֹ הוּא יוֹתֵר מֵהַטּוֹב וְאֵלּוּ הַחִדּוּשִׁים מַזִּיקִים לְפַרְנָסָה כִּי עַל יְדֵי חִדּוּשֵׁי תּוֹרָה נִבְרָאִים שָׁמַיִם וָאָרֶץ כְּמוֹ שֶׁכָּתוּב (יְשַׁעְיָה נ''א) : ''וְלֵאמר לְצִיּוֹן עַמִּי אָתָּה'' אַל תִּקְרֵי עַמִּי אֶלָּא עִמִּי, מָה אֲנָא עֲבַדִי שְׁמַיָּא וְאַרְעָא בְּמִלּוּלִי וְכוּ (כְּמוֹ שֶׁכָּתוּב בַּזּהַר בַּהַקְדָּמָה דַּף ה) וְעַל יְדֵי זֶה בָּאִים כָּל הַהַשְׁפָּעוֹת וְהַבְּרָכוֹת לָעוֹלָם כְּמוֹ שֶׁכָּתוּב (דְּבָרִים כ''ח) :יִפְתַּח ה לְך אֶת אוֹצָרוֹ הַטּוֹב אֶת הַשָּׁמַיִם וְכוּ אַך כְּשֶׁהַחִדּוּשִׁים הֵם עַל יְדֵי כּחַ הַמְדַמֶּה אֲזַי נִבְרָאִין רְקִיעִין דְּשָׁוְא (בַּזּהַר שָׁם) וְעַל יָדָם בָּא רָעָב לָעוֹלָם וְאַף שֶׁיֵּשׁ בָּהֶם גַּם כֵּן טוֹב, שֶׁהֵם דִּבְרֵי תוֹרָה, שֶׁהֵם בְּחִינַת שׂבַע אַך מֵחֲמַת שֶׁהָרַע יוֹתֵר מֵהַטּוֹב עַל כֵּן הָרַע גּוֹבֵר, וְהַטּוֹב נִתְבַּטֵּל בִּבְחִינַת: ''וְלא נוֹדַע כִּי בָאוּ אֶל קִרְבֶּנָה'' (בְּרֵאשִׁית מ''א) שֶׁמִּתְגַּבֵּר חַס וְשָׁלוֹם בְּחִינַת שֶׁבַע שְׁנֵי הָרָעָב עַל בְּחִינַת שֶׁבַע שְׁנֵי הַשָּׂבָע שֶׁהוּא בְּחִינַת הִתְגַּבְּרוּת הָרָע עַל הַטּוֹב ''וְלא נוֹדַע'' וְכוּ כַּנַּ''ל וּמַה שֶׁמְּחַזֵּר הַכּחַ הַמְדַמֶּה לִשְׁרוֹת עַל פִּי שׁוֹנֵה הֲלָכוֹת הוּא מִפְּנֵי שֶׁהוּא נִבְרָא בְּעֶרֶב שַׁבָּת בֵּין הַשְּׁמָשׁוֹת וְקִדֵּשׁ עָלָיו הַיּוֹם וְלא נִבְרָא לוֹ גּוּף כְּמוֹ שֶׁכָּתוּב בַּזּהַר (בְּרֵאשִׁית דַף מ''ז ומ''ח, וּבְפָרָשָׁת תְּרוּמָה דַּף קנ''ה:) עַל פָּסוּק ''אֲשֶׁר בָּרָא אֱלקִים לַעֲשׂוֹת'' (בראשית ב) שֶׁמְּבאָר שָׁם, שֶׁהַקְּלִפּוֹת שֶׁהֵם בְּחִינַת הַכּחַ הַמְדַמֶּה נִבְרְאוּ בְּעֶרֶב שַׁבָּת בֵּין הַשְּׁמָשׁוֹת וּבְתוֹך כָּך קִדֵּשׁ עָלָיו הַיּוֹם וְנִשְׁאֲרוּ רוּחַ בְּלא גּוּף וְכוּ עַיֵּן שָׁם וְעַל כֵּן זֶה הַכּחַ הַמְדַמֶּה, שֶׁהוּא בְּחִינַת הַקְּלִפּוֹת, שֶׁהוּא רוּחַ בְּלא גּוּף הוּא מְבַקֵּשׁ לְעַצְמוֹ גּוּף לִשְׁרוֹת בּוֹ וְהוֹלֵך אֵצֶל הַשּׁוֹנֵי הֲלָכוֹת, כִּי הֵם בּוֹרְאִים הַכּל בְּדִבְרֵי תּוֹרָתָם עַל כֵּן הוּא הוֹלֵך וְשׁוֹרֶה אֶצְלָם כְּדֵי שֶׁיִּהְיֶה נִבְרָא לוֹ גּוּף לְהִתְלַבֵּשׁ בּוֹ עַל יָדָם וְזֶה שֶׁכָּתוּב (שָׁם בַּפָּרָשָׁה הַנַּ''ל) וְעַל הִשָּׁנוֹת הַחֲלוֹם הַיְנוּ מַה שֶּׁהַחֲלוֹם שֶׁהוּא בְּחִינַת כּחַ הַמְדַמֶּה הִשְׁתַּדְּלוּתוֹ לִשְׁרוֹת עַל הַשּׁוֹנֵה הֲלָכוֹת כִּי נָכוֹן הַדָּבָר מֵעִם הָאֱלהִים, וּמְמַהֵר הָאֱלהִים לַעֲשׂוֹתוֹ זֶה בְּחִינַת: ''אֲשֶׁר בָּרָא אֱלקִים לַעֲשׂוֹת'' הַנַּ''ל שֶׁהָיָה נָכוֹן הַכּל עֶרֶב שַׁבָּת בֵּין הַשְּׁמָשׁוֹת וְקִדֵּשׁ הַיּוֹם, וּמִהֵר אֱלקִים לַעֲשׂוֹתוֹ בְּלא גּוּף וּמֵחֲמַת זֶה הוּא מַחֲזִיר תָּמִיד לִשְׁרוֹת עַל הַשּׁוֹנֵה הֲלָכוֹת כַּנַּ''ל וְזֶה, ''חֲלוֹם פַּרְעה אֶחָד הוּא'' (שָׁם) הַיְנוּ חֲלוֹם פַּרְעה, שֶׁהוּא בְּחִינַת כּחַ הַמְדַמֶּה כּחַ בָּטֵל כְּמוֹ שֶׁכָּתוּב (שְׁמוֹת ה) : ''תַּפְרִיעוּ אֶת הָעָם'' הוּא בָּא מֵאֶחָד הַיְנוּ מֵאַהֲבָה [כִּי אֶחָד הוּא בְּחִינַת אַהֲבָה כַּמְבאָר (לעיל בסי ד אות ד:) בְּמָקוֹם אַחֵר] הַיְנוּ מֵאַהֲבָה נְפוּלָה כַּנַּ''ל בְּחִינַת ''נִדְמוּ עַמִּי מִבְּלִי הַדָּעַת, כִּי אַתָּה הַדַּעַת מָאַסְתָּ'' וְכוּ כַּנַּ''ל. נִמְצָא עַל יְדֵי הִסְתַּלְּקוּת הַדַּעַת, שֶׁבָּא עַל יְדֵי לְשׁוֹן הָרָע שֶׁהוּא בְּחִינַת: ''מוֹצִיא דִּבָּה הוּא כְּסִיל'' דְּהַיְנוּ שֶׁנִּסְתַּלֵּק מִמֶּנּוּ הַדַּעַת עַל יְדֵי זֶה נוֹפֵל מֵאַהֲבַת הַשֵּׁם יִתְבָּרַך, לָאַהֲבוֹת הַבַּהֲמִיּוֹת וְאָז מִתְגַּבֵּר עָלָיו כּחַ הַמְדַמֶּה, שֶׁהוּא כּחַ הַבַּהֲמִיּוּת וְעַל יְדֵי הַכּחַ הַמְדַמֶּה, נִפְגָּם הַזִּכָּרוֹן וְנוֹפֵל לְשִׁכְחָה וְעַתָּה בּוֹא וּרְאֵה, מַה טּוֹב וּמַה נָּעִים עַתָּה קֶשֶׁר כָּל הַמִּקְרָא הַזֶּה ''נִדְמוּ עַמִּי'' וְכוּ הַנַּ''ל נִדְמוּ עַמִּי מִבְּלִי הַדָּעַת שֶׁעַל יְדֵי פְּגַם הַדַּעַת, מִתְגַּבֵּר כּחַ הַמְדַמֶּה כַּנַּ''ל כִּי אַתָּה הַדַּעַת מָאַסְתָּ וָאֶמְאָסְך מִכַּהֵן לִי כִּי עַל יְדֵי פְּגַם הַדַּעַת, נוֹפֵל מֵאַהֲבוֹת דִּקְדֻשָּׁה שֶׁהֵם בְּחִינַת כּהֵן כַּנַּ''ל וְאָז מִתְגַּבֵּר עָלָיו הַכּחַ הַמְדַמֶּה, בְּחִינַת ''נִדְמוּ עַמִּי'' וְכוּ כַּנַּ''ל וְזֶהוּ שֶׁסִּיֵּם שָׁם בְּפָסוּק זֶה וַתִּשְׁכַּח תּוֹרַת אֱלקֶיך וַתִּשְׁכַּח וַדַּאי כִּי עַל יְדֵי פְּגַם הַדַּעַת, שֶׁעַל יְדֵי זֶה מִתְגַּבֵּר הַכּחַ הַמְדַמֶּה עַל יְדֵי זֶה נִפְגָּם הַזִּכָּרוֹן וּבָא לְשִׁכְחָה כַּנַּ''ל אֶשְׁכַּח בָּנֶיך גַּם אָנִי כִּי עַל יְדֵי שֶׁפּוֹגֵם בַּזִּכָּרוֹן וְנוֹפֵל לְשִׁכְחָה עַל יְדֵי זֶה אֵין לוֹ בֵּן זָכָר כְּמוֹ שֶׁמּוּבָא לְעֵיל לְעִנְיַן אַבְשָׁלוֹם, שֶׁלּא זָכָה לְבֵן זָכָר מֵחֲמַת זֶה שֶׁפָּגַם בַּזִּכָּרוֹן כַּנַּ''ל וְזֶהוּ: ''אֶשְׁכַּח בָּנֶיך גַּם אָנִי'' כַּנַּ''ל וְעַל כֵּן גָּזַר פַּרְעה עַל הַזְּכָרִים דַּיְקָא כִּי פַּרְעה הוּא בְּחִינַת הַכּחַ הַמְדַמֶּה, שֶׁהוּא כּחַ בָּטֵל כַּנַּ''ל שֶׁהוּא מִתְגַּבֵּר עַל הַזִּכָּרוֹן, שֶׁהוּא בְּחִינַת בֵּן זָכָר כַּנַּ''ל כִּי כּחַ הַמְדַמֶּה כְּשֶׁמִּתְגַּבֵּר, חַס וְשָׁלוֹם הוּא פּוֹגֵם וּמְבַטֵּל, חַס וְשָׁלוֹם אֶת הַזִּכָּרוֹן כַּנַּ''ל וְזֶהוּ, (שְׁמוֹת א) : ''וַיְצַו פַּרְעה וְכוּ כָּל הַבֵּן הַיִּלּוֹד הַיְארָה תַּשְׁלִיכֻהוּ'' ''הַיְארָה'' דַּיְקָא, כִּי יְאוֹר מִצְרַיִם, זֶה פִּישׁוֹן (כַּמּוּבָא בְּפֵרַשִׁ''י פָּרָשַׁת בְּרֵאשִׁית זהַר בְּרֵאשִׁית כ''ו ע''ב וּבְתִקּוּן נ''ה) שֶׁשָּׁם שׁוֹרֶה הַכּחַ הַמְדַמֶּה כַּנַּ''ל הַיְנוּ שֶׁרָצָה לִפְגּם הַזִּכָּרוֹן, שֶׁהוּא בְּחִינַת בֵּן זָכָר עַל יְדֵי הַכּחַ הַמְדַמֶּה, הַשּׁוֹרֶה עַל פִּי שׁוֹנֵה הֲלָכוֹת כַּנַּ''ל. וּלְהַכְנִיעַ הַכּחַ הַמְדַמֶּה הוּא עַל יְדֵי בְּחִינַת יָד, בְּחִינַת (הוֹשֵׁעַ י''ב) ''בְּיַד הַנְּבִיאִים אֲדַמֶּה'' וְיָד, הַיְנוּ בְּחִינַת שִׂמְחָה, בְּחִינַת (דְּבָרִים י''ב) ''וּשְׂמַחְתֶּם בְּכָל מִשְׁלַח יֶדְכֶם'' וְזֶה בְּחִינַת כְּלֵי זֶמֶר שֶׁמְּנַגְּנִין בַּיָּד שֶׁעַל יְדֵי זֶה שׁוֹרָה הַנְּבוּאָה עַל הַנְּבִיאִים כְּמוֹ שֶׁכָּתוּב (מְלָכִים ב ג) : ''קְחוּ לִי מְנַגֵּן'' וְכוּ כִּי הַכְּלִי הוּא הִתְאַסְּפוּת הָרוּחַ וְהוּא מְערָב טוֹב וָרַע כִּי יֵשׁ עַצְבוּת רוּחַ, רוּחַ נְכֵאָה (עיין משלי ט''ו ישעי נ''ד ס''ג) רוּחַ רָעָה כַּנֶּאֱמָר בְּשָׁאוּל (שְׁמוּאֵל א ט''ז) : ''וּבִעֲתַתּוּ רוּחַ רָעָה'' וְיֵשׁ רוּחַ טוֹבָה כְּמוֹ שֶׁכָּתוּב (תְּהִלִּים קמ''ג) : ''רוּחֲך טוֹבָה תַּנְחֵינִי בְּאֶרֶץ מִישׁוֹר'' וְהוּא בְּחִינַת רוּחַ נְבוּאָה, רוּחַ הַקּדֶשׁ אַך כְּשֶׁהוּא מְערָב טוֹב וָרַע, אֵינוֹ יָכוֹל לְקַבֵּל נְבוּאוֹת אֱמֶת וְעַל כֵּן כָּתוּב בְּשָׁאוּל (שְׁמוּאֵל א י''ט) : ''וַיִּתְנַבֵּא וְכוּ וַיִּפּל עָרם'' וּפֵרֵשׁ רַשִׁ''י: לְשׁוֹן מְשֻׁגָּע כִּי הָיָה מְערָב בְּרוּחַ שְׁטוּת, עַצְבוּת רוּחַ וְזֶה שֶׁמְּנַגֵּן בַּיָּד עַל הַכְּלִי הוּא מְקַבֵּץ וּמְלַקֵּט בַּיָּד אֶת הָרוּחַ טוֹבָה, רוּחַ נְבוּאָה מִתּוֹך עַצְבוּת רוּחַ וְצָרִיך לִהְיוֹת יוֹדֵעַ נַגֵּן שֶׁיֵּדַע לְקַבֵּץ וְלִלְקט וְלִמְצא חֶלְקֵי הָרוּחַ אַחַת לְאַחַת כְּדֵי לִבְנוֹת הַנִּגּוּן הַיְנוּ הַשִּׂמְחָה הַיְנוּ לִבְנוֹת הָרוּחַ טוֹבָה, רוּחַ נְבוּאָה שֶׁהוּא הֶפֶך עַצְבוּת רוּחַ כִּי צָרִיך לַעֲלוֹת וְלֵירֵד בְּיָדוֹ עַל הַכְּלִי שֶׁמְּנַגֵּן כְּדֵי לְכַוֵּן לִבְנוֹת הַשִּׂמְחָה בִּשְׁלֵימוּת. וּכְשֶׁהַנָּבִיא שׁוֹמֵעַ זֶה הַנִּגּוּן מֵהַיּוֹדֵעַ נַגֵּן אֲזַי מְקַבֵּל מִמֶּנּוּ רוּחַ נְבוּאָה, שֶׁקִּבֵּץ זֶה בְּיָדוֹ מִתּוֹך הָעַצְבוּת רוּחַ (שָׁם בִּשְׁמוּאֵל א י''ט) ''וְטוֹב לָך'' דַּיְקָא, שֶׁמְּלַקֵּט וּמְצָרֵף הַטּוֹב מִתּוֹך הָרָע וְעִקַּר הִתְקַבְּצוּת וּבִנְיַן הָרוּחַ נְבוּאָה, הוּא עַל יְדֵי הַיָּד כִּי שָׁם פִּקְדוֹנוֹת הָרוּחוֹת, כְּמוֹ שֶׁכָּתוּב (תְּהִלִּים ל''א) : ''בְּיָדְך אַפְקִיד רוּחִי'' וּכְמוֹ שֶׁכָּתוּב (אִיּוֹב י''ב) : ''אֲשֶׁר בְּיָדוֹ נֶפֶשׁ כָּל חָי וְרוּחַ כָּל בְּשַׂר אִישׁ'' (שָׁם בִּמְלָכִים) ''וְהָיָה כְּנַגֵּן הַמְּנַגֵּן וַתְּהִי עָלָיו יַד ה'' נִמְצָא עַל יְדֵי שֶׁמְּנַגֵּן בַּיָּד עַל הַכְּלִי זֶמֶר עַל יְדֵי זֶה מְבָרֵר הָרוּחַ טוֹבָה מִן הָרוּחַ רָעָה שֶׁזֶּהוּ בְּחִינַת רוּחַ נְבוּאָה כַּנַּ''ל וְכָל זֶה הוּא בְּחִינַת הַכְנָעַת הַמְדַמֶּה שֶׁהוּא בְּחִינַת הָרוּחַ רָעָה, רוּחַ שְׁטוּת שֶׁרוֹצֶה לִפְגּם וּלְבַלְבֵּל אֶת בְּחִינַת הָרוּחַ טוֹבָה, רוּחַ נְבוּאָה וְהוּא נִכְנָע וְנִתְבַּטֵּל, עַל יְדֵי הַשִּׂמְחָה הַבָּאָה עַל יְדֵי הַמְּנַגֵּן בַּיָּד כַּנַּ''ל כִּי עִקַּר הִתְגַּבְּרוּת הַמְדַמֶּה הוּא עַל יְדֵי עַצְבוּת כִּי הַמְדַמֶּה הוּא בְּחִינַת עַצְבוּת רוּחַ רוּחַ נְכֵאָה, רוּחַ רָעָה שֶׁהוּא מְבַלְבֵּל אֶת הָרוּחַ טוֹבָה, רוּחַ נְבוּאָה שֶׁהוּא בְּחִינַת זִכָּרוֹן הַנַּ''ל בְּחִינַת לְאַדְבָּקָא מַחֲשַׁבְתָּא בְּעָלְמָא דְּאָתֵי הַנַּ''ל וְעַל כֵּן אֵין יְכוֹלִין לְקַבֵּל רוּחַ נְבוּאָה, רוּחַ הַקּדֶשׁ כִּי אִם עַל יְדֵי שִׂמְחָה, שֶׁהוּא בְּחִינַת מְנַגֵּן בַּיָּד כְּמוֹ שֶׁכָּתוּב ''וְהָיָה כְּנַגֵּן הַמְּנַגֵּן וַתְּהִי עָלָיו יַד ה'' בְּחִינַת: ''וְנִגֵּן בְּיָדוֹ וְטוֹב לָך'' וְכוּ כַּנַּ''ל וְזֶה הַמְנַגֵּן, צָרִיך שֶׁיִּהְיֶה יוֹדֵעַ נַגֵּן כַּנַּ''ל גַּם, צָרִיך שֶׁיִּהְיֶה הַכְּלִי בִּשְׁלֵמוּת כְּדֵי שֶׁלּא תֵּצֵא כָּל הָרוּחַ הַמְערָב טוֹב וָרַע בְּבַת אַחַת וְעַל כֵּן צָרִיך שֶׁיִּהְיֶה יוֹדֵעַ נַגֵּן וְגַם שֶׁיִּהְיֶה הַכְּלִי שֶׁמְּנַגְּנִין עָלָיו שָׁלֵם בִּשְׁלֵמוּת כָּרָאוּי שֶׁהוּא בְּחִינַת מַה שֶּׁמְּבָרֵר הָרוּחַ טוֹבָה שֶׁהוּא בְּחִינַת שִׂמְחָה בְּחִינַת רוּחַ נְבוּאָה מִן הָעַצְבוּת רוּחַ, שֶׁהוּא רוּחַ רָעָה כַּנַּ''ל כִּי כְּשֶׁאֵין הַכְּלִי שָׁלֵם אוֹ שֶׁאֵינוֹ יוֹדֵעַ נַגֵּן, וְאֵינוֹ יוֹדֵעַ לַעֲלוֹת וְלֵירֵד בְּיָדוֹ לְבָרֵר הָרוּחַ טוֹבָה מִן הָרוּחַ רָעָה עָלָיו נֶאֱמַר (מִשְׁלֵי כ''ט) : ''כָּל רוּחוֹ יוֹצִיא כְּסִיל'' דְּהַיְנוּ שֶׁמּוֹצִיא כָּל הָרוּחַ בְּבַת אַחַת וַאֲזַי בְּוַדַּאי אֵין נִבְנֶה הַנִּגּוּן כִּי עִקַּר נְעִימַת הַנִּגּוּן, נַעֲשֶׂה עַל יְדֵי בֵּרוּר הָרוּחַ [שֶׁהוּא הָאֲוִיר שֶׁמִּשָּׁם הַקּוֹל, כַּיָּדוּעַ לְחַכְמֵי הַנְּגִינָה] הַיְנוּ שֶׁעִקַּר בְּחִינַת הַנִּגּוּן הוּא עַל יְדֵי בֵּרוּר הָרוּחַ טוֹבָה מִן הָרוּחַ רָעָה וּכְשֶׁיּוֹצֵא כָּל הָרוּחַ בְּבַת אַחַת יוֹצֵא כְּמוֹ שֶׁהוּא מְערָב טוֹב וָרַע וַאֲזַי אֵין נִבְנֶה הַנִּגּוּן וְהַשִּׂמְחָה, וְאֵין נִכְנָע הַמְדַמֶּה וְזֶה בְּחִינַת (תְּהִלִּים קמ''ו) : ''תֵּצֵא רוּחוֹ יָשׁוּב לְאַדְמָתוֹ'' ''לְאַדְמָתוֹ'', הַיְנוּ בְּחִינַת הַמְדַמֶּה הַיְנוּ כְּשֶׁיּוֹצֵא כָּל הָרוּחַ אֲזַי חוֹזֵר וְשָׁב אֶל הַמְדַמֶּה כִּי לא נִכְנָע הַמְדַמֶּה מֵאַחַר שֶׁאֵינוֹ יָכוֹל לְלַקֵּט וּלְבָרֵר הָרוּחַ טוֹבָה וְיוֹצֵא כָּל הָרוּחַ הַמְערָב טוֹב וָרַע אֲבָל כְּשֶׁיֵּשׁ לוֹ בְּחִינַת יָד הַנַּ''ל הַמְלַקֵּט וּמְבָרֵר בְּחִינַת הָרוּחַ טוֹבָה מִן הָרוּחַ רָעָה אֲזַי מַכְנִיעַ הַמְדַמֶּה, בִּבְחִינַת: ''וּבְיַד הַנְּבִיאִים אֲדַמֶּה'' כַּנַּ''ל כִּי עִקַּר בְּחִינַת הַנְּבוּאָה, הוּא מִבְּחִינַת הַיָּד הַנַּ''ל שֶׁמְּבָרֵר הָרוּחַ טוֹבָה מִן הָרוּחַ רָעָה וְעַל יְדֵי זֶה מַכְנִיעַ הַמְדַמֶּה שֶׁהוּא בְּחִינַת רוּחַ רָעָה הַמְערָב בְּרוּחַ טוֹבָה כַּנַּ''ל וְזֶה שֶׁכָּתוּב (מִשְׁלֵי ל) : ''מִי עָלָה שָׁמַיִם וַיֵּרַד, מִי אָסַף רוּחַ בְּחָפְנָיו, מִי צָרַר מַיִם בַּשִּׂמְלָה, מִי הֵקִים כָּל אַפְסֵי אָרֶץ'' זֶה בְּחִינַת הַמְנַגֵּן כִּי זֶה הַמְנַגֵּן, הוּא עוֹלֶה וְיוֹרֵד בַּנְּגִינָה כִּי צָרִיך לַעֲלוֹת וְלֵירֵד בְּמִדַּת הַנִּימִין, כְּפִי מִשְׁקַל הַשִּׁיר, כְּדֵי לְקַבֵּץ הָרוּחַ וְזֶה, מִי אָסַף רוּחַ בְּחָפְנָיו בְּחָפְנָיו מַמָּשׁ, שֶׁהֵם הַיָּדַיִם כִּי שָׁם שׁרֶשׁ הָרוּחַ כַּנַּ''ל שֶׁעִקַּר בְּחִינַת הָרוּחַ הוּא בַּיָּדַיִם שֶׁשָּׁם פִּקְדוֹנוֹת הָרוּחוֹת כַּנַּ''ל וְזֶה, מִי צָרַר מַיִם בַּשִּׂמְלָה (אֵיכָה ב) : ''שִׁפְכִי כַמַּיִם לִבֵּך'' הַיְנוּ שֶׁעַל יְדֵי זֶה שֶׁמְּלַקֵּט הָרוּחַ הוּא צוֹרֵר מַיִם בַּשִּׂמְלָה שֶׁשּׁוֹמֵר הַלֵּב שֶׁלּא יִשְׁלט עָלָיו הַמְדַמֶּה וְזֶה מִי הֵקִים כָּל אַפְסֵי אָרֶץ שֶׁעַל יְדֵי זֶה הוּא מֵקִים בְּחִינַת רַגְלִין הַמְלֻבָּשׁ בְּזֶה הָעוֹלָם ''אַפְסֵי'', בְּחִינַת רַגְלִין, כְּמוֹ שֶׁכָּתוּב (יְחֶזְקֵאל מ''ז) : ''וַיַּעֲבִרֵנִי מֵי אָפְסָיִם'' כִּי עַל יְדֵי נִגּוּן בַּיָּד הַנַּ''ל עַל יְדֵי זֶה נִכְנָע הַמְדַמֶּה וַאֲזַי זוֹכֶה לַזִּכָּרוֹן הַנַּ''ל שֶׁהוּא בְּחִינַת מַה שֶּׁיּוֹדֵעַ לְהָבִין כָּל הָרְמָזִים שֶׁיֵּשׁ בְּכָל דָּבָר שֶׁבָּעוֹלָם שֶׁהֵם בְּחִינַת חִיּוּת אֱלקוּת בְּחִינַת רַגְלֵי הַקְּדֻשָּׁה, הַמְלֻבָּשִׁים בְּכָל הַדְּבָרִים שֶׁבָּעוֹלָם כַּנַּ''ל וְזֶהוּ: ''מִי הֵקִים כָּל אַפְסֵי אָרֶץ'' שֶׁמַּעֲלֶה וּמֵקִים בְּחִינַת רַגְלֵי הַקְּדֻשָּׁה הַמְלֻבָּשִׁין בְּזֶה הָעוֹלָם כַּנַּ''ל וְזֶהוּ, וַיְהִי מִקֵּץ שְׁנָתַיִם יָמִים הוּא בְּחִינַת מוֹצִיאֵי דִבָּה, הַנֶּאֱמָר בָּהֶם (בְּמִדְבַּר י''ד) : ''יוֹם לַשָּׁנָה יוֹם לַשָּׁנָה'' שֶׁעַל יָדָם נִתְקַלְקֵל וְנִפְגַּם בְּחִינַת אַהֲבָה דִּקְדֻשָּׁה שֶׁהוּא בְּחִינַת: ''וְקָמַץ הַכּהֵן'' כַּנַּ''ל מִקֵּץ, שֶׁהוּא בְּחִינַת פְּגַם הַקָּמַץ וּפַרְעה חֹלֵם, הַיְנוּ הַכּחַ הַמְדַמֶּה כַּנַּ''ל וְהִנֵּה עמֵד עַל הַיְאר זֶה פִּישׁוֹן הַיְנוּ בְּחִינַת פִּי שׁוֹנֵה הֲלָכוֹת, שֶׁמִּתְגַּבֵּר עֲלֵיהֶם הַכּחַ הַמְדַמֶּה כַּנַּ''ל וְהִנֵּה מִן הַיְאר וְכוּ הַיְנוּ שֶׁעַל יָדָם בָּא שֶׁבַע שְׁנֵי שָׂבָע וְשֶׁבַע שְׁנֵי רָעָב, הַיְנוּ טוֹב וָרַע כַּנַּ''ל וְהָרַע מִתְרַבֶּה וְגוֹבֵר עַל הַטּוֹב בִּבְחִינַת: ''וְלא נוֹדַע כִּי בָאוּ אֶל קִרְבֶּנָה'' (בְּרֵאשִׁית ל) ''אָסַף אֱלקִים אֶת חֶרְפָּתִי'' שֶׁהוּא מַמְתִּיק אֶת הָרָע, שֶׁהוּא בְּחִינַת הָרָעָב בִּבְחִינַת (יְחֶזְקֵאל ל''ו) : ''אֲשֶׁר לא תִקְחוּ עוֹד חֶרְפַּת רָעָב בַּגּוֹיִם'' (בְּרֵאשִׁית מ''א) : ''אִישׁ אֲשֶׁר רוּחַ אֱלקִים בּוֹ'' (שָׁם מ''ו) ''וְיוֹסֵף יָשִׁית יָדוֹ עַל עֵינֶיך'' שֶׁעַל יְדֵי הַיָּד, נִשְׁמָר הָעַיִן מִכּחַ הַמְדַמֶּה כַּנַּ''ל עַיֵּן בְּסָבָא (מִשְׁפָּטִים דַּף צ''ח) מַה שֶּׁדָּרַשׁ עַל פָּסוּק: ''ה אֱלקַי גָּדַלְתָּ מְאד'' וְכוּ וְזֶה בְּחִינַת: (תְּהִלִּים ע''ז) : ''אֶזְכְּרָה נְגִינָתִי בַּלָּיְלָה עִם לְבָבִי אָשִׂיחָה וַיְחַפֵּשׁ רוּחִי'' בַּלַּיְלָה, שֶׁאָז הוּא פִּקְדוֹנוֹת הָרוּחוֹת, בְּחִינַת: ''בְּיָדְך אַפְקִיד רוּחִי'' הַנַּ''ל אֲזַי הַזְּמַן לְקַבֵּץ הָרוּחַ טוֹבָה מִתּוֹך הָרוּחַ רָעָה הַיְנוּ שֶׁאָז עִקַּר הַזְּמַן שֶׁל הַהִתְבּוֹדְדוּת לְהִתְבּוֹדֵד בֵּינוֹ לְבֵין קוֹנוֹ וּלְפָרֵשׁ שִׂיחָתוֹ לִפְנֵי הַשֵּׁם יִתְבָּרַך לָשׂוּחַ עִם לְבָבוֹ וּלְחַפֵּשׂ הָרוּחַ טוֹבָה, דְּהַיְנוּ הַנְּקֻדּוֹת טוֹבוֹת שֶׁיֵּשׁ בּוֹ עֲדַיִן לְבָרְרָם מִתּוֹך הָרוּחַ רָעָה שֶׁזֶּהוּ בְּחִינַת נִגּוּן הַנַּ''ל שֶׁעַל יְדֵי זֶה נִשְׁמָר הַזִּכָּרוֹן כַּנַּ''ל דְּהַיְנוּ שֶׁעַל יְדֵי זֶה זוֹכֶה לִזְכּר תַּכְלִיתוֹ הָאַחֲרוֹן לָעוֹלָם הַבָּא וְלַחֲשׁב תָּמִיד עַל סוֹפוֹ וּלְאַדְבְּקָא מַחֲשַׁבְתֵּהּ בְּעָלְמָא דְּאָתֵי תָּמִיד שֶׁכָּל זֶה הוּא בְּחִינַת זִכָּרוֹן כַּנַּ''ל וְזֶהוּ: ''אֶזְכְּרָה נְגִינָתִי בַּלָּיְלָה, עִם לְבָבִי אָשִׂיחָה, וַיְחַפֵּשׂ רוּחִי'' אִם תְּדַקְדֵּק בַּמִּקְרָא הַזֶּה, תִּמְצָא שֶׁבְּכָל הַמִּלּוֹת הָאֵלֶּה בְּכֻלָּם מְבאָר כָּל עִנְיָן הַנַּ''ל אֶזְכְּרָה, זֶה בְּחִינַת הַזִּכָּרוֹן הַנַּ''ל שֶׁצְּרִיכִין לִזְכּר תָּמִיד בְּעָלְמָא דְּאָתֵי וְזֶה בְּחִינַת נְגִינָתִי, דְּהַיְנוּ בְּחִינַת הַנִּגּוּן הַנַּ''ל שֶׁהוּא בְּחִינַת בֵּרוּר הַטּוֹב מִן הָרָע כַּנַּ''ל כִּי עַל יְדֵי בְּחִינַת נִגּוּן וְשִׂמְחָה יְכוֹלִין לִזְכּר עַצְמוֹ בָּעוֹלָם הַבָּא כִּי שְׁמִירַת הַזִּכָּרוֹן הוּא, עַל יְדֵי נִגּוּן בַּיָּד, שֶׁהוּא בְּחִינַת שִׂמְחָה כַּנַּ''ל בַּלָּיְלָה, כִּי עִקַּר בֵּרוּר הָרוּחַ טוֹבָה הוּא בַּלַּיְלָה שֶׁאָז הוּא פִּקְדוֹנוֹת הָרוּחוֹת כַּנַּ''ל וְזֶהוּ: ''עִם לְבָבִי אָשִׂיחָה'' כִּי עַל יְדֵי בְּחִינַת נִגּוּן וְשִׂמְחָה הַנַּ''ל עַל יְדֵי זֶה נִשְׁמָר הַלֵּב מִכּחַ הַמְדַמֶּה כַּנַּ''ל וְאָז יָכוֹל לִשְׁפּך לִבּוֹ כַּמַּיִם לִפְנֵי ה שֶׁזֶּהוּ בְּחִינַת: ''מִי צָרַר מַיִם בַּשִּׂמְלָה'' הַנַּ''ל בִּבְחִינַת: ''שִׁפְכִי כַמַּיִם לִבֵּך נכַח פְּנֵי ה'' עִם לְבָבִי אָשִׂיחָה וַיְחַפֵּשׂ רוּחִי שֶׁעַל יְדֵי זֶה נִתְעוֹרְרִין לָשׂוּחַ עִם לְבָבוֹ מִתַּכְלִיתוֹ הַנִּצְחִי לָעוֹלָם הַבָּא וּלְחַפֵּשׂ וּלְבַקֵּשׁ לִמְצא הַנְּקֻדּוֹת טוֹבוֹת בְּחִינַת הָרוּחַ טוֹבָה שֶׁבְּקִרְבּוֹ, כְּדֵי לָשׁוּב לְהַשֵּׁם יִתְבָּרַך עַל יְדֵי זֶה כִּי עִקַּר הַתְּשׁוּבָה הוּא, לְהַכְנִיעַ הָרוּחַ רָעָה, וּלְבָרֵר הָרוּחַ טוֹבָה כַּיָּדוּעַ וְזֶה בְּחִינַת קִימָה בַּחֲצוֹת לַיְלָה כִּי כִּנּוֹר הָיָה תָּלוּי לְמַעְלָה מִמִּטָּתוֹ שֶׁל דָּוִד וְכֵיוָן שֶׁהִגִּיעַ חֲצוֹת לַיְלָה הָיָה מְנַגֵּן מֵאֵלָיו (כְּמוֹ שֶׁאָמְרוּ רַבּוֹתֵינוּ זַ''ל בְּרָכוֹת ג:) הַיְנוּ שֶׁבַּחֲצוֹת לַיְלָה אָז נִתְעוֹרֵר בְּחִינוֹת הַנִּגּוּן דִּקְדֻשָּׁה הַנִּמְשָׁך מִכִּנּוֹר שֶׁל דָּוִד שֶׁהוּא בְּחִינַת בֵּרוּר הָרוּחַ טוֹבָה וְכוּ כַּנַּ''ל וְעַל כֵּן אָז הַזְּמַן לְהִתְגַּבֵּר בַּעֲבוֹדַת הַשֵּׁם לָקוּם אָז לַעֲסֹק בַּעֲבוֹדַת הַשֵּׁם לְפָרֵשׁ שִׂיחָתוֹ לְפָנָיו יִתְבָּרַך כִּי אָז עִקַּר הַבֵּרוּר עַל יְדֵי בְּחִינַת נִגּוּן בַּכְּלִי הַנַּ''ל שֶׁהוּא בְּחִינַת כִּנּוֹר שֶׁל דָּוִד שֶׁמְּנַגֵּן אָז כַּנַּ''ל וְהָבֵן הֵיטֵב דְּבָרִים אֵלּוּ לְמַעֲשֶׂה זאת הַתּוֹרָה נֶאֶמְרָה בְּשַׁבָּת חֲנֻכָּה וְאַחַר שֶׁאָמַר הַתּוֹרָה הַזּאת אָמַר: אֲנִי אָמַרְתִּי עַתָּה, אֵיך מַדְלִיקִין נֵר חֲנֻכָּה בְּחִינַת לְאַמְשָׁכָא מְשַׁח רְבוּת קֻדְשָׁא וּלְאַדְלָקָא בּוּצִינָא (זהַר בְּרֵאשִׁית ל''א וַיִּקְרָא ז שְׁמִינִי ל''ז אֶמר פ''ח ק''ד בְּהַעֲלוֹתְך קנ''ד) ''שֶׁמֶן מִשְׁחַת קדֶשׁ'' (שְׁמוֹת ל), שֶׁהוּא הַדַּעַת כַּיָּדוּעַ הַיְנוּ בְּחִינַת הַגְדָּלַת הַדַּעַת הַנַּ''ל שֶׁהוּא בְּחִינַת זִכָּרוֹן הַנַּ''ל וְלא בֵּאֵר יוֹתֵר [שַׁיָּך לְעֵיל] מִי אָסַף רוּחַ בְּחָפְנָיו מִי צָרַר מַיִם בַּשִּׂמְלָה וְכוּ כַּנַּ''ל (תְּהִלִּים קמ''ז) ''יַשֵּׁב רוּחוֹ יִזְּלוּ מָיִם'' עַל יְדֵי יַשֵּׁב רוּחוֹ שֶׁמְּלַקֵּט וּמְאַסֵּף הָרוּחַ בְּיָדוֹ עַל יְדֵי זֶה יִזְּלוּ מָיִם בְּחִינַת מִי צָרַר מַיִם שֶׁהוּא בְּחִינַת הַלֵּב, בְּחִינַת: ''שִׁפְכִי כַמַּיִם לִבֵּך'' כַּנַּ''ל, עַיֵּן שָׁם. כְּלַל הָעִנְיָן, הוּא מַה שֶּׁאָמְרוּ רַבּוֹתֵינוּ, זִכְרוֹנָם לִבְרָכָה (פְּסָחִים ס''ו נִדָּה י''ט:) אֵין אָדָם דָּן גְּזֵרָה שָׁוָה מֵעַצְמוֹ כִּי יָכוֹל לִהְיוֹת שֶׁהוּא דָּן גְּזֵרָה שָׁוָה מֵעַצְמוֹ וְהוּא מִכּחַ הַמְדַמֶּה שֶׁמְּדַמֶּה מִלְּתָא לְמִלְּתָא כַּנַּ''ל עַיֵּן שָׁם עַל כֵּן אָסוּר לָדוּן גְּזֵרָה שָׁוָה, הַיְנוּ לְדַמּוֹת מִלְּתָא לְמִלְּתָא מֵעַצְמוֹ אֶלָּא אִם כֵּן קִבְּלָהּ מֵרַבּוֹ, וְרַבּוֹ מֵרַבּוֹ עַד משֶׁה רַבֵּנוּ, עָלָיו הַשָּׁלוֹם, מִפִּי הַגְּבוּרָה, כְּדֵי לְהִנָּצֵל מִכּחַ הַמְדַמֶּה וְהָבֵן.


~ נה - אַבָּא שָׁאוּל אוֹמֵר קוֹבֵר מֵתִים הָיִיתִי

[לְשׁוֹן רַבֵּנוּ, זִכְרוֹנוֹ לִבְרָכָה] אִיתָא בַּגְּמָרָא (נִדָּה כד:) אַבָּא שָׁאוּל אוֹמֵר קוֹבֵר מֵתִים הָיִיתִי פַּעַם אַחַת רַצְתִּי אַחַר צְבִי וְנִכְנַסְתִּי בְּקוּלִית שֶׁל מֵת וְכוּ א. דַּע, כִּי לִרְאוֹת בְּמַפַּלְתָּם שֶׁל רְשָׁעִים אִי אֶפְשָׁר, אֶלָּא עַל יְדֵי בְּחִינַת אֶרֶץ יִשְׂרָאֵל (תְּהִלִּים ק''י) : ''שֵׁב לִימִינִי עַד אָשִׁית אוֹיְבֶיך הֲדם לְרַגְלֶיך'' (עיין זוהר לך לך פ''ו:) יָמִין, זֶה בְּחִינַת אֶרֶץ יִשְׂרָאֵל בְּחִינַת בִּנְיָמִין, בֶּן יָמִין, שֶׁנּוֹלַד בְּאֶרֶץ יִשְׂרָאֵל (כַּמּוּבָא בְּפֵרַשִׁ''י פָּרָשַׁת וַיִּשְׁלַח). ב. וּלְהַמְשִׁיך בְּחִינַת קְדֻשַּׁת אֶרֶץ יִשְׂרָאֵל עַכְשָׁו בַּגָּלוּת, שֶׁהִיא תַּחַת יַד הַסִּטְרָא אָחֳרָא, וְאֵין יְכלֶת בִּקְדֻשָּׁתָהּ לְהִתְגַּלּוֹת אַף עַל פִּי כֵן יְכוֹלִין לְגַלּוֹת וּלְהַמְשִׁיך קְדֻשָּׁתָהּ אֲפִלּוּ בַּגָּלוּת הַמַּר הַזֶּה (וַיִּקְרָא כ''ו) : ''וְאַף גַּם זאת בְּאֶרֶץ איְבֵיהֶם'' הַיְנוּ אֲפִלּוּ בַּגָּלוּת הַמַּר, יְכוֹלִין לְגַלּוֹת בְּחִינַת גַּם זאת וְעַל יְדֵי מָה יְכוֹלִין לְהַמְשִׁיך אֶת קְדֻשַּׁת אֶרֶץ יִשְׂרָאֵל עַל יְדֵי הִתְנוֹצְצוּת אוֹר זְכוּת אָבוֹת (שְׁלַח דַּף קע''ד) בַּאֲתַר דְּאִית תַּמָּן אָבוֹת אִית תַּמָּן שְׁכִינְתָּא (שָׁם) ''וְזָכַרְתִּי אֶת בְּרִיתִי יַעֲקב וְכוּ וְהָאָרֶץ אֶזְכּר'' כְּשֶׁמִּתְנוֹצֵץ אוֹר זְכוּת אָבוֹת, אֲזַי נִתְגַּלֶּה קְדֻשַּׁת אֶרֶץ יִשְׂרָאֵל וְלא דַּי שֶׁהָאָדָם נִצּוֹל מֵהָרָשָׁע אֶלָּא גַּם רוֹאֶה בְּהָרָשָׁע מַה שֶּׁהָרָשָׁע רָצָה לִרְאוֹת בּוֹ ג. כִּי הָרְשָׁעִים מַמְשִׁיכִים בְּחִינַת רַע עַיִן עַל שׂוֹנְאֵיהֶם בְּחִינַת (בְּרָכוֹת ז:) וְלא עוֹד אֶלָּא שֶׁרוֹאֶה בְּשׂוֹנְאָיו וְהָאָדָם נִצּוֹל מֵרַע עַיִן הַזֶּה, עַל יְדֵי לִמּוּד זְכוּת שֶׁלִּמֵּד עַל הָרָשָׁע כִּי גַּם הַקָּדוֹשׁ בָּרוּך הוּא מְלַמֵּד זְכוּת עַל הָרָשָׁע בִּשְׁבִיל לְהַצִּיל אֶת הַצַּדִּיק מֵרַע עַיִן שֶׁל הָרָשָׁע וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (שָׁם) וְלא עוֹד אֶלָּא שֶׁזּוֹכֶה בַּדִּין שֶׁנֶּאֱמַר ''מָרוֹם מִשְׁפָּטֶיך מִנֶּגְדּוֹ'' וְזאת הַזְּכִיָּה שֶׁזּוֹכֶה בַּדִּין שֶׁמְּלַמְּדִין עָלָיו זְכוּת עַל יְדֵי זֶה נִצּוֹל הַצַּדִּיק מֵרַע עַיִּן שֶׁל הָרָשָׁע כִּי לְסַלֵּק הַדִּין וְהַמִּשְׁפָּט, צָרִיך לָזֶה הִתְגַּלּוּת הַיָּד, בִּבְחִינַת (דְּבָרִים ל''ב) ''וְתֹאחֵז בְּמִשְׁפָּט יָדִי'' שֶׁלּא לִשְׁלט עַל הָרָשָׁע וּכְשֶׁנִּתְגַּלֶּה יַד ה, אֲזַי נַעֲשֶׂה צֵל שֶׁבּוֹ נִתְכַּסֶּה הַצַּדִּיק מֵאֶרֶס שֶׁל הָרַע עַיִן בִּבְחִינַת (יְשַׁעְיָה נ''א) ''וּבְצֵל יָדִי כִּסִּיתִיך'' כִּי הָרְשָׁעִים בַּגָּלוּת הַמַּר הַזֶּה, עֵינֵיהֶם לְטוּשִׁים כִּרְאִי מוּצָק וְאֶרֶס עֵינָיו מַבִּיטִים לְמֵרָחוֹק, בִּבְחִינַת (תְּהִלִּים כ''ב) : ''הֵמָּה יַבִּיטוּ יִרְאוּ בִי'' וְעַל יְדֵי הַצֵּל כָּהוּ מְאוֹר עֵינָיו וְנֶחֱשָׁכִים שֶׁאֵין הָאֶרֶס שֶׁלָּהֶם יָכוֹל לְהַזִּיק אֲבָל הַצַּדִּיקִים שֶׁמְּאוֹר עֵינֵיהֶם בַּזְּמַן הַזֶּה קָטָן, בִּבְחִינַת (יְשַׁעְיָה מ''ב) : ''מִי עִוֵּר כִּמְשֻׁלָּם'' וְעַל יְדֵי הַצֵּל נִתְחַזֵּק מְאוֹר עֵינֵיהֶם כְּדֶרֶך חֲלוּשֵׁי הָרְאוּת שֶׁאֵינָם יְכוֹלִים לִרְאוֹת הֵיטֵב כְּשֶׁאוֹר חָזָק וְגָדוֹל וּצְרִיכִים לְצֵל כְּדֵי שֶׁיּוּכְלוּ לִרְאוֹת וְזֶהוּ (תְּהִלִּים ל''ז) צוֹפֶה רָשָׁע לַצַּדִּיק וּמְבַקֵּשׁ לַהֲמִיתוֹ הַיְנוּ עִם רַע עַיִן כַּנַּ''ל וַה לא יַעַזְבֶנּוּ בְיָדוֹ ''בְיָדוֹ'' דַּיְקָא, הַיְנוּ בְּהִתְגַּלּוּת יַד ה כַּנַּ''ל וְלא יַרְשִׁיעֶנּוּ בְּהִשָּׁפְטוֹ עַל יְדֵי בְּחִינַת: ''וְתֹאחֵז בְּמִשְׁפָּט יָדִי'', בְּחִינַת ''מָרוֹם מִשְׁפָּטֶיך'' כַּנַּ''ל כִּי עַל יְדֵי זֶה כָּהוּ מְאוֹר עֵינֵי הָרָשָׁע בִּבְחִינַת (יְשַׁעְיָה כ''ח) : ''שָׁגוּ בִּרְאִיָּה, עַל יְדֵי פָּקוּ פְּלִילִיָּה'' זֶהוּ בְּחִינַת מִשְׁפָּט שֶׁזּוֹכֶה בַּדִּין עַל יְדֵי זֶה שָׁגוּ בִּרְאִיָּה, נֶחֱשָׁך מְאוֹר עֵינָיו כַּנַּ''ל. וְעַל יְדֵי הַצֵּל נִתְחַזֵּק מְאוֹר עֵינָיו שֶׁל הַצַּדִּיק כַּנַּ''ל וְיָכוֹל לִרְאוֹת לְמֵרָחוֹק בִּבְחִינַת (תְּהִלִּים קכ''א) : ''אֶשָּׂא עֵינַי אֶל הֶהָרִים'' וְרוֹאֶה וּמַשִּׂיג צִדְקָתוֹ שֶׁל הַשֵּׁם יִתְבָּרַך וְיָכוֹל לֵידַע וּלְהָבִין כִּי ה הַצַּדִּיק אַף עַל פִּי שֶׁהָרָשָׁע זוֹכֶה בַּדִּין, וְאֵין זֶה מִמִּדַּת הַצֶּדֶק וְרוֹאֶה שֶׁהַצֶּדֶק שֶׁהַקָּדוֹשׁ בָּרוּך הוּא מַצְדִּיק אֶת הָרָשָׁע בַּמִּשְׁפָּט זֶהוּ צִדְקָתוֹ שֶׁל הַקָּדוֹשׁ בָּרוּך הוּא, (שְׁמוֹת כ''ג) : ''כִּי לא אַצְדִּיק רָשָׁע'' וְזֶהוּ, ''אֶשָּׂא עֵינַי אֶל הֶהָרִים'' זֶהוּ בְּחִינַת צִדְקָתוֹ שֶׁל הַקָּדוֹשׁ בָּרוּך הוּא בִּבְחִינַת (תְּהִלִּים ל''ו) : ''צִדְקָתְך כְּהַרְרֵי אֵל'' אַף עַל פִּי שֶׁמִּשְׁפָּטֶיך כָּבוּשׁ בִּתְהוֹם רַבָּה. ד. וְעַל יְדֵי חִזּוּק הָרְאִיָּה שֶׁל הַצַּדִּיק, שֶׁרוֹאֶה צִדְקַת ה נִתְחַזֵּק אֱמוּנָתוֹ, וְיָכוֹל לְהִתְפַּלֵּל כִּי לִבּוֹ נִתְפַּשֵּׁט מֵעַקְמִימוּתוֹ, שֶׁהָיָה לוֹ קדֶם שֶׁרָאָה צִדְקַת ה כִּי עַל יְדֵי הַצִּדְקוּת שֶׁל ה שֶׁרוֹאֶה נִתְפַּשֵּׁט הַלֵּב מֵעַקְמִימוּתוֹ, וְנִתְיַשֵּׁר בִּבְחִינַת (שָׁם) : ''וְצִדְקָתְך לְיִשְׁרֵי לֵב'' כִּי מִתְּחִלָּה נֶעֱקַם לִבּוֹ מִלְּהַאֲמִין בִּשְׁלֵמוּת בְּהַשֵּׁם יִתְבָּרַך כִּי הָיָה נִדְמֶה לוֹ שֶׁעִוֵּת, חַס וְשָׁלוֹם, הַקָּדוֹשׁ בָּרוּך הוּא אֶת הַדִּין אֲבָל עַכְשָׁו שֶׁרוֹאֶה צְדָקוֹת ה, נִתְיַשֵּׁר לִבּוֹ בִּשְׁלֵמוּת אֱמוּנָה וְאָז מְחַזֵּק אֶת עַצְמוֹ, וּמִתְפַּלֵּל עַל צְרָכָיו כִּי עִקַּר הַתְּפִלָּה הִיא עַל יְדֵי אֱמוּנָה שֶׁמַּאֲמִין שֶׁהַכּל בִּרְשׁוּת הַקָּדוֹשׁ בָּרוּך הוּא, אֲפִלּוּ לְשַׁנּוֹת הַטֶּבַע וְאֵין הַקָּדוֹשׁ בָּרוּך הוּא מְקַפֵּחַ שְׂכַר כָּל בְּרִיָּה, כִּי צַדִּיק ה (תְּהִלִּים קי''ט) ''אוֹדְך בְּישֶׁר לֵבָב'', עַל יְדֵי יִשְׁרַת לֵב, שֶׁהִיא בְּחִינַת אֱמוּנָה נַעֲשֶׂה בְּחִינַת תְּפִלָּה וְזֶהוּ בְּחִינַת פָּרָה אֲדֻמָּה, כְּמַאֲמַר הַזּהַר (חֻקַּת דַּף ק''פ:) פָּרָה דְּקָבֵילַת מִשּׁוֹר פָּרָה, זֶהוּ בְּחִינַת תְּפִלָּה, בְּחִינַת (הוֹשֵׁעַ י''ד) : ''וּנְשַׁלְּמָה פָּרִים שְׂפָתֵינוּ'' דְּקָבֵילַת מִשּׁוֹר, בְּחִינַת הִסְתַּכְּלוּת לְשׁוֹן (בְּמִדְבַּר כ''ד) : ''אֲשׁוּרֶנּוּ וְלא קָרוֹב'' כִּי עַל יְדֵי בְּחִינַת: ''אֶשָּׂא עֵינַי אֶל הֶהָרִים'' כַּנַּ''ל, נַעֲשֶׂה בְּחִינַת תְּפִלָּה וְזֶהוּ: ''אֲדֻמָּה תְּמִימָה'' אֲדֻמָּה, דָּא גְּזֵרַת דִּינָא תְּמִימָה, דָּא שׁוֹר תָּם, דִּינָא רַפְיָא (כְּמוֹ שֶׁכָּתוּב בַּזּהַר שָׁם) הַיְנוּ שֶׁרוֹאֶה שֶׁהַקָּדוֹשׁ בָּרוּך הוּא מַחֲלִישׁ כּחַ הַדִּין, בִּבְחִינַת ''וְתֹאחֵז בְּמִשְׁפָּט יָדִי'' ''אֲשֶׁר לא עָלָה עָלֶיהָ על'', דָּא שְׁלוּמֵי אֱמוּנֵי יִשְׂרָאֵל (גַּם זֶה שָׁם בַּזּהַר הַנַּ''ל) זֶהוּ בְּחִינַת חִזּוּק אֱמוּנָה, בְּחִינַת תְּפִלָּה שֶׁנַּעֲשֶׂה עַל יְדֵי חִזּוּק הָרְאִיָּה כַּנַּ''ל, בְּחִינַת ''וְצִדְקָתְך לְיִשְׁרֵי לֵב'' כַּנַּ''ל ה. וְזֶהוּ בְּחִינַת עָפָר וָאֵפֶר הַנֶּאֱמַר בַּפָּרָה כִּי בְּחִינַת הַתְּפִלָּה, צְרִיכָה לִבְחִינַת עָפָר וָאֵפֶר כִּי צָרִיך לְהַכְנִיעַ הָרַע, הֵן בִּפְרָט הֵן בִּכְלָל, תַּחַת הַטּוֹב בִּבְחִינַת (מַלְאָכִי ג) : ''וַעַסּוֹתֶם רְשָׁעִים כִּי יִהְיוּ אֵפֶר תַּחַת כַּפּוֹת רַגְלֵיכֶם'' (עיין זוהר פקודי רל''ז:) וְזֶה בְּחִינַת אֵפֶר שֶׁיֵּשׁ בִּבְחִינַת הַתְּפִלָּה וְרֶגֶל, זֶה בְּחִינַת תְּפִלָּה, בִּבְחִינַת (תְּהִלִּים כ''ו) : ''רַגְלִי עָמְדָה'' וְכוּ. הָרָע שֶׁבַּפְּרָט, הַיְנוּ גּוּפוֹ הַמְּגֻשָּׁם וְחָמְרוֹ, יְבַטֵּל בִּשְׁעַת תְּפִלָּה כְּמוֹ חֲסִידִים הָרִאשׁוֹנִים, שֶׁהָיָה לָהֶם בִּשְׁעַת תְּפִלָּה הִתְפַּשְּׁטוּת הַגַּשְׁמִיּוּת (עיין שו''ע או''ח סי צ''ח:) וְהָרָע שֶׁבַּכְּלָל, הַיְנוּ הַתְּפִלּוֹת שֶׁל פּוֹשְׁעֵי יִשְׂרָאֵל שֶׁמִּתְפַּלֵּל עִמָּהֶם יְבַטֵּל הָרָע שֶׁלָּהֶם, וְיַעֲשֶׂה מֵהָרָע כִּסֵּא לַקְּדֻשָּׁה וְעָפָר שֶׁבַּתְּפִלָּה, הַיְנוּ שֶׁיְּקַשֵּׁר אֶת עַצְמוֹ בִּכְלָל וּבִפְרָט עִם נַפְשִׁין וְרוּחִין וְנִשְׁמָתִין שֶׁל שׁוֹכְנֵי עָפָר וִיעוֹרֵר אוֹתָם בִּתְפִלָּתוֹ שֶׁיִּתְפַּלְּלוּ עִמּוֹ, בִּבְחִינַת (יְשַׁעְיָה כ''ו) : ''הָקִיצוּ וְרַנְּנוּ שׁוֹכְנֵי עָפָר'' וְזֶהוּ (אֵיכָה ג) : ''יִתֵּן בְּעָפָר פִּיהוּ'' כְּלוֹמַר שֶׁיְּקַשֵּׁר דִּבּוּרוֹ עִם שׁוֹכְנֵי עָפָר כַּנַּ''ל וְזֶהוּ שֶׁאָמַר אַבְרָהָם בִּתְפִלָּתוֹ (בְּרֵאשִׁית י''ח) : ''הִנֵּה נָא הוֹאַלְתִּי לְדַבֵּר אֶל ה וְאָנכִי עָפָר וָאֵפֶר'' כִּי זֶה צָרִיך לִבְחִינַת הַתְּפִלָּה וְזֶהוּ נִקְרָא תְּפִלָּה בְּצִבּוּר כִּי אוֹתִיּוֹת צִבֻּר רָאשֵׁי תֵּבוֹת צַדִּיקִים בֵּינוֹנִים, רְשָׁעִים בֵּינוֹנִי, הוּא הַמִּתְפַּלֵּל, כְּמַאֲמַר חֲכָמֵינוּ זַ''ל (קִדּוּשִׁין מ:) : לְעוֹלָם יִרְאֶה אָדָם אֶת עַצְמוֹ כְּאִלּוּ חֶצְיוֹ זַכַּאי וְכוּ צַדִּיקִים, זֶהוּ בְּחִינַת עָפָר רְשָׁעִים, זֶהוּ בְּחִינַת אֵפֶר כַּנַּ''ל וּלְעוֹרֵר שׁוֹכְנֵי עָפָר, זֶה יֵשׁ בִּפְרָט וּבִכְלָל בִּפְרָט, הַיְנוּ חֶלְקֵי נֶפֶשׁ רוּחַ נְשָׁמָה שֶׁלּוֹ שֶׁבָּאוּ כְּבָר בְּגִלְגּוּל וְנִתְקַן נֶפֶשׁ רוּחַ נְשָׁמָה שֶׁל שׁוֹכְנֵי עָפָר אֲחֵרִים לְעוֹרֵר אוֹתָם שֶׁיִּתְפַּלְּלוּ עִמּוֹ וְזֶהוּ בְּחִינַת שִׁבְעָה שִׁבְעָה הַנֶּאֱמָר בַּפָּרָה, שֶׁכָּל עִנְיָנָהּ שִׁבְעָה (בַּזּהַר אַחֲרֵי ע''ו: וּבְמִדְבַּר רַבָּה פָּרָשָׁה י''ט) שִׁבְעָה כִּבּוּסִין שִׁבְעָה כּהֲנִים וְכוּ זֶהוּ בְּחִינַת תְּפִלָּה, בְּחִינַת (תְּהִלִּים קי''ט) : ''שֶׁבַע בַּיּוֹם הִלַּלְתִּיך'' ו. גַּם צָרִיך לְתַקֵּן בִּתְפִלָּתוֹ בְּחִינַת שָׁלֹשׁ קוֹלוֹת (קהֶלֶת ה) : ''קוֹל כְּסִיל בְּרב דְּבָרִים'' וּבְחִינַת (שְׁמוֹת ל''ב) : ''קוֹל עֲנוֹת אָנכִי שׁוֹמֵעַ'' וּבְחִינַת קוֹל, בְּחִינַת (תְּהִלִּים מ''ד) : ''כָּל הַיּוֹם כְּלִמָּתִי נֶגְדִּי וְכוּ מִקּוֹל מְחָרֵף וּמְגַדֵּף'' וְזֶהוּ בְּחִינַת עֵץ אֶרֶז, וְאֵזוֹב, וּשְׁנִי תּוֹלַעַת, הַנֶּאֱמָר בַּפָּרָה. אֶרֶז זֶה בְּחִינַת: קוֹל כְּסִיל בְּרב דְּבָרִים, בְּרב הַהַנְהָגוֹת וֶאֱמוּנוֹת כּוֹזְבוֹת שֶׁהֵם בְּחִינַת דַּרְכֵי הָאֱמוֹרִי, כִּי ''פֶּתִי יַאֲמִין לְכָל דָּבָר'' (מִשְׁלֵי י''ד) וְזֶהוּ בְּחִינַת אֶרֶז, בְּחִינַת (עָמוֹס ב) : ''וְאָנכִי הִשְׁמַדְתִּי אֶת הָאֱמוֹרִי אֲשֶׁר כְּגבַהּ אֲרָזִים גָּבְהוֹ'' וְהַגְּבוֹהֵי קוֹמָה, עַל פִּי הָרב הֵן כְּסִילִים כִּי מֵחֲמַת גּבַהּ קוֹמָתוֹ הָעֲשָׁנִים הָעוֹלִים מֵהַלֵּב אֶל הַמּחַ לְהִתְבַּשֵּׁל בַּמּחַ וּלְהִתְהַוּוֹת מֵהֶם מַחֲשָׁבוֹת הָעֲשָׁנִים הָאֵלּוּ נֶחֱלָשִׁים בְּרב הַדֶּרֶך שֶׁיֵּשׁ מֵהַלֵּב אֶל הַמּחַ מֵחֲמַת גּבַהּ קוֹמָתָם וְאֵינָם בִּיכָלְתָּם לְהִתְהַוּוֹת מֵהֶן מַחֲשָׁבוֹת שִׂכְלִיּוֹת וּמֵחֲמַת זֶה, הַגְּבוֹהֵי קוֹמָה הֵם שׁוֹטִים וְזֶה בְּחִינַת דַּרְכֵי אֱמוֹרִי, שֶׁאֵין לָהֶם שׁוּם שֵׂכֶל מֵחֲמַת ''כִּי כְּגבַהּ אֲרָזִים גָּבְהוֹ'' בִּשְׁבִיל זֶה, הֵם מַאֲמִינִים אֱמוּנוֹת רַבּוֹת כָּזְבִּיּוֹת וּקְטַנֵּי קוֹמָה, שֶׁהָעֲשָׁנִים שֶׁלָּהֶם נִתְבַּשְּׁלִים הֵיטֵב וְנַעֲשֶׂה מֵהֶם מַחֲשָׁבוֹת שִׂכְלִיּוֹת אֲבָל מֵחֲמַת שֶׁשִּׂכְלָם יוֹתֵר מִמַּעֲשֵׂיהֶם הַטּוֹבִים בְּחִינַת (אָבוֹת פֶּרֶק ג) : כָּל שֶׁחָכְמָתוֹ מְרֻבָּה מִמַּעֲשָׂיו עַל יְדֵי זֶה כְּשֶׁהַמַּחֲשָׁבָה שִׂכְלִיּוֹת חוֹזֶרֶת אֶל לִבָּם אֵין כּחַ בְּלִבָּם לְהָכִיל אֶת הַשֵּׂכֶל כִּי עִקַּר חִזּוּק הַלֵּב, הוּא עַל יְדֵי מַעֲשִׂים טוֹבִים (מִשְׁלֵי י''ז) ''לִקְנוֹת חָכְמָה וְלֵב אָיִן'' וְעַל יְדֵי זֶה הַשֵּׂכֶל הֵם מַחֲטִיאִים וְהֵן הֵן הַפִילוֹסוֹפִים, שֶׁאֵין לָהֶם לֵב טוֹב וְטָהוֹר (עיין אבות פ''ב תהלים נ''א:) וְאֵינָם בִּבְחִינַת (תְּהִלִּים קי''ט) : ''בְּלִבִּי צָפַנְתִּי אִמְרָתֶך לְמַעַן לא אֶחֱטָא לָך'' וּמַחֲמַת זֶה הַשֵּׂכֶל מַחֲטִיאִים בְּיוֹתֵר וְהֵן, בְּחִינַת (מְלָכִים א ה) ''אֵזוֹב הַיּוֹצֵא בַּקִּיר'' אֵזוֹב, זֶה בְּחִינַת קְטַנֵּי קוֹמָה הֵם בַּעֲלֵי הַשֵּׂכֶל אֲבָל הַלֵּב אֵינוֹ יָכוֹל לְהַצְפִּין כּחַ הַשֵּׂכֶל בְּתוֹכוֹ כִּי לִבָּם חַלָּשׁ וְחָסֵר וּבִפְרָט הַנּוֹאֲפִים הָעוֹסְקִים בְּחָכְמַת פִילוֹסוֹפְיָא שֶׁמְּאד מְאד מַזִּיק לָהֶם כִּי לִבָּם חָסֵר, בִּבְחִינַת (מִשְׁלֵי ו) : ''נוֹאֵף אִשָּׁה חֲסַר לֵב'' וְזֶהוּ ''אֵזוֹב הַיּוֹצֵא בַּקִּיר'', הַיְנוּ בְּקִירוֹת הַלֵּב שֶׁהַשֵּׂכֶל יוֹצֵא דֶּרֶך קִירוֹת הַלֵּב וְאֵין הַלֵּב יְכוֹלָה לְהָכִיל בְּתוֹכָהּ אֶת הַשֵּׂכֶל, בִּבְחִינַת ''בְּלִבִּי צָפַנְתִּי'' וְכוּ וְזֶהוּ בְּחִינַת: ''קוֹל עֲנוֹת אָנכִי שׁוֹמֵעַ'', קוֹל חֵרוּפִין וְגִדּוּפִין (כמובא בפירש''י שם) שֶׁמְּגַדְּפִין כְּלַפֵּי מַעְלָה בְּחָכְמָתָם כַּיָּדוּעַ (קהֶלֶת ז) : וְאַל תִּתְחַכַּם יוֹתֵר וּשְׁנִי תּוֹלַעַת, זֶהוּ בְּחִינַת קוֹל שְׁלִישִׁי שֶׁיֵּשׁ לָאָדָם בִּזְיוֹנוֹת וַחֲרָפוֹת מִשּׂוֹנְאִים בִּבְחִינַת: ''כָּל הַיּוֹם כְּלִמָּתִי נֶגְדִּי וּבשֶׁת פָּנַי כִּסָתְנִי, מִקּוֹל מְחָרֵף וּמְגַדֵּף'' (תְּהִלִּים כ''ב) : ''וְאָנכִי תוֹלַעַת וְלא אִישׁ חֶרְפַּת אָדָם וּבְזוּי עָם'' וְזֶהוּ, שְׁחִיטָה, שְׂרֵפָה, אֲסִיפָה הַנֶּאֱמָר בַּפָּרָה, שֶׁהֵם שָׁלֹשׁ בְּחִינוֹת אֵלּוּ שְׁחִיטָה, זֶהוּ בְּחִינַת בִּטּוּל אֱמוּנַת כְּסִילִים בִּבְחִינַת (הוֹשֵׁעַ ה) : ''וְשַׁחֲטָה שֵׂטִים הֶעְמִיקוּ'' שְׂרֵפָה, זֶהוּ בְּחִינַת חִזּוּק הַלֵּב, שֶׁיּוּכַל לְהָכִיל אֶת דִּבְרֵי הַחָכְמָה בְּתוֹכוֹ בִּבְחִינַת (תְּהִלִּים ל''ט) : ''חַם לִבִּי בְּקִרְבִּי'' כִּי עַל יְדֵי שֶׁנֶּעֱצָר דִּבְרֵי הַשֵּׂכֶל בַּלֵּב, נִתְחַמֵּם הַלֵּב כִּי הַשֵּׂכֶל הוּא כְּאֵשׁ עָצוּר (עיין ירמיה כ) וְזֶהוּ שְׂרֵפָה. וַאֲסִיפָה, זֶהוּ בְּחִינַת בִּטּוּל הַבִּזְיוֹנוֹת שֶׁל הַשּׂוֹנְאִים בִּבְחִינַת (בְּרֵאשִׁית ל) : ''אָסַף אֱלקִים אֶת חֶרְפָּתִי'' זֶה בְּחִינַת בִּטּוּל קוֹל שְׁלִישִׁי כַּנַּ''ל ז. וְכָל זֶה, צָרִיך הַמִּתְפַּלֵּל לְתַקֵּן בִּתְפִלָּתוֹ לְהַעֲלוֹת אֶת הַנּוֹפְלִים בֶּאֱמוּנוֹת כָּזְבִּיּוֹת לְהַעֲלוֹתָם בִּתְפִלָּתוֹ לֶאֱמוּנָה אֲמִתִּית שֶׁהִיא הַתְּפִלָּה וְלִקְבּעַ בְּלִבָּם אֱמוּנָה שְׁלֵמָה וּלְתַקֵּן אֶת לֵב הַמְחַקְּרִים הַחַכְמֵי פִילוֹסוֹפְיָא שֶׁיּוּכַל לִבָּם לְהָכִיל אֶת שִׂכְלָם שֶׁלּא יַחֲטִיא אוֹתָם בִּבְחִינַת: ''בְּלִבִּי צָפַנְתִּי'' וְכוּ וְזֶה נַעֲשֶׂה עַל יְדֵי כַּוָּנַת הַלֵּב שֶׁבַּתְּפִלָּה מְתַקֵּן אֶת לִבָּם. וְלַהֲפך כָּל הַבִּזְיוֹנוֹת וְהַחֲרָפוֹת, לַהֲפך לְכָבוֹד כִּי כְּשֶׁאָדָם עוֹמֵד בְּהֵיכַל הַמֶּלֶך וּמְבַטֵּל אֶת עַצְמוֹ מִכּל וָכל וְאֵין רוֹאֶה שׁוּם דָּבָר, אֶלָּא אֶת הַמֶּלֶך רוֹאֶה בְּוַדַּאי כְּשֶׁשּׁוֹמֵעַ אֵיזֶהוּ חֶרְפָּה וּבִזּוּי הוּא מְפָרֵשׁ אֶת הַחֶרְפָּה וְהַבִּזּוּי לְפֵרוּשׁ שֶׁל כָּבוֹד לְהַמֶּלֶך כִּי אֵיך אֶפְשָׁר שֶׁיָּבוֹא אֶחָד לְתוֹך הֵיכַל הַמֶּלֶך, וִיבַזֶּה אֶת הַמֶּלֶך אֶלָּא בְּוַדַּאי אֵלּוּ דְּבָרִים הֵם דִּבּוּרֵי כָּבוֹד וּמִתְבּוֹנֵן בְּהַדִּבּוּרִים אֵיך לְפָרֵשׁ וּלְצָרֵף אוֹתָם, שֶׁיִּתְהַוּוּ מֵהֶם כָּבוֹד לְהַמֶּלֶך וְאֵין לַחְשׁב, שֶׁמָּא אֵלּוּ הַחֲרָפוֹת עָלָיו נֶאֱמָרִים זֶה אֵינוֹ, כִּי מִי הוּא, הֲלא יֵשׁוּתוֹ נִתְבַּטֵּל, וְאֵין כָּאן אֶלָּא הַמֶּלֶך בְּעַצְמוֹ וְזֶהוּ (תְּהִלִּים כ''ט) : ''וּבְהֵיכָלוֹ כֻּלּוֹ אוֹמֵר כָּבוֹד'' כָּל הָאֲמִירוֹת, צָרִיך לְצָרְפָם לְהִתְהַוּוֹת מֵהֶם כָּבוֹד וּבִשְׁעַת הַתְּפִלָּה הָאָדָם עוֹמֵד בְּהֵיכַל הַמֶּלֶך (שָׁם נ''א) : ''אֲדנָי שְׂפָתַי תִּפְתָּח'', אֲדנָי זֶהוּ הֵיכָל (תִּקּוּן י''ח דַף ל''א:) בְּכֵן צָרִיך לַעֲשׂוֹת מִכָּל הַבִּזְיוֹנוֹת, צֵרוּפֵי כָּבוֹד לְהַמֶּלֶך ח. וְעַל יְדֵי תְּפִלָּה כְּתִקּוּנוֹ, מִתְנוֹצֵץ אוֹר זְכוּת אָבוֹת בִּבְחִינַת חָלָה זְכוּת אָבוֹת (עַיֵּן בַּזּהַר שְׁלַח, הַנַּ''ל בְּאוֹת ב) וְזֶה נַעֲשֶׂה עַל יְדֵי תְּפִלּוֹת כְּתִקּוּנוֹ כִּי חָלָה זְכוּת אָבוֹת, עַל יְדֵי: ''וַיְחַל משֶׁה אֶת'' וְכוּ (שְׁמוֹת ל''ב) עַל יְדֵי בְּחִינַת תְּפִלָּה וּבַאֲתַר דְּאָבוֹת תַּמָּן, שְׁכִינְתָּא תַּמָּן שֶׁהִיא בְּחִינַת חַלָּה שֶׁהִיא גַּם זאת גַּם בְּחִינַת חַלָּה, שֶׁהִיא שִׁעוּר מ''ג בֵּיצִים וְהוּא בְּחִינַת יְרֻשַּׁת אֶרֶץ יִשְׂרָאֵל, כִּי זאת הַמִּצְוָה נִצְטַוּוּ שֶׁיַּעֲשׂוּ תֵּכֶף כְּמוֹ שֶׁכָּתוּב (בְּמִדְבַּר ט''ו) : ''וְהָיָה בַּאֲכָלְכֶם מִלֶּחֶם הָאָרֶץ תָּרִימוּ תְּרוּמָה מֵרֵאשִׁית עֲרִיסוֹתֵיכֶם חַלָּה תָּרִימוּ תְּרוּמָה'' (עיין ספרי והובא בפירש''י שם) כִּי בְּאַתַר דַּאֲבָהָן תַּמָּן, שְׁכִינְתָּא תַּמָּן דְּהִיא בְּחִינַת חַלָּה, הִיא אֶרֶץ יִשְׂרָאֵל וְעַל יְדֵי בְּחִינַת אֶרֶץ יִשְׂרָאֵל, לא דַּי שֶׁנִּצּוֹל מֵרַע עַיִן שֶׁל רְשָׁעִים אֶלָּא גַּם רוֹאֶה בָּהֶם, מַה שֶּׁהֵם רָצוּ לִרְאוֹת בּוֹ (עיין תהלים עג) שֶׁהִשִּׂיגוּ יוֹתֵר מִמַּה שֶּׁהִתְאַוּוּ וְעַכְשָׁו עַל יְדֵי ''וַיְחַל'', עַל יְדֵי חָלָה זְכוּת אָבוֹת עַל יְדֵי חַלָּה תְּרוּמָה, עַל יְדֵי אֶרֶץ יִשְׂרָאֵל נַעֲשֶׂה לִבָּם, ''תּוֹחֶלֶת מְמֻשָּׁכָה מַחֲלַת לֵב'' (מִשְׁלֵי י''ג) וְזֶהוּ, (תְּהִלִּים ל''ז) ''קַוֵּה אֶל ה וּשְׁמר דַּרְכּוֹ'' זֶה בְּחִינַת תִּקּוּן הַתְּפִלָּה בְּחִינַת דְּרִיכַת הַקֶּשֶׁת, בְּחִינַת הַתְּפִלָּה וְהֵן תְּלָת גְּוָנִין דְּקֶשֶׁת, שֶׁהֵם אוֹר הָאָבוֹת הַמִּתְנוֹצֵץ כַּנַּ''ל עַל יְדֵי זֶה, ''וִירוֹמִמְך לָרֶשֶׁת אָרֶץ'', זֶהוּ בְּחִינַת אֶרֶץ יִשְׂרָאֵל וְעַל יְדֵי זֶה, ''בְּהִכָּרֵת רְשָׁעִים תִּרְאֶה'', בְּחִינַת ''שֵׁב לִימִינִי'' וְכוּ כַּנַּ''ל וְזֶהוּ: ''שְׁכָן אֶרֶץ וּרְעֵה אֱמוּנָה'' (תְּהִלִּים שָׁם) עַל יְדֵי אֱמוּנָה, שֶׁהִיא הַתְּפִלָּה עַל יְדֵי זֶה בָּא לִבְחִינַת אֶרֶץ יִשְׂרָאֵל ט. וְדַע, שֶׁלָּאו כָּל אָדָם יָכוֹל לְתַקֵּן קוֹלוֹת הַנַּ''ל בִּתְפִלָּתוֹ כִּי לִפְעָמִים הַקּוֹלוֹת הַנַּ''ל בִּתְפִלָּתוֹ, הֵם יוֹצְאִים מֵרְשָׁעִים גְּדוֹלִים כָּל כָּך עַד כִּי כָּל מִי שֶׁעוֹמֵד כְּנֶגְדָּם הוּא מְסַכֵּן נַפְשׁוֹ וְצָרִיך לָזֶה תְּפִלָּה גְּדוֹלָה, כְּמוֹ תְּפִלַּת משֶׁה רַבֵּנוּ, עָלָיו הַשָּׁלוֹם וַאֲפִלּוּ משֶׁה רַבֵּנוּ עָלָיו הַשָּׁלוֹם הָיָה יָרֵא מֵעוֹג מֶלֶך הַבָּשָׁן כִּי אֲחִיזַת עוֹג הָיָה סָמוּך לְיָמִין, שֶׁהוּא אֶרֶץ יִשְׂרָאֵל עַד שֶׁאָמַר הַקָּדוֹשׁ בָּרוּך הוּא לְמשֶׁה: ''אַל תִּירָא אוֹתוֹ'' (בְּמִדְבַּר כ''א) כִּי אָמַר: הָא יְמִינָא דִּילִי אִסְתַּלַּק, כַּמּוּבָא בַּזּהַר (חֻקַּת דַּף קפ''ד) וְעוֹג אֲחִיזָתוֹ בְּיָמִין, שֶׁהוּא מִבְּנֵי בֵּיתָא דְּאַבְרָהָם וְאַרְצוֹ סָמוּך לְאֶרֶץ יִשְׂרָאֵל וּבִשְׁבִיל זֶה הָיָה יָרֵא משֶׁה מִמֶּנּוּ לְהִתְגָּרוֹת כָּל שֶׁכֵּן שְׁאָר בְּנֵי אָדָם שֶׁצָּרִיך מְאד לְפַשְׁפֵּשׁ אֶת עַצְמוֹ, וּלְהָבִין שׁרֶשׁ הָרָשָׁע אֵיך אֲחִיזָתוֹ אִם יוּכַל לְהִתְגָּרוֹת בּוֹ וּלְשֵׁיצָאָה לוֹ וְזֶהוּ שֶׁאָמַר אַבָּא שָׁאוּל: קוֹבֵר מֵתִים הָיִיתִי שֶׁהָיְתָה הִשְׁתַּדְּלוּתוֹ תָּמִיד לִרְאוֹת בְּהִכָּרֵת רְשָׁעִים שֶׁבְּחַיֵּיהֶם קְרוּיִין מֵתִים (בְּרָכוֹת יח:) פַּעַם אַחַת רַצְתִּי אַחַר צְבִי כִּי עִקַּר מַפַּלְתָּן שֶׁל רְשָׁעִים, הוּא עַל יְדֵי יְרֻשַּׁת אֶרֶץ יִשְׂרָאֵל עַל יְדֵי הַמְשָׁכַת קְדֻשַּׁת אֶרֶץ יִשְׂרָאֵל, בִּבְחִינַת ''שֵׁב לִימִינִי'' וְכוּ כַּנַּ''ל וְאֶרֶץ יִשְׂרָאֵל ''צְבִי הִיא לְכָל הָאֲרָצוֹת'' (יְחֶזְקֵאל כ) וְנִכְנַסְתִּי בְּקוּלִית שֶׁל מֵת, הַיְנוּ שֶׁרָצָה לְתַקֵּן קוֹלוֹת הַנַּ''ל וְרַצְתִּי אַחֲרָיו שָׁלֹשׁ פַּרְסָאוֹת הַיְנוּ בְּחִינַת הַתְּפִלָּה, שֶׁהֵם שָׁלֹשׁ תְּפִלּוֹת וְעַל יָדָם מִתְנוֹצֵץ אוֹר שְׁלֹשֶׁת אָבוֹת, שֶׁהֵם בִּבְחִינַת רַגְלֵי הַכִּסֵּא כְּדֵי לְהַמְשִׁיך אוֹר אֶרֶץ יִשְׂרָאֵל, שֶׁהִיא בְּחִינַת צְבִי הַנַּ''ל וּצְבִי לא הִגַּעְתִּי וְקוּלִית לא כָּלְתָה שֶׁלּא הִשִּׂיג בְּחִינַת אֶרֶץ יִשְׂרָאֵל, בִּטּוּל קוֹלוֹת הַנַּ''ל וּכְשֶׁחָזַרְתִּי לַאֲחוֹרַי, הַיְנוּ אַחַר גְּמַר תְּפִלָּתִי שֶׁאָז פּוֹסֵעַ הָאָדָם לַאֲחוֹרָיו שָׁלֹשׁ פְּסִיעוֹת אָמְרוּ לִי שֶׁל עוֹג מֶלֶך הַבָּשָׁן הִיא וְאֵין כָּל אָדָם יָכוֹל לְתַקֵּן קוֹלוֹת כָּאֵלּוּ כִּי אֲחִיזָתוֹ בְּיָמִין וַאֲפִלּוּ משֶׁה רַבֵּנוּ הָיָה יָרֵא מִפָּנָיו עַד שֶׁהִבְטִיחוֹ הַקָּדוֹשׁ בָּרוּך הוּא אַל תִּירָא אוֹתוֹ כַּמּוּבָא בַּזּהַר (שָׁם) וּבִשְׁבִיל זֶה, בְּחִינַת רָשָׁע כְּעוֹג, נִקְרָא פָּלִיט (בְּרֵאשִׁית י''ד) ''וַיָּבא הַפָּלִיט'' זֶה עוֹג (בְּרֵאשִׁית רַבָּה לֶך לְך פָּרָשָׁה מ''ב וְעַיֵּן נִדָּה ס''א וּבַתּוֹסָפוֹת שָׁם וְעַיֵּן מִדְרָשׁ רַבָּה דְּבָרִים פָּרָשָׁה א) שֶׁרָצָה שֶׁיֵּהָרֵג אַבְרָהָם וְיִשָּׂא אֶת שָׂרָה וְהוּא בִּבְחִינַת: ''צוֹפֶה רָשָׁע לַצַּדִּיק, אַבְרָהָם וְכוּ, ה לא יַעַזְבֶנּוּ בְיָדוֹ'' בִּבְחִינַת: ''וְתֹאחֵז בְּמִשְׁפָּט יָדִי'' וְהַקָּדוֹשׁ בָּרוּך הוּא כָּבַשׁ מִשְׁפָּטוֹ מִמֶּנּוּ זְמַן רַב עַד זְמַן משֶׁה רַבֵּנוּ, עָלָיו הַשָּׁלוֹם וּבִשְׁבִיל זֶה נִקְרָא פָּלִיט, בִּבְחִינַת (אִיּוֹב כ''ג) : ''וַאֲפַלְּטָה לָנֶצַח מִשּׁפְטִי'' שֶׁנִּמְלַט מֵהַמִּשְׁפָּט זְמַן כַּבִּיר וְעַל יְדֵי זֶה, הַצַּדִּיקִים שֶׁהֵם עוֹשֵׂי טוֹב זוֹכִים לִפְּנֵי ה כִּי קדֶם כְּרִיתוּת הָרְשָׁעִים הָיָה פְּנֵי ה מְכֻסֶּה וּמֻסְתָּר בְּעוֹשֵׂי רַע כְּדֵי לְהַכְרִיתָם בִּבְחִינַת (תְּהִלִּים ל''ד) : ''פְּנֵי ה בְּעוֹשֵׂי רָע לְהַכְרִיתָם'' וְעַכְשָׁו, תֵּכֶף כְּשֶׁרוֹאִים בִּכְרִיתוּת רְשָׁעִים תֵּכֶף נִתְגַּלֶּה פְּנֵי ה לְעוֹשֵׂי טוֹב וְזֶהוּ (שָׁם ק''ה) : ''בַּקְּשׁוּ פָנָיו תָּמִיד'' כִּי עַל יְדֵי תָּמִיד, שֶׁהוּא בְּחִינַת אֶרֶץ יִשְׂרָאֵל (עיין רש שוח''ט שם) כְּמוֹ שֶׁכָּתוּב (דְּבָרִים י''א) : ''תָּמִיד עֵינֵי ה אֱלקֶיך בָּהּ'' עַל יְדֵי אֶרֶץ יִשְׂרָאֵל תִּזְכּוּ לִמְצא פְּנֵי ה כִּי עַל יְדֵי אֶרֶץ יִשְׂרָאֵל תִּזְכּוּ לִרְאוֹת בְּהַכְּרִיתוּת רְשָׁעִים כַּנַּ''ל וְזֶהוּ בְּחִינַת כְּלָלִיּוּת מַלְאָך סנד''ל בַּמַּלְאָך מט''ט שַׂר הַפָּנִים כְּלָלִיּוּת עֲשִׂיָּה בִּיצִירָה עַל יְדֵי שֶׁכּוֹפְלִין הַפָּסוּק ''כּל הַנְּשָׁמָה'' (כַּמּוּבָא בַּכַּוָּנוֹת) בְּכָל נְשִׁימָה וּנְשִׁימָה, צָרִיך לְהַלֵּל אֶת ה (בְּרֵאשִׁית רַבָּה פָּרָשָׁה י''ד) וְעַל יְדֵי עַיִן הָרָע נִכְפָּל הַנְּשִׁימָה, כַּנִּרְאֶה בְּחוּשׁ כְּשֶׁיֵּשׁ לָאָדָם עַיִן הָרָע אֲזַי מְגַהֵק וּפוֹתֵחַ פִּיו לְקַבֵּל נְשִׁימָה כְּפוּלָה וּכְשֶׁהַנְּשִׁימָה כְּפוּלָה, גַּם הַהַלֵּל צָרִיך לִכְפּל כַּנַּ''ל וּבִפְרָט שֶׁצָּרִיך לְהַלֵּל וּלְהוֹדוֹת לַה שֶׁהִצִּיל אוֹתוֹ מֵעַיִן הָרָע הַזּאת וְהוּא רוֹאֶה בְּהִכָּרֵת רְשָׁעִים וְזֶהוּ בְּחִינַת מט''ט שַׂר הַפָּנִים מֵאִיר לַעֲשִׂיָּה הַיְנוּ שֶׁעוֹשֵׂי טוֹב זוֹכִין לִפְּנֵי ה כַּנַּ''ל עַל יְדֵי כְּרִיתוּת הָרַע עַיִן שֶׁגָּרְמוּ לִכְפִילַת הַנְּשִׁימָה [עַד כָּאן לְשׁוֹן רַבֵּנוּ, זִכְרוֹנוֹ לִבְרָכָה]


~ נו - וּבְיוֹם הַבִּכּוּרִים

וּבְיוֹם הַבִּכּוּרִים בְּהַקְרִיבְכֶם מִנְחָה חֲדָשָׁה לַה בְּשָׁבֻעתֵיכֶם, מִקְרָא קדֶשׁ יִהְיֶה לָכֶם כָּל מְלֶאכֶת עֲבוֹדָה לא תַעֲשׂוּ (בְּמִדְבַּר כ''ח). א. כִּי יֵשׁ בְּכָל אֶחָד מִיִּשְׂרָאֵל בְּחִינַת מַלְכוּת וְכָל אֶחָד לְפִי בְּחִינָתוֹ, כֵּן יֵשׁ לוֹ בְּחִינוֹת מַלְכוּת יֵשׁ שֶׁהוּא שׂוֹרֵר בְּבֵיתוֹ וְיֵשׁ שֶׁהוּא מוֹשֵׁל בְּיוֹתֵר וְכֵן יֵשׁ שֶׁהוּא מוֹשֵׁל עַל כָּל הָעוֹלָם כָּל אֶחָד לְפִי בְּחִינַת הַמַּלְכוּת שֶׁיֵּשׁ לוֹ בִּבְחִינוֹת: ''שָׂרֵי אֲלָפִים וְשָׂרֵי מֵאוֹת וְשָׂרֵי חֲמִשִּׁים וְשָׂרֵי עֲשָׂרוֹת'' (שְׁמוֹת י''ח) וּבְחִינוֹת הַמַּלְכוּת הַזּאת שֶׁיֵּשׁ בְּכָל אֶחָד הִיא בְּאִתְגַּלְיָא וּבְאִתְכַּסְיָא בְּאִתְגַּלְיָא, הַיְנוּ הַמֶּמְשָׁלָה שֶׁיֵּשׁ לְכָל אֶחָד לְפִי בְּחִינָתוֹ שֶׁהוּא מוֹשֵׁל עַל אֵלּוּ הָאֲנָשִׁים בְּאִתְגַּלְיָא כְּפִי בְּחִינַת הַמַּלְכוּת שֶׁלּוֹ כַּנַּ''ל וּבְאִתְכַּסְיָא הוּא כִּי גַּם יֵשׁ לְכָל אֶחָד לְפִי בְּחִינָתוֹ בְּחִינַת מַלְכוּת בְּאִתְכַּסְיָא דְּהַיְנוּ שֶׁאַף שֶׁבְּאִתְגַּלְיָא נִרְאֶה שֶׁאֵין לוֹ שׁוּם מֶמְשָׁלָה עַל אֵלּוּ הָאֲנָשִׁים עִם כָּל זֶה בְּאִתְכַּסְיָא וּבְהֶעְלֵם גָּדוֹל, הוּא מוֹשֵׁל עַל אֵלּוּ הָאֲנָשִׁים כִּי נִשְׁמָתָם הֵם תַּחְתָּיו, וְנִכְנָעִים תַּחְתָּיו וְגַם זאת הַבְּחִינָה שֶׁל מַלְכוּת בְּאִתְכַּסְיָא הִיא לְכָל אֶחָד לְפִי בְּחִינָתוֹ בִּבְחִינַת: ''שָׂרֵי אֲלָפִים, וְשָׂרֵי מֵאוֹת'' וְכוּ וְיֵשׁ אֶחָד שֶׁבְּאִתְגַּלְיָא אֵין לוֹ שׁוּם מֶמְשָׁלָה וְאַף עַל פִּי כֵן בְּאִתְכַּסְיָא וּבְהֶעְלֵם גָּדוֹל, הוּא מוֹשֵׁל עַל כָּל הַדּוֹר וַאֲפִלּוּ עַל כָּל צַדִּיקֵי הַדּוֹר כִּי כָּל נִשְׁמוֹתֵיהֶם הֵם כֻּלָּם תַּחַת מֶמְשַׁלְתּוֹ וּמַלְכוּתוֹ וְכֻלָּם נִכְנָעִים וּכְפוּפִים אֵלָיו רַק שֶׁהוּא בְּהֶעְלֵם גָּדוֹל, בִּבְחִינוֹת (מַלְאָכִי א) : ''בְּכָל מָקוֹם מֻקְטָר וּמֻגָּשׁ לִשְׁמִי'' שֶׁאַף שֶׁהֵם עוֹבְדִים עֲבוֹדַת אֱלִילִים עַל כָּל זֶה בְּהֶעְלֵם גָּדוֹל הֵם כֻּלָּם נִכְנָעִים אֵלָיו יִתְבָּרַך וְעוֹבְדִים אוֹתוֹ יִתְבָּרַך רַק שֶׁהוּא בְּהֶעְלֵם גָּדוֹל כְּמוֹ כֵן זאת הַבְּחִינָה שֶׁל מַלְכוּת בְּאִתְכַּסְיָא שֶׁאַף שֶׁבְּאִתְגַּלְיָא אֵין לוֹ שׁוּם מֶמְשָׁלָה עִם כָּל זֶה בְּהֶעְלֵם גָּדוֹל, הוּא מוֹלֵך עֲלֵיהֶם וְהֵם כֻּלָּם תַּחְתָּיו וְנִכְנָעִים אֵלָיו ב. וְצָרִיך כָּל אֶחָד לִבְלִי לְהִשְׁתַּמֵּשׁ עִם בְּחִינוֹת הַמַּלְכוּת שֶׁיֵּשׁ לוֹ לַהֲנָאָתוֹ וּלְצָרְכּוֹ שֶׁלּא תִּהְיֶה בְּחִינוֹת הַמַּלְכוּת אֶצְלוֹ כְּעֶבֶד לְמַלּאת תַּאֲוָתוֹ רַק שֶׁתִּהְיֶה בְּחִינַת הַמַּלְכוּת בִּבְחִינַת בֶּן חוֹרִין (קהֶלֶת י) ''אַשְׁרֵיך אֶרֶץ שֶׁמַּלְכֵּך בֶּן חוֹרִין'' שֶׁהַמַּלְכוּת יִהְיֶה אֶצְלְך בֶּן חוֹרִין לִבְלִי לְהִשְׁתַּמֵּשׁ בּוֹ לְהֲנָאָתְך וְזֶה בְּחִינַת מָרְדֳּכַי, בְּחִינַת מָר דְּרוֹר (חֻלִּין קל''ט:) שֶׁהַמָּרוּת, הַיְנוּ הַמַּלְכוּת יֵשׁ לָהּ דְּרוֹר וְחֵרוּת שֶׁלּא לְהִשְׁתַּמֵּשׁ בָּהּ לַהֲנָאָתוֹ וּלְצָרְכּוֹ כִּי אִם לְהַשֵּׁם יִתְבָּרַך, בִּבְחִינוֹת (עבַדְיָה א) ''וְהָיְתָה לַה הַמְּלוּכָה'' דְּהַיְנוּ לְהִשְׁתַּמֵּשׁ עִם הַמַּלְכוּת לַעֲבוֹדַת הַשֵּׁם יִתְבָּרַך דְּהַיְנוּ לְהַזְהִיר וּלְהוֹכִיחַ אֶת כָּל הַנְּשָׁמוֹת שֶׁנִּכְנָעִים אֵלָיו כָּל אֶחָד וְאֶחָד לְפִי בְּחִינוֹת הַמַּלְכוּת שֶׁיֵּשׁ לוֹ בְּאִתְגַּלְיָא וּבְאִתְכַּסְיָא הֵן אִם הוּא מוֹשֵׁל בְּבֵיתוֹ, צָרִיך לְהַזְהִיר וּלְהוֹכִיחַ אֶת בְּנֵי בֵּיתוֹ וְאִם יֵשׁ לוֹ מֶמְשָׁלָה יוֹתֵר, מֻטָּל עָלָיו לְהַזְהִיר יוֹתֵר וְיוֹתֵר אֲנָשִׁים לְפִי בְּחִינַת הַמַּלְכוּת שֶׁלּוֹ ג. וְצָרִיך לְהַמְשִׁיך אֲרִיכוּת יָמִים לְתוֹך הַמַּלְכוּת שֶׁלּא תִּהְיֶה בִּבְחִינוֹת (פְּסָחִים פ''ז:) : הָרַבָּנוּת מְקַבֶּרֶת אֶת בְּעָלֶיהָ כִּי כָּל אֶחָד לְפִי בְּחִינַת הַמַּלְכוּת שֶׁיֵּשׁ לוֹ הוּא בְּחִינַת צוֹפֶה שֶׁמֻּטָּל עָלָיו לְהַזְהִיר וּלְהוֹכִיחַ אֶת הָאֲנָשִׁים שֶׁהֵם מִשָּׁרְשׁוֹ שֶׁיֵּשׁ לוֹ בְּחִינַת מַלְכוּת עֲלֵיהֶם וְאִם הוּא מַזְהִיר וּמוֹכִיחַ אוֹתָם, אֲזַי הוּא עוֹשֶׂה אֶת שֶׁלּוֹ וּמַצִּיל אֶת נַפְשׁוֹ כְּמוֹ שֶׁנֶּאֱמַר (יְחֶזְקֵאל ג) : ''צפֶה נְתַתִּיך לְבֵית יִשְׂרָאֵל וְכוּ וְאַתָּה כִּי הִזְהַרְתָּ רָשָׁע וְלא שָׁב מֵרִשְׁעוֹ וְכוּ הוּא בַּעֲוֹנוֹ יָמוּת וְאַתָּה אֶת נַפְשְׁך הִצַּלְתָּ'' אֲבָל אִם אֵינוֹ מַזְהִיר וּמוֹכִיחַ אוֹתָם, אֲזַי הָענֶשׁ עָלָיו [כְּמוֹ שֶׁכָּתוּב שָׁם] וְעַל כֵּן הָרַבָּנוּת מְקַבֶּרֶת אֶת בְּעָלֶיהָ וְעַל כֵּן צָרִיך לִרְאוֹת לְהַמְשִׁיך אֲרִיכוּת יָמִים לְתוֹך הַמַּלְכוּת דְּהַיְנוּ שֶׁיִּרְאֶה שֶׁיּוּכַל לְהַזְהִיר וּלְהוֹכִיחַ אוֹתָם. אַך אֵיך אֶפְשָׁר לוֹ לְהַזְהִיר וּלְהוֹכִיחַ אוֹתָם כִּי אֵינוֹ יוֹדֵעַ מַה שֶּׁצָּרִיך לָהֶם וְגַם אֵינָם אֶצְלוֹ לְהוֹכִיחַ אוֹתָם וְעַל כֵּן צְרִיכִין לָזֶה דַּעַת כְּדֵי לֵידַע אֵיך לְהוֹכִיחָם וְלָבוֹא לַדַּעַת הַזֶּה הוּא גַּם כֵּן עַל יְדֵי אֲרִיכַת יָמִים בְּעַצְמוֹ וְזֶה שֶׁאוֹמְרִים הָעוֹלָם שֶׁאֵינוֹ יוֹדֵעַ מֵחַיָּיו כִּי עִקַּר הַיְדִיעָה הוּא מֵחַיִּים, מֵאֲרִיכוּת יָמִים. כִּי לָבוֹא לַאֲרִיכוּת יָמִים, הוּא עַל יְדֵי עֵסֶק הַתּוֹרָה כִּי אוֹרַיְתָא שְׁמָא דְּקֻדְשָׁא בְּרִיך הוּא (תִּקּוּן י דַּף כ''ה:) וּכְמוֹ כְּשֶׁצְּרִיכִין לִקְרוֹת אֶת אֶחָד קוֹרִין אוֹתוֹ בִּשְׁמוֹ כֵּן כְּשֶׁצְּרִיכִין לִקְרוֹת אֶת חַי הַחַיִּים כְּדֵי לְהַמְשִׁיך מִמֶּנּוּ חַיִּים וַאֲרִיכוּת יָמִים צָרִיך לִקְרוֹת אוֹתוֹ בִּשְׁמוֹ כִּבְיָכוֹל וּשְׁמוֹ הוּא הַתּוֹרָה כַּנַּ''ל נִמְצָא שֶׁעַל יְדֵי עֵסֶק הַתּוֹרָה, קוֹרִין אֶת הָאֲרִיכוּת יָמִים וְעַל כֵּן מֻזְהָר הַמֶּלֶך עַל עֵסֶק הַתּוֹרָה בְּיוֹתֵר מִכָּל הָעוֹלָם מֵחֲמַת שֶׁהוּא צָרִיך לִקְרוֹת אֶת הָאֲרִיכוּת יָמִים לְתוֹך הַמַּלְכוּת כַּנַּ''ל (דְּבָרִים י''ז) ''וְהָיְתָה עִמּוֹ וְקָרָא בוֹ כָּל יְמֵי חַיָּיו לְמַעַן יַאֲרִיך יָמִים עַל מַמְלַכְתּוֹ'' וְזֶה ''וְקָרָא בוֹ כָּל יְמֵי חַיָּיו'' ''וְקָרָא'' בּוֹ דַּיְקָא הַיְנוּ שֶׁעַל יְדֵי עֵסֶק הַתּוֹרָה הוּא קוֹרֵא אֶת הַחַיִּים כַּנַּ''ל וְזֶה ''יְמֵי חַיָּיו'' יְמֵי חַיָּיו דַּיְקָא כִּי כְּשֶׁמְּקַבְּלִין אֶת הַחִיּוּת, צָרִיך לְקַבְּלָם בְּמִדָּה כִּי בְּלא מִדָּה וְצִמְצוּם אִי אֶפְשָׁר לְקַבֵּל אֶת הַחִיּוּת מֵהַשֵּׁם יִתְבָּרַך מֵחֲמַת רִבּוּי אוֹר כִּי רִבּוּי הַשֶּׁמֶן גּוֹרֵם כִּבּוּי הַנֵּר עַל כֵּן צָרִיך לְקַבֵּל הַחִיּוּת בְּמִדָּה וְזֶה זוֹכִין עַל יְדֵי עֵסֶק הַתּוֹרָה כִּי הַתּוֹרָה הִיא שְׁמוֹ שֶׁל הַקָּדוֹשׁ בָּרוּך הוּא וְהַשֵּׁם הוּא הַכְּלִי שֶׁל הַדָּבָר שֶׁבְּהַשֵּׁם הַזֶּה נִגְבָּל הַחִיּוּת שֶׁל הַדָּבָר הַזֶּה (בְּרֵאשִׁית ב). ''נֶפֶשׁ חַיָּה הוּא שְׁמוֹ'' שֶׁבְּהַשֵּׁם נִגְבָּל הַנֶּפֶשׁ וְהַחִיּוּת שֶׁל כָּל דָּבָר וְעַל כֵּן כְּשֶׁקּוֹרִין אֶת הָאָדָם בִּשְׁמוֹ הוּא מְזֻמָּן תֵּכֶף אֶצְלוֹ מֵחֲמַת שֶׁבְּהַשֵּׁם נִגְבָּל כָּל הַנֶּפֶשׁ וְהַחִיּוּת שֶׁלּוֹ וְכֵן הַתּוֹרָה הוּא שְׁמוֹ שֶׁל הַקָּדוֹשׁ בָּרוּך הוּא הַיְנוּ שֶׁשָּׁם נִגְבָּל הַחִיּוּת מֵחַי הַחַיִּים כִּי הַתּוֹרָה הִיא בְּחִינַת מִדּוֹת כִּי יֵשׁ בְּהַתּוֹרָה אוֹתִיּוֹת וְתֵבוֹת וּפְסוּקִים וּפָרָשִׁיּוֹת וּסְדָרִים שֶׁהֵם בְּחִינַת מִדּוֹת שֶׁבָּהֶם נִגְבָּל הַחִיּוּת בְּמִדָּה וְעַל כֵּן עַל יְדֵי הַתּוֹרָה שֶׁהוּא שְׁמוֹ שֶׁל הַקָּדוֹשׁ בָּרוּך הוּא שֶׁהוּא בְּחִינַת מִדּוֹת יְכוֹלִים לְקַבֵּל אֶת הַחִיּוּת כִּי עַל יְדֵי הַתּוֹרָה קוֹרִים אֶת הַחַיִּים וּמַמְשִׁיכִין אֶת הַחִיּוּת לְתוֹך הַמִּדּוֹת, שֶׁהֵם בְּחִינַת יָמִים (תְּהִלִּים ל''ט) : ''וּמִדַּת יָמַי מַה הִיא'' הַיְנוּ שֶׁהַתּוֹרָה שֶׁהִיא בְּחִינַת מָה כְּמוֹ שֶׁכָּתוּב (דְּבָרִים ו) : ''מָה הָעֵדוֹת וְהַחֻקִּים וְהַמִּשְׁפָּטִים'' הִיא בְּחִינַת מִדּוֹת וְיָמִים כַּנַּ''ל שֶׁעַל יָדָהּ קוֹרִין אֶת הַחִיּוּת לְתוֹך הַמִּדּוֹת וְהַיָּמִים שֶׁבְּלא זֶה לא הָיָה אֶפְשָׁר לְקַבֵּל אֶת הַחִיּוּת מֵחֲמַת רִבּוּי אוֹר וְזֶה: ''וְקָרָא בוֹ כָּל יְמֵי חַיָּיו'' שֶׁעַל יְדֵי הַתּוֹרָה קוֹרֵא אֶת הַחִיּוּת לְתוֹך הַיָּמִים וְהַמִּדּוֹת כַּנַּ''ל וְעַל כֵּן צָרִיך לַעֲסֹק בַּתּוֹרָה בַּפֶּה דַּיְקָא כִּי כְּשֶׁצְּרִיכִין לִקְרוֹת אֶת אֶחָד בִּשְׁמוֹ צָרִיך לִקְרוֹתוֹ בַּפֶּה דַּיְקָא וְאִי אֶפְשָׁר לִקְרוֹתוֹ בִּשְׁמוֹ בְּמַחֲשָׁבָה בְּעָלְמָא כֵּן אִי אֶפְשָׁר לִקְרוֹת אֶת חַי הַחַיִּים בִּשְׁמוֹ כִּי אִם עַל יְדֵי הַפֶּה, וְלא עַל יְדֵי הַמַּחֲשָׁבָה לְבַדָּהּ (עֵרוּבִין נ''ד). ''כִּי חַיִּים הֵם לְמוֹצָאֵיהֶם'' לְמוֹצִיאֵיהֶם בַּפֶּה לְמוֹצִיאֵיהֶם בַּפֶּה דַּיְקָא, שֶׁעַל יְדֵי זֶה זוֹכֶה לְחַיִּים כַּנַּ''ל נִמְצָא עַל יְדֵי עֵסֶק הַתּוֹרָה, מַמְשִׁיכִין אֲרִיכוּת יָמִים וְאָז זוֹכֶה לְדַעַת כִּי הַדַּעַת וְהַשֵּׂכֶל הוּא בְּעַצְמוֹ הַחִיּוּת כְּמוֹ שֶׁכָּתוּב (קהֶלֶת ז) : ''הַחָכְמָה תְּחַיֶּה אֶת בְּעָלֶיהָ'' כִּי הַשֵּׂכֶל הוּא עִקַּר הַחִיּוּת וְעַל יְדֵי זֶה הַדַּעַת יְכוֹלִים לְקָרֵב וּלְהוֹכִיחַ אֶת מִי שֶׁצְּרִיכִין לְהוֹכִיחַ כִּי יֵשׁ שְׁנֵי הַסְתָּרוֹת וּכְשֶׁהַשֵּׁם יִתְבָּרַך נִסְתָּר בְּהַסְתָּרָה אַחַת גַּם כֵּן קָשֶׁה מְאד לְמָצְאוֹ אַך אַף עַל פִּי כֵן, כְּשֶׁהוּא נִסְתָּר בְּהַסְתָּרָה אַחַת אֶפְשָׁר לִיגַע וְלַחֲתֹר עַד שֶׁיִּמְצָא אוֹתוֹ יִתְבָּרַך מֵאַחַר שֶׁיּוֹדֵעַ שֶׁהַשֵּׁם יִתְבָּרַך נִסְתָּר מִמֶּנּוּ אֲבָל כְּשֶׁהַשֵּׁם יִתְבָּרַך נִסְתָּר בְּהַסְתָּרָה תּוֹך הַסְתָּרָה דְּהַיְנוּ שֶׁהַהַסְתָּרָה בְּעַצְמָהּ נִסְתֶּרֶת מִמֶּנּוּ דְּהַיְנוּ שֶׁאֵינוֹ יוֹדֵעַ כְּלָל שֶׁהַשֵּׁם יִתְבָּרַך נִסְתָּר מִמֶּנּוּ אֲזַי אִי אֶפְשָׁר כְּלָל לִמְצא אוֹתוֹ מֵאַחַר שֶׁאֵינוֹ יוֹדֵעַ כְּלָל מֵהַשֵּׁם יִתְבָּרַך (דְּבָרִים ל''א). ''וְאָנכִי הַסְתֵּר אַסְתִּיר'' דְּהַיְנוּ שֶׁאַסְתִּיר הַהַסְתָּרָה שֶׁלּא יֵדְעוּ כְּלָל שֶׁהַשֵּׁם יִתְבָּרַך נִסְתָּר וַאֲזַי בְּוַדַּאי אֵינוֹ יָכוֹל לִמְצא אוֹתוֹ יִתְבָּרַך מֵאַחַר שֶׁאֵינוֹ יוֹדֵעַ כְּלָל שֶׁצָּרִיך לְבַקֵּשׁ אוֹתוֹ יִתְבָּרַך כִּי אֵינוֹ יוֹדֵעַ כְּלָל שֶׁהַשֵּׁם יִתְבָּרַך נִסְתָּר מִמֶּנּוּ כִּי הַהַסְתָּרָה בְּעַצְמָהּ נִסְתֶּרֶת כַּנַּ''ל אֲבָל בֶּאֱמֶת אֲפִלּוּ בְּכָל הַהַסְתָּרוֹת וַאֲפִלּוּ בְּהַהַסְתָּרָה שֶׁבְּתוֹך הַסְתָּרָה בְּוַדַּאי גַּם שָׁם מְלֻבָּשׁ הַשֵּׁם יִתְבָּרַך כִּי בְּוַדַּאי אֵין שׁוּם דָּבָר שֶׁלּא יִהְיֶה בּוֹ חִיּוּת הַשֵּׁם יִתְבָּרַך כִּי בִּלְעֲדֵי חִיּוּתוֹ לא הָיָה לוֹ קִיּוּם כְּלָל וְעַל כֵּן בְּוַדַּאי בְּכָל הַדְּבָרִים, וּבְכָל הַמַּעֲשִׂים, וּבְכָל הַמַּחֲשָׁבוֹת מְלֻבָּשׁ שָׁם הַשֵּׁם יִתְבָּרַך כִּבְיָכוֹל וַאֲפִלּוּ אִם, חַס וְשָׁלוֹם, עוֹשִׂין דְּבַר עֲבֵרָה, שֶׁהוּא שֶׁלּא כִּרְצוֹן הַשֵּׁם יִתְבָּרַך עִם כָּל זֶה בְּוַדַּאי יֵשׁ שָׁם חִיּוּת הַשֵּׁם יִתְבָּרַך אַך שֶׁהוּא בְּהֶעְלֵם וּבְצִמְצוּם גָּדוֹל וְהַתּוֹרָה הִיא הַחִיּוּת שֶׁל כָּל דָּבָר נִמְצָא שֶׁבְּכָל הַדְּבָרִים, וּבְכָל הַמַּחֲשָׁבוֹת אֲפִלּוּ מַחֲשָׁבָה דִבּוּר וּמַעֲשֶׂה שֶׁל עֲבֵרָה חַס וְשָׁלוֹם יֵשׁ שָׁם גַּם כֵּן הִתְלַבְּשׁוּת הַתּוֹרָה אַך שֶׁהוּא בְּהֶעְלֵם וּבְצִמְצוּם גָּדוֹל בִּבְחִינַת הַסְתָּרוֹת. כִּי עָבַר וְשָׁנָה נַעֲשָׂה לוֹ כְּהֶתֵּר כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (יוֹמָא פ''ו:) דְּהַיְנוּ שֶׁעַל יְדֵי הָעֲבֵרוֹת הוּא מְהַפֵּך דִּבְרֵי אֱלקִים חַיִּים וְעוֹשֶׂה צֵרוּפִים אֲחֵרִים בַּתּוֹרָה עַד שֶׁנַּעֲשֶׂה מֵאִסּוּר הֶתֵּר כְּמוֹ שֶׁכָּתוּב (יְשַׁעְיָה ה) : ''הוֹי הָאמְרִים לָרַע טוֹב וְלַטּוֹב רָע'' וְכוּ נִמְצָא שֶׁאֲפִלּוּ בְּתוֹך הָעֲבֵרוֹת מְלֻבָּשׁ שָׁם חִיּוּת הַשֵּׁם יִתְבָּרַך דְּהַיְנוּ אוֹתִיּוֹת הַתּוֹרָה רַק שֶׁהוּא בְּהֶעְלֵם דְּהַיְנוּ שֶׁמֵּחֲמַת הָעֲבֵרוֹת הָפַך הַצֵּרוּפִים שֶׁל הַתּוֹרָה עַד שֶׁנַּעֲשָׂה מֵאִסּוּר הֶתֵּר כַּנַּ''ל עָבַר וְשָׁנָה נַעֲשָׂה לוֹ כְּהֶתֵּר וְזֶה בְּחִינַת הַסְתָּרָה אַחַת וּכְשֶׁהַשֵּׁם יִתְבָּרַך נִסְתָּר מִמֶּנּוּ בְּהַסְתָּרָה אַחַת, דְּהַיְנוּ בְּחִינָה הַנַּ''ל שֶׁנַּעֲשָׂה לוֹ כְּהֶתֵּר גַּם כֵּן קָשֶׁה מְאד לְמָצְאוֹ מֵאַחַר שֶׁכְּבָר נַעֲשָׂה לוֹ כְּהֶתֵּר אֲבָל עִם כָּל זֶה אֶפְשָׁר לִיגַע וְלַחֲתֹר עַד שֶׁיִּמְצָא אוֹתוֹ יִתְבָּרַך שְׁמוֹ מֵאַחַר שֶׁעַל כָּל פָּנִים יוֹדֵעַ שֶׁנַּעֲשֶׂה לוֹ כְּהֶתֵּר עַל כֵּן אַף שֶׁהַשֵּׁם יִתְבָּרַך נִסְתָּר מִמֶּנּוּ וּכְבָר נַעֲשֶׂה לוֹ הָעֲבֵרוֹת כְּהֶתֵּר עִם כָּל זֶה אֶפְשָׁר שֶׁיָּשִׁיב אֶל לִבּוֹ זֶה בְּעַצְמוֹ דְּהַיְנוּ מַה שֶּׁנָּפַל וְהִגִּיעַ לִבְחִינַת נַעֲשָׂה לוֹ כְּהֶתֶּר וִיבַקֵּשׁ וְיַחְתּר עַד שֶׁיֵּצֵא מִזֶּה מֵאַחַר שֶׁעַל כָּל פָּנִים יוֹדֵעַ מִזֶּה שֶׁנַּעֲשָׂה לוֹ כְּהֶתֶּר אֲבָל דַּע, שֶׁיֵּשׁ עוֹד בְּחִינַת הַסְתָּרָה בְּתוֹך הַסְתָּרָה דְּהַיְנוּ שֶׁהַהַסְתָּרָה בְּעַצְמָהּ נִסְתֶּרֶת שֶׁאֵינוֹ יוֹדֵעַ כְּלָל שֶׁהַשֵּׁם יִתְבָּרַך נִסְתָּר מִמֶּנּוּ דְּהַיְנוּ שֶּׁאֵינוֹ יוֹדֵעַ כְּלָל שֶׁנֶּהְפַּך אֶצְלוֹ הָאִסּוּר לְהֶתֵּר רַק כָּל הַדְּבָרִים רָעִים דּוֹמוֹת לוֹ לְמִישׁוֹר גָּמוּר, חַס וְשָׁלוֹם הַיְנוּ אִם, חַס וְשָׁלוֹם, אַחַר שֶׁעָבַר וְשָׁנָה עוֹשֶׂה יוֹתֵר עֲבֵרוֹת, חַס וְשָׁלוֹם אֲזַי נִסְתָּר מִמֶּנּוּ אֲפִלּוּ זאת שֶׁיֵּדַע שֶׁנַּעֲשָׂה לוֹ כְּהֶתֵּר רַק שֶׁאֵינוֹ יוֹדֵעַ כְּלָל מִשּׁוּם נִדְנוּד אִסּוּר וְהַכּל הוּא יָשָׁר בְּעֵינָיו וְזֶה בְּחִינַת הַסְתָּרָה שֶׁבְּתוֹך הַסְתָּרָה שֶׁהַהַסְתָּרָה בְּעַצְמָהּ נִסְתֶּרֶת כַּנַּ''ל וּבֶאֱמֶת גַּם בְּתוֹך הַהַסְתָּרָה שֶׁבְּתוֹך הַהַסְתָּרָה גַּם שָׁם מְלֻבָּשׁ הַשֵּׁם יִתְבָּרַך, דְּהַיְנוּ אוֹתִיּוֹת הַתּוֹרָה כִּי בִּלְעָדָיו אֵין חִיּוּת לְשׁוּם דָּבָר כַּנַּ''ל רַק שֶׁעַל יְדֵי רִבּוּי הָעֲבֵרוֹת הָפַך דִּבְרֵי אֱלקִים חַיִּים לְגַמְרֵי עַד שֶׁנֶּהְפַּך אֶצְלוֹ מֵחָכְמוֹת הַתּוֹרָה לִפְתַיּוּת עַד שֶׁאֵינוֹ יוֹדֵעַ כְּלָל אֲפִלּוּ זֶה בְּעַצְמוֹ שֶׁנַּעֲשָׂה לוֹ כְּהֶתֵּר כַּנַּ''ל שֶׁזֶּה בְּחִינַת הַסְתָּרָה שֶׁבְּתוֹך הַסְתָּרָה כַּנַּ''ל עַל כֵּן צָרִיך לְגַלּוֹת הַהַסְתָּרוֹת הַנַּ''ל וְזֶה עַל יְדֵי שֶׁמַּמְשִׁיך אַרִיכוּת יָמִים לְתוֹך הַמַּלְכוּת שֶׁהוּא בְּחִינַת דַּעַת כַּנַּ''ל וְעַל יְדֵי זֶה הַדַּעַת יוּכַל לֵידַע שֶׁאֲפִלּוּ בְּתוֹך הַהַסְתָּרָה בְּעַצְמָהּ וַאֲפִלּוּ בְּתוֹך הַהַסְתָּרָה שֶׁבְּתוֹך הַסְתָּרָה, גַּם שָׁם מְלֻבָּשׁ הַשֵּׁם יִתְבָּרַך דְּהַיְנוּ הַתּוֹרָה וּמֵאַחַר שֶׁיּוֹדֵעַ שֶׁאֲפִלּוּ בְּתוֹך הַהַסְתָּרוֹת יֵשׁ שָׁם הַשֵּׁם יִתְבָּרַך מִזֶּה בְּעַצְמוֹ נִתְגַּלִּין הַהַסְתָּרוֹת וְנַעֲשֶׂה מֵהֶם תּוֹרָה וַאֲפִלּוּ מֵהַסְתָּרָה שֶׁבְּתוֹך הַסְתָּרָה נַעֲשֶׂה תּוֹרָה כִּי בֶּאֱמֶת גַּם שָׁם מְלֻבָּשׁ הַשֵּׁם יִתְבָּרַך, הַיְנוּ תּוֹרָה כַּנַּ''ל רַק מֵחֲמַת שֶׁלּא הָיוּ יוֹדְעִין שֶׁהַשֵּׁם יִתְבָּרַך נִסְתָּר שָׁם זֶה בְּעַצְמוֹ הוּא בְּחִינַת הַהַסְתָּרוֹת וְתֵכֶף, כְּשֶׁיּוֹדְעִין שֶׁהַשֵּׁם יִתְבָּרַך נִסְתָּר שָׁם עַל יְדֵי זֶה בְּעַצְמוֹ נִתְהַפְּכָה הַהַסְתָּרָה שֶׁבְּתוֹך הַהַסְתָּרָה וְנַעֲשֶׂה מִמֶּנָּה דַּעַת וְהֻחְזְרָה הַתּוֹרָה שֶׁנִּסְתָּר כָּאן, לְדַעַת מֵאַחַר שֶׁיּוֹדֵעַ שֶׁהַשֵּׁם יִתְבָּרַך נִסְתָּר שָׁם וְכֵיוָן שֶׁנֶּחֱזָר הַהַסְתָּרָה שֶׁבְּתוֹך הַסְתָּרָה לְדַעַת וְנַעֲשֶׂה מִמֶּנָּה תּוֹרָה אֲזַי הַתּוֹרָה בְּעַצְמָהּ מוֹכִיחָה אוֹתָם בִּבְחִינַת: אוֹרַיְתָא מַכְרֶזֶת קַמַּיְהוּ עַד מָתַי פְּתָיִים תְּאֵהֲבוּ פֶתִי (זהַר שְׁמִינִי ל''ו, אַחֲרֵי נ''ח, נָשׂא קכ''ו) כִּי בֶּאֱמֶת הַתּוֹרָה מַכְרֶזֶת וְצוֹעֶקֶת וּמוֹכִיחָה תָּמִיד כְּמוֹ שֶׁכָּתוּב (מִשְׁלֵי א) : ''בְּראשׁ המִיּוֹת תִּקְרָא וְכוּ עַד מָתַי פְּתָיִם תְּאֵהֲבוּ'' וְכוּ רַק שֶׁאֵינוֹ שׁוֹמֵעַ קוֹל הַכְּרוּז שֶׁל הַתּוֹרָה, מֵחֲמַת הַהַסְתָּרוֹת הַנַּ''ל וּמֵאַחַר שֶׁנִּתְגַּלּוּ וְנֶחְזְרוּ הַהַסְתָּרוֹת וְנַעֲשָׂה מֵהֶם תּוֹרָה עַל יְדֵי הַדַּעַת כַּנַּ''ל אֲזַי תֵּכֶף כְּשֶׁנַּעֲשָׂה מֵהֶם תּוֹרָה הַתּוֹרָה בְּעַצְמָהּ מוֹכִיחָה אוֹתָם ''עַד מָתַי פְּתָיִם'' וְכוּ כַּנַּ''ל וְזֶה שֶׁכָּתוּב (שָׁם ל''א) : ''פִּיהָ פָּתְחָה בְּחָכְמָה'' שֶׁעַל יְדֵי הַחָכְמָה וְדַעַת הַנַּ''ל שֶׁעַל יְדֵי זֶה מְגַלִּין הַהַסְתָּרוֹת, וְעוֹשִׂין מֵהֶם תּוֹרָה כַּנַּ''ל עַל יְדֵי זֶה ''פִּיהָ פָּתְחָה'' הַיְנוּ בְּחִינַת אוֹרַיְתָא מַכְרֶזֶת קַמַּיְהוּ שֶׁהַתּוֹרָה בְּעַצְמָהּ פּוֹתַחַת פִּיהָ וּמוֹכִיחָה אוֹתָם כַּנַּ''ל נִמְצָא, שֶׁעַל יְדֵי עֵסֶק הַתּוֹרָה שֶׁעַל יָדָהּ מַמְשִׁיכִין אֲרִיכוּת יָמִים לְתוֹך הַמַּלְכוּת כִּי עַל יָדָהּ מַמְשִׁיכִין הַחִיּוּת לְתוֹך הַיָּמִים וְהַמִּדּוֹת כַּנַּ''ל וְעַל יְדֵי זֶה זוֹכִין לְדַעַת כַּנַּ''ל עַל יְדֵי זֶה יְכוֹלִין לְהוֹכִיחַ אֲפִלּוּ אֶת הָרְחוֹקִים מְאד מֵהַשֵּׁם יִתְבָּרַך בִּבְחִינַת הַסְתָּרָה שֶׁבְּתוֹך הַסְתָּרָה כַּנַּ''ל וְזֶה פֵּרוּשׁ (אֶסְתֵּר ב) : ''וּבְכָל יוֹם וָיוֹם מָרְדְּכַי מִתְהַלֵּך לִפְנֵי חֲצַר בֵּית הַנָּשִׁים'' וְכוּ מָרְדֳּכָי, זֶה בְּחִינַת הַמַּלְכוּת כַּנַּ''ל וּבְכָל יוֹם וָיוֹם, זֶה בְּחִינַת הַתּוֹרָה שֶׁעַל יָדָהּ מַמְשִׁיכִין הַחִיּוּת לְהַיָּמִים וְהַמִּדּוֹת כַּנַּ''ל חֲצַר בֵּית זֶה בְּחִינַת חִיצוֹנִיּוּת וּפְנִימִיּוּת הַיְנוּ מַחֲשָׁבוֹת וְדִבּוּרִים שֶׁבְּכֻלָּם נִסְתָּר הַשֵּׁם יִתְבָּרַך שָׁם אַף הַמַּחֲשָׁבוֹת וְהַדִּבּוּרִים שֶׁל הָרְחוֹקִים מֵהַשֵּׁם יִתְבָּרַך וְזֶה חֲצַר בֵּית הַנָּשִׁים מִלְּשׁוֹן שֶׁנָּשׁוּ וְקָפְצוּ מִמְּקוֹמוֹ שֶׁל עוֹלָם [מלשון גיד הנשה] (ברא ל''ב ועיין רש''י שם :) שֶׁנִּתְרַחֲקוּ מֵהַשֵּׁם יִתְבָּרַך וְיֵשׁ שֶׁכְּבָר הָיוּ קְצָת אֵצֶל הַשֵּׁם יִתְבָּרַך אַך שֶׁכְּבָר שָׁכְחוּ אוֹתוֹ יִתְבָּרַך (בְּרֵאשִׁית מ''א) כִּי נַשַּׁנִי אֱלקִים וְכוּ שֶׁכְּבָר שָׁכְחוּ אֶת הַשֵּׁם יִתְבָּרַך וְיֵשׁ שֶׁגַּם עַתָּה זוֹכְרִים אֶת הַשֵּׁם יִתְבָּרַך, אַך שֶׁנָּשְׁתָה גְּבוּרָתָם (לשה''כ ירמי נא) וְאֵין לְאֵל יָדָם לְהִתְגַּבֵּר עַל יִצְרָם וּבִשְׁבִיל זֶה נִקְרָאִים בְּשֵׁם נָשִׁים מֵחֲמַת שָׁלֹשׁ בְּחִינוֹת הַנַּ''ל בְּחִינַת שֶׁנָּשׁוּ וְקָפְצוּ וְכוּ וְיֵשׁ שֶׁהֵם בִּבְחִינַת שִׁכְחָה וְכוּ וְיֵשׁ שֶׁהֵם בִּבְחִינַת נָשְׁתָה גְּבוּרָתָם כַּנַּ''ל וְעַל יְדֵי כָּל זֶה הֵם רְחוֹקִים מֵהַשֵּׁם יִתְבָּרַך וְהַשֵּׁם יִתְבָּרַך נִסְתָּר מֵהֶם בִּבְחִינַת הַסְתָּרוֹת הַנַּ''ל וּמָרְדֳכָי, הַיְנוּ בְּחִינַת הַמַּלְכוּת הוּא יָכוֹל לְהוֹכִיחַ וּלְהַזְהִיר אוֹתָם עַל יְדֵי עֵסֶק הַתּוֹרָה שֶׁהוּא בְּחִינַת יָמִים וּמִדּוֹת כַּנַּ''ל שֶׁעַל יְדֵי זֶה זוֹכִין לְדַעַת שֶׁעַל יְדֵי הַדַּעַת הַזֶּה מְגַלִּין הַהַסְתָּרָה שֶׁבְּתוֹך הַסְתָּרָה וְעוֹשִׂין מִמֶּנָּה תּוֹרָה כַּנַּ''ל וַאֲזַי אוֹרַיְתָא מַכְרֶזֶת קַמַּיְהוּ כַּנַּ''ל וְזֶה, לָדַעַת אֶת שְׁלוֹם אֶסְתֵּר שֶׁעַל יְדֵי זֶה עוֹשֶׂה דַּעַת מֵהַסְתָּרָה שֶׁבְּתוֹך הַסְתָּרָה, שֶׁהִיא בְּחִינַת אֶסְתֵּר בְּחִינַת הַסְתֵּר אַסְתִּיר וּמַה יֵּעָשֶׂה בָּהּ שֶׁעוֹשֶׂה מֵהַהַסְתָּרָה בְּחִינַת מָה הַיְנוּ תּוֹרָה, כְּמוֹ שֶׁכָּתוּב: ''מָה הָעֵדוֹת'' וְכוּ כַּנַּ''ל כִּי מִזֶּה בְּעַצְמוֹ שֶׁיּוֹדֵעַ שֶׁגַּם בְּתוֹך הַהַסְתָּרָה שֶׁבְּתוֹך הַסְתָּרָה יֵשׁ שָׁם הַשֵּׁם יִתְבָּרַך מִזֶּה בְּעַצְמוֹ נַעֲשֶׂה דַּעַת, דְּהַיְנוּ תּוֹרָה וַאֲזַי אוֹרַיְתָא מַכְרֶזֶת קַמַּיְהוּ כַּנַּ''ל וְזֶה בְּעַצְמוֹ בְּחִינַת הַתּוֹכָחָה שֶׁמֻּטָּל עָלָיו לְהַזְהִיר וּלְהוֹכִיחַ כַּנַּ''ל כִּי גּוֹרֵם עַל יְדֵי הַדַּעַת שֶׁהַתּוֹרָה תּוֹכִיחַ אוֹתָם כַּנַּ''ל וְעַל יְדֵי הַתּוֹכָחָה הַזּאת, הוּא מַמְשִׁיך אֲרִיכוּת יָמִים לְתוֹך הַמַּלְכוּת שֶׁלּא תִּהְיֶה בִּבְחִינַת הָרַבָּנוּת מְקַבֶּרֶת אֶת בְּעָלֶיהָ שֶׁזֶּהוּ כְּשֶׁאֵין מוֹכִיחַ אֶת הָאֲנָשִׁים שֶׁיֵּשׁ לוֹ מֶמְשָׁלָה עֲלֵיהֶם וְכוּ, כַּנַּ''ל אֲבָל עַל יְדֵי עֵסֶק הַתּוֹרָה הַנַּ''ל שֶׁעַל יְדֵי זֶה מַמְשִׁיך חַיִּים וַאֲרִיכוּת יָמִים בְּחִינַת דַּעַת וְכוּ עַד אֲשֶׁר אוֹרַיְתָא מַכְרֶזֶת קַמַּיְהוּ, וּמוֹכִיחָה אוֹתָם נִמְצָא שֶׁיּוֹצֵא יְדֵי תּוֹכָחָה אֲזַי אֵין הָרַבָּנוּת וְהַמַּלְכוּת מַזֶּקֶת לוֹ כַּנַּ''ל כִּי מַמְשִׁיך אֲרִיכוּת יָמִים לְתוֹך הַמַּלְכוּת, עַל יְדֵי הַתּוֹכָחָה כַּנַּ''ל נִמְצָא שֶׁעַל יְדֵי אֲרִיכוּת יָמִים שֶׁהוּא בְּחִינַת דַּעַת שֶׁמַּמְשִׁיכִין עַל יְדֵי הַתּוֹרָה עַל יְדֵי זֶה בְּעַצְמוֹ מַמְשִׁיכִין אֲרִיכוּת יָמִים הַנַּ''ל לְתוֹך הַמַּלְכוּת כַּנַּ''ל. ד. וְדַע, שֶׁהַתּוֹרָה הַמְּלֻבָּשׁ תּוֹך הַהַסְתָּרָה שֶׁבְּתוֹך הַסְתָּרָה הִיא תּוֹרָה גָּבוֹהַּ דַּיְקָא, הַיְנוּ סִתְרֵי תּוֹרָה כִּי מֵחֲמַת שֶׁהִיא צְרִיכָה לְהִתְלַבֵּשׁ בִּמְקוֹמוֹת נְמוּכִים כָּאֵלּוּ הַיְנוּ אֵצֶל אֵלּוּ שֶׁעָבְרוּ הַרְבֵּה עַד שֶׁנִּסְתָּר מֵהֶם בְּהַסְתָּרָה שֶׁבְּתוֹך הַסְתָּרָה עַל כֵּן חָשַׁב הַשֵּׁם יִתְבָּרַך מַחֲשָׁבוֹת לִבְלִי לְהַלְבִּישׁ שָׁם פְּשָׁטֵי תּוֹרָה לְבַל יוּכְלוּ הַקְּלִפּוֹת לִינק מִשָּׁם הַרְבֵּה, וְיִהְיֶה הַפְּגַם גָּדוֹל מְאד עַל כֵּן הוּא מַסְתִּיר וּמַלְבִּישׁ שָׁם תּוֹרָה גָּבוֹהַּ דַּיְקָא סִתְרֵי תּוֹרָה, שֶׁהִיא תּוֹרַת ה בְּעַצְמָהּ [עיין (ע''ז י''ט, ו) לעיל סי כ''ב אות י] כְּדֵי שֶׁלּא יוּכְלוּ הַקְּלִפּוֹת לִינק מִשָּׁם הַרְבֵּה (שְׁמוֹת י''ב) ''וְעָבַרְתִּי בְּאֶרֶץ מִצְרַיִם, אֲנִי וְלא מַלְאָך, אֲנִי וְלא הַשָּׁלִיחַ, אֲנִי ה וְלא'' וְכוּ כִּי בְּאֶרֶץ מִצְרַיִם שֶׁשָּׁם מְקוֹם הַקְּלִפּוֹת מְאד עַל כֵּן שָׁם דַּיְקָא מְלֻבָּשׁ וּמֻסְתָּר הַשֵּׁם יִתְבָּרַך בְּעַצְמוֹ הַיְנוּ תּוֹרַת ה מַמָּשׁ, סִתְרֵי תּוֹרָה עַל כֵּן דַּיְקָא מֵהַהַסְתָּרָה שֶׁבְּתוֹך הַסְתָּרָה כְּשֶׁחוֹזֵר וּמְהַפְּכָהּ לְדַעַת נַעֲשֶׂה מִמֶּנָּה דַּיְקָא תּוֹרַת ה מַמָּשׁ כִּי שָׁם נִסְתָּר תּוֹרַת ה, סִתְרֵי תּוֹרָה כַּנַּ''ל ה. וּכְנֶגֶד מַלְכוּת דִּקְדֻשָּׁה יֵשׁ מַלְכוּת הָרְשָׁעָה הַיְנוּ מַלְכוּת הָמָן עֲמָלֵק כְּמָה שֶׁכָּתוּב (בַּמִּדְבָּר כ''ד) : ''רֵאשִׁית גּוֹיִם עֲמָלֵק'' וְזֶה לְעֻמַּת זֶה כִּי מַלְכוּת דִּקְדֻשָּׁה הוּא בְּחִינַת: ''מְאַסֵּף לְכָל הַמַּחֲנוֹת'' (שָׁם י) כְּמוֹ שֶׁכָּתוּב (קהֶלֶת י''ב) : ''סוֹף דָּבָר הַכּל נִשְׁמָע אֶת הָאֱלֹקִים יְרָא'' זֶה בְּחִינַת מַלְכוּת, כְּמָה שֶׁכָּתוּב (אָבוֹת פֶּרֶק ג) : אִלְמָלֵא מוֹרָאָהּ שֶׁל מַלְכוּת הַיְנוּ שֶׁמַּלְכוּת דִּקְדֻשָּׁה הִיא בְּחִינַת סוֹף דָּבָר בְּחִינַת מְאַסֵּף לְכָל הַמַּחֲנוֹת דִּקְדֻשָּׁה בְּחִינַת מַחֲנֵה דָּן שֶׁהוּא מְאַסֵּף לְכָל הַמַּחֲנוֹת כִּי דִּינָא דְּמַלְכוּתָא דִּינָא (גִטִּין י: בָּבָא קַמָּא קי''ג) וּמַלְכוּת דְּסִטְרָא אָחֳרָא, הוּא מְאַסֵּף מָמוֹן כִּי מֵחֲמַת שֶׁהוּא יָרֵא שֶׁלּא יוֹצִיאוּ בִּלְעוֹ מִפִּיו הַיְנוּ הַנִּיצוֹצוֹת הַקְּדוֹשׁוֹת שֶׁיֵּשׁ אֶצְלוֹ עַל כֵּן הוּא מִתְגַּבֵּר וּמְאַסֵּף מָמוֹן שֶׁהֵם נִיצוֹצֵי הַקְּדֻשָּׁה כִּי הֵם בְּחִינַת הַגְּוָנִין עִלָּאִין שֶׁיֵּשׁ בְּזָהָב וָכֶסֶף וּנְחֹשֶׁת שֶׁהֵם הַמָּמוֹן וְזֶה בְּחִינַת תַּאֲוַת עֲשִׁירוּת, שֶׁהִיא בְּחִינַת מַלְכוּת וְעַל כֵּן עֲמָלֵק, שֶׁהוּא מַלְכוּת הָרְשָׁעָה רוֹדֵף אֶת מַחֲנֵה דָּן שֶׁהוּא בְּחִינַת מַלְכוּת דִּקְדֻשָּׁה כַּנַּ''ל (דְּבָרִים כ''ה) : ''וַיְזַנֵּב בְּך וְכוּ וְלא יָרֵא אֱלקִים'' דְּהַיְנוּ בְּעֵת שֶׁאֵין לָהֶם כּחַ מַלְכוּת דִּקְדֻשָּׁה שֶׁהִיא בְּחִינַת יְרֵא אֱלקִים כַּנַּ''ל כִּי מַלְכוּת הָמָן עֲמָלֵק, הוּא הִפּוּך מַלְכוּת דִּקְדֻשָּׁה כִּי מַלְכוּת דִּקְדֻשָּׁה, הוּא בְּחִינַת מְאַסֵּף לְכָל הַמַּחֲנוֹת דִּקְדֻשָּׁה וּמַלְכוּת הָמָן עֲמָלֵק, שֶׁהוּא מַלְכוּת הָרְשָׁעָה הוּא בְּחִינַת מְאַסֵּף מָמוֹן כַּנַּ''ל כִּי מִתְגַּבֵּר בְּתַאֲוַת מָמוֹן, כְּדֵי לִתְפּס כָּל הַנִּיצוֹצוֹת הַקְּדֻשָּׁה כַּנַּ''ל אַך אַף עַל פִּי כֵן, אֵינוֹ מוֹעִיל לוֹ כְּלָל כי יש כוח במלכות דקדושה, שהוא בחינת מָרְדֳּכַי לְהוֹצִיא מֵאִתּוֹ כָּל הַמָּמוֹן וְכָל הַנִּיצוֹצוֹת הַקְּדוֹשִׁים שֶׁבָּלַע וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מְגִלָּה י:) ''כִּי לָאָדָם שֶׁטּוֹב לְפָנָיו נָתַן חָכְמָה וָדַעַת'' זֶה מָרְדֳּכַי הַיְנוּ שֶׁמָּרְדְּכַי, שֶׁהוּא בְּחִינַת מַלְכוּת דִּקְדֻשָּׁה כַּנַּ''ל נָתַן לוֹ חָכְמָה וָדַעַת כַּנַּ''ל וְזֶה טוֹב לְפָנָיו, בְּחִינַת הַתּוֹרָה כִּי אֵין טוֹב אֶלָּא תּוֹרָה (אָבוֹת פֶּרֶק ו) ''וְלַחוֹטֵא נָתַן עִנְיָן לֶאֱסֹף וְלִכְנס'' זֶה הָמָן הַיְנוּ שֶׁהָמָן, שֶׁהוּא בְּחִינַת מַלְכוּת דְּסִטְרָא אָחֳרָא כַּנַּ''ל הוּא מְאַסֵּף מָמוֹן כַּנַּ''ל וְזֶה: ''לָתֵת לְטוֹב לִפְנֵי אֱלקִים'', בְּחִינַת הַתּוֹרָה שֶׁמָּרְדֳּכַי, שֶׁהוּא בְּחִינַת מַלְכוּת דִּקְדֻשָּׁה מוֹצִיא מִמֶּנּוּ כָּל הַמָּמוֹן וְכָל הַנִּיצוֹצוֹת, וְנַעֲשֶׂה מִזֶּה תּוֹרָה כַּנַּ''ל כִּי מָרְדֳּכַי מוֹצִיא מִמֶּנּוּ כָּל הָעֲשִׁירוּת בִּבְחִינַת (אִיּוֹב כ) : ''חַיִל בָּלַע וַיְקִאֶנּוּ'' (מִשְׁלֵי ל''א) ו. וּלְפִי הַגְדָּלַת הַדַּעַת, כֵּן הַפַּרְנָסָה בְּנָקֵל כִּי פַּרְנָסָה בְּנָקֵל תּוֹלָה בְּדַעַת כְּמוֹ שֶׁכָּתוּב (בַּמִּדְבָּר י''א) : ''שָׁטוּ הָעָם וְלָקְטוּ'' בִּשְׁטוּתָא (זהַר בְּשַׁלַּח ס''ב ס''ג) כִּי כָּל מִי שֶׁחָסֵר דַּעַת בְּיוֹתֵר, הוּא יָגֵע וְטוֹרֵחַ אַחַר הַפַּרְנָסָה בְּיוֹתֵר. גַּם לְפִי הַגְדָּלַת הַדַּעַת, כֵּן נִתְרַבֶּה הַשָּׁלוֹם (יְשַׁעְיָה י''א). ''וְגָר זְאֵב עִם כֶּבֶשׂ וְכוּ כִּי מָלְאָה הָאָרֶץ דֵּעָה'' שֶׁיִּהְיֶה שָׁלוֹם נִפְלָא בָּעוֹלָם, שֶׁיּוּכְלוּ לָגוּר בְּיַחַד שְׁנֵי הֲפָכִים מֵחֲמַת גּדֶל הַדַּעַת שֶׁיִּהְיֶה אָז כִּי עַל יְדֵי הַדַּעַת נִגְדָּל הַשָּׁלוֹם כִּי נִתְבַּטֵּל הַכַּעַס וְהָאַכְזָרִיּוּת עַל יְדֵי הַדַּעַת כִּי כַּעַס וְאַכְזָרִיּוּת הוּא מֵהֶעְדֵּר הַדַּעַת כְּמוֹ שֶׁכָּתוּב (קהֶלֶת ז) : ''כַּעַס בְּחֵיק כְּסִילִים יָנוּחַ'' וְכָל מַה שֶּׁמִּתְרַבֶּה הַדַּעַת, מִתְרַבָּה הָרַחֲמָנוּת וְהַשָּׁלוֹם וְעַל כֵּן הַפַּרְנָסָה בְּנָקֵל בִּבְחִינַת (תְּהִלִּים קמ''ז) : ''הַשָּׂם גְּבוּלֵך שָׁלוֹם, חֵלֶב חִטִּים יַשְׂבִּיעֵך''. ז. וְזֶה בְּחִינַת שָׁבוּעוֹת כִּי שָׁבוּעוֹת הוּא בְּחִינַת שֵׂכֶל גָּדוֹל וְגָּבוֹהַּ מְאד שֶׁהוּא חֶסֶד עֶלְיוֹן וְרַחֲמִים גְּדוֹלִים כִּי גּדֶל הָרַחֲמִים, תָּלוּי בְּגדֶל הַדַּעַת כַּנַּ''ל כִּי בִּשְׁעַת מַתַּן תּוֹרָה, נִרְאָה לָהֶם כְּזָקֵן מָלֵא רַחֲמִים (מְכִילְתָא פָּרָשַׁת בְּשַׁלַּח, וּפָרָשַׁת יִתְרוֹ, וְהוּבָא בְּפֵרַשִׁ''י פָּרָשַׁת יִתְרוֹ) וְזָקֵן הוּא בְּיִשּׁוּב הַדַּעַת וּבָזֶה תָּלוּי גּדֶל הָרַחֲמִים כַּנַּ''ל וְעַל כֵּן שָׁבוּעוֹת הוּא חֶסֶד עֶלְיוֹן וְרַחֲמִים גְּדוֹלִים וְזֶה בְּחִינַת הַמִּקְוֶה שֶׁל שָׁבוּעוֹת שֶׁהִיא בְּחִינוֹת מִקְוֶה שֶׁל שַׁעַר הַחֲמִשִּׁים שֶׁהוּא שַׁעַר הָעֶלְיוֹן מֵחֲמִשִּׁים שַׁעֲרֵי בִּינָה (כְּמוֹ שֶׁמּוּבָא בַּכַּוָּנוֹת שָׁבוּעוֹת) שֶׁהוּא בְּחִינוֹת שֵׂכֶל וְדַעַת עֶלְיוֹן בְּחִינַת חֶסֶד עֶלְיוֹן וְרַחֲמִים גְּדוֹלִים כַּנַּ''ל וְעַל כֵּן הַמִּקְוֶה מוֹשִׁיעַ בְּכָל הַצָּרוֹת כְּמוֹ שֶׁכָּתוּב (יִרְמְיָה י''ד) : ''מִקְוֵה יִשְׂרָאֵל מוֹשִׁיעוֹ בְּעֵת צָרָה'' כִּי הוּא חֶסֶד עֶלְיוֹן, שֶׁמּוֹשִׁיעַ מִכָּל הַצָּרוֹת וְעַל כֵּן הַמִּקְוֶה מְטַהֵר מִכָּל הַטֻּמְאוֹת כְּמוֹ שֶׁכָּתוּב (יְחֶזְקֵאל ל''ו) : ''וְזָרַקְתִּי עֲלֵיכֶם מַיִם טְהוֹרִים וּטְהַרְתֶּם'' וְכוּ כִּי אֵין יִסּוּרִין בְּלא עָווֹן וְכוּ (שַׁבָּת נ''ה) וְעַל כֵּן הַמִּקְוֶה שֶׁמּוֹשִׁיעַ מִכָּל הַצָּרוֹת וּמִכָּל הַיִּסּוּרִים הוּא מְטַהֵר מִכָּל הַטֻּמְאוֹת וּמִכָּל הַחֲטָאִים וְזֶה בְּחִינַת מָן בְּחִינַת מִקְוֶה שֶׁל שַׁעַר הַנּוּן שֶׁהוּא בְּחִינַת דַּעַת גָּדוֹל כִּי הַמָּן בְּחִינַת דַּעַת וְזֶה בְּחִינַת, (שַׁבָּת ק''ד) : מַאֲמָר פָּתוּחַ נֶאֱמָן פָּשׁוּט מַאֲמָר פָּתוּחַ זֶה בְּחִינַת הִתְגַּלּוּת הַדַּעַת כִּי הַדִּבּוּר הוּא הִתְגַּלּוּת הַדַּעַת, כְּמוֹ שֶׁכָּתוּב (מִשְׁלֵי ב) : ''מִפִּיו דַּעַת וּתְבוּנָה'' וּבְמִצְרַיִם שֶׁהָיָה הַדַּעַת בְּגָלוּת כְּמוֹ שֶׁכָּתוּב (שְׁמוֹת ו) ''וּשְׁמִי ה לא נוֹדַעְתִּי לָהֶם'' הָיָה גַּם הַדִּבּוּר בְּגָלוּת (זהַר וָאֵרָא כ''ה:) בִּבְחִינַת: ''כְּבַד פֶּה וּכְבַד לָשׁוֹן'' (שָׁם ד) וּכְשֶׁיָּצְאוּ מִמִּצְרַיִם, שֶׁיָּצָא הַדַּעַת מֵהַגָּלוּת יָצָא וְנִפְתַּח הַדִּבּוּר וְזֶה בְּחִינַת מַאֲמָר פָּתוּחַ שֶׁנִּפְתַּח הַדִּבּוּר וְנִתְגַּלֶּה הַדַּעַת וְעַל יְדֵי הִתְגַּלּוּת הַדַּעַת, נִתְפַּשֵּׁט נֶאֱמָנוּת הַשֵּׁם יִתְבָּרַך וְנִכַּר שֶׁהוּא נֶאֱמָן מַבְטִיחַ וְעוֹשֶׂה וְזֶה בְּחִינַת נֶאֱמָן פָּשׁוּט, שֶׁנִּתְפַּשֵּׁט נֶאֱמָנוּתוֹ כַּנַּ''ל אֲבָל בְּמִצְרַיִם שֶׁהָיָה הַדַּעַת בְּגָלוּת, לא נִתְפַּשֵּׁט וְנִתְגַּלָּה נֶאֱמָנוּתוֹ וְזֶה שֶׁפֵּרֵשׁ רַשִׁ''י: ''וּשְׁמִי ה לא נוֹדַעְתִּי לָהֶם'' לא נִכַּרְתִּי בְּמִדַּת אֲמִתִּית שֶׁלִּי שֶׁעַל יְדֵי שֶׁלּא נִתְגַּלָּה הַדַּעַת בְּמִצְרַיִם עַל יְדֵי זֶה לא נִכַּר נֶאֱמָנוּתוֹ כַּנַּ''ל כִּי הַחֶסֶד תָּלוּי בְּדַעַת כַּנַּ''ל וְזֶה בְּחִינַת ''אָנכִי'' יַהִיבָא כְּתִיבָא נֶאֱמָנִים אֲמָרֶיהָ (שַׁבָּת ק''ה) שֶׁעַל יְדֵי נְתִינַת הַתּוֹרָה, נִפְתַּח הַמַּאֲמָר, וְנִתְגַּלֶּה הַדַּעַת כַּנַּ''ל וְעַל יְדֵי זֶה נִתְפַּשֵּׁט נֶאֱמָנוּתוֹ כַּנַּ''ל וְזֶה בְּחִינַת נֶאֱמָנִים אֲמָרֶיהָ בְּחִינַת נֶאֱמָן פָּשׁוּט מַאֲמָר פָּתוּחַ כַּנַּ''ל וְזֶה בְּחִינַת מָן רָאשֵׁי תֵבוֹת מַאֲמַר נֶאֱמָן בְּחִינַת מַאֲמָר פָּתוּחַ נֶאֱמָן פָּשׁוּט כַּנַּ''ל כִּי הַמָּן הוּא בְּחִינַת דַּעַת גָּדוֹל כַּנַּ''ל (שְׁמוֹת ט''ז) כִּי בֶּן אַרְבָּעִים לַבִּינָה (אָבוֹת פֶּרֶק ה). ח. וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (קִדּוּשִׁין ל''ח) אֶת הַמָּן אָכְלוּ אַרְבָּעִים שָׁנָה וַהֲלא אַרְבָּעִים שָׁנָה חָסֵר שְׁלֹשִׁים יוֹם אֶלָּא עוּגָה שֶׁהוֹצִיאוּ מִמִּצְרַיִם טָעֲמוּ בָּהּ טַעַם מָן כִּי בֶּאֱמֶת הַמָּן, שֶׁהוּא בְּחִינַת הַדַּעַת הָיָה רָאוּי שֶׁיּאכְלוּ אוֹתוֹ אַרְבָּעִים שָׁנָה בִּשְׁלֵמוּת כִּי אַרְבָּעִים הוּא בְּחִינַת בִּינָה וָדַעַת כַּנַּ''ל דְּהַיְנוּ תֵּכֶף שֶׁיָּצְאוּ מִמִּצְרַיִם וְנִתְגַּלָּה הַדַּעַת הָיָה רָאוּי שֶׁיּאכְלוּ הַמָּן תֵּכֶף וְעַל זֶה תֵּרְצוּ רַבּוֹתֵינוּ, זִכְרוֹנָם לִבְרָכָה עוּגָה שֶׁהוֹצִיאוּ מִמִּצְרַיִם, הַיְנוּ הַמַּצּוֹת טָעֲמוּ בָּהֶם טַעַם מָן כִּי הַשָּׁלוֹם תָּלוּי בְּדַעַת וְכַנַּ''ל וּמַחֲלקֶת הוּא הֶפֶך הַדַּעַת אַך יֵשׁ מַחֲלקֶת שֶׁהוּא לְשֵׁם שָׁמַיִם שֶׁהוּא בֶּאֱמֶת דַּעַת גָּדוֹל מְאד, יוֹתֵר מֵהַדַּעַת שֶׁל שָׁלוֹם כִּי בֶּאֱמֶת זֶה הַמַּחֲלקֶת, הִיא אַהֲבָה וְשָׁלוֹם גָּדוֹל כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (קִדּוּשִׁין ל:) ''אֶת וָהֵב בְּסוּפָה'' לא זָזוּ מִשָּׁם עַד שֶׁנַּעֲשׂוּ אוֹהֲבִים זֶה לָזֶה וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (אָבוֹת פֶּרֶק ה) : מַחֲלקֶת שֶׁהִיא לְשֵׁם שָׁמַיִם סוֹפָהּ לְהִתְקַיֵּם הַיְנוּ שֶׁבֶּאֱמֶת הִיא אַהֲבָה כַּנַּ''ל וזה סוֹפָהּ לְהִתְקַיֵּם, בחינת אהבה כמו שכתוב (בַּמִּדְבָּר כ''א) : ''אֶת וָהֵב בְּסוּפָה'' כַּנַּ''ל וזה בחינת משֶׁה כִּי משֶׁה הוּא בְּחִינַת הַדַּעַת שֶׁהוּא בְּחִינַת מַחֲלקֶת לְשֵׁם שָׁמַיִם וְעַל כֵּן משֶׁה הוּא רָאשֵׁי תֵּבוֹת מַחֲלוֹקֶת שַׁמַאי הִלֵּל (כמובא במגלה עמוקות אופן ע''ד) שֶׁהֵם בְּחִינַת מַחֲלקֶת לְשֵׁם שָׁמַיִם וְעַל כֵּן הָיָה גְּאֻלַּת מִצְרַיִם עַל יְדֵי משֶׁה כִּי עִקַּר הַגְּאֻלָּה עַל יְדֵי הַדַּעַת כְּמוֹ שֶׁכָּתוּב (שְׁמוֹת ט''ז) ''וִידַעְתֶּם כִּי ה הוֹצִיא אֶתְכֶם'' וְכוּ, (וַיִּקְרָא כ''ג) : ''לְמַעַן יֵדְעוּ'' וְכוּ וְזֶה בְּחִינַת עוּגָה, דְּהַיְנוּ מַצּוֹת שֶׁהוֹצִיאוּ מִמִּצְרַיִם כִּי מַצָּה הִיא בְּחִינַת מַחֲלקֶת, כְּמוֹ שֶׁכָּתוּב (יְשַׁעְיָה מ''א) : ''אַנְשֵׁי מַצֻּתֶך יִהְיוּ כְאַיִן'' וְזֶהוּ: שֶׁהוֹצִיאוּ מִמִּצְרַיִם, שֶׁהוֹצִיאוּ דַּיְקָא כִּי בְּמִצְרַיִם שֶׁהָיָה הַדַּעַת בְּגָלוּת בְּוַדַּאי לא הָיָה מַחֲלקֶת לְשֵׁם שָׁמַיִם, כִּי זֶה תָּלוּי בְּדַעַת כַּנַּ''ל וְזֶה: עוּגָה שֶׁהוֹצִיאוּ מִמִּצְרַיִם הַיְנוּ שֶׁהַמַּצָּה, שֶׁהִיא בְּחִינַת מַחֲלקֶת שֶׁהוֹצִיאוּ מִמִּצְרַיִם, שֶׁשָּׁם הָיָה הַדַּעַת בְּגָלוּת טָעֲמוּ בָּהֶם טַעַם מָן כִּי לְאַחַר שֶׁהוֹצִיאוּ בְּחִינַת הַמַּחֲלקֶת מִן הַגָּלוּת מִצְרַיִם הָיָה בָּהֶם טַעַם מָן, שֶׁהִיא בְּחִינַת דַּעַת גָּדוֹל שֶׁהִיא בְּחִינַת מַחֲלקֶת לְשֵׁם שָׁמַיִם כַּנַּ''ל וְזֶה בְּחִינַת (שְׁמוֹת ט''ז) : ''לֶחֶם מִן הַשָּׁמַיִם'' הַנֶּאֱמָר בַּמָּן (תְּהִלִּים ל''ה) : ''לְחַם אֶת לחֲמָי'' בְּחִינַת מַחֲלקֶת הַיְנוּ שֶׁהַמָּן, שֶׁהוּא הַדַּעַת, הוּא בְּחִינַת מַחֲלקֶת לְשֵׁם שָׁמַיִם כַּנַּ''ל וְעַל כֵּן דָּתָן וַאֲבִירָם שֶׁחָלְקוּ עַל משֶׁה שֶׁהוּא הַדַּעַת פָּגְמוּ גַּם כֵּן בְּהַמָּן, וְהוֹתִירוּ מִמֶּנּוּ (מִדְּרַשׁ רַבָּה שְׁמוֹת פָּרָשָׁה א וּבְפָּרָשָׁה כ''ה וְהוּבָא בְּפֵרַשִׁ''י בְּשַׁלַּח) כִּי הַמָּן הוּא בְּחִינַת הַדַּעַת, בְּחִינַת משֶׁה כַּנַּ''ל וְזֶה שֶׁכָּתוּב בַּזּהַר הַקָּדוֹשׁ (תְּצַוֶּה דַּף קפ''ג:) כִּי מַצָּה הִיא אַסְוָתָא כִּי מַצָּה שֶׁהִיא בְּחִינַת מַחֲלקֶת לְשֵׁם שָׁמַיִם בְּחִינַת דַּעַת, בְּחִינַת שָׁלוֹם כַּנַּ''ל הוּא רְפוּאָה כִּי שָׁלוֹם הוּא רְפוּאָה, כְּמוֹ שֶׁכָּתוּב (יְשַׁעְיָה נ''ז) ''שָׁלוֹם שָׁלוֹם לָרָחוֹק וְלַקָּרוֹב אָמַר ה וּרְפָאתִיו'' כִּי עִקַּר הַחוֹלַאַת, חַס וְשָׁלוֹם, הוּא מֵחֲמַת הֶעְדֵּר הַשָּׁלוֹם הַיְנוּ מַחֲלקֶת הַיְסוֹדוֹת שֶׁיְּסוֹד אֶחָד מִתְגַּבֵּר עַל חֲבֵרוֹ וְשָׁלוֹם הוּא רְפוּאָה וְזֶה שֶׁנִּקְרָא מַצָּה, ''לֶחֶם ענִי'' (דְּבָרִים ט''ז) כִּי אֵין עָנִי אֶלָּא מִן הַדַּעַת (נְדָרִים מ''א) וְזֶה בְּחִינַת חוֹלֶה כְּמוֹ שֶׁכָּתוּב (שְׁמוּאֵל ב י''ג) : ''מַדּוּעַ אַתָּה כָּכָה דַּל בֶּן הַמֶּלֶך'' וּמַצָּה הִיא אַסְוָתָא כַּנַּ''ל וְזֶה: ''לֶחֶם ענִי'', שֶׁהוּא רְפוּאָה לְהָענִי כַּנַּ''ל. ט. וְלָבוֹא לְמַחֲלקֶת לְשֵׁם שָׁמַיִם, צָרִיך לְזַכֵּך וּלְטַהֵר אֶת הַשָּׁמַיִם שֶׁלּא יִהְיֶה בִּבְחִינַת (יְשַׁעְיָה נ) : ''אַלְבִּישׁ שָׁמַיִם קַדְרוּת'' וּלְזַכֵּך וּלְטַהֵר אֶת הַשָּׁמַיִם, הִיא עַל יְדֵי אֲנָחָה בֶּאֱמֶת כִּי יֵשׁ בַּלֵּב רוּחַ הַדּוֹפֵק, שֶׁהִיא מִתְּחִלַּת הַתּוֹלָדָה וְהוּא נוֹשֵׂא עָלָיו כָּל הַלֵּחוֹת, וְכָל הַדָּמִים, וְכָל הַמִּיצוֹת (שֶׁקּוֹרִין זַאפְטִין) וְהָרוּחַ הַדּוֹפֵק הַזֶּה, הוֹלֵך וְנוֹקֵשׁ בְּכָל הָאֵיבָרִים וְעַל יְדֵי הֲלִיכָתוֹ וְנִשּׁוּבוֹ בָּהֶם הוּא מְנַעְנֵעַ וּמְנַשֵּׁב וּמְנַפֵּץ אוֹתָם מִן הָעִפּוּשׁ שֶׁלּא יִתְעַפְּשׁוּ וְלא יִתְקַלְקְלוּ כְּמוֹ הָרוּחַ הַמְנַשֵּׁב בַּיָּם, שֶׁהוּא מְנַפֵּץ וּמְנַשֵּׁב וּמְהַפֵּך וּמֵגִיס הַמַּיִם שֶׁלּא יִתְעַפְּשׁוּ וְלא יִתְקַלְקְלוּ וְעִקַּר נִשּׁוּב הָרוּחַ הַדּוֹפֵק, בְּהַיָּדַיִם כִּי מֵחֲמַת שֶׁהַיָּדַיִם עַסְקָנִיּוֹת צָרִיך לְנַשֵּׁב וּלְנַפֵּץ אוֹתָם בְּיוֹתֵר וְעַל כֵּן הַדָּאקְטֶר, כְּשֶׁמַּנִּיחַ יָדוֹ עַל הַדּפֶק יוֹדֵעַ כָּל עִנְיַן הַחוֹלֶה מֵחֲמַת שֶׁשָּׁם בַּיָּדַיִם, עִקַּר הִלּוּך הָרוּחַ הַדּוֹפֵק שֶׁל הַלֵּב שֶׁהוּא נוֹשֵׂא הַכּל עָלָיו כַּנַּ''ל וְצָרִיך שֶׁיֵּלֵך זֶה הָרוּחַ הַדּוֹפֵק, תְּנוּעָה מְסֻדֶּרֶת כְּתִקּוּנוֹ וּכְסִדּוּרוֹ וְיֵשׁ נָחָשׁ, שֶׁעַל יָדָהּ בָּא עַצְבוּת רוּחַ (עיין משלי ט''ו, ישעי נ''ד, ס''ג) הַיְנוּ בְּחִינַת ל''ט מְלָאכוֹת, שֶׁהוּא זֻהֲמַת הַנָּחָשׁ עַל יְדֵי זֶה בָּא עַצְבוּת רוּחַ וְעַל יְדֵי עַצְבוּת רוּחַ, אֵין הָרוּחַ דּוֹפֵק כְּסִדּוּרוֹ וַאֲזַי נַעֲשִׂים הָאֵיבָרִים כְּבֵדִים מֵחֲמַת שֶׁאֵין רוּחַ הַדּוֹפֵק מְנַשֵּׁב בָּהֶם כְּסֵדֶר וַאֲזַי הַיָּדַיִם בִּבְחִינַת (שְׁמוֹת י''ז) : ''וִידֵי משֶׁה כְּבֵדִים'' כִּי עִקַּר הַכְּבֵדוּת בְּהַיָּדַיִם שֶׁשָּׁם עִקַּר רוּחַ הַדּוֹפֵק כַּנַּ''ל וְזֶה בְּחִינַת עִצְּבוֹן יָדַיִם (בראשית ה) כִּי עִקַּר מַזִּיק הָעַצְבוּת רוּחַ לְהַיָּדַיִם כַּנַּ''ל וּכְשֶׁהָאֵיבָרִים כְּבֵדִים אֲזַי מַכְבִּידִין יוֹתֵר עַל הָרוּחַ הַדּוֹפֵק, וְנֶחֱלָשׁ עוֹד יוֹתֵר וְעַל יְדֵי שֶׁנֶּחֱלָשׁ יוֹתֵר הָרוּחַ הַדּוֹפֵק נַעֲשִׂים הָאֵיבָרִים כְּבֵדִים עוֹד יוֹתֵר וְכֵן עַל יְדֵי שֶׁנַּעֲשִׂים הָאֵיבָרִים עוֹד יוֹתֵר כְּבֵדִים נֶחֱלָשׁ הָרוּחַ הַדּוֹפֵק עוֹד יוֹתֵר וְיוֹתֵר וְכֵן חוֹזֶרֶת חֲלִילָה עַד שֶׁיּוֹצֵאת נַפְשׁוֹ, חַס וְשָׁלוֹם וְעַל יְדֵי הָאֲנָחָה, הוּא מְחַיֶּה וּמַבְרִיא אֶת הָרוּחַ הַדּוֹפֵק וְנִצּוֹל מֵהָעַצְבוּת רוּחַ וְחוֹזֵר הַרוּחַ הַדּוֹפֵק וּמְנַשֵּׁב כְּסֵדֶר בְּכָל הָאֵיבָרִים וּבִּפְרָט בְּהַיָּדַיִם וְעַל יְדֵי זֶה מְזַכֵּך אֶת הַשָּׁמַיִם כִּי הַיָּדַיִם הֵם בְּחִינַת שָׁמַיִם אֵשׁ וּמַיִם שֶׁהֵם בְּחִינַת יַד יָמִין וְיַד שְׂמאל וְזֶה (אֵיכָה ג) : ''נִשָּׂא לְבָבֵנוּ אֶל כַּפָּיִם אֶל אֵל בַּשָּׁמָיִם'' שֶׁצָּרִיך לִשָּׂא אֶת הַלֵּב, הַיְנוּ הָרוּחַ הַדּוֹפֵק שֶׁבַּלֵּב אֶל הַיָּדַיִם כַּנַּ''ל וְזֶה ''אֶל אֵל בַּשָּׁמָיִם'', כִּי מִזֶּה נִזְדַּכֵּך הַשָּׁמַיִם כַּנַּ''ל וְזֶה בְּחִינַת (דְּבָרִים ל''ב) : ''כִּי אֶשָּׂא אֶל שָׁמַיִם יָדִי'' שֶׁצָּרִיך לִשָּׂא אֶת הַיָּדַיִם, שֶׁיִּהְיֶה נַעֲשֶׂה מֵהֶם בְּחִינַת שָׁמַיִם כַּנַּ''ל וּכְשֶׁמְּזַכֵּך אֶת הַיָּדַיִם, בְּחִינַת שָׁמַיִם עַל יְדֵי אֲנָחָה שֶׁעַל יָדָהּ נוֹשֵׂא הָרוּחַ שֶׁבַּלֵּב אֶל הַיָּדַיִם וְעַל יְדֵי זֶה נִזְדַּכְּכִין הַיָּדַיִם וְהַשָּׁמַיִם כַּנַּ''ל אֲזַי הוּא בְּחִינַת מַחֲלקֶת לְשֵׁם שָׁמַיִם כִּי כָּל הַדִּבּוּרִים מְקַבְּלִין מִן הַשָּׁמַיִם כִּי שָׁם כָּל הַדִּבּוּרִים כְּמוֹ שֶׁכָּתוּב (תְּהִלִּים קי''ט) : ''לְעוֹלָם ה דְּבָרְך נִצָּב בַּשָּׁמָיִם'' וְהַדִּבּוּרִים שֶׁמְּקַבְּלִין מִן הַשָּׁמַיִם מְקַבְּלִין מִן הָרְעָמִים בְּחִינַת (שָׁם י''ח) : ''יַרְעֵם בַּשָּׁמַיִם ה'' בְּחִינַת (אִיּוֹב ל''ז) : ''יַרְעֵם אֵל בְּקוֹלוֹ נִפְלָאוֹת'' נִמְצָא שֶׁמְּקַבְּלִין הַדִּבּוּרִים מֵהַיָּדַיִם כִּי הֵן הֵן בְּחִינַת שָׁמַיִם שֶׁשָּׁם כָּל הַדִּבּוּרִים וְעִקַּר הַקַּבָּלָה עַל יְדֵי בְּחִינַת רְעָמִים הַיְנוּ בְּחִינַת רוּחַ הַדּוֹפֵק שֶׁנִּתְתַּקֵּן עַל יְדֵי אֲנָחָה שֶׁעַל יָדוֹ נִתְנַשְּׂאִים הַיָּדַיִם לַשָּׁמַיִם כִּי הָרוּחַ הַדּוֹפֵק שֶׁהוֹלֵך וּמְנַשֵּׁב וּמְנַפֵּץ הַכּל וְעִקַּר בְּהַיָּדַיִם זֶה בְּחִינַת רְעָמִים, בְּחִינַת: ''יַרְעֵם בַּשָּׁמַיִם ה'' כַּנַּ''ל כִּי הַיָּדַיִם הֵן בִּבְחִינַת שָׁמַיִם כַּנַּ''ל וְשָׁם כָּל הַדִּבּוּרִים בְּחִינַת: ''לְעוֹלָם ה דְּבָרְך נִצָּב בַּשָּׁמָיִם'' כַּנַּ''ל נִמְצָא שֶׁמְּקַבְּלִין הַדִּבּוּרִים מֵהַיָּדַיִם וְזֶה בְּחִינַת: ''כַּאֲשֶׁר דִּבֶּר ה בְּיַד'', הַנֶּאֱמָר בְּמשֶׁה וּבִשְׁאָר נְבִיאִים כִּי שָׁם כָּל הַדִּבּוּרִים, וּמִשָּׁם מְקַבְּלִין אוֹתָם כַּנַּ''ל. וְכָל הַדִּבּוּרִים שֶׁמְּקַבְּלִין מִשָּׁם, הַיְנוּ מִבְּחִינַת יָדַיִם בְּחִינַת שָׁמַיִם, בְּחִינַת רְעָמִים אֵין לְגַנּוֹת אֶת הַמְקַבֵּל, אַף אִם אֵין הֲלָכָה כְּמוֹתוֹ מֵאַחַר שֶׁקִּבְּלָם מִן הַשָּׁמַיִם וְעַל כֵּן בֶּאֱמֶת אֵלּוּ וָאֵלּוּ דִּבְרֵי אֱלקִים חַיִּים (עֵרוּבִין י''ג:) וּמַה שֶּׁאֵין הֲלָכָה כְּמוֹתוֹ, זֶה אִי אֶפְשָׁר לָנוּ לְהָבִין וּלְהַשִּׂיג כִּי זֶה בְּחִינַת רְעָמִים, שֶׁמִּשָּׁם קִבֵּל הַדִּבּוּרִים שֶׁעֲלֵיהֶם נֶאֱמַר:יַרְעֵם (ה) אֵל בְּקוֹלוֹ נִפְלָאוֹת דֵּעִים (איוב שם) וְאִי אֶפְשָׁר לָנוּ לְהַשִּׂיג זאת כִּי זֶה בְּחִינַת דַּרְכֵי ה שֶׁאִי אֶפְשָׁר לְהַשִּׂיג הַיְנוּ בְּחִינַת: ''צַדִּיק וְטוֹב לוֹ צַדִּיק וְרַע לוֹ, רָשָׁע וְטוֹב לוֹ רָשָׁע וְרַע לוֹ'' שֶׁאֲפִלּוּ משֶׁה רַבֵּנוּ, עָלָיו הַשָּׁלוֹם, לא הִשִּׂיג זאת וְעַל זֶה בִּקֵּשׁ (שְׁמוֹת ל''ג) ''הוֹדִיעֵנִי נָא אֶת דְּרָכֶיך'' (עיין ברכות ז) כִּי ''צַדִּיק וְטוֹב לוֹ'', זֶה בְּחִינַת הַצַּדִּיק שֶׁהֲלָכָה כְּמוֹתוֹ ''צַדִּיק וְרַע לוֹ'', זֶה בְּחִינַת הַצַּדִּיק שֶׁאֵין הֲלָכָה כְּמוֹתוֹ ''רָשָׁע וְטוֹב לוֹ'', זֶה בְּחִינַת הָרָשָׁע שֶׁמְּקרָב לְהַצַּדִּיק שֶׁהֲלָכָה כְּמוֹתוֹ ''רָשָׁע וְרַע לוֹ'', זֶה בְּחִינַת הָרָשָׁע שֶׁמְּקרָב לְהַצַּדִּיק שֶׁאֵין הֲלָכָה כְּמוֹתוֹ וַאֲפִלּוּ משֶׁה לא הִשִּׂיג זאת כִּי הֵם בְּחִינַת דַּרְכֵי ה, בְּחִינַת רְעָמִים שֶׁהֵם נִפְלְאוֹת תְּמִים דֵּעִים שֶׁאִי אֶפְשָׁר לְהַשִּׂיג וְעַל כֵּן כְּשֶׁמְּקַבְּלִים דִּבּוּרִים מִן הַשָּׁמַיִם מִבְּחִינַת יָדַיִם, בְּחִינַת רְעָמִים כַּנַּ''ל אֵין לְגַנּוֹת אוֹתוֹ, אַף אִם אֵין הֲלָכָה כְּמוֹתוֹ כִּי זֶה בְּחִינַת מַחֲלקֶת לְשֵׁם שָׁמַיִם שֶׁבֶּאֱמֶת אֵלּוּ וָאֵלּוּ דִּבְרֵי אֱלקִים חַיִּים רַק שֶׁאִי אֶפְשָׁר לְהַשִּׂיג זאת כִּי הוּא נִפְלְאוֹת תְּמִים דֵּעִים, בְּחִינַת רְעָמִים כַּנַּ''ל וְזֶה פֵּרוּשׁ (אִיּוֹב כ''ו) : ''בְּרוּחוֹ שָׁמַיִם שִׁפְרָה חֹלְלָה יָדוֹ נָחָשׁ בָּרִחַ, הֵן אֵלֶּה קְצוֹת דְּרָכָיו וּמַה שֶּׁמֶץ דָּבָר נִשְׁמַע בּוֹ וְרַעַם גְּבוּרוֹתָיו מִי יִתְבּוֹנָן'' בְּרוּחוֹ שָׁמַיִם שִׁפְרָה, הַיְנוּ בְּחִינַת הָרוּחַ הַדּוֹפֵק הַנַּ''ל הַמְנַשֵּׁב בַּיָּדַיִם, שֶׁהֵם בְּחִינַת שָׁמַיִם כַּנַּ''ל וְזֶהוּ בְּחִינַת: ''בְּרוּחוֹ שָׁמַיִם שִׁפְרָה'' כִּי עַל יְדֵי הָרוּחַ הַדּוֹפֵק הַנַּ''ל הוּא מְזַכֵּך וּמְשַׁפֵּר הַשָּׁמַיִם, שֶׁהֵם הַיָּדַיִם בִּבְחִינַת ''נִשָּׂא לְבָבֵנוּ אֶל כַּפָּיִם אֶל אֵל בַּשָּׁמָיִם'' כַּנַּ''ל וְזֶה חֹלְלָה יָדוֹ נָחָשׁ בָּרִחַ שֶׁעַל יְדֵי זֶה עוֹשֶׂה חָלָל בְּהַיָּדַיִם שֶׁהָיוּ כְּבֵדִים וּסְתוּמִים עַל יְדֵי הָעַצְבוּת רוּחַ, שֶׁהוּא זֻהֲמַת הַנָּחָשׁ כַּנַּ''ל וַאֲזַי כְּשֶׁמְּבַטֵּל בְּחִינַת זֻהֲמַת הַנָּחָשׁ וְהָרוּחַ הַדּוֹפֵק מְנַשֵּׁב כְּסֵדֶר וַאֲזַי נִתְנַשְּׂאִין הַיָּדַיִם, וְנִזְדַּכֵּך הַשָּׁמַיִם וַאֲזַי מְקַבְּלִין מֵהֶם דִּבּוּרִים בְּחִינַת מַחֲלקֶת לְשֵׁם שָׁמַיִם שֶׁזֶּה בְּחִינַת דַּרְכֵי ה כִּי בֶּאֱמֶת אֵלּוּ וָאֵלּוּ דִּבְרֵי אֱלקִים חַיִּים כַּנַּ''ל הֵן אֵלֶּה קְצוֹת דְּרָכָו הַיְנוּ שֶׁזֶּה בְּחִינַת דַּרְכֵי ה, בְּחִינַת: ''צַדִּיק וְטוֹב'' וְכוּ שֶׁאִי אֶפְשָׁר לְהַשִּׂיג כַּנַּ''ל בְּחִינַת רְעָמִים, שֶׁהֵם נִפְלְאוֹת תְּמִים דֵּעִים כַּנַּ''ל וְזֶה: וּמַה שֵּׁמֶץ דָּבָר נִשְׁמַע בּוֹ וְרַעַם גְּבוּרוֹתָיו מִי יִתְבּוֹנָן הַיְנוּ שֶׁבְּאֵלּוּ הַדִּבּוּרִים שֶׁמְּקַבְּלִין מִן הַשָּׁמַיִם הַנַּ''ל אֵין בָּהֶם שׁוּם גְּנוּת וְאָסוּר לְגַנּוֹת אֶת הַמְקַבֵּל אַף אִם אֵין הֲלָכָה כְּמוֹתוֹ כִּי זֶה בְּחִינַת דַּרְכֵי ה בְּחִינַת רְעָמִים שֶׁאִי אֶפְשָׁר לְהָבִין וּלְהַשִּׂיג כַּנַּ''ל וּמַה שֵּׁמֶץ דָּבָר וְכוּ הַיְנוּ שֶׁאֵין בָּהֶם שׁוּם גְּנוּת אַף אִם אֵין הֲלָכָה כְּמוֹתוֹ וְרַעַם גְּבוּרתָו מִי יִתְבּוֹנָן כִּי מִי יוּכַל לְהָבִין רַעַם גְּבוּרוֹתָיו שֶׁהֵם נִפְלְאוֹת תְּמִים דֵּעִים, בְּחִינַת:יַרְעֵם (ה) אֵל בְּקוֹלוֹ נִפְלָאוֹת כִּי בֶּאֱמֶת אֵלּוּ וָאֵלּוּ דִּבְרֵי אֱלקִים חַיִּים רַק שֶׁזֶּה אִי אֶפְשָׁר לְהַשִּׂיג, כִּי הוּא בְּחִינַת דַּרְכֵי ה כַּנַּ''ל וְזֶה פֵּרוּשׁ: וּבְיוֹם הַבִּכּוּרִים, זֶה בְּחִינַת מַלְכוּת כְּמוֹ שֶׁכָּתוּב (תְּהִלִּים פ''ט) : ''אַף אֲנִי בְּכוֹר אֶתְּנֵהוּ עֶלְיוֹן לְמַלְכֵי אָרֶץ'' בְּהַקְרִיבְכֶם מִנְחָה חֲדָשָׁה לַה זֶה בְּחִינַת תּוֹרָה חֲדָשָׁה (עיין ויק''ר פי''ג) תּוֹרַת ה שֶׁנַּעֲשָׂה עַל יְדֵי בְּחִינַת הַמַּלְכוּת הַנַּ''ל בְּשָׁבוּעתֵיכֶם, זֶה בְּחִינַת הַדַּעַת כַּנַּ''ל בְּחִינַת מָן, בְּחִינַת מִקְוֶה שֶׁל שָׁבוּעוֹת שֶׁהוּא מִקְוֶה שֶׁל שַׁעַר הַחֲמִשִּׁים כַּנַּ''ל וְעַל כֵּן נִקְרָא שָׁבוּעוֹת עֲצֶרֶת, מִלְּשׁוֹן מַלְכוּת כְּמוֹ שֶׁכָּתוּב (שְׁמוּאֵל א ט) : ''זֶה יַעֲצר בְּעַמִּי'' (עיין זוהר פנחס רנו:) מִקְרָא קדֶשׁ יִהְיֶה לָכֶם זֶה בְּחִינַת רוּחַ הַקּדֶשׁ, בְּחִינַת רוּחַ הַדּוֹפֵק הַנַּ''ל הַיְנוּ שֶׁצְּרִיכִין לִקְרוֹת אֶת הַקּדֶשׁ בְּחִינַת רוּחַ הַדּוֹפֵק הַנַּ''ל כְּדֵי לְהִנָּצֵל מִזֻּהֲמַת הַנָּחָשׁ, ל''ט מְלָאכוֹת עַצְבוּת רוּחַ כַּנַּ''ל כָּל מְלֶאכֶת עֲבדָה לא תַעֲשׂוּ לְבַטֵּל זֻהֲמַת הַנָּחָשׁ ל''ט מְלָאכוֹת, עִצְּבוֹן יָדַיִם כְּמָה שֶׁכָּתוּב (בְּרֵאשִׁית ה) : ''זֶה יְנַחֲמֵנוּ מִמַּעֲשֵׂינוּ וּמֵעִצְּבוֹן יָדֵינוּ''


~ נז - אֵימָתַי יָבוֹא בֶּן דָּוִד

[לְשׁוֹן רַבֵּנוּ, זִכְרוֹנוֹ לִבְרָכָה] שָׁאֲלוּ תַּלְמִידָיו אֶת רַבִּי יוֹסֵי בֶּן קִסְמָא, אֵימָתַי בֶּן דָּוִד בָּא וְכוּ אָמַר לָהֶן לִכְשֶׁיִּפּל הַשַּׁעַר הַזֶּה וְיִבָּנֶה, וְיִפּל וְיִבָּנֶה, וְיִפּל, וְאֵין מַסְפִּיקִין לִבְנוֹתוֹ עַד שֶׁבֶּן דָּוִד בָּא (סַנְהֶדְּרִין צ''ח) (רַשִׁ''י) : הַשַּׁעַר הַזֶּה, שֶׁל אֲרָם, שֶׁבַּאֲרָם הָיָה בְּאוֹתָהּ הַשָּׁעָה: וְאֵין מַסְפִּיקִין לִבְנוֹתוֹ, פַּעַם שְׁלִישִׁית שָׁאֲלוּ אֶת רַבִּי יוֹסֵי בֶּן קִסְמָא אֵימָתַי יָבוֹא בֶּן דָּוִד וְכוּ. א. דַּע, כִּי כָּל דִּבּוּר וְדִבּוּר שֶׁיָּצָא מִפִּי הַקָּדוֹשׁ בָּרוּך הוּא נִבְרָא מִמֶּנּוּ מַלְאָך (חֲגִיגָה י''ד) וְכָל דִּבּוּר וְדִבּוּר נֶחֱלַק לְכַמָּה נִיצוֹצוֹת, בִּבְחִינַת (יִרְמְיָה כ''ג) : ''כְּפַטִּישׁ יְפוֹצֵץ סֶלַע'' (עיין שבת פ''ח:) כְּמוֹ כֵן נִבְרְאוּ כַּמָּה וְכַמָּה מַלְאָכִים, לְפִי רב הַנִיצּוֹצוֹת וְדִבּוּר הַכּוֹלֵל אֶת הַנִּיצוֹצוֹת נִבְרָא מַלְאָך שֶׁהוּא שַׂר וְראשׁ עַל הַמַּלְאָכִים שֶׁנִּבְרְאוּ מִן הַנִּיצוֹצוֹת וְהֵם מַחֲנֵהוּ וְכָל מַלְאָך וּמַלְאָך, הוּא מְמֻנֶּה עַל אֵיזֶהוּ דָּבָר וַאֲפִלּוּ כָּל אִילָנוֹת וַעֲשָׂבִים יֵשׁ עֲלֵיהֶם מְמֻנִּים כְּמָה שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרֵאשִׁית רַבָּה פָּרָשָׁה י) אֵין לְך עֵשֶׂב מִלְּמַטָּה שֶׁאֵין לוֹ מַלְאָך מִלְּמַעְלָה וְכוּ וְכָל מַלְאָך מְקַבֵּל חִיּוּתוֹ מֵהַדִּבּוּר וּמַשְׁפִּיעַ לְתוֹך הַדָּבָר שֶׁנִּמְנֶה עָלָיו הַיְנוּ לְאֵיזֶה עֵשֶׂב אוֹ דָּבָר אַחֵר שֶׁהוּא מְמֻנֶּה עָלָיו וּשְׁנֵי הַכּחוֹת הָאֵלּוּ, הַיְנוּ כּחַ שֶׁיֵּשׁ לַמַּלְאָך לְקַבֵּל, וְכחַ לְהַשְׁפִּיעַ מְכֻנִּים בִּבְחִינַת יָדַיִם בְּיַד יָמִין מְקַבֵּל חִיּוּתוֹ, וּבְיַד שְׂמאל מַשְׁפִּיעַ בִּבְחִינוֹת: וּמַכֶּה אוֹתוֹ וְאוֹמֵר לוֹ גְּדַל (שָׁם) וְהַכָּאָה הִיא בְּחִינַת שְׂמאל נִמְצָא שֶׁכָּל הָרְפוּאוֹת תְּלוּיִים בַּתּוֹרָה, בִּבְחִינוֹת (מִשְׁלֵי ד) : ''וּלְכָל בְּשָׂרוֹ מַרְפֵּא'' כִּי הַתּוֹרָה נוֹתֶנֶת כּחַ לַמַּלְאָכִים וְהַמַּלְאָכִים מַשְׁפִּיעִים לָעֲשָׂבִים וַעֲשָׂבִים מְרַפְּאִים בְּכחַ הַתּוֹרָה וּמִי שֶׁפּוֹגֵם בֶּאֱמוּנַת חֲכָמִים וּפוֹרֵץ גִּדְרָם, אֲזַי אֵין רְפוּאָה לְמַכָּתוֹ (שַׁבָּת ק''י) דִּלְמָא חִוְיָא דְּרַבָּנָן טְרַקֵהּ, שֶׁאֵין לוֹ אַסְוָתָא כִּי הַפּוֹרֵץ גִּדְרָם עַל יְדֵי זֶה מֵסִיר הַיָּדַיִם מִן הַמַּלְאָכִים לְפִי בְּחִינוֹת הֲסָרָתוֹ מִדֶּרֶך דִּבְרֵי רַבָּנָן (דְּבָרִים י''ז). ''לא תָסוּר מִן הַדָּבָר אֲשֶׁר יַגִּידוּ לְך יָמִין וּשְׂמאל'' לְפִי בְּחִינוֹת הֲסָרָתוֹ אִם סָר מִדֶּרֶך דִּבְרֵי רַבָּנָן לְיָמִין, בָּזֶה סָר יְמִין הַמַּלְאָך, וְאֵין לוֹ כּחַ לְקַבֵּל וְאִם סָר לִשְׂמאל, בָּזֶה סָר יַד שְׂמאל מֵהַמַּלְאָך, וְאֵין לוֹ כּחַ לְהַשְׁפִּיעַ וּכְשֶׁנִּפְגָּם אֵיזֶהוּ יַד הַמַּלְאָך, אֲזַי אֵין לָזֶה הָאָדָם אַסְוָתָא כִּי זֶה הָעֵשֶׂב שֶׁבּוֹ תָּלוּי רְפוּאָתוֹ, אֵין לוֹ כּחַ לְרַפְּאוֹת, כִּי אֵין מַשְׁפִּיעַ לוֹ וְזֶה בְּחִינַת (דְּבָרִים כ''ח) : ''מַכָּה אֲשֶׁר לא כְתוּבָה בַּתּוֹרָה'' זֶהוּ מִיתַת תַּלְמִידֵי חֲכָמִים הַיְנוּ הַמִּיתָה שֶׁתַּלְמִידֵי חֲכָמִים מְמִיתִין אֵיזֶהוּ אָדָם כִּי חוֹלַאַת הַבָּאָה לָאָדָם עַל שֶׁעָבַר עַל דִּבְרֵי רַבָּנָן אֵין לוֹ רְפוּאָה, וְהוּא מֵת מִן הַחוֹלַאַת זֶה הַמִּיתָה בָּאָה עַל יְדֵי מַכָּה אֲשֶׁר לא כְּתוּבָה בַּתּוֹרָה כִּי דְּבָרִים שֶׁלּא נִכְתְּבוּ בַּתּוֹרָה נִמְסְרוּ לַחֲכָמִים וַאֲנַחְנוּ מְצֻוִּים לִשְׁמעַ מֵהֶם וְיֵשׁ מִי שֶׁמְּזַלְזֵל דִּבְרֵיהֶם וְאֵין מַאֲמִין דִּבְרֵיהֶם מֵחֲמַת שֶׁנִּדְמֶה לוֹ שֶׁמִּדְּאוֹרַיְתָא אֵינוֹ כֵּן וְעַל יְדֵי זֶה נֶחֱלֶה בְּמַכָּה שֶׁאֵין לוֹ רְפוּאָה, וּמֵת בָּהּ וְיֵשׁ יִסּוּרִין שֶׁל אַהֲבָה הַשּׁוֹלְטִין עַל הָאָדָם שֶׁהוּא צַדִּיק וְהוּא מֻכֶּה בְּיִסּוּרִין, וְאֵין רְפוּאָתוֹ תּוֹלָה בִּרְפוּאַת עֲשָׂבִים כִּי הוּא אִישׁ צַדִּיק, וְלא פָּגַם יְדֵי הַמַּלְאָך וְהַיָּדַיִם הֵם שְׁלֵמִים (שִׁיר הַשִּׁירִים ב). ''כִּי חוֹלַת אַהֲבָה אָנִי, שְׂמאלוֹ תַּחַת לְראשִׁי וִימִינוֹ תְּחַבְּקֵנִי'' הַיְנוּ חוֹלַת אַהֲבָה יְכוֹלָה הִיא לִשְׁלט עַל אִישׁ אֶחָד, וְאֵין רְפוּאָתוֹ תּוֹלָה בְּהַיָּדַיִם הַנַּ''ל כִּי הַיָּדַיִם בִּבְחִינָתוֹ הֵם שְׁלֵמִים, בִּבְחִינַת ''שְׂמאלוֹ תַּחַת'' וְכוּ וְזֶהוּ (בְּרָכוֹת ה:) כְּשֶׁבָּא רַבִּי יוֹחָנָן לְתַנָּא שֶׁנֶּחֱלָה בְּיִסּוּרִין וְאָמַר לוֹ חֲבִיבִין עָלֶיך יִסּוּרִין, אָמַר לא וְכוּ, אָמַר לוֹ הַב לִי יְדָך וְכוּ כִּי רַבִּי יוֹחָנָן סָבַר שֶׁאֵלּוּ יִסּוּרִין הֵן יִסּוּרִין שֶׁל אַהֲבָה וְזֶהוּ שֶׁשָּׁאַל אוֹתוֹ חֲבִיבִין עָלֶיך יִסּוּרִין שֶׁשָּׁאַל אוֹתוֹ: אִם חָבִיב עָלָיו הַיִּסּוּרִין, הַיְנוּ אִם יִסּוּרִין שֶׁל אַהֲבָה הֵם וְהֵשִׁיב לוֹ: לא וְכוּ וּכְשֶׁשָּׁמַע רַבִּי יוֹחָנָן שֶׁהַיִּסּוּרִין לא שֶׁל אַהֲבָה הֵן חָשַׁב דִּילְמָא פָּגַם, חַס וְשָׁלוֹם בַּיָּדַיִם הַנַּ''ל וּבִשְׁבִיל זֶה אֵין לוֹ רְפוּאָה וְזֶה שֶׁאָמַר לוֹ: הַב לִי יְדָך כְּדֵי שֶׁיֵּדַע אִם פָּגַם בְּדִבְרֵי רַבָּנָן, חַס וְשָׁלוֹם, כַּנַּ''ל וְתֵכֶף כְּשֶׁיְּהַב לוֹ יְדָא אוֹקְמוּהוּ כִּי לא הָיָה יִסּוּרִין שֶׁל אַהֲבָה, וְלא פָּגַם בַּיָּדַיִם בִּשְׁבִיל זֶה הָיָה יָכוֹל לִחְיוֹת וְלָקוּם מֵחָלְיוֹ וְזֶהוּ, (אִיּוֹב כ''ד) : ''וּמָשַׁך אַבִּירִים בְּכחוֹ יָקוּם וְלא יַאֲמִין בַּחַיִּין'' כִּי עַל יְדֵי שֶׁאֵין מַאֲמִין בְּתַלְמִידֵי חֲכָמִים הַנִּקְרָאִים חַיִּים כְּמָה שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת י''ח) ''וּבְנָיָהוּ בֶן יְהוֹיָדָע בֶּן אִישׁ חַי'' צַדִּיקִים אֲפִלּוּ בְּמִיתָתָם נִקְרָאִים חַיִּים עַל יְדֵי זֶה, הוּא נוֹפֵל בְּחוֹלַאַת אֲשֶׁר לא יַאֲמִין בְּחַיָּיו הַיְנוּ שֶׁאֵין שׁוּם אָדָם מַאֲמִין שֶׁיִּחְיֶה מֵחֹלִי זֶה כִּי אֵין רְפוּאָה לְמַכָּתוֹ כַּנַּ''ל וְתִקּוּנוֹ שֶׁיָּקִים אֱמוּנָה הַנְּפוּלָה, וְיַאֲמִין אֱמוּנַת חֲכָמִים וְזֶהוּ: ''יָקוּם וְלא יַאֲמִין בַּחַיִּין'' הַיְנוּ זֶה שֶׁלּא הֶאֱמִין בַּחֲכָמִים הַנִּקְרָאִים חַיִּים יָקִים זאת הָאֱמוּנָה הַנְּפוּלָה וְעַל יְדֵי זֶה יָקוּם מֵחוֹלַאַת הַזּאת שֶׁלּא הֶאֱמִין עַד עַכְשָׁו שׁוּם אָדָם שֶׁיֵּשׁ לוֹ שׁוּם רְפוּאָה עַל מַכָּתוֹ וְעַל יְדֵי אֱמוּנָתוֹ יִתְרַפֵּא כִּי עַל יְדֵי אֱמוּנַת חֲכָמִים, מְתַקֵּן בְּחִינוֹת יָדַיִם שֶׁל מַלְאָכִים וְהֵם מְקַבְּלִים וּמַשְׁפִּיעִים כּחוֹת לָעֲשָׂבִים לִרְפוּאָתוֹ וְזֶה: ''וּמָשַׁך אַבִּירִים בְּכחוֹ'' הַיְנוּ שֶׁהַמַּלְאָכִים הַנִּקְרָאִים אַבִּירִים (עיין יומא ע''ה:) כָּל אֶחָד וְאֶחָד נֶחֱזָר לוֹ כּחוֹ, הַיְנוּ כ''ח פִּרְקִין דְּיָדַיִם וּמַמְשִׁיכִין שֶׁפַע לְכָל הַדְּבָרִים שֶׁנִּתְמַנּוּ עֲלֵיהֶם, וְאָז יֵשׁ לוֹ רְפוּאָה כַּנַּ''ל כִּי דִּבְרֵי חֲכָמִים עוֹשִׂין וּמְתַקְּנִין בְּחִינַת הַיָּדַיִם כַּנַּ''ל ב. וּלְהָקִים אֱמוּנָה הַנְּפוּלָה, הִיא עַל יְדֵי בְּחִינַת יַעֲקב הַיְנוּ עַל יְדֵי נֶדֶר (עיין זוהר פנחס רנה) [רוֹצֶה לוֹמַר: וִיקַיֵּם מִיָּד, עַיֵּן בַּהַשְׁמָטוֹת] וְעַל יְדֵי הַנֶּדֶר יָשׁוּב לֶאֱמוּנַת חֲכָמִים כִּי כְּשֶׁאֵין לוֹ אֱמוּנַת חֲכָמִים זֶה בְּחִינַת הִסְתַּלְּקוּת הַחֲכָמִים, בְּחִינַת פֶּלֶא (יְשַׁעְיָה כ''ט). ''הִנְנִי יוֹסִיף לְהַפְלִיא אֶת הָעָם הַזֶּה הַפְלֵא וָפֶלֶא וְאָבְדָה חָכְמַת חֲכָמָיו'' וְדָרְשׁוּ חֲכָמֵינוּ, זִכְרוֹנָם לִבְרָכָה (מִדְּרַשׁ רַבָּה, אֵיכָה א) : שֶׁזֶּה נֶאֱמַר עַל סִלּוּקָן שֶׁל חֲכָמִים וְתִקּוּנוֹ שֶׁל הַפְלָאָה הַזּאת, הַיְנוּ שֶׁל סִלּוּקָן שֶׁל חֲכָמִים תִּקּוּנוֹ, הַפְלָאָה שֶׁל נֶדֶר, בִּבְחִינַת (בַּמִּדְבָּר ו) : ''כִּי יַפְלִיא לִנְדּר נֶדֶר'' כִּי עַל יְדֵי הַנֶּדֶר, הוּא עוֹלֶה לְשּׁרֶשׁ שֶׁהַחֲכָמִים מֻשְׁרָשִׁים שָׁם הַיְנוּ בְּחִינַת פְּלִיאוֹת חָכְמָה (סֵפֶר יְצִירָה, וְעַיֵּן זהַר בָּלָק קצ''ג:) וְיוֹדֵעַ וּמַכִּיר מַעֲלוֹת הַחֲכָמִים וְעַל יְדֵי זֶה הוּא שָׁב וּמַאֲמִין בָּהֶם וְזֶהוּ בְּחִינַת (יְשַׁעְיָה כ''ה) : ''אוֹדֶה שִׁמְך כִּי עָשִׂיתָ פֶּלֶא'' וְעַל יְדֵי זֶה: ''עֵצוֹת מֵרָחֹק אֱמוּנָה אמֶן'' הַיְנוּ עַל יְדֵי בְּחִינַת נֶדֶר, שֶׁהוּא בְּחִינוֹת פֶּלֶא נִתְתַּקֵּן אֱמוּנַת חֲכָמִים, שֶׁעֲצָתָם מֵרָחוֹק בִּבְחִינַת: ''מִמֶּרְחָק תָּבִיא לַחְמָהּ'' (מִשְׁלֵי ל''א) כִּי דִּבְרֵי תּוֹרָה עֲנִיִּים בִּמְקוֹמָם וַעֲשִׁירִים מִמָּקוֹם אַחֵר (יְרוּשַׁלְמִי ראשׁ הַשָּׁנָה פֶּרֶק רָאוּהוּ בֵּית דִּין) שֶׁהַחֲכָמִים לְמֵדִים דִּבְרֵיהֶם מִמְּקוֹמוֹת רְחוֹקִים שֶׁבַּתּוֹרָה שֶׁזֶּה נִמְסָר לָהֶם לִדְרשׁ הַתּוֹרָה לְכָל חֶפְצֵיהֶם בִּשְׁלֹשׁ עֶשְׁרֵה מִדּוֹת שֶׁהַתּוֹרָה נִדְרֶשֶׁת בָּהֶן וּמְחֻיָּבִין אֲנַחְנוּ לְהַאֲמִין לְכָל דִּבְרֵיהֶם, בִּבְחִינוֹת: ''לא תָּסוּר מִן הַדָּבָר'' וְכוּ וְיַעֲקב הוּא בְּחִינוֹת נֶדֶר, שֶׁהוּא ראשׁ לְכָל הַנּוֹדְרִים כְּמוֹ שֶׁכָּתוּב (בְּרֵאשִׁית כ''ח) : ''וַיִּדַּר יַעֲקב נֶדֶר'' (עיין ב''ר ויצא פ ע) וְזֶהוּ (שָׁם מ''ט) : ''מִידֵי אֲבִיר יַעֲקב'' בִּשְׁבִיל לְתַקֵּן יְדֵי הַמַּלְאָך הַנִּקְרָא אֲבִיר צָרִיך לְהִשְׁתַּמֵּשׁ בְּנֶדֶר שֶׁהוּא בְּחִינַת יַעֲקב כַּנַּ''ל כִּי מִשָּׁם רוֹעֶה אֶבֶן יִשְׂרָאֵל הַיְנוּ עַל יְדֵי הַנֶּדֶר, נִתְתַּקֵּן הָאֱמוּנָה הַנִּקְרָא רוֹעֶה בִּבְחִינַת: ''וּרְעֵה אֱמוּנָה'' (תְּהִלִּים ל''ז) וּכְשֶׁנִּתְתַּקֵּן הָאֱמוּנָה נִתְתַּקֵּן הַיָּדַיִם, בִּבְחִינַת: ''לא תָסוּר'' כַּנַּ''ל ג. וּכְשֶׁנִּתְתַּקֵּן הַיָּדַיִם הַנַּ''ל עַל יְדֵי נֶדֶר כַּנַּ''ל עַל יְדֵי זֶה מִתְנוֹצְצִים בּוֹ אוֹרוֹת הָאָבוֹת כִּי נֶדֶר זֶה בְּחִינַת אוֹר יַעֲקב וְיָדַיִם, הֵם אַבְרָהָם וְיִצְחָק, שֶׁהֵם יָמִין וּשְׂמאל (שָׁם ע''ח). ''נֶגֶד אֲבוֹתָם עָשָׂה פֶּלֶא'' הַיְנוּ שֶׁעַל יְדֵי פֶּלֶא הַנַּ''ל, מִתְנוֹצְצִים בוֹ אוֹר הָאָבוֹת וְזֶהוּ סוֹפֵי תֵּבוֹת שֶׁל שְׁמוֹת הָאָבוֹת בקם [כִּי סוֹפֵי תֵּבוֹת שֶׁל אַבְרָהָם יִצְחָק יַעֲקב הֵם אוֹתִיוֹת בקם] נוֹטְרִיקוֹן ''בְּשֶׁמֶן קָדְשִׁי מְשַׁחְתִּיו'' (תְּהִלִּים פ''ט) שֶׁהִיא רֶמֶז בְּחִינוֹת נֶדֶר (בְּרֵאשִׁית כ''ח) : ''וְהָאֶבֶן הַזּאת אֲשֶׁר'' וְכוּ (שָׁם ל''ה) ''וַיִּצּק עָלֶיהָ שֶׁמֶן'' הַיְנוּ עַל יְדֵי הַנֶּדֶר, מִתְנוֹצְצִים עַל הָאָדָם אוֹר הָאָבוֹת ד. וְעַל יְדֵי הָאוֹרוֹת הָאֵלּוּ עוֹלֶה וּמִתְעַנֵּג בְּענֶג שַׁבָּת בִּבְחִינוֹת (יְשַׁעְיָה נ''ח). ''אָז תִּתְעַנַּג עַל וְכוּ וְהִרְכַּבְתִּיך עַל בָּמֳתֵי אָרֶץ, וְהַאֲכַלְתִּיך נַחֲלַת יַעֲקב אָבִיך'' ''בָּמֳתֵי אָרֶץ'' הֵם אַבְרָהָם וְיִצְחָק שֶׁהֵם הַיָּדַיִם, שֶׁהֵם זְרוֹעוֹת עוֹלָם (דברים ל''ג) ''וְהַאֲכַלְתִּיך נַחֲלַת יַעֲקב'' זֶה בְּחִינוֹת נֶדֶר הַנַּ''ל וְעַל יְדֵי הָאָבוֹת עִם הָאֱמוּנָה הַנַּ''ל, זוֹכֶה לְענֶג שַׁבָּת שִׁין בַּת, שִׁין זֶה בְּחִינַת אָבוֹת (הק הזוהר דף ב: בראשית כה:) בַּת זֶה בְּחִינוֹת אֱמוּנָה, בְּחִינוֹת בַּת הָיְתָה לְאַבְרָהָם וְכוּ, (בָּבָא בַּתְרָא ט''ז: דָּרְשׁוּ שָׁם עַל פָּסוּק: ''וַה בֵּרַך אֶת אַבְרָהָם בַּכּל'' בַּת הָיְתָה לוֹ לְאַבְרָהָם וּבַכּל שְׁמָהּ מִשְׁלֵי כ''ח). ''אִישׁ אֱמוּנוֹת רַב בְּרָכוֹת'' ה. וְענֶג שַׁבָּת הַזֶּה, זֶה בְּחִינַת אֲכִילָה בִּקְדֻשָּׁה כִּי אֲכִילַת יְמֵי הַחֹל נֶהֱנֶה מִמֶּנָּה גַּם כֵּן הַסִּטְרָא אָחֳרָא אֲבָל מֵאֲכִילַת שַׁבָּת, אֵין חֵלֶק לַסִּטְרָא אָחֳרָא כְּלָל וּכְלָל וְזֶה שֶׁצִּוָּה אוֹתָנוּ עַל אֲכִילַת שַׁבָּת כְּמוֹ שֶׁכָּתוּב (שְׁמוֹת ט''ז) : ''אִכְלוּהוּ הַיּוֹם כִּי שַׁבָּת הַיּוֹם לַה'' כִּי אֲכִילַת שַׁבָּת, נַעֲשֶׂה קְדֻשָּׁה וֶאֱלקוּת גָּמוּר, בְּלא תַּעֲרבֶת סִיגִים כְּלָל וְיָכוֹל לִפְעל בַּאֲכִילַת שַׁבָּת, מַה שֶּׁפּוֹעֵל בְּתַעֲנִית הַיְנוּ לְהַפִּיל אוֹיְבָיו לְפָנָיו בִּזְכוּת ענֶג שַׁבָּת כְּמוֹ שֶׁפּוֹעֵל בְּצוֹם וְעַל שֵׁם זֶה נִקְרָא שַׁבָּת, כִּי בִּסְגֻלָּתוֹ ''לְהַשְׁבִּית אוֹיֵב וּמִתְנַקֵּם'' (תְּהִלִּים ח) ו. כִּי עַל יְדֵי הַצּוֹם, אוֹיְבָיו נוֹפְלִים לְפָנָיו כִּי עַל יְדֵי הַכַּעַס הַבָּא מֵהַכָּבֵד בְּחִינַת: כָּבֵד כּוֹעֵס (בְּרָכוֹת ס''א:) נִתְעוֹרֵר הַמְקַטְרֵג הַגָּדוֹל, שֶׁהוּא עֵשָׂו, ''הוּא אֱדוֹם'' (בראשית ל''ו) שֶׁאֲחִיזָתוֹ בַּכָּבֵד (זהַר פִּינְחָס רל''ד וְתִקּוּן כ''א שם כה) שֶׁהוּא בְּחִינַת כָּבֵד, שֶׁהוּא מָלֵא דָּם (עיין בכורות נה) וּמִן הַמְקַטְרֵג הָעֶלְיוֹן נִתְעוֹרְרִים וְנִשְׁתַּלְשְׁלִים מְקַטְרְגִים וְצָרִים לְמַטָּה עַל אָדָם הַכּוֹעֵס וְשׁוֹלְטִים עָלָיו, וְאֵינָם יְרֵאִים מִלְּפָנָיו כִּי עַל יְדֵי הַכַּעַס נִדְמֶה לָהֶם כִּבְהֵמָה, בִּבְחִינַת (תְּהִלִּים מ''ט) : ''נִמְשַׁל כַּבְּהֵמוֹת נִדְמוּ'' (בְּרֵאשִׁית ט) : ''וּמוֹרַאֲכֶם וְחִתְּכֶם'', אֵינוֹ אֶלָּא עַל יְדֵי הַצֶּלֶם אֱלקִים שֶׁבִּפְנֵי הָאָדָם וְעַל יְדֵי הַצֶּלֶם, הָאָדָם הוּא אָדָם וּכְשֶׁסָּר צֶלֶם אֲזַי יוֹצֵא מִגֶּדֶר אָדָם לְגֶדֶר בְּהֵמָה, וְאָז סָר מוֹרָאוֹ (עיין שבת קנא:) וְעִקַּר הַצֶּלֶם הַמֵּאִיר בִּפְנֵי הָאָדָם, הִיא חָכְמוֹת הַבּוֹרֵא שֶׁנָּתַן לָאָדָם יִתְרוֹן עַל הַבְּהֵמָה הִיא הַמְּאִירָה בִּפְנֵי אָדָם, בִּבְחִינַת ''חָכְמַת אָדָם תָּאִיר פָּנָיו'' (קהֶלֶת ח) וְעַל יְדֵי הַכַּעַס, אִם חָכָם הוּא חָכְמָתוֹ מִסְתַּלֶּקֶת (פְּסָחִים דַּף ס''ו:) וְאָז צִלּוֹ סָר, וּפָנָיו נוֹפְלִים בִּבְחִינַת (בְּרֵאשִׁית ד) : ''לָמָּה חָרָה לָך וְלָמָּה נָפְלוּ פָנֶיך'' וּכְשֶׁאֵין לוֹ פְּנֵי אָדָם, אֲזַי מוֹרָאוֹ סָר כִּי נִמְשָׁל כִּבְהֵמוֹת וְצָרָיו מְצֵרִים לוֹ וְעַל יְדֵי הַצּוֹם וְהַתַּעֲנִית הוּא מְתַקֵּן אֶת פָּנָיו וּמַחֲזִיר לְעַצְמוֹ אֶת חָכְמָתוֹ, שֶׁהִיא צַלְמוֹ הַמֵּאִיר בְּפָנָיו וְאָז הַכּל יְרֵאִים מִמֶּנּוּ, וְאוֹיְבָיו נוֹפְלִים לְפָנָיו לְפָנָיו דַּיְקָא, כִּי עִקַּר נְפִילָתָם, מֵחֲמַת הַפָּנִים כַּנַּ''ל וְכָל זֶה נַעֲשֶׂה עַל יְדֵי הַצּוֹם כִּי עַל יְדֵי הַצּוֹם, נִכְנָע הַכָּבֵד לִפְנֵי הַמּחַ כִּי בְּיוֹם שֶׁאָדָם אוֹכֵל אָז הַכָּבֵד נִזּוֹן תְּחִלָּה וְאַחַר כָּך הוּא שׁוֹלֵחַ לְהַמּחַ נִמְצָא בְּיוֹם הָאֲכִילָה, הַגְּדֻלָּה וְהַמֶּמְשָׁלָה לְהַכָּבֵד וּכְשֶׁמִּתְעַנֶּה, אֲזַי נִזּוֹן הַמּחַ תְּחִלָּה, וְהַמּחַ שׁוֹלֵחַ מָזוֹן אַחַר כָּך לְהַכָּבֵד (עיין בשער תיקוני עונות להאריז''ל) נִמְצָא בְּיוֹם הַצּוֹם, נִכְנָע הַכָּבֵד לִפְנֵי הַמּחַ, וְהַגְּדֻלָּה וְהַמֶּמְשָׁלָה לְהַמּחַ וְזֶהוּ תִּקּוּן לְמַה שֶּׁפָּגַם בַּתְּחִלָּה בְּהַחָכְמָה שֶׁהִיא הַמּחַ, שֶׁהִיא הַצֶּלֶם הַמֵּאִיר בְּפָנָיו וְעַכְשָׁו עַל יְדֵי הַתַּעֲנִית, הוּא מַכְנִיעַ אֶת הַכָּבֵד וְנוֹתֵן הַמֶּמְשָׁלָה לְהַמּחַ וּכְשֶׁנִּכְנָע הַכָּבֵד, שֶׁהוּא ראשׁ הַמְקַטְרְגִים אֲזַי נִכְנָעִים כָּל הָאוֹיְבִים הָאֲחוּזִים בְּהַכָּבֵד וְזֶה אוֹתִיּוֹת צוֹם נוֹטְרִיקוֹן וְכַתּוֹתִי מִפָּנָיו צָרָיו (תְּהִלִּים פ''ט) שֶׁעַל יְדֵי הַצּוֹם, נִכְנָע הַכָּבֵד, וְנִתְתַּקֵּן מחַ הַחָכְמָה שֶׁהִיא הַצֶּלֶם, וּמֵאִיר בִּפְנֵי אָדָם וְעַל יְדֵי הַצֶּלֶם שֶׁבְּפָנָיו עַל יְדֵי זֶה: ''וְכַתּוֹתִי מִפָּנָיו צָרָיו'', מִפָּנָיו דַּיְקָא כַּנַּ''ל. אֲבָל כְּשֶׁזּוֹכֶה לִבְחִינַת ענֶג שַׁבָּת כַּנַּ''ל, אָז אֵין צָרִיך לְצוֹם (עיין אד''ז רפ''ח:) כִּי פּוֹעֵל בַּאֲכִילָתוֹ, מַה שֶּׁפָּעַל עַל יְדֵי הַצּוֹם, הַיְנוּ לְהַשְׁבִּית אוֹיֵב כִּי אֲכִילַת שַׁבָּת, קדֶשׁ הִיא, ''וְכָל זָר לא יאכַל קדֶשׁ'' (וַיִּקְרָא כ''ב) וְאָז נִכְנָע הַכָּבֵד וְאָז נִתְבַּטֵּל כּחוֹ, בִּבְחִינַת (תְּרוּמָה קל''ה:) : וְכָל שׁוּלְטָנֵי רֻגְזִין שֶׁהֵם בְּחִינַת כָּבֵד כּוֹעֵס, כֻּלְּהוּ עָרְקִין וְאִתְעַבְּרוּ [וְנִתְגַּדֵּל הַמּחַ הַחָכְמָה וּמֵאִיר בְּפָנָיו בִּבְחִינַת וָאַנְפָּהָא נְהִירִין בִּנְהִירוּ עִלָּאָה] (שִׁיר הַשִּׁירִים ז) : ''אַהֲבָה בְּתַעֲנוּגִים'', וְכָל זֶה מֵענֶג שַׁבָּת הַנַּ''ל. ז. וְדַע, שֶׁלְּבַטֵּל וּלְהַכְנִיעַ הָאוֹיְבִים דַּי הַצּוֹם אוֹ אֲכִילַת שַׁבָּת לְבַד אֲבָל לְרב הַשָּׁלוֹם, צָרִיך גַּם לְהַרְבּוֹת בִּצְדָקָה כְּמַאֲמַר חֲכָמֵינוּ, זִכְרוֹנָם לִבְרָכָה (אָבוֹת פֶּרֶק ב) : מַרְבֶּה צְדָקָה מַרְבֶּה שָׁלוֹם (בְּרָכוֹת ו:). אַגְרָא דְּתַעֲנִיתָא צִדְקְתָא וְאָמְרוּ (תַּעֲנִית ח:) : שֶׁמֶשׁ בְּשַׁבָּת צְדָקָה לַעֲנִיִּים שֶׁמֶשׁ, זֶה בְּחִינַת שָׁלוֹם, כְּמַאֲמַר חֲכָמֵינוּ, זִכְרוֹנָם לִבְרָכָה (מְכִילְתָּא וּבְסִפְרִי פָּרָשַׁת תֵּצֵא וּבִירוּשַׁלְמִי כְּתֻבּוֹת פ''ד). ''וְזָרְחָה עָלָיו הַשֶּׁמֶשׁ'' מַה שֶּׁמֶשׁ הוּא שָׁלוֹם לְכָל בָּאֵי עוֹלָם וְכוּ וְזֶהוּ שֶׁמֶשׁ, הַיְנוּ הַשָּׁלוֹם אֵינוֹ אֶלָּא עַל יְדֵי צְדָקָה לַעֲנִיִּים ח. וְדַע, שֶׁיֵּשׁ חִלּוּק בֵּין הַשָּׁלוֹם שֶׁל הַתַּעֲנִית שֶׁל חֹל וּבֵין הַשָּׁלוֹם שֶׁל ענֶג שַׁבָּת הַיְנוּ הַשָּׁלוֹם שֶׁל תַּעֲנִית אֵין לוֹ בְּחִינַת דִּבּוּר בְּחִינַת (בְּרֵאשִׁית ל''ז) : ''וְלא יָכְלוּ דַּבְּרוֹ לְשָׁלוֹם'' אֲבָל עַל יְדֵי ענֶג אֲכִילַת שַׁבָּת, נִשְׁלָם הַדִּבּוּר לְשָׁלוֹם בִּבְחִינַת (תְּהִלִּים קכ''ב) : ''לְמַעַן אַחַי וְרֵעָי אַדַבְּרָה נָּא שָׁלוֹם'' (יְשַׁעְיָה נ''ח) ''וְדַבֵּר דָּבָר'' הַנֶּאֱמָר בְּשַׁבָּת כִּי הַפֶּה נִשְׁלָם בְּאוֹר גָּדוֹל, בִּשְׁעַת אֲכִילַת שַׁבָּת וְזֶהוּ שֶׁאָמְרוּ חֲכָמֵינוּ, זִכְרוֹנָם לִבְרָכָה (טעמי מצות לר''מ הבבלי וכן הובא בשל''ה במסכת פסחים). אֵין בֵּין חָמֵץ לְמַצָּה אֶלָּא מַשֶּׁהוּ חָמֵץ, זֶהוּ בְּחִינַת תִּקּוּן הַכַּעַס עַל יְדֵי הַתַּעֲנִית כַּנַּ''ל בְּחִינַת (יְשַׁעְיָה ס''ג) : ''מִי זֶה בָּא מֵאֱדוֹם חֲמוּץ בְּגָדִים'' אֱדוֹם, זֶה בְּחִינַת כָּבֵד הַנַּ''ל וְחָמֵץ זֶה בְּחִינַת הַכְנָעָתוֹ, בְּחִינַת תַּעֲנִית, בְּחִינַת הֶעְדֵּר אֲכִילָה בְּחִינַת (שְׁמוֹת י''ב) : ''כָּל מַחְמֶצֶת לא תֹאכֵלוּ'' לא תֹאכֵלוּ, זֶה בְּחִינַת תַּעֲנִית הַנַּ''ל. מַצָּה, זֶה בְּחִינַת אֲכִילַת ענֶג שַׁבָּת בְּחִינַת (יְשַׁעְיָה ס''ו) ''לְמַעַן תָּמצּוּ וְהִתְעַנַּגְתֶּם'' וְכוּ וְזֶהוּ: אֵין בֵּין חָמֵץ לְמַצָּה וְכוּ הַיְנוּ אֵין בֵּין הַתַּעֲנִית לְבֵין אֲכִילַת ענֶג שַׁבָּת הַנַּ''ל אֵין הַחִלּוּק בֵּינֵיהֶם אֶלָּא מַשֶּׁהוּ נוֹטְרִיקוֹן וְהָיָה מַעֲשֵׂה הַצְדָקָה שָׁלוֹם (יְשַׁעְיָה ל''ב) הַיְנוּ כִּי אֵין דּוֹמֶה שָׁלוֹם שֶׁל הַתַּעֲנִית, לְשָׁלוֹם שֶׁל שַׁבָּת כִּי זֶה אֵין לוֹ פֶּה וְזֶה יֵשׁ לוֹ פֶּה וְזֶהוּ הַחִלּוּק שֶׁבְּחִינַת שָׁלוֹם שֶׁיֵּשׁ לוֹ פֶּה, הוּא בְּמַעֲלָה עַל שָׁלוֹם שֶׁאֵין לוֹ פֶּה כְּמוֹ מַעֲלַת מְדַבֵּר עַל חַי כִּי הַחַיּוֹת הֵם חַיִּים כְּמוֹ בְּנֵי אָדָם אֲבָל הָאָדָם יֵשׁ לוֹ מַעְלָה שֶׁיֵּשׁ לוֹ כּחַ הַדִּבְּרִי וְזֶהוּ הַחִלּוּק בֵּין חָמֵץ לְמַצָּה שֶׁהַחִלּוּק בֵּין חֵית לְהֵא חָמֵץ הוּא בְּחֵית זֶה בְּחִינַת שָׁלוֹם שֶׁאֵין לוֹ פֶּה בְּחִינַת חַי, בְּחִינַת (אִיּוֹב ה) : ''וְחַיַּת הַשָּׂדֶה הָשְׁלְמָה לָּך'' הַיְנוּ בְּחִינַת שָׁלוֹם שֶׁאֵין לוֹ פֶּה שֶׁאֵין לוֹ כּחַ הַדִּבְּרִי, כְּמוֹ חַיּוֹת הַשָּׂדֶה וּמַצָּה הִיא בְּהֵא זֶה בְּחִינַת ה מוֹצָאוֹת הַפֶּה, בְּחִינַת כּחַ הַדִּבְּרִי כַּנַּ''ל (בְּרֵאשִׁית מ''ז) ''הֵא לָכֶם זֶרַע'', בְּחִינַת (הוֹשֵׁעַ י) : ''זִרְעוּ לָכֶם לִצְדָקָה'' בְּחִינַת ''מַעֲשֶׂה הַצְּדָקָה שָׁלוֹם'' כַּנַּ''ל וְזֶהוּ, (מִשְׁלֵי י''ח) : ''מְדָנִים יַשְׁבִּית הַגּוֹרָל'' (דָּנִיֵּאל י''ב) ''וְתָנוּחַ וְתַעֲמד לְגוֹרָלְך לְקֵץ הַיָּמִין'', שֶׁאָז יִהְיֶה כֻּלּוֹ שַׁבָּת וְזֶה וְתָנוּחַ, זֶהוּ בְּחִינַת (שְׁמוֹת כ) : ''וַיָּנַח בַּיּוֹם הַשְּׁבִיעִי'' וְגוֹרָל הַזֶּה שֶׁהוּא שַׁבָּת, מְבַטֵּל מְדָנִים וְצָרִים כַּנַּ''ל וְעוֹד יֵשׁ לוֹ כּחַ, שֶׁבּוֹ נַעֲשֶׂה בְּחִינַת פֶּה כַּנַּ''ל וְזֶהוּ: ''וּבֵין עֲצוּמִים יַפְרִיד'' בֵּין הִתְעַצְּמוּת וְהִתְחַבְּרוּת קְנֵה הַחֵית לְגַג הַחֵית הוּא מַפְרִיד, וְנַעֲשֶׂה הֵא מֵחֵית הַיְנוּ בְּחִינַת פֶּה כַּנַּ''ל וְזֶהוּ שֶׁשָּׁאֲלוּ אֶת רַבִּי יוֹסֵי בֶּן קִסְמָא, אֵימָתַי בֶּן דָּוִד בָּא וְהֵשִׁיב לָהֶם כְּשֶׁיִּפּל זֶה הַשַּׁעַר וְכוּ וְעִקַּר הַדָּבָר, שֶׁיִּפּל שָׁלֹשָׁה פְּעָמִים, וְאֵין מַסְפִּיקִין לִבְנוֹתוֹ עַד שֶׁבֶּן דָּוִד בָּא כִּי שַׁעַר אֲרָם, זֶה בְּחִינַת שַׁעַר דְּסִטְרָא אָחֳרָא וּכְשֶׁיִּפּל נְפִילָה אַחַר נְפִילָה, עַל יְדֵי בְּחִינַת שֶׁהֵבֵאתִי* כַּנַּ''ל אָז יָבוֹא בֶּן דָּוִד, וְיִבְנֶה שַׁעֲרֵי הַקְּדֻשָּׁה הַיְנוּ, כְּשֶׁאֵין אֱמוּנוֹת חֲכָמִים, וְאֵין שׁוֹמֵעַ לָהֶם בִּבְחִינַת (יְשַׁעְיָה כ''ט) : ''וְלַמּוֹכִיחַ בַּשַּׁעַר יְקשׁוּן'' עַל יְדֵי זֶה בָּאִים לְחֹלִי עַד אֵין מַרְפֵּא כַּנַּ''ל בִּבְחִינַת (תְּהִלִּים ק''ז) ''וַיַּגִּיעוּ עַד שַׁעֲרֵי מָוֶת'' אֲבָל כְּשֶׁיֵּשׁ לָהֶם אֱמוּנָה, אֲזַי נִפְתָּחִים לָהֶם שַׁעֲרֵי הַקְּדֻשָּׁה, בִּבְחִינַת (יְשַׁעְיָה כ''ו) : ''פִּתְחוּ שְׁעָרִים וְכוּ שׁוֹמֵר אֱמוּנִים'' (רש''י פ תולדות ע''פ ולאם מלאם יאמץ) וְאָז נוֹפֵל שַׁעַר אֲרָם פַּעַם אַחַת. וַהֲקָמַת אֱמוּנָה הִיא עַל יְדֵי נֶדֶר, וְאָז נָהִיר בִּנְהִירוּ דַּאֲבָהָן כַּנַּ''ל וְאָז נִבְנֶה פַּעַם שְׁנִיָּה שַׁעַר דִּקְדֻשָּׁה, בִּבְחִינַת (תְּהִלִּים כ''ד) : ''שְׂאוּ שְׁעָרִים רָאשֵׁיכֶם'' כִּי הָאָבוֹת הֵן הָרָאשִׁים (עיין זוהר פנחס רנ''ג:) בִּבְחִינַת (שְׁמוֹת ו) : ''אֵלֶּה רָאשֵׁי בֵית אֲבוֹתָם'' ''וּכְשֶׁזֶּה קָם זֶה נוֹפֵל'' וְזֶה בְּחִינַת נְפִילַת פַּעַם שֵׁנִית שַׁעַר שֶׁל אֲרָם. וְעַל יְדֵי הֶאָרוֹת הָאָבוֹת זוֹכֶה לְשַׁבָּת, לְהַשְׁבִּית אוֹיֵב, וְזוֹכֶה לְשָׁלוֹם כַּנַּ''ל וְאָז נִבְנֶה פַּעַם שְׁלִישִׁי שַׁעַר דִּקְדֻשָּׁה בִּבְחִינַת (זְכַרְיָה א) : ''וּמִשְׁפָּט שָׁלוֹם שִׁפְטוּ בְּשַׁעֲרֵיכֶם'' וּבִבְחִינַת צְדָקָה, ''אַל תְּדַכֵּא עָנִי בַשָּׁעַר'' (מִשְׁלֵי כ''ב) וּמַכְנִיעִים הַשּׂוֹנְאִים הַיּוֹנְקִים מִשַּׁעַר אֲרָם בִּבְחִינַת (תְּהִלִּים ס''ט) : ''יָשִׂיחוּ בִי ישְבֵי שָׁעַר'' כִּי נִכְנָע כָּבֵד כּוֹעֵס, שֶׁהִיא עֵשָׂו אֱדוֹם כַּנַּ''ל שֶׁהוּא כְּאַדֶּרֶת שֵׂעָר (בְּרֵאשִׁית כ''ה) וְזֶהוּ נְפִילַת פַּעַם שְׁלִישִׁי שַׁעַר שֶׁל אֲרָם. [עַד כָּאן לְשׁוֹן רַבֵּנוּ, זִכְרוֹנוֹ לִבְרָכָה] [שַׁיָּך לְעֵיל, אַחַר תֵּבַת עַל יְדֵי בְּחִינוֹת שֶׁהֵבֵאתִי* בְּכָאן דִּלֵּג רַבֵּנוּ זִכְרוֹנוֹ לִבְרָכָה, כַּמָּה תֵּבוֹת שֶׁהָיוּ כְּתוּבִים בִּלְשׁוֹנוֹ שָׁם, בִּכְתִיבָתוֹ הַקְּדוֹשָׁה. וּכְשֶׁנָּתַן לִי לְהַעְתִּיק תּוֹרָה זאת, מָחַק בְּכַוָּנָה כַּמָּה וְכַמָּה תֵּבוֹת מִכְּתִיבוֹת יָדוֹ הַקְּדוֹשָׁה, כְּדֵי שֶׁלּא אַעְתִּיקֵם. וְרָאִיתִי שֶׁהָיָה לוֹ בָּזֶה כַּוָּנָה שְׁלֵמָה. וְכֵן הָיָה דַּרְכּוֹ כַּמָּה פְּעָמִים, בְּכַמָּה תּוֹרוֹת, שֶׁהָיָה מְדַקְדֵּק מְאד כְּשֶׁנָּתַן תּוֹרָתוֹ לְהַעְתִּיקָהּ, לִמְחֹק שָׁם כַּמָּה וְכַמָּה תֵּבוֹת שֶׁהָיוּ מֻכְרָחִים לְהָעִנְיָן מְאד, וְדִלֵּג בָּאֶמְצַע, כִּי לא רָצָה שֶׁיִּתְגַּלּוּ אֵלּוּ הַדִּבּוּרִים. וְהַמְּעַיֵּן הֵיטֵב בְּאֵלּוּ הַמְּקוֹמוֹת, יוּכַל לְהָבִין שֶׁחָסֵר שָׁם בְּאֶמְצַע הָעִנְיָן. וְגַם בַּתּוֹרָה הַזּאת יְכוֹלִין לִרְאוֹת קְצָת, כִּי כָּתַב וּכְשֶׁיִּפּל וְכוּ עַל יְדֵי בְּחִינוֹת שֶׁהֵבֵאתִי וְאֵין זֶה דֶּרֶך לְשׁוֹנוֹ. אַך כָּל זֶה הָיָה אֶצְלוֹ כָּתוּב הָדוּר מְבאָר הֵיטֵב, אַך בְּכַוָּנָה מְדֻיֶּקֶת דִּלֵּג בָּאֶמְצַע. כִּי כָּל דְּבָרָיו הַקְּדוֹשִׁים הָיוּ בְּפֶלֶס וּמִשְׁקָל גָּדוֹל, מַה לְּגַלּוֹת וּמַה שֶּׁלּא לְגַלּוֹת. וַאֲפִלּוּ תֵּבָה אַחַת יְתֵרָה, הָיָה מְדַקְדֵּק עָלֶיהָ שֶׁלּא לְדַבֵּר אוֹ שֶׁלּא לְהַעְתִּיק, כְּפִי מַה שֶּׁהָיָה יוֹדֵעַ עַל פִּי הַשָּׂגָתוֹ הָעֲצוּמָה, שֶׁאֵין צְרִיכִין לְגַלּוֹת זאת. וְעַיֵּן בְּסָמוּך בְּסִימָן נ''ח אוֹת ט, מַה שֶּׁכָּתוּב שָׁם כִּי הַגְּדֻלָּה שֶׁל הַכְּשֵׁרֵי הַדּוֹר הִיא בְּחִינַת כְּלִי אֶל הִתְחַדְּשׁוּת הַתּוֹרָה בִּבְחִינַת* וְאֵלּוּ וְכוּ וְשָׁם נִכָּר הַחִסָּרוֹן לָעֵינַיִם. וְעַתָּה עַל פִּי הַנַּ''ל תָּבִין הַדָּבָר, כִּי שָׁם מָחַק כַּמָּה תֵּבוֹת בְּאֶמְצַע הַתּוֹרָה וְכֵן בְּאוֹתָהּ הַתּוֹרָה שֶׁבְּסִימָן נ''ח הַנַּ''ל מָחַק מִקּדֶם גַּם כֵּן כַּמָּה וְכַמָּה תֵּבוֹת וְעִנְיָנִים, בִּשְׁאָר מְקוֹמוֹת שֶׁאֵין נִכָּר כָּל כָּך וְכֵן אַחַר כָּך בְּסִימָן נ''ט שָׁם גַּם כֵּן מָחַק בָּאוֹת ו אַחַר וְזֶה פֵּרוּשׁ בַּיִת וְהוֹן וְכוּ שֶׁהָאָבוֹת הָיוּ מְגַיְּרִים גֵּרִים וְכוּ שָׁם מָחַק כַּמָּה וְכַמָּה תֵּבוֹת וְכֵן בִּשְׁאָר מְקוֹמוֹת בְּאוֹתָהּ הַתּוֹרָה. וְכֵן הָיָה בְּכַמָּה וְכַמָּה תּוֹרוֹת שֶׁנָּתַן לְהַעְתִּיקָם כַּנַּ''ל] שַׁיָּך לְאוֹת א וּב הַמְבַזֶּה תַּלְמִיד חָכָם אֵין לוֹ רְפוּאָה לְמַכָּתוֹ (שַׁבָּת קי''ט:) כִּי כָּל הָרְפוּאוֹת הֵם הַרְכָּבוֹת דְּהַיְנוּ שֶׁלּוֹקְחִין סַם פְּלוֹנִי וְעֵשֶׂב פְּלוֹנִי בְּמִדָּה וּבְמִשְׁקָל כָּך וְכָך וְכֵן עֵשֶׂב אַחֵר שֶׁמִּשְׁקָלוֹ כָּך וְכָך וְכֵן שׁוֹקְלִין מִכַּמָּה מִינִים וְכָל עֵשֶׂב וָעֵשֶׂב יֵשׁ לוֹ כּחַ אַחֵר וּמְעָרְבִין אֵלּוּ הַמִּינִים בְּיַחַד וְעוֹשִׂין מֵהֶם הַרְכָּבָה וְזאת הַהַרְכָּבָה, יֵשׁ לָהּ כּחַ לְרַפְּאוֹת הַחוֹלַאַת נִמְצָא שֶׁעִקַּר כּחַ הָרְפוּאָה עַל יְדֵי הַהַרְכָּבָה שֶׁנַּעֲשֶׂה לָהּ כּחַ אַחֵר חָדָשׁ עַל יְדֵי הַכּחַ שֶׁקִּבְּלָה מִכָּל אֵלּוּ הָעֲשָׂבִים שֶׁנִּתְעָרְבוּ וּבְזֶה הַכּחַ שֶׁל הַהַרְכָּבָה דַּוְקָא מְרַפְּאִין הַחוֹלַאַת וְעַל כֵּן צָרִיך רוֹפֵא מֻמְחֶה, שֶׁיּוֹדֵעַ לַעֲשׂוֹת הַהַרְכָּבָה אֲבָל מִי שֶׁאֵינוֹ מֻמְחֶה אַף אִם יִקַּח הָעֲשָׂבִים שֶׁיֵּשׁ לָהֶם כּחַ לְרַפְּאוֹת עִם כָּל זֶה לא יִפְעַל כְּלָל כִּי אֵין יוֹדֵעַ אֵיך לְהַרְכִּיבָם כְּמוֹ כֵן הַתּוֹרָה שֶׁהִיא רְפוּאָה לְכָל דָּבָר כְּמוֹ שֶׁכָּתוּב: ''וּלְכָל בְּשָׂרוֹ מַרְפֵּא'' אֵין מִי שֶׁיּוֹדֵעַ אוֹתָהּ, כִּי אִם חַכְמֵי הַדּוֹר כִּי נִמְסְרָה לָהֶם לְדָרְשָׁהּ בִּשְׁלֹשׁ עֶשְׂרֵה מִדּוֹת שֶׁהַתּוֹרָה נִדְרֶשֶׁת בָּהֶן אֲבָל מֵהַתּוֹרָה בְּעַצְמָהּ אִי אֶפְשָׁר לֵידַע דָּבָר כִּי אִם עַל פִּי חַכְמֵי הַדּוֹר שֶׁהֵם מְפָרְשִׁים אוֹתָהּ כִּי הַתּוֹרָה עֲנִיָּה בִּמְקוֹמָהּ וַעֲשִׁירָה בְּמָקוֹם אַחֵר וְהַחֲכָמִים מְלַקְּטִין וּמְעָרְבִין וּמַרְכִּיבִין אֶת הַתּוֹרָה וְדוֹרְשִׁין אוֹתָהּ מִמָּקוֹם לְמָקוֹם בִּשְׁלֹשׁ עֶשְׂרֵה מִדּוֹת וְהֵם גּוֹרְעִין וּמוֹסִיפִין וְדוֹרְשִׁין (בָּבָא בַּתְרָא קי''א:) וְאַף שֶׁכָּתוּב בְּהַתּוֹרָה כָּך, הֵם גּוֹרְעִים מִמֶּנָּה אוֹת אוֹ תֵּבָה וּבְמָקוֹם אַחֵר מוֹסִיפִין וּבָזֶה דּוֹרְשִׁין אוֹתָהּ, כְּפִי מַה שֶּׁיּוֹדְעִין, כְּמוֹ שֶׁנִּמְסְרָה לָהֶם וְעַל כֵּן כְּשֶׁפּוֹגֵם בִּכְבוֹד תַּלְמִיד חָכָם, אֵין רְפוּאָה לְמַכָּתוֹ כּחַ הָרְפוּאָה שֶׁמְּקַבְּלִין מֵהַתּוֹרָה אִי אֶפְשָׁר לְקַבֵּל כִּי אִם עַל יְדֵי חַכְמֵי הַדּוֹר, כִּי לָהֶם נִמְסְרָה לִדְרשׁ וְהֵם יוֹדְעִים לְהַרְכִּיב אוֹתִיּוֹת הַתּוֹרָה כַּנַּ''ל שֶׁזֶּה עִקַּר כּחַ הָרְפוּאָה כַּנַּ''ל כִּי כָּל הָעֲשָׂבִים מְקַבְּלִים כּחַ מֵהַתּוֹרָה כַּמְבאָר לְעֵיל וְעִקַּר כּחָם לְרַפְּאוֹת, הוּא עַל יְדֵי הַהַרְכָּבָה כַּנַּ''ל עַל כֵּן הָעִקָּר תָּלוּי בְּחַכְמֵי הַדּוֹר שֶׁעַל יְדֵי שֶׁהֵם יוֹדְעִים לִדְרשׁ אֶת הַתּוֹרָה וּלְהַרְכִּיב אוֹתִיּוֹת הַתּוֹרָה כַּנַּ''ל עַל יְדֵי זֶה מְקַבְּלִין כּחַ כָּל הַהַרְכָּבוֹת שֶׁל כָּל הָעֲשָׂבִים, שֶׁמְּקַבְּלִים כּחַ מֵהַתּוֹרָה. עַל כֵּן הָעִקָּר שֶׁיִּהְיֶה לוֹ אֱמוּנַת חֲכָמִים, וּלְהִזָּהֵר בִּכְבוֹדָם, לִירָא מֵהֶם מְאד וְאַף אִם נִרְאֶה לוֹ מֵהֶם דָּבָר שֶׁאֵינוֹ מְפרָשׁ בַּתּוֹרָה כָּך לְפִי דַּעְתּוֹ וְנִדְמֶה לוֹ שֶׁהֵם עוֹשִׂים, חַס וְשָׁלוֹם, כְּנֶגֶד הַתּוֹרָה הוּא צָרִיך לְהַאֲמִין שֶׁבְּוַדַּאי הֵם עוֹשִׂים נְכוֹנָה עַל פִּי הַתּוֹרָה כִּי הַתּוֹרָה נִמְסְרָה לָהֶם כְּגוֹן שֶׁאָנוּ רוֹאִים שֶׁמְּפרָשׁ בַּתּוֹרָה ''אַרְבָּעִים יַכֶּנּוּ'', (דְּבָרִים כ''ה) וְהֵם אָמְרוּ: שְׁלֹשִׁים וְתֵשַׁע מַלְקוֹת דַּוְקָא (מַכּוֹת כ''ב: עַיֵּן שָׁם) כִּי הֵם יוֹדְעִים עַל פִּי הַדְּרָשׁוֹת וְהַמִּדּוֹת כְּפִי מַה שֶּׁנִּמְסַר לָהֶם שֶׁצָּרִיך דַּוְקָא שְׁלֹשִׁים וְתֵשַׁע מַלְקוֹת עַל כֵּן צָרִיך לְהַאֲמִין בַּחֲכָמִים, וּלְהַשְׁלִיך שִׂכְלוֹ וְדַעְתּוֹ רַק לִסְמך עֲלֵיהֶם כִּי לָהֶם נִמְסְרָה הַתּוֹרָה לְדָרְשָׁהּ כַּנַּ''ל


~ נח - בְּאֵר וְעָנָן וּמָן, כֻּלָּם חָזְרוּ בִּזְכוּת משֶׁה

[לְשׁוֹן רַבֵּנוּ, זִכְרוֹנוֹ לִבְרָכָה] אִיתָא בְּזהַר בְּרֵאשִׁית (דַּף ל''ב:) : תְּלָת נָפְקִין מֵחַד חַד בִּתְלָת קָיְמָא חַד עָל בֵּין תְּרֵין תְּרֵין יָנְקִין לְחַד חַד יָנִיק לְכַמָּה סִטְרִין א. הַיְנוּ כִּי  בְּאֵר וְעָנָן וּמָן, כֻּלָּם חָזְרוּ בִּזְכוּת משֶׁה כְּמוֹ שֶׁאָמְרוּ חֲכָמֵינוּ זִכְרוֹנָם לִבְרָכָה (תַּעֲנִית ט) : וָאַכְחִיד שְׁלשֶׁת הָרוֹעִים בְּיֶרַח אֶחָד, וְכִי בְּיֶרַח אֶחָד מֵתוּ וְתֵרְצוּ, כִּי בְּהִסְתַּלְּקוּתָם שֶׁל אַהֲרן וּמִרְיָם נִסְתַּלְּקוּ עָנָן וּבְאֵר, וְחָזְרוּ בִּזְכוּת משֶׁה וּכְשֶׁנִּסְתַּלֵּק משֶׁה בְּיֶרַח אֲדָר, אֲזַי נִסְתַּלְּקוּ בְּאֵר וְעָנָן וּמָן וְהָוֵי כְּאִלּוּ מֵתוּ כָּל הַשָּׁלשׁ בְּיֶרַח אֶחָד וְזֶהוּ: תְּלָת נָפְקִי מֵחַד הַיְנוּ: בְּאֵר וְעָנָן וּמָן, הָיוּ בִּשְׁבִיל חַד, בִּשְׁבִיל משֶׁה. ב. וּ משֶׁה הָיָה נִשְׁמָתוֹ כָּלוּל מִשְּׁלֹשָׁה אָבוֹת וְהָיָה לוֹ כּחַ לְהַמְשִׁיך אֵלּוּ הַשְּׁלֹשָׁה הַשְׁפָּעוֹת  באר מים חיים (בראשית כ''ו) זֶה בְּחִינַת אַבְרָהָם, מֵימֵי הַחֶסֶד וְאַבְרָהָם הִתְחִיל לַחְפּר בְּאֵרוֹת וְ עָנָן זֶה בְּחִינַת יִצְחָק, בְּחִינַת: ''חֹשֶׁך עָנָן וַעֲרָפֶל'' (דברים ד בְּרֵאשִׁית כ''ז) : ''וַתִּכְהֶין עֵינָיו מֵרְאוֹת'' וּ מָן זֶה בְּחִינַת יַעֲקב, בְּחִינַת (תְּהִלִּים ע''ח) : ''לִרְעוֹת בְּיַעֲקב עַמּוֹ'' וּמשֶׁה שֶׁהָיָה כָּלוּל מֵאָבוֹת, נֶאֱמַר בּוֹ (שְׁמוֹת ב) : ''וַיֵּשֶׁב משֶׁה עַל הַבְּאֵר'' וּכְתִיב בֵּהּ (שָׁם כ''ד) : ''וַיָּבא משֶׁה בְּתוֹך הֶעָנָן'' וּכְתִיב בֵּהּ (שָׁם ט''ז) ''וַיּאמֶר משֶׁה אֲלֵיהֶם הוּא הַלֶּחֶם'' הוּא דַּיְקָא, קָאֵי עַל משֶׁה בְּעַצְמוֹ שֶׁבִּזְכוּתוֹ אָכְלוּ הַמָּן וְ לֶעָתִיד בִּשְׁעַת הַתְּחִיָּה יָקוּם משֶׁה כָּלוּל מִשְּׁלֹשָׁה אָבוֹת כְּמִקּדֶם (קהֶלֶת א) : ''מַה שֶּׁהָיָה הוּא שֶׁיִּהְיֶה'', בְּחִינַת (דְּבָרִים ל''א) : ''הִנְּך שׁוֹכֵב עִם אֲבוֹתֶיך וְקָם'' שֶׁיָּקוּם בַּתְּחִיָּה כָּלוּל מִשְּׁלָשְׁתָּן וְזֶה: חַד בִּתְלָת קָיְמָא ג. וּ בַכּחַ שֶׁהָיָה כָּלוּל מֵאָבוֹת הָיָה לוֹחֵם כְּנֶגֶד עֲמָלֵק, בִּבְחִינַת (וַיִּקְרָא כ''ו) : ''חֶרֶב נקֶמֶת נְקַם בְּרִית'' (עיין זוהר בשלח ס''ו) כִּי  הָאָבוֹת הֵן בְּרִית, בְּחִינַת (שָׁם) : ''וְזָכַרְתִּי אֶת בְּרִיתִי יַעֲקב'' וְכוּ וַעֲמָלֵק טִמֵּא בְּרִיתָם, בִּבְחִינַת (דְּבָרִים כ''ה) :אֲשֶׁר קָרְך בַּדֶּרֶך וְזֶהוּ:  וְחַד עָל בֵּין תְּרֵין זֶהוּ מִלְחֶמֶת עֲמָלֵק, שֶׁנֶּאֱמַר בּוֹ (שְׁמוֹת י''ז) : ''וְאַהֲרן וְחוּר תָּמְכוּ בְיָדָיו מִזֶּה אֶחָד וּמִזֶּה אֶחָד'' ד. וּ בָזֶה שֶׁהִכְנִיעַ קְלִפַּת עֲמָלֵק וְתִקֵּן הַבְּרִית זָכָה לִבְחִינַת (שְׁמוֹת ט''ז) : ''וְהָיָה לֶחֶם מִשְׁנֶה עַל אֲשֶׁר יִלְקְטוּ יוֹם יוֹם'' וְיוֹסֵף שֶׁזָּכָה לַבְּרִית כְּתִיב בֵּהּ (בְּרֵאשִׁית מ''א) : ''וַיַּרְכֵּב אוֹתוֹ בְּמִרְכֶּבֶת הַמִּשְׁנֶה'' הַיְנוּ מִשְׁנֶה עַל אֲשֶׁר יִלְקְטוּ יוֹם יוֹם שֶׁ עַל יְדֵי בְּרִית זוֹכֶה לְשֶׁפַע כְּפוּלָה וְזֶה: תְּרֵין יָנְקִין לְחַד שֶׁבְּחִינַת שַׁבָּת מְקַבֵּל מִיּוֹסֵף לֶחֶם מִשְׁנֶה, הַיְנוּ ''מִשְׁנֵה תוֹרָה'' (דברים יז) בְּחִינַת (מִשְׁלֵי ח) :וָאֶהְיֶה שַׁעֲשׁוּעִים יוֹם יוֹם. וּבְחִינַת שַׁבָּת, מַשְׁפִּיעַ לִשְׁאָר הָעוֹלָמוֹת, בִּבְחִינַת (וַיִּקְרָא כ''ח) ''וְהָיְתָה שַׁבַּת הָאָרֶץ לָכֶם לְאָכְלָה'' ה. וְזֶהוּ, כִּי  עַל יְדֵי הַדַּעַת בָּאִים תְּלָת הַנַּ''ל שֶׁהֵם : אֲכִילָה וּשְׁתִיָּה וּמַלְבּוּשִׁים כִּי בּוֹ כְּלוּלִים (מִשְׁלֵי ט) : ''לְכוּ לַחֲמוּ בְלַחְמִי'', בְּחִינַת אֲכִילָה בְּחִינַת מָן הַכָּלוּל בְּדַעַת הַתּוֹרָה שְׁתִיָּה כָּלוּל בַּדַּעַת בִּבְחִינַת (יְשַׁעְיָה נ''ה) : ''הוֹי כָּל צָמֵא לְכוּ לַמַּיִם'', שֶׁהִיא בְּאֵר, בְּחִינַת (מִשְׁלֵי ה) : ''וְנוֹזְלִים מִתּוֹך בְּאֵרֶך'' מַלְבּוּשִׁים, בִּבְחִינַת (יְשַׁעְיָה ג) ''שִׂמְלָה לְכָה קָצִין תִּהְיֶה לָּנוּ'' (אִיּוֹב ל''ח) : ''בְּשׂוּמִי עָנָן לְבוּשׁוֹ'' וְ עִקַּר קִיּוּמוֹ שֶׁל הַדַּעַת, עַל יְדֵי הָאָבוֹת, שֶׁהֵם : חֶסֶד גְּבוּרָה תִּפְאֶרֶת חֶסֶד, הַיְנוּ בְּחִינַת אַבְרָהָם הַיְנוּ שֶׁ צָּרִיך לְלַמֵּד חָכְמָתוֹ לַאֲחֵרִים וּלְקָרְבָם תַּחַת כַּנְפֵי הַשְּׁכִינָה (מִשְׁלֵי ל''א) : ''וְתוֹרַת חֶסֶד עַל לְשׁוֹנָהּ'' וְאָמְרוּ חֲכָמֵינוּ, זִכְרוֹנָם לִבְרָכָה (סֻכָּה מ''ט:) : זֶה הַלּוֹמֵד עַל מְנָת לְלַמְּדָהּ וְזֶה בְּחִינַת (בְּרֵאשִׁית י''ב) : ''וְאֶת הַנֶּפֶשׁ אֲשֶׁר עָשׂוּ בְחָרָן''. גְּבוּרָה, זֶה בְּחִינַת  שֶׁמַּקְדִּים יִרְאַת חֶטְאוֹ לְחָכְמָתוֹ (אָבוֹת פֶּרֶק ג). תִּפְאֶרֶת זֶהוּ  שֶׁמְּדַקְדֵּק אֵיך לְהוֹצִיא חָכְמָתוֹ שֶׁלּא יִהְיוּ נִבְזִים בִּבְחִינַת (קהֶלֶת י) : ''דִּבְרֵי פִי חָכָם חֵן'' וְזֶהוּ: חַד בִּתְלָת קָיְמָא. וּ כְשֶׁהַחָכְמָה בְּקִיּוּמָהּ וּבִשְׁלֵמוּתָהּ, אֲזַי הוּא בִּבְחִינַת: חַד עָל בֵּין תְּרֵין שֶׁ יָּכוֹל לִלְחֹם מִלְחְמוֹת ה, בִּבְחִינַת (שָׁם ט) : ''טוֹבָה חָכְמָה מִכְּלֵי קְרָב'' וְאָז כְּשֶׁמַּכְנִיעַ כָּל הַצָּרִים הָרוֹדְפִים אַחַר חֲלוּשֵׁי כּחַ שֶׁבְּיִשְׁרָאֵל וּמַכְנִיס אוֹתָם לַעֲבוֹדַת הַשֵּׁם יִתְבָּרַך עַל יְדֵי זֶה זוֹכֶה לְחַדֵּשׁ חִדּוּשִׁין דְּאוֹרַיְתָא בְּשַׁבָּת עַל חַד תְּרֵין, בִּבְחִינַת לֶחֶם מִשְׁנֶה, בְּחִינַת מִשְׁנֵה תּוֹרָה בְּחִינַת: ''מְגִלָּה עָפָה'' (זְכַרְיָה ה), בִּבְחִינַת: תְּרֵין יָנְקִין לְחַד כַּנַּ''ל, בְּחִינַת: ''חֶרֶב פִּיפִיּוֹת'' (תְּהִלִּים קמ''ט) עַל יְדֵי הַחֶרֶב נוֹקֶמֶת כַּנַּ''ל, זוֹכֶה לְפִי שְׁנַיִם, בְּחִינַת: ''לֶחֶם מִשְׁנֶה'' וְ שַׁבָּת מְשַׁלֵּחַ הֶאָרוֹתָיו לְכָל הַמַּדְרֵגוֹת בִּבְחִינַת: חַד יָנִיק לְכַמָּה סִטְרִין וּמַרְפֵּא רְפוּאוֹת הַנֶּפֶשׁ וּרְפוּאוֹת הַגּוּף בִּבְחִינַת (שְׁמוֹת כ''א) : ''רַק שִׁבְתּוֹ יִתֵּן וְרַפּא יְרַפֵּא'', שְׁתֵּי רְפוּאוֹת עַל יְדֵי שַׁבָּת ו. וְזֶה שֶׁהֶחָכָם מַשְׁפִּיעַ ''לֶחֶם מִשְׁנֶה'' הַנַּ''ל כִּי עַל יְדֵי זְכוּתוֹ זָכָה גַּם כֵּן לְחֵלֶק חֲבֵרוֹ כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (חֲגִיגָה ט''ו).זָכָה נוֹטֵל חֶלְקוֹ וְחֵלֶק חֲבֵרוֹ וּכְשֶׁבָּא יוֹם הַשַּׁבָּת, וְ נַפְשׁוֹ נִכְלֶלֶת בַּשַּׁבָּת, בִּבְחִינַת: ''כִּי בוֹ שָׁבַת וַיִּנָּפַשׁ'' (שְׁמוֹת ל''א) אֲזַי נוֹתֵן לֶחֶם מִשְׁנֶה לְיוֹם הַשַּׁבָּת כַּנַּ''ל ז. וְ עַל יְדֵי הֶאָרַת שַׁבָּת נִתְעוֹרֵר הָעוֹלָם לִתְשׁוּבָה מֵאַהֲבָה כִּי  שַׁבָּת בְּחִינַת תְּשׁוּבָה, בְּחִינַת (דְּבָרִים ל) : ''וְשַׁבְתָּ עַד ה אֱלקֶיך'' וְ הַתְּשׁוּבָה הִיא מֵאַהֲבָה בְּחִינַת: ''אַהֲבָה בַּתַּעֲנוּגִים'' (שִׁיר הַשִּׁירִים ז יְשַׁעְיָה נ''ח) ''וְקָרָאתָ לַשַּׁבָּת ענֶג'' וּתְשׁוּבָה מֵאַהֲבָה, זֶה בְּחִינַת: ''לֶחֶם מִשְׁנֶה'' כְּמַאֲמַר חֲכָמֵינוּ, זִכְרוֹנָם לִבְרָכָה: כָּאן מֵאַהֲבָה כָּאן מִיִּרְאָה (סוֹטָה ל''א) [אִיתָא שָׁם גָּדוֹל הָעוֹשֶׂה מֵאַהֲבָה יוֹתֵר מִן הָעוֹשֶׂה מִיִּרְאָה שֶׁזֶּה תָּלוּי לְאֶלֶף דּוֹר וְזֶה תָּלוּי לְאַלְפַּיִם דּוֹר] עַל יְדֵי תְּשׁוּבָה מֵאַהֲבָה עוֹשֶׂה חֶסֶד לִשְׁנֵי אֲלָפִים ח. וְאָז כָּל הַכְּשֵׁרִים שֶׁבַּדּוֹר נִתְרַפְּאִים בִּבְחִינַת (יְשַׁעְיָה ו) : ''וְשָׁב וְרָפָא לוֹ'' (שָׁם נ''ג) : ''אָכֵן חֳלָיֵנוּ הוּא נָשָׂא'' גַּם נַעֲשִׂים מְכֻבָּדִים בְּעֵינֵי הַבְּרִיּוֹת בִּבְחִינַת (שִׁיר הַשִּׁירִים ז) : ''מַה יָּפִית וּמַה נָּעַמְתְּ'', עַל יְדֵי אַהֲבָה בְּתַעֲנוּגִים כַּנַּ''ל כִּי מִקּדֶם הָיוּ בִּבְחִינַת (יְשַׁעְיָה נ''ג) : ''לא תוֹאַר וְלא הָדַר לוֹ'' ט. וּכְשֶׁהַכְּשֵׁרֵי דּוֹר נִתְיַפִּים וְנִתְכַּבְּדִים בְּעֵינֵי כּל אֲזַי כָּל אֶחָד לְפִי כַּשְׁרוּתוֹ יָכוֹל לְהָבִין שֶׁכְּבָר הִשְׁפִּיעַ חֲכַם הַדּוֹר בְּיוֹם הַשַּׁבָּת ''לֶחֶם מִשְׁנֶה'' הַנַּ''ל כִּי כָּל אֶחָד וְאֶחָד לְפִי כַּשְׁרוּתוֹ כֵּן מְקַבֵּל יפִי וְהָדָר וְנִתְגַּדֵּל כֵּן בְּעֵינֵי הַבְּרִיּוֹת וְהַיּפִי וְהַגְּדֻלָּה הִיא צִיּוּן וְסִימָן וּרְשִׁימָה עַל מִשְׁנֵה תּוֹרָה הַנַּ''ל בִּבְחִינַת (תְּהִלִּים מ''ח) : ''הַר צִיּוֹן יַרְכְּתֵי צָפוֹן''  הַר, זֶה בְּחִינַת גְּדֻלָּה כְּמַאֲמַר חֲכָמֵינוּ, זִכְרוֹנָם לִבְרָכָה (סַנְהֶדְרִין ק''ז) : עַל ''נוּדִי הַרְכֶם צִפּוֹר'' זֶה מַלְכוּת וּגְדֻלָּה שֶׁהַגְּדֻלָּה הוּא צִיּוּן וְסִימָן ''עַל יַרְכְּתֵי  צָפוֹן'' ''עַל חַמּוּקֵי יְרֵכַיִך'' (ש''ה ז)  תּוֹרָה הַצְּפוּנָה (עיין סוכה מט:) וְזֶהוּ (יְשַׁעְיָה נ''ח) : ''אִם תָּשׁוּב מִשַּׁבָּת רַגְלֶך'' עַל יְדֵי תְּשׁוּבָה הַבָּאָה מִבְּחִינַת שַׁבָּת נִמְשָׁך יַרְכְּתֵי צָפוֹן וְזֶהוּ רַגְלֶך. וְכָל אֶחָד לְפִי כַּשְׁרוּתוֹ, כֵּן נִתְצַיֵּן וְנִתְסַמֵּן אֶצְלוֹ כְּדֵי לְקַבֵּל אַחַר כָּך בְּתוֹך הַצִּיּוּנִים שֶׁל הַגְּדֻלָּה, אֶת יַרְכְּתֵי צָפוֹן הַנַּ''ל כִּי הַגְּדֻלָּה שֶׁל הַכְּשֵׁרֵי דּוֹר הִיא בְּחִינַת כְּלִי אֶל הִתְחַדְּשׁוּת הַתּוֹרָה בִּבְחִינַת* [עיין לעיל אחר המאמר בסי נ''ח בד''ה שייך לעיל] י. וְ אֵלּוּ הַכְּשֵׁרֵי הַדּוֹר צָרִיך לָהֶם לְהִתְבּוֹנֵן מְאד בְּהַהוֹד וְהָדָר וְהַגְּדֻלָּה הַבָּאָה לָהֶם שֶׁלּא יִכָּשְׁלוּ בְּגַאֲוָה כִּי לִפְעָמִים כְּשֶׁהַדּוֹר אֵינָם שׁוֹמְרִים אֶת פִּיהֶם אֲזַי אֵין יְכלֶת בְּיָדָם לְקַבֵּל בְּחִינַת שַׁבָּת הַנַּ''ל כִּי  שַׁבָּת תָּלוּי בִּשְׁמִירַת הַדִּבּוּר בִּבְחִינַת ''וְדַבֵּר דָּבָר'' שֶׁלּא יְהֵא דִּבּוּרְך שֶׁל שַׁבָּת כְּדִבּוּרְך שֶׁל חֹל (שַׁבָּת קי''ג:) וְאָז כְּשֶׁאֵינָם שׁוֹמְרִים אֶת פִּיהֶם אֲזַי אַף עַל פִּי שֶׁפִּקְחֵי הַדּוֹר מַשְׁפִּיעִים אֶת הַשַּׁבָּת, אֶת הַתְּשׁוּבָה הַנַּ''ל נִתְקַלְקֵל אֶצְלָם הֶאָרַת הַתְּשׁוּבָה וְאָז נִתְקַלְקֵל הַהוֹד וְהָדָר וְהַגְּדֻלָּה הַבָּאָה לִכְשֵׁרֵי הַדּוֹר וְנִתְגָּאִים (תְּהִלִּים נ''ט) : ''חַטַּאת פִּימוֹ דְּבַר שְׂפָתֵימוֹ וְיִלָּכְדוּ בִגְאוֹנָם'' עַל יְדֵי חֵטְא הַדִּבּוּר, נִלְכָּדִים בַּעֲוֹן גַּאֲוָה וְזֶהוּ  גָּלוּת הַשְּׁכִינָה הַיְנוּ הַגְּדֻלָּה, שֶׁהוּא בְּחִינַת מַלְכוּת, בְּחִינַת שְׁכִינָה נִפְגָּם וְנַעֲשֶׂה גַּאֲוָה וְזֶהוּ פֵּרוּשׁ (שַׁבָּת ל''א) : מִפְּנֵי מָה רָאשֵׁיהֶם שֶׁל בַּבְלִיִּים סְגַלְגַּלּוֹת מִפְּנֵי שֶׁאֵין לָהֶם חַיּוֹת פִּקְחוֹת  בַּבְלִיִּים, הַיְנוּ הַדּוֹר הַפּוֹגְמִים בְּהַדִּבּוּר בְּחִינַת (בְּרֵאשִׁית י''א) : ''כִּי שָׁם בָּלַל ה שְׂפַת כָּל הָאָרֶץ''  סְגַלְגַּלּוֹת הַיְנוּ סֶגל גָּלוּת סֶגל, זֶה בְּחִינַת הַהוֹד וְהַמַּלְכוּת בְּחִינַת ''סְגֻלַּת מְלָכִים'' (קהֶלֶת ב), גָּלוּת הַשְּׁכִינָה כַּנַּ''ל שֶׁנִּפְגָּם אֶצְלָם הַהוֹד, וְנִלְכָּדִים בְּגֵאוּת וְזֶה שֶׁהֵשִׁיב לָהֶם : מִפְּנֵי שֶׁאֵין לָהֶם חַיּוֹת פִּקְחוֹת  חַיּוֹת, זֶה בְּחִינַת שַׁבָּת הַנַּ''ל, בְּחִינַת: טוֹעֲמֶיהָ חַיִּים זָכוּ בְּחִינַת תְּשׁוּבָה הַנַּ''ל בְּחִינַת (יְחֶזְקֵאל י''ח) : ''שׁוּבוּ וִחְיוּ'' בְּחִינַת רְפוּאָה, כְּמוֹ שֶׁכָּתוּב (יְשַׁעְיָה ל''ח) : ''וְתַחֲלִימֵנִי וּתְחַיֵּינִי'' שֶׁאֵין מְקַבְּלִין חִיּוּת, בְּחִינַת שַׁבָּת הַנַּ''ל מִפִּקְחֵי הַדּוֹר, מֵחַכְמֵי הַדּוֹר הַנַּ''ל, מִבְּחִינַת משֶׁה הַנַּ''ל כִּי אִי אֶפְשָׁר לָהֶם לְקַבֵּל שַׁבָּת, בְּחִינַת תְּשׁוּבָה, מֵחָכָם הַנַּ''ל אֶלָּא עַל יְדֵי שְׁמִירַת הַדִּבּוּר כַּנַּ''ל אֲבָל הַדּוֹר שֶׁהֵם בְּחִינַת בַּבְלִיִּים כַּנַּ''ל שֶׁאֵין מְקַבְּלִין חִיּוּת שַׁבָּת כַּנַּ''ל עַל יְדֵי זֶה, רָאשֵׁיהֶם, שֶׁהֵם כְּשֵׁרֵי הַדּוֹר סֶגל גָּלוּת הַהוֹד וְהַגְּדֻלָּה אֶצְלָם בְּגָלוּת הַיְנוּ שֶׁנִּפְגָּם בְּחִינַת מַלְכוּת


~ נט - מִי שֶׁמִּשְׁתַּדֵּל תָּמִיד לְקָרֵב בְּנֵי אָדָם לַעֲבוֹדַת הַשֵּׁם יִתְבָּרַך

[לְשׁוֹן רַבֵּנוּ, זִכְרוֹנוֹ לִבְרָכָה] א.  מִי שֶׁמִּשְׁתַּדֵּל תָּמִיד לְקָרֵב בְּנֵי אָדָם לַעֲבוֹדַת הַשֵּׁם יִתְבָּרַך צָרִיך לִשְׁמר אֶת עַצְמוֹ שֶׁלּא יִתְאַחֲזוּ בּוֹ הַקְּלִפּוֹת וְהָרָע שֶׁל אֵלּוּ בְּנֵי אָדָם כִּי  זֶה הָאִישׁ הַמִּשְׁתַּדֵּל לְקָרֵב וְלַעֲשוֹת נְפָשׁוֹת בִּבְחִינַת (בְּרֵאשִׁית י''ב) ''וְאֶת הַנֶּפֶשׁ אֲשֶׁר עָשׂוּ בְחָרָן''  הוּא בּוֹנֶה בְּחִינַת הֵיכַל הַקּדֶשׁ (יְשַׁעְיָה ד) :  ''וְהַנּוֹתָר בִּירוּשָׁלַיִם קָדוֹשׁ יֵאָמֶר לוֹ'' הַיְנוּ זֶה  שֶׁבְּנֵי אָדָם נִשְׁאָרִים דְּבוּקִים בְּיִרְאָה שְׁלֵמָה (עיין ב''ר פ נ''ו ובב''ר פ ב ע''פ נאוה כירושלים) עַל יָדוֹ אַף עַל פִּי שֶׁיֵּשׁ כַּמָּה וְכַמָּה שֶׁנָּפְלוּ מִקְּדֻשָּׁתָם אַף עַל פִּי כֵן מֵאֵלּוּ שֶׁנִּשְׁאֲרוּ בְּיִרְאָה שָׁלֵם עַל יְדֵי זֶה ''קָדוֹשׁ יֵאָמֵר לוֹ'' וְזֶה בְּחִינַת קדֶשׁ וְהֵיכָל זֶה בְּחִינַת הַכָּבוֹד שֶׁנִּתְכַּבֵּד הַשֵּׁם יִתְבָּרַך (יִתְרוֹ דַּף ס''ט) כַּד אֲתִי יִתְרוֹ, כְּדֵין אִתְיַקַּר שְׁמָא דְּקֻדְשָׁא בְּרִיך הוּא וְזֶה בְּחִינַת (תְּהִלִּים צ''ו) : ''סַפְּרוּ בַגּוֹיִם אֶת כְּבוֹדוֹ'' שֶׁ עַל יְדֵי שֶׁמְּקָרְבִים אֶת עַצְמָן לַעֲבוֹדַת הַשֵּׁם יִתְבָּרַך אֵלּוּ הָרְחוֹקִים זֶהוּ כְּבוֹדוֹ יִתְבָּרַך שְׁמוֹ (שָׁם כ''ט) : ''וּבְהֵיכָלוֹ כֻּלּוֹ אוֹמֵר כָּבוֹד'' וְ הֵיכַל הַקּדֶשׁ הַזֶּה מוֹשֵׁך אֶת עַצְמוֹ תָּמִיד לְשָׁרְשׁוֹ הַיְנוּ לְלִבּוֹ שֶׁל עוֹשֵׂהוּ, כִּי שָׁם שָׁרְשׁוֹ כִּי מֵחֲמַת הַדְּבָרִים שֶׁיָּצְאוּ מֵעמֶק לִבּוֹ שֶׁל הָאִישׁ הַכָּשֵׁר נִכְנְסוּ בְּלִבָּם וְחָזְרוּ לְהַשֵּׁם יִתְבָּרַך וְהֵיכַל הַקּדֶשׁ הַזֶּה, שׁוֹרֶה וּמַלְבִּישׁ אֶת הָרוּחַ הַחִיּוּנִי שֶׁבְּלֵב הָאִישׁ הַכָּשֵׁר כִּי  הָרוּחַ הוּא בַּלֵּב בִּבְחִינַת (יְחֶזְקֵאל י''ח ל''ו) : ''וְנָתַתִּי לָכֶם לֵב חָדָשׁ וְרוּחַ חֲדָשָׁה'' וְהֵיכַל הַקּדֶשׁ יוֹנֵק חִיּוּתוֹ מֵהָרוּחַ הַזֶּה בִּבְחִינַת (מִשְׁלֵי כ''ט) : ''וּשְׁפַל רוּחַ יִתְמך כָּבוֹד'' (יְשַׁעְיָה מ''ב) : ''וְרוּחַ לַהלְכִים בָּהּ'' מִבְּחִינַת רַגְלִין נִתְעוֹרֵר לְהַיְשִׁיר אֶת בְּנֵי אָדָם לַעֲבוֹדַת הַשֵּׁם יִתְבָּרַך, בִּבְחִינַת (שָׁם מ) : ''יַשְּׁרוּ בָעֲרָבָה מְסִלָּה לֵאלקֵינוּ''  מְסִלָּה דַּיְקָא, שֶׁהוּא מְקוֹם הָרַגְלִין (תְּהִלִּים פ''ד) ''מְסִלּוֹת בִּלְבָבָם'', שֶׁעַל יְדֵי מְסִלּוֹת שֶׁבִּלְבָבָם נִתְעוֹרֵר לְהַיְשִׁיר אֶת בְּנֵי אָדָם הַשּׁוֹכְנִים בָעֲרָבָה וּבַחֹשֶׁך לְהַיְשִׁיר לָהֶם דֶּרֶך לַעֲבוֹדַת הַשֵּׁם יִתְבָּרַך וּמֵחֲמַת שֶׁהֵיכָל הַנַּ''ל נַעֲשֶׂה מֵהַנְּפָשׁוֹת אֲשֶׁר הָיוּ רְחוֹקִים עַד הֵנָּה וְיֵשׁ קְלִפּוֹת רַבּוֹת הַשּׁוֹכְנִים סְבִיבָם, בִּבְחִינַת (יְחֶזְקֵאל ה) : ''זאת יְרוּשָׁלַיִם שַׂמְתִּיהָ בְּתוֹך הַגּוֹיִם'' וְאֶפְשַׁר עַכְשָׁו כְּשֶׁמַּלְבִּישׁ הַהֵיכָל אֶת הַלֵּב כַּנַּ''ל אֶפְשָׁר שֶׁיִּתְאַחֲזוּ, חַס וְשָׁלוֹם, הַחִיצוֹנִים בְּיֵצֶר מַחְשְׁבוֹת לִבּוֹ שֶׁל הַכָּשֵׁר הַזֶּה  עֵצָה עַל זֶה, שֶׁיַּזְמִין מַלְאֲכֵי לִבּוֹ, שֶׁהוּא בְּחִינַת הִתְלַהֲבוּת הַלֵּב שֶׁ הַהִתְלַהֲבוּת הוּא בְּחִינַת מַלְאָכִים, בִּבְחִינַת (שְׁמוֹת ג) : ''וַיֵּרָא אֵלָיו מַלְאַך ה בְּלַבַּת אֵשׁ'' וְאֵשׁ הַזֶּה הוּא שׂוֹרֵף אוֹתָם וְאָז גַּם הֵיכַל הַקּדֶשׁ מְקַבֵּל כּחַ הָאֵשׁ וְשׂוֹרֵף אֶת הַקְּלִפּוֹת גַּם מִלְּהִתְאַחֵז בּוֹ, בִּבְחִינַת (שָׁם כ''ד) : ''וּכְבוֹד ה כְּאֵשׁ אכֶלֶת'' ב. וְ אֵשׁ הַמַּלְאָך הַזֶּה, נַעֲשֶׂה מִבְּחִינַת מִשְׁפָּט שֶׁמְּכַלְכֵּל דְּבָרָיו בְּמִשְׁפָּט שֶׁאָדָם שׁוֹפֵט אֶת עַצְמוֹ (יְשַׁעְיָה ס''ו) ''כִּי בָאֵשׁ ה נִשְׁפָּט'' (שְׁמוֹת כ''ח) ''וְנָשָׂא אַהֲרן אֶת מִשְׁפַּט בְּנֵי יִשְׂרָאֵל עַל לִבּוֹ תָּמִיד'' וְאָז  יוֹצֵא לָאוֹר מִשְׁפָּט, הַיְנוּ שֶׁנִּתְלַהֵב הַלֵּב וְ יוֹשֵׁב עַל כִּסֵּא בִּבְחִינַת (תְּהִלִּים ט) : ''כּוֹנֵן לַמִּשְׁפָּט כִּסְאוֹ'' שֶׁהוּא בְּחִינַת כָּבוֹד הַנַּ''ל בִּבְחִינַת (יִרְמְיָה י''ז) : ''כִּסֵּא כָבוֹד'' (תְּהִלִּים י''ז) ''תָּמוֹך אֲשׁוּרַי בְּמַעְגְּלוֹתֶיך''  אֲשׁוּרַי, זֶה בְּחִינַת רַגְלִין הַנַּ''ל  בְּמַעְגְּלוֹתֶיך, זֶה בְּחִינַת כִּסֵּא כָּבוֹד, בְּחִינַת (מְלָכִים א י) ''וְראשׁ עָגל לַכִּסֵּא מֵאַחֲרָיו'' הַיְנוּ שֶׁהַכָּבוֹד מַלְבִּישׁ אֶת הַלֵּב כַּנַּ''ל וְזֶהוּ בְּחִינַת (יְשַׁעְיָה א) : ''קִרְיָה נֶאֱמָנָה מְלֵאֲתִי מִשְׁפָּט''  קִרְיָה זֶה בְּחִינַת יְרוּשָׁלַיִם עִיר הַקּדֶשׁ הַנַּ''ל, מַלְבִּישׁ אֶת מִשְׁפָּט הַנַּ''ל וְזֶהוּ בְּחִינַת (יִרְמְיָה ג) : ''בָּעֵת הַהִיא יִקְרְאוּ לִירוּשָׁלַיִם כִּסֵּא ה וְנִקְווּ אֵלֶיהָ כָּל הַגּוֹיִם לְשֵׁם ה וְלא יֵלְכוּ עוֹד אַחֲרֵי שְׁרִירוּת לִבָּם הָרָע'' כִּי  אֵשׁ הַמַּלְאָכִים שֶׁבַּלֵּב הַנַּ''ל, יַכְנִיעַ אֶת לִבָּם הָרָע ג. וְ זֶהוּ בְּחִינַת שְׁמִירַת שַׁבָּת, כַּמּוּבָא בַּזּהַר (בַּהַקְדָּמָה דַּף ה:) ''אֶת שַׁבְּתוֹתַי תִּשְׁמרוּ'' שַׁבְּתוֹתַי דָּא עִגּוּלָא וְרִבּוּעַ דִּלְגוֹ עִגּוּלָא בְּחִינַת כִּסֵּא כָבוֹד הַנַּ''ל, בְּחִינַת: ''וְראשׁ עָגל לַכִּסֵּא'' וְ רִבּוּעַ, דָּא מִשְׁפָּט, בִּבְחִינַת (שְׁמוֹת כ''ח) : ''רָבוּעַ יִהְיֶה כָּפוּל'' הַנֶּאֱמָר בְּחֹשֶׁן הַמִּשְׁפָּט כִּי  בְּחֹל, הַשְּׁכִינָה מְבָרֶרֶת בֵּרוּרִים, וּבְשַׁבָּת הִיא שׁוֹבֶתֶת וְ לֶעָתִיד שֶׁיִּתְבַּטֵל כָּל הָרָע, בִּבְחִינַת ''וְלא יֵלְכוּ עוֹד בִּשְׁרִירוּת לִבָּם הָרָע''  אֲזַי יִהְיֶה יוֹם שֶׁכֻּלּוֹ שַׁבָּת כֵּן עַל יְדֵי עִגּוּלָא וְרִבּוּעַ הַנַּ''ל, שֶׁעַל יָדָם נִתְבַּטֵּל הָרָע כַּנַּ''ל עַל יְדֵי זֶה נִתְהַוֶּה בְּחִינַת  שַׁבְּתוֹתַי, בְּחִינַת עִגּוּלָא וְרִבּוּעַ ד. וְזֶהוּ בְּחִינַת: בִּטּוּל הָאִסּוּר בְּשִׁשִּׁים  שִׁשִּׁים, זֶה בְּחִינַת עִגּוּלָא בְּחִינַת סָמֶ''ך, שֶׁהִיא עִגּוּלָא בְּחִינַת כִּסֵּא כָּבוֹד, בְּחִינַת (אִיּוֹב ל''ו) ''וְאֶת מְלָכִים לַכִּסֵּא'', בְּחִינַת (שִׁיר הַשִּׁירִים ו) ''שִׁשִּׁים הֵמָּה מְלָכוֹת'' וְהָאִסּוּר שֶׁהִיא הַקְּלִפָּה, נִתְבַּטֵּל עַל יְדֵי כִּסְאוֹת לַמִּשְׁפָּט וְאֵין זוֹכֵר אֶלָּא עִגּוּלָא, כִּי זֶה בְּאִתְגַּלְיָא וְרִבּוּעַ מְכֻסֶּה בְּעִגּוּלָא וְעִקַּר הַכּחַ שֶׁל הַסָּמֶ''ך, אֵינָהּ אֶלָּא מֵרִבּוּעַ, הַיְנוּ מֵהַמֵּ''ם בִּבְחִינַת (דְּבָרִים כ''ה) : ''אַרְבָּעִים יַכֶּנּוּ'' כִּי הַסָּמֶ''ך מְקַבֶּלֶת מֵהַמֵּ''ם, שֶׁהִיא כִּסְאוֹת לַמִּשְׁפָּט וְזֶה פֵּרוּשׁ (שַׁבָּת ק''ד) : מֵ''ם וְסָמֶ''ך שֶׁבַּלּוּחוֹת בְּנֵס הָיוּ עוֹמְדִים  מֵ''ם, זֶה רִבּוּעַ, וְסָמֶ''ך זֶה עִגּוּלָא הַנַּ''ל שֶׁבְּ לוּחוֹת הַלֵּב כְּמוֹ שֶׁכָּתוּב (מִשְׁלֵי ג) : ''כָּתְבֵם עַל לוּחַ לִבֶּך'' בְּנֵס עוֹמְדִין, בְּ נֵס, זֶה בְּחִינַת שַׁבָּת, בְּחִינַת (שְׁמוֹת ל''א) : ''אוֹת הִיא לְעוֹלָם'' ה. וְזֶהוּ (יְשַׁעְיָה נ''ו) : ''וְנָתַתִּי לָהֶם בְּבֵיתִי וּבְחוֹמוֹתַי יָד וָשֵׁם טוֹב מִבָּנִים וּמִבָּנוֹת'' יָד וָשֵׁם דַּיְקָא, בִּזְכוּת שְׁמִירַת שַׁבְּתוֹתַי הַנַּ''ל, הַיְנוּ עִגּוּלָא וְרִבּוּעַ הַנַּ''ל  יָד, בְּחִינַת רִבּוּעַ, בְּחִינַת מִשְׁפָּט הַנַּ''ל, בִּבְחִינַת (דְּבָרִים ל''ב) : ''וְתֹאחֵז בְּמִשְׁפָּט יָדִי''  שֵׁם זֶה בְּחִינַת עִגּוּלָא, בִּבְחִינַת (תְּהִלִּים כ''ג) : ''יַנְחֵנִי בְמַעְגְּלֵי צֶדֶק לְמַעַן שְׁמוֹ'' וְ יָד, הַיְנוּ שֶׁיִּהְיֶה לוֹ כּחַ לְהַעֲמִיד תַּלְמִידִים הֲגוּנִים וּלְהַמְשִׁיך בָּהֶם רוּחַ חָכְמָה כְּמוֹ שֶׁכָּתוּב (דְּבָרִים ל''ד) ''וִיהוֹשֻׁעַ בִּן נוּן מָלֵא רוּחַ חָכְמָה כִּי סָמַך משֶׁה יָדָיו עָלָיו'' וְכחַ הַזֶּה יִהְיֶה לוֹ מִבֵּית ה שֶׁמַּעְיַן הַחָכְמָה יוֹצֵא מִבֵּית ה (יוֹאֵל ד) ''כִּי בְּחָכְמָה יִבָּנֶה בָּיִת'' (מִשְׁלֵי כ''ד) וָשֵׁם, הַיְנוּ שֶׁיִּזְכֶּה לְשֵׁם טוֹב שֶׁכָּל הַנְּפָשׁוֹת יִתְאַוּוּ תַּאֲוָה לִהְיוֹת נִשְׁרָשִׁים בִּשְׁמוֹ כִּי הַשֵּׁם הוּא הַנֶּפֶשׁ בִּבְחִינַת (בְּרֵאשִׁית ב) : ''נֶפֶשׁ חַיָּה הוּא שְׁמוֹ'' וְיִתְאַוּוּ לִהְיוֹת נִשְׁרָשִׁים בְּנַפְשׁוֹ, בִּבְחִינַת (יְשַׁעְיָה כ''ו) : ''לְשִׁמְך וּלְזִכְרְך תַּאֲוַת נָפֶשׁ'' וְזֶה בְּחִינַת  חוֹמָה, בְּחִינַת מַאֲרִיך אַף,  שֶׁיִּכְבּשׁ כַּעֲסוֹ כִּי  עֲשִׁירוּת וּכְבִישַׁת כַּעַס בְּחִינָה אַחַת וְ נִקְרָאִים חוֹמָה כִּי  מִי שֶׁהוּא מְקַלְקֵל חוֹמָה שֶׁל עֲשִׁירוּת וְלוֹקֵחַ לְעַצְמוֹ כַּעַס וְחֵמָה וּמֵחוֹמָה עוֹשֶׂה חֵמָה כִּי שְׁנֵיהֶם מִסִּטְרָא דִּשְׂמָאלָא כְּמוֹ שֶׁכָּתוּב (יִרְמְיָה א) : ''מִצָפוֹן תִּפָּתַח הָרָעָה'' וּכְתִיב (אִיּוֹב ל''ז) : ''מִצָּפוֹן זָהָב יֶאֱתֶה'' (מִשְׁלֵי י''ח). ''הוֹן עָשִׁיר קִרְיַת עֻזּוֹ וּכְחוֹמָה נִשְׂגָּבָה בְּמַשְׂכִּתוֹ'' (שָׁם כ''ה) ''עִיר פְּרוּצָה אֵין חוֹמָה אִישׁ אֲשֶׁר אֵין מַעְצוֹר לְרוּחוֹ'' וּ כְשֶׁנִּמְשָׁך לָאִישׁ עֲשִׁירוּת, אֲזַי יֵשׁ לוֹ חוֹמָה וְהַחוֹמָה שֶׁל עֲשִׁירוּת מַעֲצוֹר לְכַעֲסוֹ וְלִפְעָמִים כְּשֶׁמִּתְגַּבֵּר בְּכַעֲסוֹ וּמְקַלְקֵל הַחוֹמָה שֶׁל עֲשִׁירוּת נִמְצָא שֶׁ הַכַּעַס מַזִּיק לָעֲשִׁירוּת וּ כְשֶׁהַיֵּצֶר מֵסִית לָאָדָם שֶׁיִּכְעוֹס יֵדַע שֶׁבְּזאת הַשָּׁעָה יַשְׁפִּיעוּ לוֹ מִלְּמַעְלָה אֵיזֶה סַך מָמוֹן וְהַיֵּצֶר רוֹצֶה לְקַלְקֵל זאת הַהַשְׁפָּעָה וְ עִקַּר שְׁמִירַת הַשֵּׁם, שְׁמִירַת הַנֶּפֶשׁ אֵינוֹ אֶלָּא שֶׁיִּשְׁמר מִכַּעַס כִּי הַכַּעַס פּוֹגֵם בְּנַפְשׁוֹ, בִּבְחִינַת (אִיּוֹב י''ח) : ''טוֹרֵף נַפְשׁוֹ בְּאַפּוֹ'' אֲבָל  כְּשֶׁשּׁוֹמֵר אֶת עַצְמוֹ מִכַּעַס וּמַגְדִּיל הַחוֹמָה שֶׁל עֲשִׁירוּת וּבָזֶה מַגְדִּיל נַפְשׁוֹ וּשְׁמוֹ אֲזַי כָּל הַנְּפָשׁוֹת תְּאֵבִים לְהִכָּלֵל בְּנַפְשׁוֹ (דְּבָרִים כ''ד) ''וְאֵלָיו הוּא נוֹשֵׂא אֶת נַפְשׁוֹ'' בִּשְׁבִיל זֶה, הַגּוֹזֵל מָמוֹן יִשְׂרָאֵל כְּאִלּוּ גּוֹזֵל אֶת נַפְשׁוֹ (בָּבָא קַמָּא קי''ט) בִּבְחִינַת (מִשְׁלֵי כ''ב) : ''וְקָבַע אֶת קבְעֵיהֶם נָפֶשׁ''  בִּשְׁבִיל זֶה הַכּל תְּאֵבִים לְקָרֵב אֶת עַצְמוֹ לְעָשִׁיר כִּי שָׁם שׁרֶשׁ נַפְשָׁם נמצא,  זה שזכה להעמיד תַּלְמִידִים חֲכָמִים וְזָכָה שֶׁיִּכָּלְלוּ בְּנַפְשׁוֹ נְפָשׁוֹת שֶׁל רַבִּים בְּוַדַּאי זֶה טוֹב מִבָּנִים וּבָנוֹת כִּי בָּנִים וּבָנוֹת הֵם מֻעָטִים, וְאֵלּוּ הֵם מְרֻבִּים וְזֶה פֵּרוּשׁ (בְּרֵאשִׁית י''ב) : ''וַאֲבָרֶכְך וַאֲגַדְּלָה שְׁמֶך'' וּפֵרֵשׁ רַשִׁ''י: וַאֲבָרֶכְך בְּמָמוֹן כִּי  עִקַּר גִּדּוּל הַשֵּׁם וְהַנֶּפֶשׁ, הוּא עַל יְדֵי עֲשִׁירוּת כַּנַּ''ל וְכָל זֶה נַעֲשֶׂה עַל יְדֵי כִּסֵּא וּמִשְׁפָּט הַנַּ''ל כִּי  עַל יְדֵי שֶׁמְּכַלְכֵּל דְּבָרָיו בְּמִשְׁפָּט עַל יְדֵי זֶה יָכוֹל לְלַמֵּד לְתַלְמִידִים חָכְמָתוֹ וְלא יַזִּיק לָהֶם כִּי עִקַּר הַלִּמּוּד תָּלוּי בָּזֶה, שֶׁיְּכַלְכֵּל דְּבָרָיו בְּמִשְׁפָּט (תהלים קי''ב) וזהו (אָבוֹת פֶּרֶק א) : חֲכָמִים הִזָּהֲרוּ בְּדִבְרֵיכֶם וְכוּ, וְיִשְׁתּוּ הַתַּלְמִידִים הַבָּאִים וְכוּ וְעַל יְדֵי הַכָּבוֹד שֶׁנִּתְגַּדֵּל עַל יְדֵי זֶה נִתְגַּדֵּל נֶפֶשׁ הַמְגַדֵּל אֶת הַכָּבוֹד כִּי הַנֶּפֶשׁ בַּכָּבוֹד, בִּבְחִינַת (בְּרֵאשִׁית מ''ט) ''בְּסֹדָם אַל תָּבא נַפְשִׁי'' וְכוּ וּכְשֶׁנִּתְגַּדֵּל שְׁמוֹ וְנַפְשׁוֹ עַל יְדֵי זֶה כָּל הַנְּפָשׁוֹת תְּאֵבִים לְהִכָּלֵל בְּנַפְשׁוֹ וּבִשְׁמוֹ הַנַּ''ל וְזֶה פֵּרוּשׁ: (מִשְׁלֵי י''ט) ''בַּיִת וָהוֹן נַחֲלַת אָבוֹת'' בַּיִת וָהוֹן, זֶה בְּחִינַת: ''בְּבֵיתִי וּבְחוֹמוֹתַי'' וְכוּ זֶה הַכּחַ מְקַבֵּל מֵאָבוֹת שֶׁ הָאָבוֹת הָיוּ מְגַיְּרִים גֵּרִים כְּמוֹ שֶׁכָּתוּב גַּבֵּי אַבְרָהָם (בְּרֵאשִׁית י''ב) : ''וְאֶת הַנֶּפֶשׁ אֲשֶׁר עָשׂוּ'' וּכְתִיב (שָׁם ל''א) ''וַיֵּשֶׁב יַעֲקב בְּאֶרֶץ מְגוּרֵי אָבִיו'' וְאִיתָא בַּמִּדְרָשׁ (בְּרֵאשִׁית פָּרָשָׁה פ''ד) : מְלַמֵּד שֶׁיִּצְחָק גִּיֵּר גֵּרִים וְזֶה ''מְגוּרֵי אָבִיו'' (שָׁם ל''ה). ''וַיּאמֶר יַעֲקב אֶל בֵּיתוֹ וְלַאֲשֶׁר עִמּוֹ'', הַיְנוּ הַגֵּרִים ''הָסִירוּ אֶת אֱלקֵי הַנֵּכָר'' ו. וְדַע, שֶׁ יֵּשׁ כַּמָּה רְשָׁעִים שֶׁאָסוּר לְקָרְבָם תַּחַת כַּנְפֵי עֲבוֹדָתוֹ כִּי הֵם מוֹרִידִים אֶת הַמְקָרְבָם מִמַּדְרֵגָתוֹ כְּמוֹ שֶׁמָּצִינוּ גַּבֵּי משֶׁה, שֶׁקֵּרֵב אֶת הָעֵרֶב רַב וְאַחַר כָּך עַל יְדֵי זֶה אָמַר לוֹ הַקָּדוֹשׁ בָּרוּך הוּא: ''לֶך רֵד כִּי שִׁחֵת עַמְּך'' (שְׁמוֹת ל''ב) וְאֵין כּחַ בַּמִּשְׁפָּט הַנַּ''ל, לְהַכְנִיעַ הָרַע שֶׁלָּהֶם וּכְשֶׁאֵין מִשְׁפָּט, אֲזַי בָּא קִלְקוּל גָּדוֹל הֵן בַּמַּלְאָכִים הַנַּעֲשִׂים עַל יְדֵי מִשְׁפָּט הַנַּ''ל הֵן בָּעִגּוּלָא וְרִבּוּעַ הַנַּ''ל וְזֶה פֵּרוּשׁ, (שַׁבָּת ל''א) : מִפְּנֵי מָה עֵינֵיהֶם שֶׁל תַּרְמוּדִיִּים טְרוּטוֹת  תַּרְמוּד, זֶה בְּחִינַת רְשָׁעִים שֶׁאֵין מְקַבְּלִין גֵּרִים מֵהֶם [כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה: (יְבָמוֹת ט''ז) אֵין מְקַבְּלִין גֵּרִים מִן הַתַּרְמוּדִיִּין] וְכָל הַמְקָרְבָם, עֵינֵיהֶם  טְרוּטוֹת זֶה בְּחִינַת קִלְקוּל שַׁבָּת שִׁין, תְּלָת גַּוְנָא דְּעֵינָא בַּת, בַּת עַיִן (תִּקּוּנָא שִׁבְעִין) בְּחִינַת קִלְקוּל הַחוֹמָה וּבַיִת הַנַּ''ל, שֶׁהֵם בְּחִינַת עֵינַיִם כִּי  עַיִן עַל שֵׁם הַחָכְמָה נֶאֱמַר, כְּמוֹ שֶׁכָּתוּב (בְּרֵאשִׁית ג) : ''וַתִּפָּקַחְנָה עֵינֵי שְׁנֵיהֶם'' (כמו שפרש''י שם) וְעַל הַנֶּפֶשׁ נֶאֱמַר, (קהֶלֶת ו) : ''טוֹב מַרְאֵה עֵינַיִם מֵהֲלָך נָפֶשׁ'' וְזֶה בְּחִינַת פְּגַם הַכַּעַס בְּחִינַת (תְּהִלִּים ו) : ''עָשְׁשָׁה מִכַּעַס עֵינִי'' וְזֶה בְּחִינַת עֲשִׁירוּת, בְּחִינַת (קהֶלֶת ה) : ''בִּרְבוֹת הַטּוֹבָה רַבּוּ אוֹכְלֶיהָ וּמַה כִּשְׁרוֹן לִבְעָלָיו כִּי אִם רְאוּת עֵינָיו'' וְשָׁאֲלוּ אֶת הִלֵּל הַנָּשִׂיא מִפְּנֵי מָה עֵינֵיהֶם טְרוּטוֹת הַיְנוּ מְקֻלְקָלִין כָּל הַבְּחִינוֹת עֵינִין הַנַּ''ל כְּשֶׁמְּקָרְבִין אֶת שֶׁאֵינָן רְאוּיִין לְקָרְבָן, כְּגוֹן הַתַּרְמוּדִיִּים וְהֵשִׁיב הִלֵּל: מִפְּנֵי שֶׁדָּרִין בֵּין הַחוֹלוֹת הַיְנוּ שֶׁאֵלּוּ הָרְשָׁעִים, הַצְלָחָתָן כָּל כָּך חָזָק עַד שֶׁאֵין יְכלֶת בְּכחַ הַמִּשְׁפָּט לְהַכְנִיעַ רִשְׁעָתָן (תְּהִלִּים י) :  ''יָחִילוּ דְרָכָיו בְּכָל עֵת מָרוֹם מִשְׁפָּטֶיך מִנֶּגְדּוֹ'' וְזֶה: בֵּין  הַחוֹלוֹת, בְּחִינַת יָחִילוּ בְּחִינַת הַצְלָחָתָן עַד שֶׁאֵין מִשְׁפָּט כְּנֶגְדָּם וְזֶה יָדוּעַ שֶׁצָּרִיך מִשְׁפָּט כַּנַּ''ל וּמֵחֲמַת שֶׁמָּרוֹם מִשְׁפָּט מִנֶּגְדָּם עַל יְדֵי זֶה בְּחִינַת הָעֵינִין בְּקִלְקוּל [עַד כָּאן לְשׁוֹן רַבֵּנוּ, זִכְרוֹנוֹ לִבְרָכָה] [תְּלָת נָפְקִין מֵחַד שֶׁבְּסִימָן נ''ח, וְזאת הַתּוֹרָה שֶׁל הֵיכַל הַקּדֶשׁ שְׁנֵיהֶם נֶאֶמְרוּ כְּאֶחָד בְּתוֹרָה אַחַת, עַל פָּסוּק: ''אַשְׁרֵי הָעָם ידְעֵי תְרוּעָה'' אַך אַחַר כָּך כְּשֶׁכְּתָבָם חִלְּקָם לִשְׁנֵי תּוֹרוֹת וּכְשֶׁקִּבַּלְתִּי מֵאִתּוֹ תּוֹרוֹת אֵלּוּ בִּכְתָב אָמַר לִי חִלַּקְתִּים לִשְׁנַיִם]


~ ס - דַּע שֶׁיֵּשׁ שְׁבִילֵי הַתּוֹרָה, שֶׁיֵּשׁ בָּהֶם הִתְבּוֹנְנוּת גָּדוֹל

הָאִדְּרָא רַבָּא קַדִּישָׁא (נָשׂא דַּף קכ''ח) פָּתַח רַבִּי שִׁמְעוֹן וְאָמַר, עֵת לַעֲשׂוֹת לַה. אַמַּאי עֵת לַעֲשׂוֹת לַה, מִשּׁוּם דְּהֵפֵרוּ תּוֹרָתֶך. מַאי הֵפֵרוּ תּוֹרָתֶך, תּוֹרָה דִּלְעֵלָּא דְּאִיהִי מִתְבַּטְּלָא, אִי לָא יִתְעֲבִד בְּתִקּוּנֵי דָּא. וּלְעַתִּיק יוֹמִין אִתְמַר כְּתִיב: ''אַשְׁרֶיך יִשְׂרָאֵל מִי כָמוֹך'', וּכְתִיב ''מִי כָמוֹך בָּאֵלִים ה''. קָרָא לְרַבִּי אֶלְעָזָר בְּרֵהּ אוֹתְבֵהּ קַמֵּהּ, וּלְרַבִּי אַבָּא מִסִּטְרָא אָחֳרָא, וְאָמַר: אֲנַן כְּלָלָא דְּכלָּא. עַד כָּאן אִתְתַּקְּנוּ קַיָּמִין אִשְׁתִּיקוּ, שְׁמַעוּ קָלָא, וְאַרְכֻּבָּתַן דָּא לְדָא נָקְשָׁן א. דַּע שֶׁ יֵּשׁ שְׁבִילֵי הַתּוֹרָה, שֶׁיֵּשׁ בָּהֶם הִתְבּוֹנְנוּת גָּדוֹל מְאד שֶׁאִי אֶפְשָׁר לָבוֹא לַהִתְבּוֹנְנוּת הַזּאת, כִּי אִם עַל יְדֵי עֲשִׁירוּת (אָבוֹת פֶּרֶק ג) וְצָרִיך שֶׁיִּהְיֶה לוֹ עַל כָּל פָּנִים פַּרְנָסָה כְּמוֹ כֵן  לַהִתְבּוֹנְנוּת הַזּאת, שֶׁהוּא גָּדוֹל מְאד צָרִיך שֶׁיִּהְיֶה לוֹ עֲשִׁירוּת גָּדוֹל מְאד שֶׁיִּהְיֶה לוֹ הוֹן רַב, וְלא תֶּחְסַר כּל בָּהּ כִּי צָרִיך כָּל הוֹן דְּעָלְמָא, לַהִתְבּוֹנְנוּת הַזּאת וּבְנֵי יִשָּׂשׂכָר שֶׁהָיָה לָהֶם זאת הַהִתְבּוֹנְנוּת בִּבְחִינַת (דִּבְרֵי הַיָּמִים א י''ב) : ''וּמִבְּנֵי יִשָּׂשׂכָר יוֹדְעֵי בִינָה'' לא זָכוּ לָזֶה, כִּי אִם עַל יְדֵי עֲשִׁירוּת בְּחִינַת (בְּרֵאשִׁית מ''ט) : ''יִשָּׂשׂכָר  חֲמוֹר גָּרֶם'', וְתַרְגּוּמוֹ: עַתִּיר בְּנִכְסִין וְעַל כֵּן  משֶׁה וְכָל הַנְּבִיאִים הָיָה לָהֶם עֲשִׁירוּת גָּדוֹל מְאד כְּדֵי לָבוֹא עַל יָדוֹ לַהִתְבּוֹנְנוּת הַזּאת וּמֵחֲמַת שֶׁיֵּשׁ בְּהַתּוֹרָה הִתְבּוֹנְנוּת הַזּאת  עַל כֵּן נִקְרֵאת הַתּוֹרָה הוֹן (עיין עירובין נ''ד:) וְכֵן  כָּל מִי שֶׁעָבַר דֶּרֶך יָדָם הַתּוֹרָה הָיָה לָהֶם עֲשִׁירוּת גָּדוֹל מְאד דְּהַיְנוּ משֶׁה רַבֵּנוּ שֶׁהֵבִיא הַתּוֹרָה לְיִשְׂרָאֵל הָיָה עָשִׁיר גָּדוֹל כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (עיין נדרים לח) וְכֵן רַבִּי שֶׁסִּדֵּר וְחָתַם הַמִּשְׁנַיּוֹת וְכֵן רַב אַשֵׁי שֶׁהָיָה חֲתִימַת הַתַּלְמוּד, וְסִדֵּר אֶת כָּל הַתַּלְמוּד שֶׁגַּם כֵּן הָיוּ עֲשִׁירִים גְּדוֹלִים מְאד כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (גִּטִּין נ''ט וְעַיֵּן בָּבָא מְצִיעָא פ''ה) כִּי מֵחֲמַת שֶׁתִּקְּנוּ וְסִדְּרוּ אֶת כָּל הַתּוֹרָה שֶׁבְּעַל פֶּה וְעָבַר דֶּרֶך יָדָם הַתּוֹרָה, עַל כֵּן הָיוּ גַּם כֵּן עֲשִׁירִים כַּנַּ''ל כִּי צָרִיך עֲשִׁירוּת גָּדוֹל לַהִתְבּוֹנְנוּת הַנַּ''ל וְזֶה בְּחִינַת (שְׁמוֹת ל''ד) : ''פְּסָל לְך'' וְדָרְשׁוּ רַבּוֹתֵינוּ, זִכְרוֹנָם לִבְרָכָה (יְרוּשַׁלְמִי שְׁקָלִים פ''ה וּנְדָרִים ל''ח) : הַפְּסֹלֶת יִהְיוּ שֶׁלְּך וְכוּ כִּי כְּמוֹ שֶׁ בִּפְשָׁטֵי הַתּוֹרָה קדֶם שֶׁמְּחַדְּשִׁין אֵיזֶה פְּשָׁט, צָרִיך לוֹמַר מִקּדֶם הַקְדָּמוֹת וְאַחַר כָּך מַשְׁלִיכִין הַהַקְדָּמוֹת, וּבָאִים אֶל הַמְכֻוָּן כִּי הָעִקָּר הוּא הַמְכֻוָּן וְכָל הַדְּבָרִים וְהַהַקְדָּמוֹת שֶׁמִּקּדֶם, הֵם בְּחִינַת פְּסֹלֶת שֶׁנִּנְסָרִין וְנִפְסָלִין סְבִיב הַמְכֻוָּן כְּמוֹ כֵן  בְּהִתְבּוֹנְנוּת הַתּוֹרָה צָרִיך לֵילֵך מִקּדֶם, וּלְסַבֵּב בְּכַמָּה סִבּוּבִים, עַד שֶׁבָּאִים אֶל הַמְכֻוָּן וְהָעִקָּר הוּא הַמְכֻוָּן וְכָל אֵלּוּ הַסִּבּוּבִים, הֵם בְּחִינַת פְּסֹלֶת וְהֵם בְּחִינַת עֲשִׁירוּת שֶׁעַל יָדוֹ בָּאִים אֶל הַהִתְבּוֹנְנוּת וְזֶה בְּחִינַת: ''פְּסָל לְך'' הַפְּסֹלֶת יִהְיֶה שֶׁלְּך, מִשָּׁם נִתְעַשֵּׁר משֶׁה כִּי זֶה  הַפְּסֹלֶת שֶׁל לוּחוֹת הֵם בְּחִינַת הַסִּבּוּבִים, שֶׁנִּנְסָרִין וְנִפְסָלִין סְבִיב סְבִיב הַהִתְבּוֹנְנוּת וְהֵם בְּחִינַת עֲשִׁירוּת כַּנַּ''ל, שֶׁעַל יָדוֹ בָּאִים אֶל הַהִתְבּוֹנְנוּת כַּנַּ''ל וְזֶה  אוֹתִיּוֹת מָמוֹן רָאשֵׁי תֵּבוֹת מִשָׁם נִתְעַשֵׁר משֶׁה וָי''ו הוּא בְּחִינַת הַלּוּחוֹת, שֶׁמִּשָּׁם נִתְעַשֵּׁר משֶׁה כִּי הַלּוּחוֹת אָרְכָּן ו וְרָחְבָּן ו וְכוּ כְּמוֹ שֶׁאָמְרוּ רַבּוֹתֵינוּ זַ''ל (בָּבָא בַּתְרָא י''ד) ב. וְלָבוֹא לָעֲשִׁירוּת הַזּאת הוּא עַל יְדֵי בְּחִינַת  תִּקּוּנֵי עַתִּיק בְּחִינַת אֲרִיכוּת יָמִים, בְּחִינַת זָקֵן כִּי  צָרִיך אֲרִיכוּת יָמִים כְּדֵי לְקַבֵּל בְּתוֹכוֹ אֶת הָעֲשִׁירוּת שֶׁל הַהִתְבּוֹנְנוּת וַ אֲרִיכוּת יָמִים, הַיְנוּ שֶׁצָּרִיך שֶׁיִּרְאֶה לְהַאֲרִיך וּלְהַגְדִּיל יָמָיו כִּי כָל יוֹם וָיוֹם מִמָּקוֹם שֶׁמַּתְחִיל אֵצֶל כָּל אֶחָד בְּוַדַּאי בַּתְּחִלָּה הוּא קָצָר הַיְנוּ שֶׁבִּתְחִלַּת הַיּוֹם קָשָׁה עָלָיו מְאד הָעֲבוֹדָה שֶׁצָּרִיך לַעֲשׂוֹת בְּאוֹתוֹ הַיּוֹם כְּגוֹן לְהִתְפַּלֵּל וְלִלְמד וְכַיּוֹצֵא וְעַל כֵּן הַיּוֹם בִּתְחִלָּתוֹ הוּא קָצָר כִּי צָרִיך לְהַתְחִיל מְעַט מְעַט וְאַחַר כָּך מִתְרַחֵב וְהוֹלֵך בַּעֲבוֹדָתוֹ וְ צָרִיך הָאָדָם לִרְאוֹת לְהַגְדִּיל וּלְהַרְחִיב וּלְהַאֲרִיך כָּל שָׁעָה וְשָׁעָה שֶׁבָּא אַחַר כָּך לְהַגְדִילָה וּלְהַרְחִיבָה בְּתוֹסְפוֹת קְדֻשָּׁה וְכֵן כְּשֶׁבָּא יוֹם הַשֵּׁנִי, יִהְיֶה הוֹלֵך וּמִתְרַחֵב בְּתוֹסְפוֹת קְדֻשָּׁה יְתֵרָה וְכֵן בְּכָל פַּעַם וּפַעַם יִהְיוּ יָמָיו מִתְרַחֲבִין בְּתוֹסְפוֹת קְדֻשָּׁה וְזֶה בְּחִינַת אֲרִיכוּת יָמִים וְאַבְרָהָם שֶׁזָּכָה לִבְחִינַת זָקֵן בְּחִינַת אֲרִיכוּת יָמִים עַל יְדֵי זֶה זָכָה לַעֲשִׁירוּת בְּחִינַת (בְּרֵאשִׁית כ''ד) : וְאַבְרָהָם זָקֵן בָּא בַּיָּמִים וַה בֵּרַך אֶת אַבְרָהָם בַּכּל וְזֶה בְּחִינַת (תְּהִלִּים קי''ט) : מִזְּקֵנִים אֶתְבּוֹנָן שֶׁעַל יְדֵי בְּחִינַת זָקֵן הַנַּ''ל בָּא לְהִתְבּוֹנְנוּת שֶׁהוּא בָּא עַל יְדֵי עֲשִׁירוּת שֶׁנִּמְשָׁך לְתוֹך אֲרִיכוּת יָמִים שֶׁהוּא בְּחִינַת זָקֵן כַּנַּ''ל ג. וּבְחִינַת זָקֵן, דְּהַיְנוּ  לְהַרְחִיב וּלְהַאֲרִיך יָמָיו בְּתוֹסְפוֹת קְדֻשָּׁה בְּכָל פַּעַם כַּנַּ''ל הוּא עַל יְדֵי יִרְאָה שֶׁהַיִּרְאָה מְבִיאָה תּוֹסְפוֹת קְדֻשָּׁה בְּכָל יוֹם וָיוֹם שֶׁעַל יְדֵי זֶה נִתְאָרְכִין וְנִתְרַחֲבִין הַיָּמִים, בִּבְחִינַת (מִשְׁלֵי י) ''יִרְאַת ה תּוֹסִיף יָמִים'' (יְשַׁעְיָה ל''ג)  ''יִרְאַת ה הִיא אוֹצָרוֹ'', בְּחִינַת (בְּרָכוֹת ס''א) : עֲשָׂאָהּ כְּאוֹצָר שֶׁהוּא קָצָר מִלְּמַעְלָה וְרָחָב מִלְּמַטָּה כִּי הַתְחָלַת הַיָּמִים הֵם קְצָרִים וְאַחַר כָּך מִתְרַחֲבִין וְהוֹלְכִין, בְּתוֹסְפוֹת קְדֻשָּׁה עַל יְדֵי הַיִּרְאָה כַּנַּ''ל נִמְצָא שֶׁזּוֹכִין עַל יְדֵי הַיִּרְאָה, לַאֲרִיכוּת יָמִים שֶׁהֵם בְּחִינַת זָקֵן, בְּחִינַת תִּקּוּנֵי עַתִּיק שֶׁעַל יְדֵי זֶה זוֹכִין לַעֲשִׁירוּת כִּי  הַיִּרְאָה שׁוֹמֶרֶת מֵהַהֶפֶך שֶׁל עֲשִׁירוּת דְּהַיְנוּ עֲנִיּוּת, שֶׁבָּא עַל יְדֵי בְּחִינַת: ''שֶׁקֶר הַחֵן וְהֶבֶל הַיּפִי'' כִּי  יֵשׁ כַּמָּה מִינֵי חֵן שֶׁל שֶׁקֶר שֶׁעוֹשִים בַּעֲמִידָה, וּבַאֲכִילָה וּבְדִבּוּרוֹ עִם אֲנָשִׁים, וְכֵן בִּשְׁאָר דְּבָרִים וּלְכָל דָּבָר יֵשׁ חֵן אַחֵר מְיֻחָד וְ כָל אֵלּוּ הַחִנּוֹת שֶׁל שֶׁקֶר, הֵם בָּאִים עַל יְדֵי הֶבֶל הַיּפִי בִּבְחִינַת ''שֶׁקֶר הַחֵן וְהֶבֶל הַיּפִי'' דְּהַיְנוּ, מִי שֶׁאֵינוֹ נִשְׁמָר מִיּפִי הַנָּשִׁים עַל יְדֵי זֶה יֵשׁ לוֹ תַּאֲווֹת שֶׁל אֵלּוּ הַחִנּוֹת שֶׁל שֶׁקֶר וְיִרְאָה הוּא הֶפֶך מִזֶּה כְּמוֹ שֶׁכָּתוּב (מִשְׁלֵי ל''א) : ''שֶׁקֶר הַחֵן וְהֶבֶל הַיּפִי, אִשָּׁה יִרְאַת ה הִיא תִתְהַלָּל'' וְעַל כֵּן  אַבְרָהָם וְיִצְחָק, כְּשֶׁבָּאוּ לַמְּקוֹמוֹת שֶׁלּא הָיוּ שָׁם יִרְאוֹת וְתֵכֶף כְּשֶׁרָצוּ לִכְנס לְשָׁם, הִרְגִּישׁוּ זאת עַל יְדֵי שֶׁהִתְחִילוּ לְהַרְגִּישׁ לְפִי עֵרֶך גּדֶל קְדֻשָּׁתָם, יְפִי הַנָּשִׁים וְעַל כֵּן הִרְגִּישׁוּ שֶׁאֵין שָׁם יִרְאָה וְעַל כֵּן אָסְרוּ עַל עַצְמָן זִוּוּג נְשׁוֹתֵיהֶן כַּאֲחוֹתוֹ כְּמוֹ שֶׁכָּתוּב (בְּרֵאשִׁית כ) : ''כִּי אָמַרְתִּי רַק אֵין יִרְאַת אֱלקִים בַּמָּקוֹם הַזֶּה'' וְכוּ וְאַחַר כָּך תִּקֵּן אַבְרָהָם זאת וְהִמְשִׁיך אֲרִיכוּת יָמִים כְּמוֹ שֶׁכָּתוּב (שָׁם כ''א) : ''וַיָּגָר אַבְרָהָם בְּאֶרֶץ פְּלִשְׁתִּים יָמִים רַבִּים'' בְּחִינַת: ''יִרְאַת ה תּוֹסִיף יָמִים'' כַּנַּ''ל וְאַחַר כָּך  קִלְקְלוּ הַפְּלִשְׁתִּים כָּל הַתִּקּוּנִים שֶׁתִּקֵּן אַבְרָהָם בְּחִינַת (שָׁם כ''ו) : ''וְכָל הַבְּאֵרוֹת וְכוּ סִתְּמוּם פְּלִשְׁתִּים'' וְעַל כֵּן כְּשֶׁבָּא יִצְחָק לְשָׁם, הֻצְרַך גַּם כֵּן לֶאֱסֹר זִוּוּגוֹ כַּאֲחוֹתוֹ כַּנַּ''ל עַד אֲשֶׁר הִמְשִׁיך שָׁם אֲרִיכוּת יָמִים שֶׁהִיא בְּחִינַת יִרְאָה, שֶׁמַּצֶּלֶת מִזֶּה כַּנַּ''ל וְאָז הֻתְּרָה לוֹ כְּמוֹ שֶׁכָּתוּב (שָׁם) : ''וַיְהִי כַּאֲשֶׁר אָרְכוּ לוֹ שָׁם הַיָּמִים וַיַּשְׁקֵף אֲבִימֶלֶך'' וְכוּ וְעַל יְדֵי זֶה שֶׁהִמְשִׁיך אֲרִיכוּת יָמִים, זָכָה שָׁם לַעֲשִׁירוּת כְּמוֹ שֶׁכָּתוּב (שָׁם) : ''וַיִּזְרַע יִצְחָק בָּאָרֶץ הַהִיא וַיִּמְצָא בַּשָּׁנָה הַהִיא מֵאָה שְׁעָרִים'' וְכוּ כַּנַּ''ל כִּי  מִי שֶׁאֵין לוֹ יִרְאָה, וְאֵינוֹ נִשְׁמָר מִבְּחִינַת: ''הֶבֶל הַיּפִי'' עַל יְדֵי זֶה בָּא לַעֲנִיּוּת כְּמוֹ שֶׁכָּתוּב (מִשְׁלֵי ו) : ''אַל תַּחְמד יָפְיָהּ בִּלְבָבֶך, כִּי בְעַד אִשָּׁה זוֹנָה עַד כִּכַּר לָחֶם'' כִּי  עֲשִׁירוּת וְהֶבֶל הַיּפִי, הֵם שְׁנֵי הֲפָכִים כִּי  עֲשִׁירוּת, הוּא מֵאֲרִיכוּת הַנְּשִׁימָה וְיפִי, הוּא מֵהֶפְסֵק הַנְּשִׁימָה כִּי  בִּשְׁעַת יְצִיאַת הַטִּפָּה זַרְעִיּוּת אֲזַי צָרִיך לִהְיוֹת הֶפְסֵק הַנְּשִׁימָה, מִשְּׁנֵי טְעָמִים א כְּדֵי שֶׁלּא יִתְקָרֵר הַטִּפָּה עַל יְדֵי הַנְּשִׁימָה שֶׁהוּא אֲוִיר הַקַּר, שֶׁמְּקַבֵּל בְּכָל רֶגַע מִבַּחוּץ כִּי צְרִיכָה לָצֵאת בַּחֲמִימוּת, כְּדֵי שֶׁיִּהְיֶה רָאוּי לְהוֹלָדָה וְהַב כִּי מֵחֲמַת שֶׁעוֹסֵק כּחַ הַדּוֹחֶה לְהוֹצִיא וְלִדְחוֹת הַטִּפָּה עַל כֵּן הוּא בְּהֶכְרֵחַ הֶפְסֵק הַנְּשִׁימָה כִּי הַנְּשִׁימָה הוּא מוֹצִיא רוּחַ וּמַכְנִיס רוּחַ וּמֵחֲמַת שֶׁעוֹסֵק כּחַ הַדּוֹחֶה לִדְחוֹת הַטִּפָּה אִי אֶפְשָׁר לְהוֹצִיא הָרוּחַ וְעַל כֵּן הוּא הֶפְסֵק הַנְּשִׁימָה וְזֶה הָרוּחַ וְהַהֶבֶל שֶׁנִּכְנַס מִקּדֶם וְנִשְׁאַר שָׁם הוּא מִתְלַבֵּשׁ בְּהַכּחַ הַדּוֹחֶה, וְעַל יָדוֹ יוֹצְאָה הַטִּפָּה לַחוּץ וּ כְפִי זַכּוּת וְצַחוּת הַהֶבֶל כֵּן הַוָּלָד מְלֻבָּן וּמְזרָז כִּי אִם הַהֶבֶל זַך וְנָקִי אֲזַי הַטִּפָּה שֶׁיּוֹצֵאת שֶׁמְּלֻבָּשׁ שָׁם הַהֶבֶל הַזֶּה הִיא גַּם כֵּן צָחָה וּנְקִיָּה וַאֲזַי הַוָּלָד גַּם כֵּן מְלֻבָּן וּמְזרָז וְאִם יֵשׁ עֲכִירוּת בְּתוֹך הַהֶבֶל אֲזַי נִתְעַכֵּר הַטִּפָּה גַּם כֵּן וזהו (תְּהִלִּים קמ''ד)  ''אָדָם לַהֶבֶל דָּמָה'' כִּי כְּפִי הַהֶבֶל, כֵּן הִתְהַוּוּת הַוָּלָד וְזֶה בְּחִינַת (שָׁם ס''ב) : ''אַך הֶבֶל בְּנֵי אָדָם'' כִּי הַהֶבֶל הוּא מְלַבֵּן וּמְזָרֵז הַוָּלָד כַּנַּ''ל וְזֶה בְּחִינַת: ''הֶבֶל הַיּפִי'', כִּי הַיּפִי הוּא כְּפִי הַהֶבֶל כַּנַּ''ל וְעַל כֵּן מִי שֶׁחוֹמֵד יפִי הַנָּשִׁים נִמְצָא שֶׁמְּקַבֵּל בְּחִינַת הֶפְסֵק הַנְּשִׁימָה וְעַל כֵּן הוּא בְּהֶפֶך מֵ עֲשִׁירוּת שֶׁהוּא בְּחִינַת אֲרִיכוּת הַנְּשִׁימָה כִּי  כָּל מִינֵי עֲשִׁירוּת דְּהַיְנוּ כָּל מִינֵי דָּגָן, וְכָל הָאִילָנוֹת וַעֲשָׂבִים, וְכָל מִינֵי מַתָּכוֹת הֵם רַק עַל יְדֵי גְּשָׁמִים וְכֵן כָּל הָאוֹצָרוֹת הֵם עַל יְדֵי גְּשָׁמִים כְּמוֹ שֶׁכָּתוּב (דְּבָרִים כ''ח) : ''יִפְתַּח ה לְך אֶת אוֹצָרוֹ הַטּוֹב לָתֵת מְטַר אַרְצְך'' וְכוּ וְ הַגְּשָׁמִים הֵם מִבְּחִינַת הַנְּשִׁימָה שֶׁמַּכְנִיסִין וּמְקַבְּלִין אֲוִיר מִן הַחוּץ כְּמוֹ שֶׁכָּתוּב (אִיּוֹב ל''ז) : ''מִנִּשְׁמַת אֵל יִתֶּן קָרַח וְרחַב מַיִם בְּמוּצָק'' וְזֶה בְּחִינַת (מִשְׁלֵי י''ח) : ''הוֹן עָשִׁיר קִרְיַת עֻזּוֹ'' הַיְנוּ שֶׁהָעֲשִׁירוּת הוּא עַל יְדֵי בְּחִינַת הַנְּשִׁימָה שֶׁהוּא אֲוִיר הַקַּר שֶׁמְּקַבְּלִין בְּכָל רֶגַע מִן הַחוּץ כַּנַּ''ל וְזֶהוּ קִרְיַת עֻזּוֹ, בְּחִינַת: ''גֶּשֶׁם מִטְרוֹת עֻזּוֹ'' (אִיּוֹב ל''ז) וְזֶה שֶׁכָּתוּב (יִרְמְיָה י''ד) : ''הֲיֵשׁ בְּהַבְלֵי הַגּוֹיִם מַגְשִׁמִים'' כִּי בְּהַבְלֵי הַגּוֹיִם שֶׁהֵם בְּחִינַת הֶפְסֵק הַנְּשִׁימָה, בְּחִינַת הֶבֶל הַיּפִי הַנַּ''ל אֵין שָׁם בְּחִינַת גְּשָׁמִים כִּי  גְּשָׁמִים הֵם רַק עַל יְדֵי הַנְּשִׁימָה כַּנַּ''ל וְזֶה בְּחִינַת (מִשְׁלֵי י''ג) : ''הוֹן מֵהֶבֶל יִמְעַט'' עַל יְדֵי הֶבֶל הַנַּ''ל, נִתְמַעֵט הַהוֹן וְזֶה בְּחִינַת (שָׁם י''ז) ''וְקַר רוּחַ אִישׁ תְּבוּנָה'' עַל יְדֵי קר רוּחַ, שֶׁהוּא רוּחַ הַקַּר שֶׁל הַנְּשִׁימָה עַל יְדֵי זֶה זוֹכִין לַהִתְבּוֹנְנוּת הַנַּ''ל, שֶׁבָּא עַל יְדֵי עֲשִׁירוּת כַּנַּ''ל וְזֶה בְּחִינַת (אִיּוֹב ל''ב) : ''וְנִשְׁמַת שַׁדַּי תְּבִינֵם'' כִּי  עִקַּר הַהִתְבּוֹנְנוּת עַל יְדֵי הַנְּשִׁימָה, בְּחִינַת קַר רוּחַ כַּנַּ''ל כִּי  עִקַּר תִּקּוּן הַשֵּׂכֶל, הוּא עַל יְדֵי הַנְּשִׁימָה כִּי  עִקַּר הַשֵּׂכֶל שֶׁיִּהְיֶה עַל תִּקּוּנוֹ, שֶׁיּוּכַל לְהִתְבּוֹנֵן הוּא עַל יְדֵי הַשְּׁמָנִים שֶׁבַּגּוּף כִּי הַשֵּׂכֶל הוּא כְּמוֹ נֵר הַדּוֹלֵק כִּי הוּא דּוֹלֵק עַל יְדֵי הַשְּׁמָנִים שֶׁנִּמְשָׁכִין אֵלָיו וְהֵם כְּמוֹ שֶׁמֶן שֶׁנִּמְשָׁך אֶל פְּתִילָה הַדּוֹלֶקֶת וּכְשֶׁאֵין שְׁמָנִים בַּגּוּף, אֵין הַשֵּׂכֶל יָכוֹל לִדְלק בְּהִתְבּוֹנְנוּת וּמִזֶּה בָּאִים מְשֻׁגָּעִים עַל יְדֵי שֶׁנִּתְיַבְּשִׁין לֵחוֹת הַגּוּף וְעַל יְדֵי זֶה נִתְקַלְקֵל הַמּחַ, עַל יְדֵי שֶׁאֵין לוֹ שְׁמָנִים לִדְלק וְ כָל הַלֵּחוֹת וְהַשְּׁמָנִים שֶׁבַּגּוּף הֵם עַל יְדֵי הַנְּשִׁימָה כִּי אִלְמָלֵא כַּנְפֵי רֵאָה דְּנָשְׁבִין עַל לִבָּא הֲוֵי לִבָּא אוֹקֵד כָּל גּוּפָא (תִּקּוּן י''ג דַּף כ''ז:) נִמְצָא  שֶׁעִקַּר קִיּוּם שַׁמְנוּנִית וְלֵחוֹת שֶׁבַּגּוּף הוּא עַל יְדֵי הַנְּשִׁימָה שֶׁמְּקַבֶּלֶת הָרֵאָה רוּחַ קַר מִבַּחוּץ לְקָרֵר הַלֵּב וְעַל יְדֵי זֶה קִיּוּם הַשֵּׂכֶל שֶׁיּוּכַל לִדְלק בְּהִתְבּוֹנְנוּת כַּנַּ''ל וְזֶה בְּחִינַת (מִשְׁלֵי כ) : ''נֵר ה נִשְׁמַת אָדָם'' שֶׁ עִקַּר קִיּוּם וְתִקּוּן נֵר ה שֶׁהוּא הַשֵּׂכֶל הוּא עַל יְדֵי הַנְּשִׁימָה כַּנַּ''ל נִמְצָא שֶׁעַל יְדֵי יִרְאָה זוֹכִין לַאֲרִיכוּת יָמִים שֶׁעַל יְדֵי זֶה נִמְשָׁך הָעֲשִׁירוּת שֶׁעַל יָדוֹ בָּאִים לְהִתְבּוֹנְנוּת כַּנַּ''ל ד. וּ שְׁלֵמוּת הַיִּרְאָה, הִיא בִּבְחִינַת שָׁלֹשׁ קַוִּין בְּחִינַת מוֹרָא שָׁמַיִם וּמוֹרָא רַבָּך, וּמוֹרָא אָב וָאֵם וּכְשֶׁיֵּשׁ חֲכַם הַדּוֹר שֶׁזּוֹכֶה לְתַלְמִידִים הֲגוּנִים, וּלְבָנִים הֲגוּנִים אֲזַי הַיִּרְאָה בִּשְׁלֵמוּת כִּי יִרְאַת הֶחָכָם וְהָרַב שֶׁבַּדּוֹר, הוּא בְּחִינַת מוֹרָא שָׁמַיִם וְהַתַּלְמִידִים, יֵשׁ לָהֶם יִרְאַת הָרַב בְּחִינַת מוֹרָא רַבָּך וְהַבָּנִים, יֵשׁ לָהֶם מוֹרָא אָב וָאֵם שֶׁעַל יְדֵי שָׁלֹשׁ יִרְאוֹת אֵלּוּ, הַיִּרְאָה בִּשְׁלֵמוּת. וּבְחִינַת יִרְאָה שֶׁל כָּל אֶחָד מֵהַשָּׁלֹשׁ הַנַּ''ל צָרִיך שֶׁיִּהְיֶה כָּלוּל מִשָּׁלֹשׁ שָׁלֹשׁ דְּהַיְנוּ מוֹרָא שֶׁל הָרַב, שֶׁהוּא מוֹרָא שָׁמַיִם צָרִיך שֶׁיִּהְיֶה כָּלוּל בְּכָל הַ תְּלָת מחִין חָכְמָה בִּינָה דַּעַת כִּי  עִקַּר יִרְאָתוֹ שֶׁל הָרַב הוּא עַל יְדֵי הִתְבּוֹנְנוּת גְּדֻלַּת הַבּוֹרֵא יִתְבָּרַך שְׁמוֹ שֶׁחוֹקֵר וְדוֹרֵשׁ בְּשִׂכְלוֹ נִמְצָא שֶׁיִּרְאָתוֹ עַל יְדֵי הַשֵּׂכֶל עַל כֵּן צָרִיך שֶׁתִּהְיֶה הַיִּרְאָה מְלֵאָה בְּכָל הַשְּׁלֹשָׁה מחִין בְּחָכְמָתוֹ וּבִינָתוֹ וְדַעְתּוֹ כֻּלָּם יִהְיוּ מְלֵאִים מִיִּרְאַת הַשֵּׁם. וְיִרְאַת הַתַּלְמִיד, דְּהַיְנוּ מוֹרָא רַבָּך שֶׁהוּא עַל יְדֵי הַלִּמּוּד שֶׁמְּקַבֵּל מֵהָרַב צְרִיכָה שֶׁתִּהְיֶה נִמְשֶׁכֶת בְּכָל חֶלְקֵי הַלִּמּוּד שֶׁהוּא גַּם כֵּן בְּחִינַת שָׁלֹשׁ קַוִּין הַיְנוּ בְּחִינַת אוֹרַיְתָא תְּלִיתָאָה (שַׁבָּת פ''ח). וְיִרְאַת הַבֵּן, שֶׁהוּא מוֹרָא אָב וָאֵם צָרִיך לְהַמְשִׁיכָהּ בִּבְחִינַת נַחֲלַת אָבוֹת בְּחִינַת (מִשְׁלֵי י''ט) : ''בַּיִת וָהוֹן נַחֲלַת אָבוֹת'' וְצָרִיך שֶׁתִּתְפַּשֵּׁט הַיִּרְאָה עַל כָּל חֶלְקֵי עֲשִׁירוּת, שֶׁהֵם נַחֲלַת אָבוֹת כַּנַּ''ל (בָּבָא מְצִיעָא מ''ב) : לְעוֹלָם יְשַׁלֵּשׁ אָדָם מָעוֹתָיו שְׁלִישׁ בִּפְרַקְמַטְיָא, וּשְׁלִישׁ בְּקַרְקַע, וּשְׁלִישׁ בְּיָדוֹ וּשְׁלֹשָׁה חֲלָקִים אֵלּוּ שֶׁיֵּשׁ בַּעֲשִׁירוּת הֵם כְּנֶגֶד שְׁלֹשָׁה פְּעָמִים עֲשִׁירוּת שֶׁנִּזְכָּר בַּתּוֹרָה כִּי  בְּכָל הַתּוֹרָה כֻּלָּה לא נִזְכָּר עֲשִׁירוּת, כִּי אִם שָׁלֹשׁ פְּעָמִים אֵלּוּ (בְּרֵאשִׁית י''ד) : ''וְלא תֹאמַר אֲנִי הֶעֱשַׁרְתִּי אֶת אַבְרָם'' (שָׁם ל''א) ''כִּי כָל הָעשֶׁר אֲשֶׁר הִצִּיל אֱלקִים'' וְכוּ וְאֵצֶל שְׁקָלִים, כְּמוֹ שֶׁכָּתוּב (שְׁמוֹת ל) : ''הֶעָשִׁיר לא יַרְבֶּה'' כִּי שְׁלִישׁ שֶׁבִּפְרַקְמַטְיָא, הוּא כְּנֶגֶד הָעֲשִׁירוּת שֶׁנִּזְכָּר אֵצֶל סְדוֹם כִּי בִּסְדוֹם כְּתִיב, (אִיּוֹב כ''ח) : ''הַנִּשְׁכָּחִים מִנִּי רָגֶל'' (עיין סנהדרין ק''ט) כִּי הֵם רָצוּ לְבַטֵּל הַ מַּשָּׂא וּמַתָּן, שֶׁהוּא בְּחִינַת רֶגֶל כְּמוֹ שֶׁכָּתוּב (דְּבָרִים ל''ג) : ''שְׂמַח זְבֻלוּן בְּצֵאתֶך'' עַל כֵּן צָרִיך דַּוְקָא מַשָּׂא וּמַתָּן וְזֶהוּ, שְׁלִישׁ שֶׁבִּפְרַקְמַטְיָא. וּשְׁלִישׁ שֶׁבְּקַרְקַע, הוּא כְּנֶגֶד הָעֲשִׁירוּת שֶׁנִּזְכָּר אֵצֶל רָחֵל וְלֵאָה כִּי בֶּאֱמֶת  עִקַּר הָעֲשִׁירוּת, הוּא רַק בִּשְׁבִיל הִתְבּוֹנְנוּת אֲבָל בְּלא זֶה הָעֲשִׁירוּת הוּא רַק בִּשְׁבִיל נָשִׁים, וּקְטַנֵּי הַדַּעַת כְּמוֹתָן וְזֶהוּ שֶׁאָמְרוּ: ''כִּי כָל הָעשֶׁר אֲשֶׁר הִצִּיל אֱלקִים מֵאָבִינוּ לָנוּ הוּא וּלְבָנֵינוּ'' הַיְנוּ שֶׁכָּל הָעֲשִׁירוּת הוּא רַק בִּשְׁבִיל נָשִׁים וּקְטַנֵּי הַדַּעַת כָּמוֹנוּ אֲבָל אַתָּה, ''וְעַתָּה כּל אֲשֶׁר אָמַר אֵלֶיך אֱלקִים עֲשֵׂה'' דְּהַיְנוּ שֶׁאַתָּה צָרִיך לְהָעֲשִׁירוּת בִּשְׁבִיל הִתְבּוֹנְנוּת בִּגְדֻלַּת ה וּכְנֶגֶד זֶה הוּא בְּחִינַת שְׁלִישׁ שֶׁבְּ קַרְקַע, בְּחִינַת (סַנְהֶדְרִין ע''ד:) : אִשָּׁה קַרְקַע עוֹלָם. וּשְׁלִישׁ בְּיָדוֹ, הוּא כְּנֶגֶד הָעֲשִׁירוּת שֶׁאֵצֶל שְׁקָלִים שֶׁנֶּאֱמַר שָׁם : ''לְכַפֵּר עַל נַפְשׁתֵיכֶם'' בְּחִינַת (אִיּוֹב י''ב) : ''אֲשֶׁר בְּיָדוֹ נֶפֶשׁ כָּל חָי וְרוּחַ כָּל בְּשַׂר אִישׁ'' ה. וְהִתְגַּלּוּת הַיִּרְאָה, הוּא עַל יְדֵי פְּקִידוּת עֲקָרוֹת כִּי עַל יְדֵי לֵדָה נִתְגַּלֶּה יִרְאָה, בְּחִינַת (תְּהִלִּים מ''ח) : ''רְעָדָה אֲחָזָתַם שָׁם חִיל כַּיּוֹלֵדָה'' כִּי  עַל יְדֵי הַלֵּדָה יוֹצְאִין דָּמִים וּגְבוּרוֹת שֶׁהֵן בְּחִינַת יִרְאָה וּבִפְרָט  כְּשֶׁנִּפְקְדָה עֲקָרָה שֶׁהָיוּ הַדָּמִים וְהַגְּבוּרוֹת נֶעֱצָרִין כָּל כָּך עַד עַתָּה עַל כֵּן אַחַר כָּך כְּשֶׁיּוֹצְאִין, נִתְגַּלֶּה הַיִּרְאָה בְּיוֹתֵר וּ כְפִי הַלֵּדָה, כֵּן הִתְגַּלּוּת הַיִּרְאָה כִּי  כְּשֶׁנִּפְקְדָה עֲקָרָה אַחַת, נִתְגַּלָּה יִרְאָה וּכְשֶׁנִּפְקְדוּ הַרְבֵּה עֲקָרוֹת, נִתְגַּלָּה הַיִּרְאָה בְּיוֹתֵר וְזֶה בְּחִינַת: ''חִיל כַּיּוֹלֵדָה'' כְּפִי הַלֵּדָה כֵּן הִתְגַּלּוּת הַיִּרְאָה (ראשׁ הַשָּׁנָה י''א) שֶׁהוּא תֹקֶף הִתְגַּלּוּת הַיִּרְאָה מְאד, בְּחִינַת: ''פַּחַד יִצְחָק'' (בראשית ל''א) כִּי כְּשֶׁנִּפְקְדָה שָׂרָה, נִפְקְדוּ כַּמָּה עֲקָרוֹת עִמָּהּ, כְּמוֹ שֶׁאָמְרוּ רַבּוֹתֵינוּ זַ''ל (מִדְּרָשׁ רַבָּה בְּרֵאשִׁית פָּרָשָׁה נ''ג) וְזֶה בְּחִינַת (בְּרֵאשִׁית כ''א) : ''כִּי יָלַדְתִּי בֵּן לִזְקֻנָיו'' כִּי עַל יְדֵי לֵדַת יִצְחָק, שֶׁהוּא הִתְגַּלּוּת הַיִּרְאָה עַל יְדֵי זֶה נִמְשָׁך אֲרִיכוּת יָמִים, בְּחִינַת זָקֵן כַּנַּ''ל בִּבְחִינַת: ''יִרְאַת ה תּוֹסִיף יָמִים'' כַּנַּ''ל ו. וּ פְקִידוּת עֲקָרוֹת נַעֲשֶׂה עַל יְדֵי שֶׁמְּעוֹרְרִין אֶת בְּנֵי אָדָם מִשְּׁנָתָם כִּי  יֵשׁ בְּנֵי אָדָם שֶׁיְּשֵׁנִים אֶת יְמֵיהֶם וְאַף שֶׁנִּדְמֶה לְהָעוֹלָם שֶׁהֵם עוֹבְדִים אֶת הַשֵּׁם, וְעוֹסְקִים בְּתוֹרָה וּבִתְפִלָּה אַף עַל פִּי כֵן כָּל עֲבוֹדָתָם אֵין לְהַשֵּׁם יִתְבָּרַך נַחַת מֵהֶם כִּי נִשְׁאָר כָּל עֲבוֹדָתָם לְמַטָּה, וְאֵין יָכוֹל לְהִתְרוֹמֵם וּלְהִתְעַלּוֹת לְמַעְלָה כִּי  עִקַּר הַחִיּוּת הוּא הַשֵּׂכֶל, כְּמוֹ שֶׁכָּתוּב (קהֶלֶת ז) : ''הַחָכְמָה תְּחַיֶּה אֶת בָּעָלֶיהָ'' וּ כְשֶׁהָעֲבוֹדָה הִיא עִם שֵׂכֶל, מְשִׂימִין בָּהּ חִיּוּת שֶׁתּוּכַל לְהִתְעַלּוֹת אֲבָל  כְּשֶׁנּוֹפֵל לִבְחִינַת מחִין דְּקַטְנוּת, בְּחִינַת שֵׁנָה אֵין יָכוֹל לְהִתְעַלּוֹת לְמַעְלָה וְ יֵשׁ שֶׁנָּפְלוּ לִבְחִינַת שֵׁנָה, עַל יְדֵי תַּאֲווֹת וּמַעֲשִׂים רָעִים וְיֵשׁ שֶׁהֵם אֲנָשִׁים כְּשֵׁרִים וְיָפִים רַק שֶׁנְּפִילָתָם הוּא עַל יְדֵי אֲכִילָה כִּי  לִפְעָמִים כְּשֶׁאוֹכֵל הָאָדָם מַאֲכָל שֶׁלּא נִתְבָּרֵר עֲדַיִן לְמַאֲכַל אָדָם עַל יְדֵי זֶה נוֹפֵל מחוֹ לִבְחִינַת שֵׁנָה כִּי כְּמוֹ שֶׁ בְּגַשְׁמִיּוּת יֵשׁ מַאֲכָלִים שֶׁמַּרְבִּים שֵׁנָה, וְיֵשׁ שֶׁמְּמַעֲטִים שֵׁנָה כְּמוֹ כֵן  בְּרוּחָנִיּוּת יֵשׁ מַאֲכָלִים שֶׁלּא נִתְבָּרְרוּ, שֶׁמַּפִּילִין לִבְחִינוֹת שֵׁנָה וּ כְשֶׁאוֹכֵל בִּקְדֻשָּׁה וּבְטָהֳרָה, אֲזַי הוּא בְּחִינַת: ''לֶחֶם הַפָּנִים'' (שמות לה) כִּי הַ שֵּׂכֶל הוּא הַפָּנִים, כְּמוֹ שֶׁכָּתוּב (קהֶלֶת ח) : ''חָכְמַת אָדָם תָּאִיר פָּנָיו'' אֲבָל  כְּשֶׁאֵין אֲכִילָתוֹ בִּקְדֻשָּׁה, אֲזַי אוֹבֵד פָּנָיו, הַיְנוּ הַשֵּׂכֶל וְנוֹפֵל לִבְחִינַת שֵׁנָה כִּי  עִקַּר הַמַּאֲכָל הוּא לְהַחֲיוֹת הַלֵּב, כְּמוֹ שֶׁכָּתוּב (רוּת ג) : ''וַיּאכַל וַיֵּשְׁתְּ וַיִּיטַב לִבּוֹ'' וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מִדְּרָשׁ רַבָּה בְּרֵאשִׁית פָּרָשָׁה מ''ח) : פִּתָּא סַעֲדָא דְּלִבָּא וּ כְשֶׁאֵין הַמַּאֲכָל מְברָר, וְאֵין אוֹכֵל אוֹתוֹ בִּקְדֻשָּׁה אֲזַי מֵבִיא רעַ אֶל הַלֵּב וְ עַל יְדֵי רעַ הַלֵּב, נִתְקַלְקֵל הַפָּנִים, כְּמוֹ שֶׁכָּתוּב (נְחֶמְיָה ב) ''מַדּוּעַ פָּנֶיך רָעִים, אֵין זֶה כִּי אִם רעַ לֵב'' וְכֵן לְהֵפֶך, בַּקָּשַׁת הַפָּנִים דְּהַיְנוּ שֶׁיַּחֲזר וִיבַקֵּשׁ פָּנָיו הוּא תָּלוּי בְּתִקּוּן הַלֵּב, כְּמוֹ שֶׁכָּתוּב (תְּהִלִּים כ''ז) : ''לְך אָמַר לִבִּי בַּקְּשׁוּ פָנַי'' וְעַל כֵּן לִפְעָמִים עַל יְדֵי מַאֲכָל שֶׁאֵין מְברָר, שֶׁעַל יָדוֹ נִתְקַלְקֵל הַלֵּב עַל יְדֵי זֶה אוֹבֵד הַפָּנִים, וְנוֹפֵל לִבְחִינַת שֵׁנָה וְ צָרִיך לְעוֹרְרוֹ מִשְּׁנָתוֹ וְ אִי אֶפְשָׁר לְעוֹרְרוֹ, כִּי אִם כְּשֶׁמִּתְעוֹרֵר מֵעַצְמוֹ כִּי צָרִיך אִתְעָרוּתָא דִּלְתַתָּא רַק,  כְּשֶׁמִּתְעוֹרֵר מֵעַצְמוֹ אִם לא הָיוּ מְעוֹרְרִין אוֹתוֹ, הָיָה נִשְׁאָר יָשֵׁן יוֹתֵר עַל כֵּן צָרִיך תֵּכֶף כְּשֶׁמִּתְעוֹרֵר, לְהַרְאוֹת לוֹ פָּנָיו וּלְהַלְבִּישׁ אוֹתוֹ בְּפָנָיו שֶׁנִּסְתַּלֵּק מִמֶּנּוּ בִּשְׁעַת שֵׁנָה וְזֶהוּ בְּחִינַת הִתְעוֹרְרוּת הַשֵּׁנָה וּ כְשֶׁרוֹצִין לְהַרְאוֹת לוֹ פָּנָיו, וּלְעוֹרְרוֹ מִשְּׁנָתוֹ צְרִיכִין לְהַלְבִּישׁ לוֹ אֶת הַפָּנִים בְּסִפּוּרֵי מַעֲשִׂיּוֹת כִּי יֵשׁ  שִׁבְעִים פָּנִים לַתּוֹרָה וְהֵם בְּחִינַת שִׁבְעִים שָׁנִים כִּי כָּל אֶחָד מְשֻׁנֶּה מֵחֲבֵרוֹ וּ צְרִיכִין לְהַלְבִּישׁ אֶת הַפָּנִים דַּוְקָא, מֵחֲמַת שְׁלֹשָׁה טְעָמִים א כִּי  כְּמוֹ שֶׁמְּרַפְּאִין אֶת הָעִוֵּר צְרִיכִין לְסָגְרוֹ, שֶׁלּא יִרְאֶה אֶת הָאוֹר פִּתְאם וּצְרִיכִין לְצַמְצֵם לוֹ אֶת הָאוֹר, כְּדֵי שֶׁלּא יַזִּיק לוֹ מַה שֶּׁיִּרְאֶה פִּתְאם כְּמוֹ כֵן לָזֶה שֶׁהָיָה בְּשֵׁנָה וּבְחֹשֶׁך זְמַן רַב כְּשֶׁרוֹצִין לְהַרְאוֹת לוֹ פָּנָיו וּלְעוֹרְרוֹ צְרִיכִין לְהַלְבִּישׁ לוֹ אֶת הַפָּנִים בְּסִפּוּרֵי מַעֲשִׂיּוֹת כְּדֵי שֶׁלּא יַזִּיק לוֹ פִּתְאם הָאוֹר וְזֶה בְּחִינַת (תְּהִלִּים י''ז) : ''אֲנִי בְּצֶדֶק אֶחֱזֶה פָנֶיך''  צֶדֶק, הוּא בְּחִינַת לְבוּשִׁין, בְּחִינַת (אִיּוֹב כ''ט) : ''צֶדֶק לָבַשְׁתִּי'' אֲזַי: ''אֶשְׂבְּעָה בְהָקִיץ תְּמוּנָתֶך'' כִּי  אָז יָכוֹל לִרְאוֹת אַחַר כָּך בְּהָקִיץ דְּהַיְנוּ כְּשֶׁמְּקִיצִין וּמְעוֹרְרִין אוֹתוֹ מֵהַשֵּׁנָה כִּי לא יַזִּיק לוֹ הָאוֹר פִּתְאם כַּנַּ''ל וְהַטַּעַם הַשֵּׁנִי, כִּי  צָרִיך לְהַלְבִּישׁ, כְּדֵי שֶׁלּא יִתְאַחֲזוּ הַחִיצוֹנִים בּוֹ. וְהַטַּעַם הַשְּׁלִישִׁי, כִּי  הַחִיצוֹנִים הָאוֹחֲזִין בּוֹ, לא יַנִּיחוּ אוֹתוֹ לָצֵאת עַל כֵּן צָרִיך לְהַלְבִּישׁ אֶת פָּנָיו, כְּדֵי לְשַׁנּוֹתוֹ שֶׁלּא יִהְיוּ מַכִּירִין בּוֹ בִּבְחִינַת (אִיּוֹב י''ד) : ''מְשַׁנֶּה פָנָיו וַתְּשַׁלְּחֵהוּ''. וְיֵשׁ כַּמָּה בְּחִינוֹת, בָּזֶה שֶׁמַּלְבִּישִׁין אֶת הַפָּנִים כִּי יֵשׁ שֶׁמַּלְבִּישִׁין אֶת הַפָּנִים שֶׁלּוֹ, בְּסִפּוּר מַעֲשֶׂה וְיֵשׁ שֶׁאִי אֶפְשָׁר לְעוֹרְרוֹ בַּפָּנִים שֶׁלּוֹ וְצָרִיך לְהַרְאוֹת לוֹ פָּנִים גָּבוֹהַּ וְלִפְעָמִים מַלְבִּישִׁין גַּם כֵּן בְּדִבְרֵי תּוֹרָה דְּהַיְנוּ שֶׁאוֹמְרִים תּוֹרָה גָּבוֹהַּ וְאִי אֶפְשָׁר לְאָמְרָהּ כָּך כְּמוֹת שֶׁהִיא וּמַלְבִּישִׁין אוֹתָהּ בְּתוֹרָה נְמוּכָה וּקְטַנָּה מִמֶּנָּה (חֲבַקּוּק ג) : ''ה פָּעָלְך בְּקֶרֶב שָׁנִים חַיֵּיהוּ''  חַיֵּיהוּ, פֵּרֵשׁ רַשִׁ''י: עוֹרְרֵהוּ וְזֶהוּ: פָּעָלְך, הַיְנוּ סִפּוּרֵי מַעֲשִׂיּוֹת בְּקֶרֶב שָׁנִים, הַיְנוּ בְּחִינַת מַעֲשִׂיּוֹת שֶׁל הַשִּׁבְעִים פָּנִים, שֶׁהֵם שִׁבְעִים שָׁנִים כַּנַּ''ל (עיין זוהר נשא קל''ח ובס קול ברמה שם ועיין זוהר בראשית ז: ובזוהר בשלח מ''ה ובפיהרמ''ז שם) הַיְנוּ שֶׁמְּעוֹרְרִין אוֹתוֹ עַל יְדֵי סִפּוּרֵי מַעֲשִׂיּוֹת, שֶׁהֵן בְּקֶרֶב שָׁנִים הַיְנוּ הַמַּעֲשִׂיּוֹת שֶׁל הַשִּׁבְעִים פָּנִים כַּנַּ''ל. אֲבָל  יֵשׁ שֶׁנָּפַל מִכָּל הַשִּׁבְעִים פָּנִים עַד שֶׁאִי אֶפְשָׁר לְעוֹרְרוֹ בְּשׁוּם פָּנִים כִּי אִם עַל יְדֵי סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת שֶׁכָּל הַשִּׁבְעִים פָּנִים, שִׁבְעִים שָׁנִים, מְקַבְּלִין חִיּוּת מִשָּׁם וְזֶה בְּחִינַת  עַתִּיק, בְּחִינַת זָקֵן, בְּחִינַת הַדְרַת פָּנִים (עיין שבת קנב) שֶׁכָּל הַשִּׁבְעִים פָּנִים מְקַבְּלִין חִיּוּת וְהִדּוּר מִשָּׁם (שמות לד, בבר יד) כִּי הַלּוֹמֵד אֶת תַּלְמִידוֹ הֲלָכָה אַחַת, הוּא עוֹשֶׂה עִמּוֹ חֶסֶד כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (כְּתֻבּוֹת צ''ו) כָּל הַמּוֹנֵעַ תַּלְמִידוֹ מִלְּשַׁמְּשׁוֹ, כְּאִלּוּ מוֹנֵעַ מִמֶּנּוּ חֶסֶד וְ שִׁמּוּשׁ חֲכָמִים זֶה בְּחִינַת הֲלָכוֹת שֶׁהַתַּלְמִיד מְקַבֵּל מֵהָרַב נִמְצָא שֶׁמַּה שֶּׁהָרַב לוֹמֵד עִם תַּלְמִידוֹ, זֶה בְּחִינַת חֶסֶד וְעַל כֵּן כְּשֶׁמְּעוֹרְרוֹ עִם אֵיזֶה פָּנִים שֶׁל הַשִּׁבְעִים פָּנִים, שֶׁמַּלְבִּישׁ אוֹתוֹ בִּבְחִינַת ''ה פָּעָלְך בְּקֶרֶב שָׁנִים חַיֵּיהוּ'' כַּנַּ''ל הוּא בְּחִינַת חֶסֶד סְתָם אֲבָל כְּשֶׁמְּעוֹרְרוֹ עַל יְדֵי סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת הוּא בְּחִינַת וְרַב חֶסֶד (עיין זוהר נשא קמ:) כִּי כָּל הַפָּנִים וְכָל הַחֲסָדִים מְקַבְּלִין מִשָּׁם ז. וּ כְשֶׁעוֹסֵק לְעוֹרֵר בְּנֵי אָדָם הוּא צָרִיך לִשְׁמר עַצְמוֹ מִתַּלְמִידִים שֶׁאֵינָם הֲגוּנִים כְּדֵי שֶׁלּא יְהֵא נִדְבָּק בּוֹ מֵהָרַע שֶׁלָּהֶם, שֶׁלּא יַזִּיק לוֹ כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (חֻלִּין קל''ג) : כָּל הַמְלַמֵּד לְתַלְמִיד שֶׁאֵינוֹ הָגוּן וְכוּ וְכֵן אָסְרוּ חֲכָמֵינוּ, זִכְרוֹנָם לִבְרָכָה (שַׁבָּת ק''ח) : לִכְתּב עַל עוֹר בְּהֵמָה טְמֵאָה שֶׁנֶּאֱמַר: ''לְמַעַן תִּהְיֶה תּוֹרַת ה בְּפִיך'' מִן הַמֻּתָּר לְפִיך וּ כְשֶׁלּוֹמֵד עִם אַחֵר, הוּא בְּחִינַת כְּתִיבָה כִּי  הַלָּשׁוֹן הוּא בְּחִינַת (תְּהִלִּים מ''ה) : ''לְשׁוֹנִי עֵט סוֹפֵר מָהִיר'' שֶׁנֶּחֱקָק וְנִכְתָּב עַל לֵב הַתַּלְמִיד כְּמוֹ שֶׁכָּתוּב (מִשְׁלֵי ג) : ''כָּתְבֵם עַל לוּחַ לִבֶּך'' וְעַל כֵּן צָרִיך שֶׁלּא יִהְיוּ דְּבָרָיו נִכְתָּבִין עַל בְּחִינַת עוֹר בְּהֵמָה טְמֵאָה הַיְנוּ תַּלְמִיד שֶׁאֵינוֹ הָגוּן אַך  אִי אֶפְשָׁר לְבָשָׂר וָדָם לִהְיוֹת נִשְׁמָר בְּעַצְמוֹ שֶׁלּא יִשְׁמְעוּ תַּלְמִידִים שֶׁאֵינָם הֲגוּנִים מִמֶּנּוּ וְלָזֶה צָרִיך שֶׁיִּהְיֶה לִמּוּדוֹ, לִלְמד וּלְלַמֵּד וְלִשְׁמר וְלַעֲשׂוֹת דְּהַיְנוּ שֶׁעַל יְדֵי לִמּוּדוֹ עִם תַּלְמִידוֹ, יִהְיֶה כְּאִלּוּ עֲשָׂאוֹ לַחֲבֵרוֹ וּכְאִלּוּ עֲשָׂאוֹ לְדִבְרֵי תּוֹרָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין צ''ט:) כָּל הַמְלַמֵּד בֶּן חֲבֵרוֹ תּוֹרָה, כְּאִלּוּ עֲשָׂאוֹ וְכוּ וּכְאִלּוּ עֲשָׂאוֹ לְדִבְרֵי תּוֹרָה וְכוּ וּ כְשֶׁלּוֹמֵד בְּכַוָּנָה זוֹ, אֲזַי הַשֵּׁם יִתְבָּרַך שׁוֹמֵר אוֹתוֹ שֶׁלּא יִהְיוּ דְּבָרָיו נִכְתָּבִין בְּכחַ הַזִּכָּרוֹן שֶׁל הַתַּלְמִיד שֶׁאֵינוֹ הָגוּן רַק יִהְיוּ נִשְׁכָּחִין מִמֶּנּוּ ושִׂיחָתוֹ וְסִפּוּרָיו גַּם כֵּן בִּבְחִינַת הַלִּמּוּד הַנַּ''ל דְּהַיְנוּ לִלְמד וְלַעֲשׂוֹת כַּנַּ''ל (עֲבוֹדָה זָרָה י''ט:) : שִׂיחָתָן שֶׁל תַּלְמִידֵי חֲכָמִים צְרִיכִין לִמּוּד דְּהַיְנוּ שֶׁ כָּל מַה שֶּׁצְּרִיכִין אֶל הַלִּמּוּד צְרִיכִין גַּם כֵּן אֶל שִׂיחָתוֹ שֶׁהוּא בְּחִינַת סִפּוּרֵי מַעֲשִׂיּוֹת כַּנַּ''ל וְזֶהוּ, (יְחֶזְקֵאל מ''ז) : ''וְעָלֵהוּ לִתְרוּפָה'' וְ עָלֵהוּ, זֶה בְּחִינַת שִׂיחַת תַּלְמִיד חָכָם כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שָׁם בְּעֲבוֹדָה זָרָה) : ''וְעָלֵהוּ לא יִבּל'' אֲפִלּוּ שִׂיחַת תַּלְמִיד חָכָם וְכוּ וְזֶהוּ  ''לִתְרוּפָה'' לְהַתִּיר פֶּה, הַיְנוּ בְּחִינַת: מִן הַמֻּתָּר לְפִיך כִּי כְּשֶׁשִּׂיחָתוֹ הִיא בִּבְחִינַת שִׂיחַת תַּלְמִידֵי חֲכָמִים צְרִיכִין לִמּוּד הַיְנוּ לִלְמד וּלְלַמֵּד לִשְׁמר וְלַעֲשׂוֹת כַּנַּ''ל אֲזַי נִשְׁמָר מִן תַּלְמִידִים שֶׁאֵינָם הֲגוּנִים שֶׁזֶּהוּ בְּחִינַת: מִן הַמֻּתָּר לְפִיך כַּנַּ''ל מִנַּיִן שֶׁאֵין כּוֹתְבִין וְכוּ כַּנַּ''ל. ח וְזֶה בְּחִינַת מַה שֶּׁדָּרְשׁוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין ק). עַל פָּסוּק זֶה: ''וְעָלֵהוּ לִתְרוּפָה'' לְהַתִּיר פֶּה אִלְּמִים, וּלְהַתִּיר פֶּה עֲקָרוֹת כִּי עַל יְדֵי זֶה שֶׁמְּעוֹרֵר בְּנֵי אָדָם מִשְּׁנָתָם עַל יְדֵי סִפּוּרֵי מַעֲשִׂיּוֹת שֶׁזֶּהוּ בְּחִינַת: ''וְעָלֵהוּ לִתְרוּפָה'' וְכוּ כַּנַּ''ל עַל יְדֵי זֶה נַעֲשֶׂה בְּחִינַת  לְהַתִּיר פֶּה אִלְּמִים כִּי מִקּדֶם כְּשֶׁהָיוּ בִּבְחִינַת שֵׁנָה, וְלא הָיוּ שׁוֹמְעִים הִתְעוֹרְרוּת הֶחָכָם וְלא הָיָה נִשְׁמָע לְאָזְנֵיהֶם דְּבָרָיו, כִּי זַכָּאָה מָאן דְּמַלֵּל עַל אֻדְנָא דְּשָׁמַע (זהַר תְּצַוֶּה קפ''ו:), אֲבָל הֵם הָיוּ כְּחֵרְשִׁים וְלא הָיוּ שׁוֹמְעִים כְּלָל וּמֵחֲמַת זֶה לא הָיָה אֶפְשָׁר לָהֶם לְדַבֵּר כִּי סְתָם חֶרֶשׁ הוּא שֶׁאֵינוֹ שׁוֹמֵעַ וְאֵינוֹ מְדַבֵּר (תְּרוּמוֹת פֶּרֶק א עַיֵּן שָׁם, חֲגִיגָה ב:) דְּהַיְנוּ מֵחֲמַת שֶׁאֵינוֹ שׁוֹמֵעַ אֵינוֹ יָכוֹל לְדַבֵּר וְעַכְשָׁו שֶׁמְּעוֹרְרוֹ הֶחָכָם, וְשׁוֹמֵעַ דְּבָרָיו, אֲזַי יְכוֹלִים לְדַבֵּר וְזֶה בְּחִינַת לְהַתִּיר פֶּה אִלְּמִים וְזֶה בְּחִינַת (מִשְׁלֵי ל''א) : ''פְּתַח פִּיך לְאִלֵּם'' וְעַל יְדֵי זֶה הוּא בְּחִינַת לְהַתִּיר פֶּה עֲקָרוֹת כִּי זֶה הַדִּבּוּר שֶׁהָיָה מְצֻמְצָם אֶצְלָם כָּל כָּך זֶה זְמַן רַב שֶׁהָיוּ חֵרְשִׁים וְאִלְּמִים עַכְשָׁו כְּשֶׁיּוֹצֵא הַדִּבּוּר, הוּא יוֹצֵא בְּכחַ גָּדוֹל בִּבְחִינַת (תְּהִלִּים ק''ג) ''גִבּוֹרֵי כחַ עשֵׂי דְבָרוֹ'' וְ זֶה הַכּחַ בָּא לִכְלֵי הוֹלָדָה בְּחִינַת (בְּרֵאשִׁית מ''ט) : ''כּחִי וְרֵאשִׁית אוֹנִי'' דְּהַיְנוּ בַּטְחָנֵי הַדּוֹר, שֶׁהֵם בְּחִינַת כְּלֵי הַהוֹלָדָה הֵם מְקַבְּלִין זֶה הַכּחַ, בִּבְחִינַת (יְשַׁעְיָה מ) ''וְקוֵי ה יַחֲלִיפוּ כחַ'' וְעַל כֵּן  נִקְרָאִין הַכְּלָיוֹת, בְּטוּחוֹת כִּי הַכְּלָיוֹת הֵם כְּלֵי הַהוֹלָדָה וּכְשֶׁמְּקַבְּלִין בַּטְחָנֵי הַדּוֹר, זֶה הַכּחַ שֶׁל הַדִּבּוּר הֵם מְקַבְּלִין עַל פִּי דִּין וּמִשְׁפָּט כָּל אֶחָד לְפִי בִּטְחוֹנוֹ, כֵּן מְקַבֵּל הַכּחַ וְזֶה בְּחִינַת: ''פְּתַח פִּיך לְאִלֵּם'', אֶל דִּין כָּל בְּנֵי חֲלוֹף בְּחִינַת: ''קוֵי ה יַחֲלִיפוּ כחַ'' שֶׁעַל יְדֵי פְּתַח פִּיך וְכוּ עַל יְדֵי זֶה יוֹצֵא כּחַ הַדִּבּוּר אֶל כְּלֵי הַהוֹלָדָה שֶׁהֵם הַבַּטְחָנִים, שֶׁמְּקַבְּלִין אוֹתוֹ עַל פִּי דִּין וּמִשְׁפָּט כַּנַּ''ל וְצָרִיך לִרְאוֹת, שֶׁיִּהְיוּ כְּלֵי הַדִּבּוּר סְמוּכִין וּקְרוֹבִין אֶל כְּלֵי הַהוֹלָדָה כְּדֵי שֶׁיּוּכְלוּ לְקַבֵּל כּחַ הַדִּבּוּר כַּנַּ''ל שֶׁלּא יִהְיוּ בִּבְחִינַת (יִרְמְיָה י''ב) : ''קָרוֹב אַתָּה בְּפִיהֶם וְרָחוֹק מִכִּלְיוֹתֵיהֶם'' וְ עַל כֵּן הֲוָיָה אַחַת לִכְלֵי הַדִּבּוּר וְלִכְלֵי הַהוֹלָדָה כִּי אֵלּוּ מְלֵאִים גִּידִים וַעֲצַבִּים, כְּמוֹ אֵלּוּ כִּי הֵם בְּחִינָה אַחַת כִּי עַל יְדֵי כּחַ הַדִּבּוּר, נַעֲשֶׂה הַהוֹלָדָה כַּנַּ''ל וְזֶה בְּחִינַת: ''וְעָלֵהוּ לִתְרוּפָה'' לְהַתִּיר פֶּה אִלְּמִים, וּלְהַתִּיר פֶּה עֲקָרוֹת כִּי זֶה תָּלוּי בָּזֶה כַּנַּ''ל וְזֶה בְּחִינַת  זִוּוּג הַנְּשִׁיקִין, וְזִוּוּג הַגּוּפָנִי שֶׁזִּוּוּג הַנְּשִׁיקִין, קוֹדֵם לַזִּוּוּג הַגּוּפָנִי, כַּמּוּבָא בַּכְּתָבִים כִּי עַל יְדֵי  כּחַ הַדִּבּוּר, בְּחִינַת לְהַתִּיר פֶּה אִלְמִים שֶׁהוּא בְּחִינַת זִוּוּג הַנְּשִׁיקִין עַל יְדֵי זֶה נַעֲשֶׂה זִוּוּג הַגּוּפָנִי בְּחִינַת לְהַתִּיר פֶּה עֲקָרוֹת כַּנַּ''ל וְזֶה בְּחִינַת שְׁבִירַת כְּלֵי חֶרֶס שֶׁשּׁוֹבְרִין בִּשְׁעַת הִתְקַשְּׁרוּת הַזִּוּוּגִים לְהוֹרוֹת, שֶׁעַכְשָׁו שֶׁנַּעֲשֶׂה הִתְקַשְּׁרוּת, שֶׁהוּא בִּשְׁבִיל הוֹלָדָה שֶׁהוּא בִּבְחִינַת בִּטָּחוֹן, בְּחִינַת כְּלָיוֹת, שֶׁהֵם כְּלֵי הַהוֹלָדָה כַּנַּ''ל וְזֶה בְּחִינַת (מִשְׁלֵי ל''א) : ''בָּטַח בָּהּ לֵב בַּעְלָהּ'' עַל יְדֵי זֶה נִתְבַּטֵּל וְנִשְׁבָּר בְּחִינַת הַבִּטָּחוֹן דְּסִטְרָא אָחֳרָא וְעַל זֶה שׁוֹבְרִין הַכְּלִי חֶרֶס, בִּבְחִינַת (יְשַׁעְיָה ל) : ''וַתִּבְטְחוּ בְּעשֶׁק וְנָלוֹז וְכוּ וּשְׁבָרָהּ כְּנֵבֶל יוֹצְרִים, וְלא יִמָּצֵא בִמְכִתָּתוֹ חֶרֶס'' וְכוּ כִּי הַבִּטָּחוֹן דִּקְדֻשָּׁה שֶׁנַּעֲשֶׂה עַל יְדֵי הַהִתְקַשְּׁרוּת כַּנַּ''ל הוּא לְהֵפֶך מֵהַבִּטָּחוֹן דְּסִטְרָא אָחֳרָא שֶׁהוּא בִּבְחִינַת שְׁבִירַת כְּלִי חֶרֶס כַּנַּ''ל וְגַם מְרַמְּזִין לָהֶם, שֶׁאִם לא יִתְנַהֲגוּ בִּקְדֻשָּׁה, וְיִבְגְּדוּ, חַס וְשָׁלוֹם בִּבְחִינַת הַבִּטָּחוֹן בִּבְחִינַת הַהוֹלָדָה אֲזַי יִהְיוּ בִּבְחִינַת שְׁבִירַת כְּלִי חֶרֶס שֶׁזֶּה נַעֲשֶׂה עַל יְדֵי מִבְטַח בּוֹגֵד כַּנַּ''ל וְזֶה (מִיכָה ז) : ''אַל תִּבְטְחוּ בְּאַלּוּף, מִשּׁכֶבֶת חֵיקֶך שְׁמוֹר פִּתְחֵי פִּיך'' הַיְנוּ, שֶׁאִי אֶפְשָׁר שֶׁיִּהְיֶה הַבִּטָּחוֹן, הַיְנוּ כְּלֵי הַהוֹלָדָה, סְמוּכִין אֶל הַדִּבּוּר שֶׁהוּא בְּחִינַת  אַלֻּף שֶׁהוּא רָאשֵׁי תֵּבוֹת לְהַתִּיר פֶּה אִלְּמִים וְזֶה: מִשּׁכֶבֶת חֵיקֶך הַיְנוּ שֶׁיִּהְיֶה נַעֲשֶׂה מִזֶּה הוֹלָדָה (מְלָכִים א א) : ''וְשָׁכְבָה בְּחֵיקֶך'' וְזֶה אִי אֶפְשָׁר כִּי אִם עַל יְדֵי שְׁמר פִּתְחֵי פִּיך כַּנַּ''ל וְזֶה, (אֵיכָה ג) : ''יִתֵּן בְּעָפָר פִּיהוּ אוּלַי יֵשׁ תִּקְוָה''  עָפָר, הוּא בְּחִינַת הֶעְדֵּר הַדִּבּוּר כְּמוֹ שֶׁכָּתוּב (יְשַׁעְיָה כ''ט) : ''וּמֵעָפָר תִּשַּׁח אִמְרָתֵך'' הַיְנוּ, שֶׁצָּרִיך לִיתֵּן בְּחִינַת הַדִּבּוּר, לְהַתִּיר פֶּה אִלְּמִים כַּנַּ''ל וְעַל יְדֵי זֶה בָּא כּחַ הַדִּבּוּר, לְקוֹוֵי ה, שֶׁהֵם כְּלֵי הַהוֹלָדָה כַּנַּ''ל וְזֶהוּ, אוּלַי יֵשׁ תִּקְוָה, כְּדֵי שֶׁיַּגִּיעַ הַדִּבּוּר לְקוֹוֵי ה כַּנַּ''ל וְזֶהוּ (בְּרֵאשִׁית כ''ח) : ''וְהָיָה זַרְעֲך כַּעֲפַר הָאָרֶץ'' כִּי הַהוֹלָדָה תְּלוּיָה עַל יְדֵי בְּחִינַת יִתֵּן בְּעָפָר פִּיהוּ הַנַּ''ל וְזֶה בְּחִינַת (דָּנִיֵּאל י''ב) : ''וְרַבִּים מִיְּשֵׁנֵי אַדְמַת עָפָר יָקִיצוּ'' הַיְנוּ שֶׁמְּקִיצִין וּמְעוֹרְרִין אוֹתָן מִשְּׁנָתָן כַּנַּ''ל וְזֶהוּ מִיְּשֵׁנֵי אַדְמַת עָפָר מִבְּחִינַת הֶעְדֵּר הַדִּבּוּר כַּנַּ''ל וְזֶהוּ אֵלֶּה לְחַיֵּי עוֹלָם הַיְנוּ בְּחִינַת הַדִּבּוּר, כְּמוֹ שֶׁכָּתוּב (בְּרֵאשִׁית ב) : ''וַיְהִי הָאָדָם לְנֶפֶשׁ חַיָּה'', וְתַרְגּוּמוֹ: לְרוּחַ מְמַלְּלָא הַיְנוּ בְּחִינַת לְהַתִּיר פֶּה אִלְּמִים וְאֵלֶּה לַחֲרָפוֹת וְכוּ, הַיְנוּ בְּחִינַת (תְּהִלִּים ס''ט) : ''חֶרְפָּה שָׁבְרָה לִבִּי'' בְּחִינַת  שִׁכְחָה, שְׁבִירַת הַלֵּב שֶׁהִיא בְּחִינַת שְׁבִירַת הַלּוּחוֹת, כְּמוֹ שֶׁכָּתוּב ''לוּחַ לִבֶּך'' וְ עַל יְדֵי שְׁבִירַת הַלּוּחוֹת, בָּא שִׁכְחָה כְּמוֹ שֶׁאָמְרוּ רַזַ''ל (עֵרוּבִין נ''ד) : אִלְמָלֵא לא נִשְׁתַּבְּרוּ לוּחוֹת הָרִאשׁוֹנוֹת לא הָיְתָה שִׁכְחָה הַיְנוּ שֶׁאוֹתָן שֶׁאֵינָן רְאוּיִין לְקַבֵּל, שֶׁהֵם בְּחִינַת עוֹר בְּהֵמָה טְמֵאָה נִשְׁכָּח מֵהֶם כַּנַּ''ל ט. וְזֶה בְּחִינַת שׁוֹפָר כִּי  שׁוֹפָר הוּא בְּחִינַת הִתְעוֹרְרוּת הַשֵּׁנָה כַּמּוּבָא בַּסְּפָרִים, שֶׁשּׁוֹפָר מְרַמֵּז בְּחִינַת: ''עוּרוּ יְשֵׁנִים מִתַּרְדֵּמַתְכֶם'' וְעַל יְדֵי זֶה הוּא בְּחִינַת לְהַתִּיר פֶּה אִלְּמִים, וּלְהַתִּיר פֶּה עֲקָרוֹת כַּנַּ''ל וְזֶה בְּחִינַת תְּקִיעָה שְׁבָרִים תְּרוּעָה (מִשְׁלֵי ו) ''תָּקַעְתָּ לַזָּר כַּפֶּיך נוֹקַשְׁתָּ בְּאִמְרֵי פִיך''  תְּרוּעָה, הוּא בְּחִינַת הַדִּבּוּר בְּחִינַת (מִשְׁלֵי י) : ''שִׂפְתֵי צַדִּיק יִרְעוּ רַבִּים''  שְׁבָרִים, זֶה בְּחִינַת בִּטָּחוֹן, בְּחִינַת (תְּהִלִּים קמ''ו) : ''שִׂבְרוֹ עַל ה אֱלקָיו'' בְּחִינַת כְּלֵי הוֹלָדָה, כְּמוֹ שֶׁכָּתוּב (יְשַׁעְיָה ס''ו) : ''הַאֲנִי אַשְׁבִּיר וְלא אוֹלִיד'' כִּי עַל יְדֵי הַשּׁוֹפָר, שֶׁהוּא בְּחִינַת הִתְעוֹרְרוּת הַשֵּׁנָה עַל יְדֵי זֶה הוּא בְּחִינַת לְהַתִּיר פֶּה אִלְּמִים, וּלְהַתִּיר פֶּה עֲקָרוֹת כַּנַּ''ל דְּהַיְנוּ שֶׁכּחַ הַדִּבּוּר הַיּוֹצֵא בְּכחַ מֵאֵלּוּ שֶׁנִּתְעוֹרְרוּ מִשְּׁנָתָם שֶׁמִּתְּחִלָּה הָיוּ בִּבְחִינַת הֶעְדֵּר הַדִּבּוּר, כִּי הָיוּ כְּחֵרְשִׁים וְאִלְּמִים כַּנַּ''ל וְעַכְשָׁו כְּשֶׁמְּעוֹרְרָם מִשְּׁנָתָם לְהַשֵּׁם יִתְבָּרַך עַד שֶׁשּׁוֹמְעִים הִתְעוֹרְרוּת הַחֲכַם הָאֱמֶת אֲזַי מַתְחִילִין לְדַבֵּר כַּנַּ''ל וְזֶה הַדִּבּוּר, בָּא לְתוֹך כְּלֵי הַהוֹלָדָה שֶׁהֵם בְּחִינַת בַּטְחָנֵי הַדּוֹר כַּנַּ''ל וְעַל יְדֵי זֶה נַעֲשֶׂה  פְּקִידוּת עֲקָרוֹת שֶׁזֶּהוּ בְּחִינַת ראשׁ הַשָּׁנָה, שֶׁאָז נִפְקְדָה שָׂרָה וְכוּ כַּנַּ''ל וְכָל זֶה הוּא בְּחִינַת שׁוֹפָר שֶׁתּוֹקְעִין בְּראשׁ הַשָּׁנָה בְּחִינַת תְּקִיעָה תְּרוּעָה שְׁבָרִים כַּנַּ''ל וְעַל יְדֵי פְּקִידוּת עֲקָרוֹת, נִתְגַּלֶּה יִרְאָה כַּנַּ''ל וְזֶה בְּחִינַת שׁוֹפָר, כְּמוֹ שֶׁכָּתוּב (עָמוֹס ג) : ''אִם יִתָּקַע שׁוֹפָר בְּעִיר וְעָם לא יֶחֱרָדוּ'' וְכוּ וְזֶה בְּחִינַת  שׁוֹפָר, שֶׁהוּא קָצָר מִלְּמַעְלָה וְרָחָב מִלְּמַטָּה שֶׁזֶּהוּ בְּחִינַת (תְּהִלִּים קי''ח) : ''מִן הַמֵּצַר קָרָאתִי יָהּ עָנָנִי בַּמֶּרְחַב יָהּ'' כַּמּוּבָא כִּי עַל יְדֵי הַשּׁוֹפָר, הוּא הִתְגַּלּוּת הַיִּרְאָה כַּנַּ''ל שֶׁעַל יָדָהּ זוֹכִין לַאֲרִיכוּת יָמִים דְּהַיְנוּ לְהַרְחִיב וּלְהַאֲרִיך יָמָיו בְּתוֹסְפוֹת קְדֻשָּׁה יְתֵרָה בְּכָל עֵת שֶׁזֶּהוּ בְּחִינַת קָצָר מִלְמַעְלָה וְרָחָב מִלְּמַטָּה בְּחִינַת: ''יִרְאַת ה הִיא אוֹצָרוֹ'' בְּחִינַת עֲשָׂאָהּ כְּאוֹצָר וְכוּ כַּנַּ''ל וְזֶה בְּחִינַת תִּקּוּנֵי עַתִּיק, שֶׁהוּא בְּחִינַת אֲרִיכוּת יָמִים הַנַּ''ל, בְּחִינַת זָקָן כַּנַּ''ל כִּי הַזָּקָן גַּם כֵּן קָצָר מִלְּמַעְלָה וְרָחָב מִלְּמַטָּה כַּמּוּבָא בַּכַּוָּנוֹת: שֶׁתִּקּוּנֵי דִּקְנָא הֵם בְּחִינַת ''מִן הַמֵּצַר קָרָאתִי וְכוּ עָנָנִי בַמֶּרְחַב'' וְכוּ שֶׁמִּתְּחִלָּה הִיא קְצָרָה וְאַחַר כָּך הוֹלֶכֶת וּמִתְרַחֶבֶת הַיְנוּ כַּנַּ''ל כִּי זָקָן הִיא בְּחִינַת אֲרִיכוּת יָמִים הַנַּ''ל דְּהַיְנוּ שֶׁמַּאֲרִיכִין וּמַרְחִיבִין יָמָיו בְּכָל עֵת בְּתוֹסְפוֹת קְדֻשָּׁה כַּנַּ''ל שֶׁזֶּה זוֹכִין עַל יְדֵי יִרְאָה כַּנַּ''ל שֶׁכָּל זֶה הוּא בְּחִינַת שׁוֹפָר כַּנַּ''ל נִמְצָא שֶׁעַל יְדֵי הַשּׁוֹפָר, שֶׁהוּא בְּחִינַת הִתְעוֹרְרוּת הַשֵּׁנָה וְעַל יְדֵי זֶה נַעֲשֶׂה פְּקִידוּת עֲקָרוֹת כַּנַּ''ל עַל יְדֵי זֶה נִתְגַּלֶּה יִרְאָה כַּנַּ''ל וְיִרְאָה מַכְנִיעַ אֶת הֶבֶל הַיּפִי כַּנַּ''ל וְזֶה בְּחִינַת הַהֲבָלִים שֶׁל הַשּׁוֹפָר כִּי הֵם בְּחִינַת הֶבֶל הַיּפִי כִּי  שׁוֹפָר לְשׁוֹן יפִי, בְּחִינַת שַׁפְּרוּ מַעֲשֵׂיכֶם (מִדְּרָשׁ רַבָּה, אֶמר, פָּרָשָׁה כ''ט) הַיְנוּ, שֶׁעַל יְדֵי הַהֲבָלִים שֶׁל הַשּׁוֹפָר, נִכְנָע הֶבֶל הַיּפִי כִּי שׁוֹפָר הוּא בְּחִינַת הִתְגַּלּוּת הַיִּרְאָה כַּנַּ''ל וְזֶה פֵּרוּשׁ (תַּעֲנִית כ''ג) : אָמַר רַבִּי יוֹחָנָן : כָּל יָמָיו שֶׁל אוֹתוֹ הַצַּדִּיק וְכוּ אָמַר מִי אִיכָּא דְּנָיֵם שִׁבְעִין שְׁנִין יוֹמָא חַד הֲוָה קָאָזֵל בְּארְחָא, חַזְיֵהּ לְהַהוּא גַּבְרָא דְּנָטַע חָרוּבָא, אָמַר לֵהּ מִכְדֵי חָרוּבָא עַד שִׁבְעִין שְׁנִין לָא טָעִין, פְּשִׁיטָא לָך דְּחָיִית שִׁבְעִין שְׁנִין, וְאַכְלֵת מִנֵּהּ אָמַר לֵהּ, אֲנָא עַלְמָא בְּחָרוּבָא אַשְׁכַּחְתֵּהּ, כִּי הֵיכֵי דִּשְׁתַלִי לִי אֲבָהָתִי, אֲנָא נַמִּי שְׁתַלִי לִבְנָאִי יָתִב וְקָא כָּרֵך רִפְתָּא, אַתְיָא לֵהּ שִׁינְתָא, וְנַיִם הָדְרָא עֲלֵהּ מְשׁוּנִיתָא, וְאִכְסֵי מֵעֵינָא, וְנַיִם שִׁבְעִין שְׁנִין כִּי קָם אִתְעַר, חֲזִי לְהַהוּא גַּבְרָא, דְּאָכֵל מֵהַהוּא חָרוּבָא אָמַר לֵהּ, יָדַעְתָּ מָאן שְׁתַלֵהּ לְהַהוּא חָרוּבָא, אָמַר לֵהּ אַבּוּהָּ דְּאַבָּא, אָמַר וַדַּאי נַיְמִי לִי שִׁבְעִין שְׁנִין חֲזָא לְחַמְרֵהּ דְּקָא יָלְדָה לֵהּ רַמְכֵי רַמְכֵי וְכוּ רַשִׁ''י: אוֹתוֹ הַצַּדִּיק, חוֹנִי הַמְעַגֵּל וְכוּ : אֶפְשָׁר וְכוּ, בִּתְמִיהָה: מִי אִיכָּא דְּנָיֵם שִׁבְעִין שְׁנִין, כְּלוֹמַר יֵשׁ אָדָם יָשֵׁן שִׁבְעִין שָׁנִים, בְּשֵׁנָה אַחַת: לָא טָעֵן, טְעִינָה קַמַּיְתָא: יְתִב, חוֹנִי הַמְעַגֵּל וְכוּ : אַהַדְּרָא לֵהּ מְשׁוּנִיתָא עָלְתָה סְבִיבָיו שֵׁן הַסֶּלַע: אִכְסֵי מֵעֵינָא, דֶּאֱנָשֵׁי וְלָא אַשְׁכְּחוּהוּ הָתָם. רַמְכֵי רַמְכֵי, וַלְדֵי וְלָדוֹת, מְעֻבֶּרֶת זָכָר הָיְתָה וְחָזַר וּבָא עָלֶיהָ וְהוֹלִידָה. כִּי חוֹנִי הַמְעַגֵּל הָיָה גָּדוֹל מְאד כְּמוֹ שֶׁאָמְרוּ שָׁם בְּסֻגְיָא זוֹ. דְּכַד הֲוָה עָיֵל לְבֵי מִדְרָשָׁא, כָּל קֻשְׁיָא דַּהֲווֹ לְהוֹ לְרַבָּנָן הֲוָה מְפָרֵק לְהוּ כִּי לא הָיָה שׁוּם פָּנִים שֶׁל תּוֹרָה נִסְתָּר מִמֶּנוּ וְעַל כֵּן שָׁאַל, מִי אִיכָּא דְּנָיֵם שִׁבְעִין שְׁנִין הַיְנוּ שֶׁאֵיך אֶפְשָׁר לִפּל לִבְּחִינַת שֵׁינָה מִכָּל הַשִּׁבְעִים פָּנִים כִּי אַף שֶׁאֶפְשָׁר לִפּל מִפָּנִים אֶחָד אוֹ יוֹתֵר אֲבָל אֵיך אֶפְשָׁר לִפּל מִכֻּלָּם חַזְיֵהּ לְהַהוּא גַּבְרָא דְּנָטַע חָרוּבָא, אָמַר לֵהּ, וְכוּ פְּשִׁיטָא לָך דְּחָיִית שִׁבְעִין שְׁנִין, וְאָכַלְתָּ מִנֵּהּ  חָרוּב, זֶה בְּחִינַת זָקֵן בְּחִינַת עַתִּיק כִּי  חָרוּב הוּא בְּרוֹשִׁים, שֶׁהוּא בְּחִינַת מָרְדֳּכַי כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מְגִלָּה י:) : ''תַּחַת הַנַּעֲצוּץ יַעֲלֶה בְרוֹשׁ'' זֶה מָרְדֳּכַי וּ מָרְדֳּכַי הוּא בְּחִינַת רַב חֶסֶד, כִּי הֵם בַּמִּסְפָּר הַשָּׁוֶה, שֶׁהוּא בְּחִינַת עַתִּיק הַיְנוּ שֶׁרָאָה אֶחָד שֶׁעוֹסֵק בְּסִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת שֶׁהֵם בְּחִינַת עַתִּיק כַּנַּ''ל וְשָׁאַל אוֹתוֹ: מִי פְּשִׁיטָא לָך דְּחָיִית שִׁבְעִין שְׁנִין  חָיִית, זֶה בְּחִינַת הִתְעוֹרְרוּת הַשֵּׁנָה, בְּחִינַת דִבּוּר כַּנַּ''ל הַיְנוּ, כְּלוּם בָּחַנְתָּ לְעוֹרֵר עַל יְדֵי סִפּוּרֵי מַעֲשִׂיּוֹת שֶׁל בְּקֶרֶב שָׁנִים וְאַכְלֵת מִנַּיְהוּ, הַיְנוּ בְּחִינַת מִן הַמֻּתָּר לְפִיך הַיְנוּ שֶׁיִּהְיוּ דְּבָרֶיך נִשְׁמָעִים, שֶׁיִּהְיוּ הַתַּלְמִידִים הֲגוּנִים [הַיְנוּ שֶׁשָּׁאַל אוֹתוֹ אֵיך אַתָּה עוֹסֵק לְסַפֵּר סִפּוּרֵי מַעֲשִׂיּוֹת גְּבוֹהוֹת כָּאֵלֶּה, שֶׁל שָׁנִים קַדְמוֹנִיּוֹת שֶׁמָּא יִשְׁמְעוּ תַּלְמִידִים שֶׁאֵינָם הֲגוּנִים שֶׁאֵינָם בִּבְחִינַת מִן הַמֻּתָּר לְפִיך כַּנַּ''ל וְכִי כְּבָר נִסִּיתָ וּבָחַנְתָּ לְעוֹרֵר עַל יְדֵי סִפּוּרֵי מַעֲשִׂיּוֹת שֶׁל בְּקֶרֶב שָׁנִים שֶׁהֵם בְּתוֹך הַשִּׁבְעִים שָׁנִים שֶׁהֵם בְּחִינַת הַשִּׁבְעִים פָּנִים לַתּוֹרָה וְעָלָה בְּיָדְך לְעוֹרְרָם מִשְּׁנָתָם עַל יְדֵי זֶה כִּי הִגִּיעוּ דְּבָרֶיך לְתַלְמִידִים הֲגוּנִים שֶׁהֵם בְּחִינַת מִן הַמֻּתָּר לְפִיך, בְּחִינַת וְאַכְלֵת מִנַּיְהוּ כַּנַּ''ל עַד שֶׁאַתָּה רוֹצֶה עַכְשָׁו, לַעֲסֹק עוֹד, בְּסִפּוּרֵי מַעֲשִׂיּוֹת הַגְּבוֹהִים יוֹתֵר שֶׁהֵם סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת וְאֵיך אֵין אַתָּה מִתְיָרֵא, לְסַפֵּר סִפּוּרֵי מַעֲשִׂיּוֹת גְּבוֹהִים כָּאֵלֶּה אוּלַי יִשְׁמְעוּ תַּלְמִידִים שֶׁאֵינָם הֲגוּנִים] אָמַר לֵהּ, אֲנָא עַלְמָא בְּחָרוּבָא אַשְׁכַּחְתֵּהּ הַיְנוּ שֶׁאֲפִלּוּ שֶׁאֲסַפֵּר סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת שֶׁהֵם בְּחִינַת חָרוּבִים כַּנַּ''ל אֲנִי יָכוֹל לְהָבִיא בְּחִינַת שִׁכְחָה שֶׁהַתַּלְמִידִים שֶׁאֵינָם הֲגוּנִים יִהְיֶה נִשְׁכָּח מֵהֶם כַּנַּ''ל [הַיְנוּ כְּמוֹ שֶׁמְּבאָר לְעֵיל שֶׁהַצַּדִּיק שֶׁעוֹסֵק לְעוֹרֵר הָעוֹלָם מֵהַשֵּׁנָה עַל יְדֵי סִפּוּרֵי מַעֲשִׂיּוֹת הַשֵּׁם יִתְבָּרַך שׁוֹמְרוֹ, שֶׁדְּבָרָיו יִהְיוּ נִשְׁכָּחִין מִלֵּב הַתַּלְמִידִים שֶׁאֵינָם הֲגוּנִים כַּנַּ''ל] כִּי הֵיכֵי דִּשְׁתַלִי לִי אֲבָהָתִי, אֲנָא נַמִּי שְׁתַלִי לִבְנָאִי הַיְנוּ, כְּמוֹ שֶׁהוֹלִידוּ אוֹתִי עַל יְדֵי סִפּוּרֵי מַעֲשִׂיּוֹת הַנַּ''ל בִּבְחִינַת לְהַתִּיר פֶּה אִלְּמִים, לְהַתִּיר פֶּה עֲקָרוֹת כַּנַּ''ל הָכֵי נַמִּי שְׁתַלִי לִבְנָאִי, הַיְנוּ שֶׁעַל יְדֵי זֶה גַּם כֵּן נוֹלָדִים בָּנֵינוּ עַל יְדֵי זֶה כַּנַּ''ל [פֵּרוּשׁ, שֶׁאָמַר לוֹ שֶׁהוּא מֻכְרָח לְסַפֵּר סִפּוּרֵי מַעֲשִׂיּוֹת כָּאֵלֶּה בִּשְׁבִיל פְּקִידוּת עֲקָרוֹת כִּי כְּמוֹ שֶׁאֲבוֹתַי עָסְקוּ בְּסִפּוּרֵי מַעֲשִׂיּוֹת וְעַל יְדֵי זֶה נִמְשָׁך הַהוֹלָדָה, בְּחִינַת פְּקִידוּת עֲקָרוֹת כַּנַּ''ל שֶׁעַל יְדֵי זֶה הוֹלִידוּ אוֹתִי כֵּן אֲנִי צָרִיך לְהוֹלִיד אֶת בָּנַי עַל יְדֵי זֶה, כִּי עִקַּר הַהוֹלָדָה נִמְשָׁך עַל יְדֵי סִפּוּרֵי מַעֲשִׂיּוֹת כַּנַּ''ל וְזֶהוּ, כִּי הֵיכֵי דִּשְׁתַלִי לִי אֲבָהָתִי, הָכִי נַמִּי שְׁתַלִי לִבְנָאִי כַּנַּ''ל]. כָּרֵך רִפְתָּא, אַתְיָא לֵהּ שִׁינְתָא וְנַיִם הַיְנוּ שֶׁאָכַל סְעֻדָּתוֹ, וְעַל יְדֵי הָאֲכִילָה, בָּא עָלָיו שֵׁנָה וְנַיִם הַיְנוּ, שֶׁנָּפַל לִבְחִינַת שֵׁנָה לְפִי עֵרֶך מַדְרֵגָתוֹ עַל יְדֵי הָאֲכִילָה כַּמְבאָר לְעֵיל שֶׁלִּפְעָמִים עַל יְדֵי הָאֲכִילָה יָכוֹל לִפּל לִבְחִינַת שֵׁנָה כַּנַּ''ל  הָדְרָא עֲלֵהּ מְשׁוּנִיתָא, הַיְנוּ בְּחִינַת הַסִּבּוּבִים וְהַדִּמְיוֹנוֹת שֶׁמְּחַזְּרִין וְסוֹבְבִין סָבִיב בִּשְׁעַת הַשֵּׁנָה וְלָא יְדַע בִּרְיָתָא כִּי הָעוֹלָם אֵין מַכִּירִין בְּמִי שֶׁהוּא בִּבְחִינַת שֵׁנָה כִּי נִדְמֶה לָהֶם שֶׁעוֹסֵק בְּתוֹרָה וַעֲבוֹדָה וּבֶאֱמֶת הַכּל הוּא בְּחִינַת שֵׁנָה כַּנַּ''ל כִּי קָם אִתְעַר, הַיְנוּ בְּחִינַת הִתְעוֹרְרוּת מִלְּמַטָּה חַזְיֵהּ לְהַאי גַּבְרָא דְּאָכֵל מֵהַאי חָרוּבָא הַיְנוּ שֶׁרָאָה אוֹתוֹ עוֹסֵק בְּסִפּוּרֵי מַעֲשִׂיּוֹת הַנַּ''ל וְאָכֵל מֵהֶם הַיְנוּ בְּחִינַת מִן הַמֻּתָּר לְפִיך אָמַר לֵהּ, יְדַעְתָּ מָאן שְׁתַלִי לְהַאי חָרוּבָא הַיְנוּ שֶׁמֵּאֵיזֶה זְמַן הוּא סִפּוּר הַמַּעֲשֶּׁה הַזּאת כִּי אֶפְשָׁר שֶׁאֶחָד מְסַפֵּר מַעֲשֶׂה שֶׁהָיָה כְּבָר וּבֶאֱמֶת לא הָיָה כִּי אִם לִפְנֵי אַרְבַּע שָׁנִים אָמַר לֵהּ אַבּוּהָּ דְּאַבָּא הַיְנוּ בְּחִינַת זָקֵן, בְּחִינַת עַתִּיק הַיְנוּ, שֶׁהֵשִׁיב לוֹ שֶׁהַסִּפּוּרֵי מַעֲשִׂיּוֹת שֶׁהוּא עוֹסֵק בָּהֶם הֵם סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת שֶׁהֵם בְּחִינַת זָקֵן, בְּחִינַת עַתִּיק כַּנַּ''ל אָמַר וַדַּאי נַיְמִי לִי שִׁבְעִין שְׁנִין הַיְנוּ שֶׁבְּוַדַּאי נָפַל לִבְחִינַת שֵׁנָה מִכָּל הַשִּׁבְעִים פָּנִים שֶׁהֵם בְּחִינַת שִׁבְעִים שָׁנִים כַּנַּ''ל חֲזָא לְחַמְרֵהּ, דְּקָא יְלַדָה לֵהּ רַמְכֵי רַמְכֵי הַיְנוּ בְּחִינַת עֲשִׁירוּת, בְּחִינַת: ''יִשָּׂשׂכָר חֲמוֹר גָּרֶם'' כִּיעַל יְדֵי זֶה נִמְשָׁך עֲשִׁירוּת גָּדוֹל כַּנַּ''ל כִּי עַל יְדֵי סִפּוּרֵי מַעֲשִׂיּוֹת הַנַּ''ל שֶׁעַל יְדֵי זֶה מְעוֹרְרִין מֵהַשֵּׁנָה כַּנַּ''ל עַל יְדֵי זֶה לְהַתִּיר פֶּה אִלְּמִים לְהַתִּיר פֶּה עֲקָרוֹת שֶׁעַל יְדֵי זֶה נִתְגַּלֶּה יִרְאָה וְעַל יְדֵי הַיִּרְאָה נִמְשָׁך אֲרִיכוּת הַיָּמִים בְּחִינַת זָקֵן, בְּחִינַת תִּקּוּנֵי עַתִּיק כַּנַּ''ל וְעַל יְדֵי זֶה נִמְשָׁך הָעֲשִׁירוּת לְתוֹך הָאֲרִיכוּת יָמִים כַּנַּ''ל וְזֶה, פָּתַח רַבִּי שִׁמְעוֹן וְאָמַר: ''עֵת לַעֲשׂוֹת לַה'' וְכוּ דָּא תּוֹרָה דִּלְעֵלָּא דְּמִתְבַּטְּלָא אִי לָא אִתְעֲבֵד בְּתִקּוּנֵי דָּא וּלְעַתִּיק יוֹמִין אִתְמַר הַיְנוּ תּוֹרָה דִּלְעֵלָּא, שֶׁהִיא בְּחִינַת הִתְבּוֹנְנוּת הַנַּ''ל שֶׁהוּא מִתְבַּטֵּל וְאֵינוֹ יָכוֹל לְהִתְקַיֵּם אִם אֵינוֹ נַעֲשֶׂה עַל יְדֵי בְּחִינַת תִּקּוּנִים הַנַּ''ל שֶׁהֵם בְּחִינַת תִּקּוּנֵי עַתִּיק, בְּחִינַת אֲרִיכוּת יָמִים הַנַּ''ל. כְּתִיב: ''אַשְׁרֶיך יִשְׂרָאֵל מִי כָמוֹך'' זֶה בְּחִינַת אִתְעָרוּתָא דִּלְתַתָּא שֶׁהוּא שֶׁבַח שֶׁל יִשְׂרָאֵל הַמִּתְעוֹרְרִים מִלְּמַטָּה בְּחִינַת: ''אַשְׁרֶיך יִשְׂרָאֵל מִי כָמוֹך'' וְאַחַר כָּך הוּא אִתְעָרוּתָא דִּלְעֵלָּא כַּנַּ''ל שֶׁזֶּהוּ בְּחִינַת: ''מִי כָמוֹכָה בָּאֵלִים ה'' קָרָא לְרַבִּי אֶלְעָזָר בְּרֵהּ וְכוּ וּלְרַבִּי אַבָּא, וְאָמַר אֲנַן כְּלָלָא דְּכלָּא הַיְנוּ בְּחִינַת שְׁלֵמוּת הַיִּרְאָה שֶׁהוּא עַל יְדֵי בְּחִינַת שְׁלֹשָׁה קַוִּין הַנַּ''ל בְּחִינַת: מוֹרָא שָׁמַיִם, וּמוֹרָא הָרַב, וּמוֹרָא אָב וָאֵם נִמְצָא שֶׁעַל יְדֵי רַבִּי שִׁמְעוֹן, וְרַבִּי אֶלְעָזָר בְּנוֹ, וְרַבִּי אַבָּא תַּלְמִידוֹ נִשְׁלָם הַיִּרְאָה שֶׁעַל יְדֵי זֶה בָּא אֲרִיכוּת יָמִים בְּחִינַת תִּקּוּנֵי עַתִּיק כַּנַּ''ל. אִשְׁתִּיקוּ, שְׁמַעוּ קָלָא הַיְנוּ שֶׁאוֹתָן שֶׁ הָיוּ בִּבְחִינַת שְׁתִיקָה, בְּחִינַת אִלְּמִים וְלא הָיוּ יְכוֹלִים לְדַבֵּר עַל יְדֵי בְּחִינַת שֵׁנָה כַּנַּ''ל שְׁמַעוּ קָלָא הַיְנוּ בְּחִינַת הִתְעוֹרְרוּת הַשֵּׁנָה בְּחִינַת זַכָּאָה מָאן דְמַלֵּיל עַל אֻדְנָא דְּשָׁמַע כַּנַּ''ל וְאַרְכְּבוּתֵהּ דָּא לְדָא נָקְשָׁן, זֶה בְּחִינַת הוֹלָדָה, בְּחִינַת זִוּוּג הַגּוּפָנִי כִּי עַל יְדֵי הִתְעוֹרְרוּת הַשֵּׁנָה, שֶׁהוּא בְּחִינַת לְהַתִּיר פֶּה אִלְּמִים עַל יְדֵי זֶה לְהַתִּיר פֶּה עֲקָרוֹת כַּנַּ''ל שֶׁזֶּהוּ בְּחִינַת זִוּוּג הַנְּשִׁיקִין שֶׁקּוֹדֵם לַזִּוּוּג הַגּוּפָנִי כַּנַּ''ל. מַאי קָלָא, קָלָא דִּכְנוּפְיָא עִלָּאָה דְּמִתְכַּנְפֵי הַיְנוּ בְּחִינַת סִפּוּרֵי מַעֲשִׂיּוֹת שֶׁמַּלְבִּישִׁין בָּהֶם אֶת הַפָּנִים שֶׁל תּוֹרָה כַּנַּ''ל כִּי הַהִתְלַבְּשׁוּת הוּא בְּחִינַת כָּנָף, בְּחִינַת (יְשַׁעְיָה ל) ''וְלא יִכָּנֵף עוֹד מוֹרֶיך'' וְעַל יְדֵי זֶה הַהִתְלַבְּשׁוּת, מְעוֹרְרִין מֵהַשֵּׁנָה וּמַתְחִילִין לְדַבֵּר, בִּבְחִינַת (קהֶלֶת י) : ''וּבַעַל כְּנָפַיִם יַגֵּיד דָּבָר''


~ סא - עַל יְדֵי אֱמוּנַת חֲכָמִים

חֲדִי רַבִּי שִׁמְעוֹן וְאָמַר: ''ה שָׁמַעְתִּי שִׁמְעֲך יָרֵאתִי'', אָמַר: הָתָם יָאוּת הֲוֵי לְמִדְחַל וְכוּ (שָׁם בְּאִידְרָא נָשׂא דַּף קכ''ח) א. עַל יְדֵי אֱמוּנַת חֲכָמִים, יְכוֹלִין לְהוֹצִיא מִשְׁפָּטֵנוּ לָאוֹר כִּי מִשְׁפָּט הוּא עַמּוּדָא דְּאֶמְצָעִיתָא (פתח אליהו) הַיְנוּ בְּחִינַת דֶּרֶך הַמְמֻצָּע, שֶׁאֵינוֹ נוֹטֶה לְיָמִין וְלִשְׂמאל וְזֶה זוֹכִין עַל יְדֵי אֱמוּנַת חֲכָמִים, שֶׁהוּא בְּחִינַת (דְּבָרִים י''ז) : ''לא תָּסוּר מִן הַדָּבָר אֲשֶׁר יַגִּידוּ לְך יָמִין וּשְׂמאל'' וְעַל כֵּן, עַל יְדֵי זֶה יוֹצֵא הַמִּשְׁפָּט בָּרוּר כַּנַּ''ל, בִּבְחִינַת: ''מִשְׁפְּטֵי אֱמֶת'' (תהלים יט) הַיְנוּ, כִּי כָל הַלִּמּוּדִים שֶׁהָאָדָם לוֹמֵד צָרִיך שֶׁיְּקַבֵּל וְיוֹצִיא מֵהֶם מִשְׁפְּטֵי אֱמֶת, שֶׁלּא יִהְיֶה בִּבְחִינַת מִשְׁפָּט מְעֻקָּל דְּהַיְנוּ, שֶׁיְּקַבֵּל וְיִלְמַד מִכָּל הַלִּמּוּדִים שֶׁלּוֹמֵד, מִשְׁפְּטֵי הַנְהָגוֹת שֶׁיֵּדַע אֵיך לְהִתְנַהֵג, הֵן לְעַצְמוֹ, הֵן לַאֲחֵרִים שֶׁמִּתְנַהֲגִים לְפִי דַּעְתּוֹ כָּל אֶחָד וְאֶחָד כְּפִי בְּחִינָתוֹ, כְּפִי הַמֶּמְשָׁלָה וְהָרַבָּנוּת שֶׁיֵּשׁ לוֹ, הֵן לְרַב אוֹ לִמְעַט וְכָל זֶה זוֹכִין עַל יְדֵי אֱמוּנַת חֲכָמִים, שֶׁהוּא בְּחִינַת: ''לא תָסוּר'' וְכוּ בִּבְחִינַת מִשְׁפְּטֵי אֱמֶת, שֶׁאֵינוֹ נוֹטֶה לְיָמִין וּשְׂמאל כַּנַּ''ל אֲבָל כְּשֶׁפּוֹגֵם בֶּאֱמוּנַת חֲכָמִים, אֲזַי נִדּוֹן בִּיגִיעַת בָּשָׂר, הַיְנוּ בְּמוֹתָרוֹת (עֵרוּבִין כ''א) הַלּוֹעֵג עַל דִּבְרֵי חֲכָמִים נִדּוֹן בְּצוֹאָה רוֹתַחַת, כְּמוֹ שֶׁכָּתוּב ''וְלַהַג הַרְבֵּה יְגִיעַת בָּשָׂר'' וְהוּא מִדָּה כְּנֶגֶד מִדָּה כִּי הוּא אֵינוֹ מַאֲמִין בְּדִבְרֵיהֶם, וּמַלְעִיג עֲלֵיהֶם, וְדִבְרֵיהֶם הֵם אַך לְמוֹתָר אֶצְלוֹ עַל כֵּן נִדּוֹן בְּמוֹתָרוֹת וְכָל הַמִּשְׁפָּטִים הֵן מִן הַמּחַ, בִּבְחִינַת (מְלָכִים א ג) : ''וַיִּירְאוּ מִפְּנֵי הַמֶּלֶך כִּי רָאוּ כִּי חָכְמַת אֱלקִים בְּקִרְבּוֹ לַעֲשׂוֹת מִשְׁפָּט'' וְהַמּחַ הוּא לְפִי הַמָּזוֹן וּכְשֶׁהַגּוּף נָקִי, אֲזַי הַמּחַ בָּרוּר וַאֲזַי יָכוֹל לְהוֹצִיא מִשְׁפְּטֵי אֱמֶת, הַנְהָגוֹת יְשָׁרוֹת אֲבָל כְּשֶׁנִּדּוֹן בְּמוֹתָרוֹת, עַל יְדֵי פְּגַם אֱמוּנַת חֲכָמִים כַּנַּ''ל אֲזַי עוֹלִים עֲשָׁנִים סְרוּחִים אֶל הַמּחַ, וּמְעַרְבְּבִים וּמְבַלְבְּלִין דַּעְתּוֹ וַאֲזַי אֵינוֹ יָכוֹל לְהוֹצִיא מִשְׁפְּטֵי אֱמֶת, וַאֲזַי יוֹצֵא מִשְׁפָּט מְעֻקָּל (חֲבַקּוּק א) ''כִּי רָשָׁע מַכְתִּיר אֶת הַצַּדִּיק עַל כֵּן יֵצֵא מִשְׁפָּט מְעֻקָּל'' הַיְנוּ, עַל יְדֵי שֶׁהָעֲשָׁנִים סְרוּחִים מְסַבְּבִין וּמַקִּיפִין הַמּחַ וּמְבַלְבְּלִין אוֹתוֹ עַל יְדֵי זֶה יוֹצֵא מִשְׁפָּט מְעֻקָּל, בִּבְחִינַת (תְּהִלִּים קמ''ז) : ''מִשְׁפָּטִים בַּל יְדָעוּם'', הַיְנוּ בִּלְבּוּל הַמּוֹחִין וְדוֹאֵג, עַל יְדֵי שֶׁלִּמּוּדוֹ הָיָה מִבְּחִינַת אֵלּוּ הַמּוֹתָרוֹת בִּבְחִינַת הַנֶּאֱמָר בְּדוֹאֵג (שְׁמוּאֵל א כ''א) : ''וְשָׁם אִישׁ מֵעַבְדֵי שָׁאוּל נֶעֱצָר לִפְנֵי ה וּשְׁמוֹ דּוֹאֵג'' וְכוּ וּפֵרֵשׁ רַשִׁ''י: עוֹצֵר עַצְמוֹ וְכוּ לַעֲסֹק בַּתּוֹרָה כִּי לִמּוּדוֹ הָיָה מִבְּחִינַת עֲצִירוּת, בְּחִינַת מוֹתָרוֹת עַל יְדֵי זֶה, לא הָיָה מוֹצִיא מִלִּמּוּדוֹ מִשְׁפְּטֵי אֱמֶת, רַק מִשְׁפָּט מְעֻקָּל וְעַל כֵּן הָיָה דָּן שֶׁאֵין דָּוִד רָאוּי לָבוֹא בְּקָהָל (יְבָמוֹת ע''ו:) וְזֶה הָיָה, עַל יְדֵי שֶׁלִּמּוּדוֹ הָיָה מִמּוֹתָרוֹת כַּנַּ''ל. ב. וְיֵשׁ מַנְהִיגִים שֶׁנִּקְרָאִים בְּשֵׁם רַבִּי שֶׁלִּמּוּדָם מֵאֵלּוּ הַמּוֹתָרוֹת וְלא דַּי שֶׁאֵינָם יְכוֹלִים אֲפִלּוּ לְהַנְהִיג אֶת עַצְמָן כַּנַּ''ל וּמִכָּל שֶׁכֵּן שֶׁאֵינָם יְכוֹלִים לְהַנְהִיג אֶת אֲחֵרִים וְהֵם נוֹטְלִים גְּדֻלָּה לְעַצְמָן, לְהַנְהִיג הָעוֹלָם צָרִיך לִרְאוֹת שֶׁלּא לְהַסְמִיך אוֹתָם שֶׁלּא לִתֵּן לָהֶם תֹקֶף וָעז, שֶׁלּא יִהְיוּ מְכֻנִּים בְּשֵׁם רַבִּי כִּי הֵם עַצְמָן אֵינָם חַיָּבִים כָּל כָּך כִּי יֵשׁ לָהֶם יֵצֶר הָרָע גָּדוֹל לְהַנְהִיג הָעוֹלָם אַך צָרִיך לִשְׁמר מְאד, שֶׁלּא לִתֵּן לָהֶם תּקֶף וָעז כִּי אֵלּוּ הַנּוֹתְנִים לָהֶם תּקֶף וָעז וְנִסְמָכִים עַל יָדָם שֶׁיִּהְיוּ נִקְרָאִים בְּשֵׁם רַבִּי הֵם עֲתִידִין לִתֵּן דִּין וְחֶשְׁבּוֹן וְעַל יְדֵי שֶׁמַּסְמִיכִין רַבִּי שֶׁאֵינוֹ הָגוּן עַל יְדֵי זֶה נֶחֱלָשׁ כְּתַב יָדֵנוּ, וְאֵין לוֹ שׁוּם תּקֶף וְנוֹתְנִין כּחַ בִּכְתַב יָדָם וְעַל יְדֵי זֶה הֵם גּוֹזְרִין שֶׁלּא יִהְיֶה תּקֶף לַכְּתָבִים שֶׁלָּנוּ כִּי אִם לַכְּתָבִים שֶׁלָּהֶם וְיִשְׂרָאֵל יִהְיוּ מֻכְרָחִים לִלְמד כְּתָב שֶׁלָּהֶם וְעַל יְדֵי זֶה גּוֹזְרִין גַּם כֵּן לְגָרֵשׁ בְּנֵי יִשְׂרָאֵל מִמְּקוֹם הַיִּשּׁוּב שֶׁנִּתְיַשְּׁבוּ שָׁם יִשְׂרָאֵל כְּבָר, אֶל מְקוֹמוֹת שֶׁלּא הָיוּ שָׁם יִשְׂרָאֵל מֵעוֹלָם כִּי הַסְּמִיכָה שֶׁסּוֹמְכִין אֶת הָרַב, וְהַכְּתָב, הֵם מִבְּחִינָה אַחַת כִּי הַסְּמִיכָה בְּיָדַיִם כְּמוֹ שֶׁכָּתוּב (דְּבָרִים ל''ד) : ''וִיהוֹשֻׁעַ בִּן נוּן מָלֵא רוּחַ חָכְמָה כִּי סָמַך משֶׁה אֶת יָדָיו עָלָיו'' וְהוּא בְּחִינַת הַכְּתָב בְּחִינַת יָד כּוֹתֶבֶת כִּי הַכְּתָב הוּא גַּם כֵּן מִבְּחִינַת חָכְמָה כִּי אוֹתִיּוֹת הַכְּתָב, בָּהֶם נִבְרְאוּ כָּל הָעוֹלָמוֹת (תְּהִלִּים ל''ג) : ''בִּדְבַר ה שָׁמַיִם נַעֲשׂוּ'' וְכוּ, וּכְתִיב (שָׁם ק''ד) ''כֻּלָּם בְּחָכְמָה עָשִׂיתָ'' כִּי יֵשׁ בְּכָל אוֹת וָאוֹת חָכְמָה שֶׁחִיְּבָה חָכְמָתוֹ יִתְבָּרַך שֶׁהָאוֹת הַזּוֹ יִהְיֶה בִּתְמוּנָה זוֹ וְעַל יָדוֹ יִהְיֶה נִבְרָא זֶה הָעוֹלָם בְּזאת הַתְּמוּנָה וּלְהִתְנַהֵג בְּאוֹתוֹ הַהַנְהָגָה שֶׁיֵּשׁ בְּאוֹתוֹ הָעוֹלָם וְכֵן שְׁאָר הָעוֹלָמוֹת בִּתְמוּנָה וְהַנְהָגָה אַחֶרֶת, עַל יְדֵי תְּמוּנַת אוֹת אַחֵר כִּי כֵן גְּזֵרַת חָכְמָתוֹ יִתְבָּרַך וּכְשֶׁהֶחָכָם הָרָאוּי לִסְמִיכָה, נִסְמָך בְּשֵׁם רַבִּי שֶׁהַנְהָגָתוֹ בִּבְחִינַת מִשְׁפְּטֵי אֱמֶת כַּנַּ''ל אֲזַי עַל יְדֵי הַסְּמִיכָה, שֶׁאֲזַי מְקַבֵּל חָכְמָתוֹ מִבְּחִינַת יַד ה בִּבְחִינַת ''וִיהוֹשֻׁעַ בִּן נוּן מָלֵא רוּחַ חָכְמָה'' וְכוּ כַּנַּ''ל אֲזַי מֵבִיא הֶאָרָה וְכחַ בִּכְתַב יָדֵנוּ, שֶׁהוּא גַּם כֵּן מִבְּחִינַת חָכְמָה כַּנַּ''ל בִּבְחִינַת (דִּבְרֵי הַיָּמִים א כ''ח) : ''הַכּל בִּכְתָב מִיַּד ה עָלַי הִשְׂכִּיל'' שֶׁעַל יְדֵי הַשֵּׂכֶל שֶׁמְּקַבֵּל מִיַּד ה, שֶׁזֶּה בְּחִינַת סְמִיכָה עַל יְדֵי זֶה מֵבִיא הֶאָרָה וְכחַ בַּכְּתָב כַּנַּ''ל (בַּמִּדְבָּר י''א) :וַתָּנַח עֲלֵיהֶם הָרוּחַ וְהֵמָּה בַּכְּתוּבִים שֶׁעַל יְדֵי שֶׁנִּסְמְכוּ אָז, וְקִבְּלוּ הָרוּחַ חָכְמָה עַל יְדֵי זֶה הֵבִיאוּ הֶאָרָה בַּכְּתוּבִים הַיְנוּ בִּכְתַב יָדֵנוּ כַּנַּ''ל וְאַזַי, לא דַּי שֶׁאֵין כְּתַב יָדֵנוּ נִכְנָע לְמִשְׁפָּטָם אֶלָּא אֲפִלּוּ שֶׁכָּל מִשְׁפְּטֵי הַנְהָגוֹת שֶׁלָּהֶם, כֻּלָּם עַל יְדֵי כְּתַב יָדֵנוּ בִּבְחִינַת (תְּהִלִּים קמ''ט) : ''לַעֲשׂוֹת בָּהֶם מִשְׁפָּט כָּתוּב אֲבָל כְּשֶׁמַּסְמִיכִין רַבִּי שֶׁאֵינוֹ הָגוּן עַל יְדֵי זֶה נֶחֱלָשׁ כְּתַב יָדֵנוּ, וְנוֹתְנִין תּקֶף לַכְּתָב שֶׁלָּהֶם וְכָל הַמִּשְׁפָּטִים צְרִיכִים לִהְיוֹת עַל יְדֵי כְּתָבִים שֶׁלָּהֶם דַּוְקָא שֶׁהוּא בְּחִינַת ''מִשְׁפָּטִים בַּל יְדָעוּם'', בְּחִינַת מִשְׁפָּט מְעֻקָּל כַּנַּ''ל וְעַל יְדֵי זֶה גּוֹזְרִין לְגָרֵשׁ אֶת יִשְׂרָאֵל מִמָּקוֹם שֶׁנִּתְיַשְּׁבוּ כְּבָר כִּי בְּמָקוֹם שֶׁיִּשְׂרָאֵל יוֹשְׁבִין שָׁם מִכְּבָר, אֲפִלּוּ בְּחוּץ לָאָרֶץ הוּא בְּחִינַת קְדֻשַּׁת אֶרֶץ יִשְׂרָאֵל בְּחִינַת (יְחֶזְקֵאל י''א) : ''מִקְדָּשׁ מְעַט'' כִּי עַל יְדֵי שֶׁיִּשְׂרָאֵל יוֹשְׁבִין שָׁם נִתְקַדֵּשׁ הָאֲוִיר בִּבְחִינַת אֲוִירָא דְּאֶרֶץ יִשְׂרָאֵל כִּי עַל יְדֵי כְּתַב יָדֵנוּ נִתְקַדֵּשׁ הָאֲוִיר בִּבְחִינַת אֲוִירָא דְּאֶרֶץ יִשְׂרָאֵל מַחְכִּים (בָּבָא בַּתְרָא קנ''ח: זהַר פִּינְחָס רמ''ה וּבְתִקּוּן כ''ב) כִּי הַכְּתָב הוּא בְּחִינַת אוֹתִיּוֹת מַחְכִּימוֹת וְעַל יְדֵי תְּנוּעוֹת הַקֻּלְמוֹס בָּאֲוִיר בִּשְׁעַת כְּתִיבָה נֶחֱקָקִים בְּחִינַת הָאוֹתִיּוֹת מַחְכִּימוֹת בְּתוֹך הָאֲוִיר וְעַל יָדוֹ נִתְקַדֵּשׁ הָאֲוִיר בִּבְחִינַת אֲוִירָא דְּאֶרֶץ יִשְׂרָאֵל מַחְכִּים וְעַל יְדֵי שֶׁפּוֹגְמִין בִּכְתַב יָדֵנוּ עַל יְדֵי הַסְּמִיכָה שֶׁמַּסְמִיכִין רַבִּי שֶׁאֵינוֹ הָגוּן כַּנַּ''ל עַל יְדֵי זֶה מְגָרְשִׁין יִשְׂרָאֵל מִן הַיִּשּׁוּב מִמָּקוֹם שֶׁיָּשְׁבוּ שָׁם מִכְּבָר, שֶׁהוּא בְּחִינַת אֲוִירָא דְּאֶרֶץ יִשְׂרָאֵל כַּנַּ''ל וּמְגָרְשִׁין אוֹתָם מִשָּׁם אֶל מְקוֹם מִדְבַּר שְׁמָמָה שֶׁאֵין שָׁם שׁוּם קְדֻשָּׁה כִּי לא יָשְׁבוּ שָׁם יִשְׂרָאֵל מֵעוֹלָם כַּנַּ''ל. ג. וְעַל יְדֵי זֶה, נִלְקָח מִמֶּנּוּ חָכְמַת תַּהֲלוּכֵי גַּלְגַּלֵּי הָרָקִיעַ לֵידַע כָּל הַהִשְׁתַּנּוּת וַעֲתִידוֹת הַבָּאִין עַל יְדֵי גַּלְגַּלֵּי הָרָקִיעַ וְנִמְסָר לָהֶם כִּי מִתְּחִלָּה זאת הַחָכְמָה נִמְסְרָה רַק לָנוּ כְּמוֹ שֶׁכָּתוּב (דְּבָרִים ד) : ''כִּי הִיא חָכְמַתְכֶם וּבִנַתְכֶם לְעֵינֵי הָעַמִּים'' וְדָרְשׁוּ רַבּוֹתֵינוּ, זִכְרוֹנָם לִבְרָכָה (שַׁבָּת ע''ה) : אֵיזוֹ חָכְמָה וּבִינָה שֶׁהִיא לְעֵינֵי הָעַמִּים הֶוֵי אוֹמֵר: זֶה חִשּׁוּב תְּקוּפוֹת וּמַזָּלוֹת כִּי יֵשׁ בָּזֶה שֵׂכֶל, שֶׁיִּשָּׁאֵר הַסּוֹד אֶצְלֵנוּ, אַף עַל פִּי שֶׁמּוֹדִיעִין לָהֶם הַחָכְמָה כִּי בְּוַדַּאי צָרִיך לְהוֹדִיעַ לָהֶם הַחָכְמָה כְּדֵי שֶׁיֵּדְעוּ מֵחָכְמָתֵנוּ, שֶׁאָנוּ יוֹדְעִין חָכְמָה זוֹ כְּמוֹ שֶׁכָּתוּב ''כִּי הִיא חָכְמַתְכֶם'' וְכוּ וְאִם כֵּן, מֵאַחַר שֶׁמּוֹדִיעִין לָהֶם, אֵינוֹ סוֹד כִּי הֲלא גַּם הֵם יוֹדְעִין אַך יֵשׁ בָּזֶה שֵׂכֶל, שֶׁיְּכוֹלִין לְהוֹדִיעַ לָהֶם הַחָכְמָה וְאַף עַל פִּי כֵן יִשָּׁאֵר הַסוֹד אֶצְלֵנוּ וְזֶה בְּחִינַת: ''כִּי הִיא חָכְמַתְכֶם וּבִנַתְכֶם לְעֵינֵי הָעַמִּים'' לְעֵינֵי הָעַמִּים דַּיְקָא דְּהַיְנוּ שֶׁהִיא רַק לְעֵינֵי הָעַמִּים בְּשָׁעָה שֶׁמּוֹדִיעִין לָהֶם וְתֵכֶף אַחַר כָּך אֵינָן יוֹדְעִין כְּלָל, רַק יוֹדְעִין שֶׁהַסּוֹד אֶצְלֵנוּ כִּי אֵין אָנוּ מוֹדִיעִין לָהֶם זאת הַחָכְמָה בְּעֶצֶם שֶׁהִיא סוֹד הָעִבּוּר רַק שֶׁיֵּשׁ בָּזֶה שֵׂכֶל שֶׁיְּכוֹלִין לְהַרְאוֹת זאת הַחָכְמָה לְעֵינֵיהֶם לְבַד לְמַעַן יֵדְעוּ שֶׁזּאת הַחָכְמָה הִיא אֶצְלֵנוּ אֲבָל עֶצֶם סוֹד הַחָכְמָה נִשְׁאָר אֶצְלֵנוּ וְזֶהוּ בְּחִינַת סוֹד הָעִבּוּר שֶׁאֵינוֹ נִמְסָר רַק לִגְדוֹלֵי הַדּוֹר, שֶׁיֵּשׁ לָהֶם נְשָׁמוֹת גְּדוֹלוֹת כִּי תַּהֲלוּכוֹת הַגַּלְגַּלִּים הוּא עַל יְדֵי שִׂכְלִיִּים, שֶׁהֵם הַמַּלְאָכִים וְכָל גַּלְגַּל וְגַלְגַּל יֵשׁ לוֹ שֵׂכֶל מְיֻחָד, דְּהַיְנוּ מַלְאָך, שֶׁמִּתְנַהֵג עַל יָדוֹ וְעַל יְדֵי זֶה הוּא הִשְׁתַּנּוּת הִלּוּך הַגַּלְגַּלִּים שֶׁזֶּה הַגַּלְגַּל מְהַלֵּך בְּחֹדֶשׁ, וּבְזֶה הַסֵּדֶר וְזֶה הַגַּלְגַּל מְהַלֵּך בְּשָׁנָה אוֹ יוֹתֵר וְיֵשׁ גַּלְגַּל שֶׁצָּרִיך זְמַן רַב כַּמָּה אֲלָפִים שָׁנִים עַד שֶׁמְּסַבֵּב וְהַכּל לְפִי הִשְׁתַּנּוּת הַשִּׂכְלִיִּים שֶׁהֵם מִשְׁתַּנִּים לְפִי רִחוּקָם מֵהָעִלָּה וּכְמוֹ כֵן מִתְנַהֲגִים הַגַּלְגַּלִּים וְכָל אֵלּוּ הַשִּׂכְלִיִּים, כֻּלָּם מְקַבְּלִים מֵהַמַּנְהִיג הַכּוֹלֵל שֶׁהוּא שֵׂכֶל הַכּוֹלֵל, שֶׁהִיא הַנְּשָׁמָה שֶׁכֻּלָּם מִתְנַהֲגִים עַל יָדָהּ (אִיּוֹב ל''ב) : ''וְנִשְׁמַת שַׁדַּי תְּבִינֵם'' שֶׁהַנְּשָׁמָה שׁוֹפֵעַ הַשֵּׂכֶל בָּהֶם וְעַל כֵּן הַנְּשָׁמָה נִקְרֵאת שָׁמַיִם שֶׁהוּא כְּלָלִיּוּת הַגַּלְגַּלִּים (תְּהִלִּים נ) ''יִקְרָא אֶל הַשָּׁמַיִם מֵעָל'', זוֹ הַנְּשָׁמָה (סַנְהֶדְרִין צ''א:) כִּי הַנְּשָׁמָה הוּא מַנְהִיג הַכּוֹלֵל, שֶׁל כָּל הַגַּלְגַּלִּים כַּנַּ''ל וְעַל כֵּן הַנְּשָׁמָה נִקְרֵאת גַּלְגַּלְתָּא עַל שֵׁם גַּלְגַּלֵּי הָרָקִיעַ שֶׁמִּתְנַהֲגִים עַל יָדָהּ וְעַל כֵּן אֵלּוּ הַנְּשָׁמוֹת הַגְּדוֹלוֹת, בְּקִיאִין בְּסוֹד הָעִבּוּר כִּי מִי יוֹדֵעַ הַנְהָגָתָם כְּמוֹ הַמַּנְהִיג וְאֵלּוּ הַנְּשָׁמוֹת הַגְּדוֹלוֹת צְרִיכִין שֶׁיִּהְיֶה לָהֶם גּוּף בִּבְחִינוֹת (יְשַׁעְיָה ד) : ''פְּרִי הָאָרֶץ'', בְּחִינוֹת אֲוִירָא דְּאֶרֶץ יִשְׂרָאֵל כִּי כְּשֶׁהָאֲוִיר מִתְקַדֵּשׁ בִּבְחִינוֹת אֲוִירָא דְּאֶרֶץ יִשְׂרָאֵל אֲזַי כָּל הַפֵּרוֹת וְהַתְּבוּאָה הַגָּדֵל שָׁם שֶׁמֵּהֶם נִזּוֹן הָאָדָם, וּמִשָּׁם בָּא הַטִּפָּה זַרְעִיּוּת הַכּל הוּא בִּבְחִינוֹת אֶרֶץ יִשְׂרָאֵל וּמִשָּׁם נִרְקָם הַגּוּף, בִּבְחִינוֹת (תְּהִלִּים קל''ט) : ''רֻקַּמְתִּי בְּתַחְתִּיּוֹת אָרֶץ'' בְּחִינַת אֶרֶץ יִשְׂרָאֵל וַאֲזַי הַגּוּף בִּבְחִינַת פְּרִי הָאָרֶץ וַאֲזַי רָאוּי לְקַבֵּל נְשָׁמָה גְּדוֹלָה בִּבְחִינַת: ''יִקְרָא אֶל הַשָּׁמַיִם מֵעַל'' זֶה הַנְּשָׁמָה ''וְאֶל הָאָרֶץ'' זֶה הַגּוּף (שָׁם סַנְהֶדְרִין) כִּי הַנְּשָׁמָה לְפִי הַגּוּף כְּשֶׁהַגּוּף זַך וְנָקִי, יָכוֹל לְקַבֵּל נְשָׁמָה גְּדוֹלָה, וְכֵן לְהֵפֶך וְעַל כֵּן יֵשׁ מְדִינוֹת שֶׁשִּׂכְלָם עָב וּמְגֻשָּׁם וְכֵן יֵשׁ מְדִינוֹת שֶׁשִּׂכְלָם זַך וְצָלוּל וְהַכּל לְפִי הַמְּדִינָה, לְפִי הַמָּזוֹן הַיּוֹצֵא מִמֶּנָּה וְעַל כֵּן עַל יְדֵי שֶׁנִּתְגָּרְשִׁין מִבְּחִינַת אֲוִירָא דְּאֶרֶץ יִשְׂרָאֵל, עַל יְדֵי בְּחִינָה הַנַּ''ל אֲזַי אֵין יְכוֹלִין לְהִתְרַקֵּם גּוּפִים זַכִּים, וְאֵין יְכוֹלִין לְקַבֵּל נְשָׁמָה גְּדוֹלָה וְעַל יְדֵי זֶה נִלְקַח סוֹד הָעִבּוּר מֵאִתָּנוּ וְזֶה שֶׁאָמְרוּ חֲכָמֵינוּ, זִכְרוֹנָם לִבְרָכָה (כְּתֻבּוֹת קי''ב) ''וְהָיְתָה יָדִי אֶל הַנְּבִיאִים הַחוֹזִים שָׁוְא וְגוֹ בְּסוֹד עַמִּי לא יִהְיוּ'' זֶה סוֹד הָעִבּוּר ''וּבִכְתַב בֵּית יִשְׂרָאֵל לא יִכָּתֵבוּ'' זֶה סְמִיכָה ''וְאֶל אַדְמַת בְּנֵי יִשְׂרָאֵל לא יָבוֹאוּ'' כְּמַשְׁמָעוֹ הַיְנוּ כַּנַּ''ל, בִּכְתַב יִשְׂרָאֵל לא יִכָּתֵבוּ זֶה סְמִיכָה הַיְנוּ עַל יְדֵי סְמִיכָה שֶׁמַּסְמִיכִין בְּשֵׁם רַבִּי, אֶת שֶׁאֵינָם הֲגוּנִים עַל יְדֵי זֶה מַחֲלִישִׁין כְּתַב יִשְׂרָאֵל כַּנַּ''ל וְזֶהוּ: וְאֶל אַדְמַת יִשְׂרָאֵל לא יָבוֹאוּ, הַיְנוּ שֶׁנִּתְגָּרְשִׁין מִבְּחִינַת אֲוִירָא דְּאֶרֶץ יִשְׂרָאֵל כַּנַּ''ל וְזֶהוּ בְּסוֹד עַמִּי לא יִהְיוּ זֶה סוֹד הָעִבּוּר שֶׁעַל יְדֵי זֶה נִלְקַח מֵאִתָּנוּ סוֹד הָעִבּוּר כַּנַּ''ל וְכָל זֶה עַל יְדֵי הַמּוֹתָרוֹת הַנַּ''ל ד. וְעַל יְדֵי זֶה אֵין לוֹ עֵצָה שְׁלֵמָה לְעוֹלָם וְתָמִיד אֵינוֹ יָכוֹל לָתֵת עֵצָה לְנַפְשׁוֹ, והוּא תָּמִיד מְסֻפָּק כִּי כָּל עֲצוֹתָיו בִּבְחִינַת עֵצוֹת נִבְעָרוֹת (ישעיה י''ט) עֲצַת נָשִׁים כִּי הַטִּנּפֶת שֶׁל הַמּוֹתָרוֹת עוֹלָה אֶל הַלֵּב בִּבְחִינַת (יְחֶזְקֵאל י''ד) : ''הֶעֱלוּ גִּלּוּלֵיהֶם עַל לִבָּם'' וְנַעֲשָׂה לִבּוֹ מְטֻנָּף כְּמוֹ בֵּית הַכִּסֵּא, שֶׁהוּא מְקוֹם עֲצַת הַנָּשִׁים כְּמַאֲמַר רַב עִילָשׁ (גִּטִּין מ''ה) : נָשֵׁי כָּל מִלֵּי מְסַדְּרִין בְּבֵית הַכִּסֵּא, שֶׁשָּׁם כָּל עֲצָתָם. ה. אַך מִי שֶׁכְּבָר נִשְׁקָע בְּאֵלּוּ הַמּוֹתָרוֹת יֵשׁ מַיִם שֶׁהוּא מְטַהֵר מִזּאת הַטִּנּפֶת בִּבְחִינַת (יְחֶזְקֵאל ל''ו) : ''וְזָרַקְתִּי עֲלֵיכֶם מַיִם טְהוֹרִים וּטְהַרְתֶּם מִכּל טֻמְאוֹתֵיכֶם וּמִכָּל גִּלּוּלֵיכֶם אֲטַהֵר אֶתְכֶם'' (שָׁם ל''ז) ''וְלא יֵחָצוּ לִשְׁתֵּי מַמְלָכוֹת עוֹד, וְלא יִטַּמְּאוּ עוֹד בְּגִלּוּלֵיהֶם'' שֶׁעַל יְדֵי שֶׁנִּטְהָרִין מֵהַגִּלּוּלִין וְהַטִּנּפֶת הַנַּ''ל עַל יְדֵי זֶה, וְלא יֵחָצוּ לִשְׁתֵּי מַמְלָכוֹת, בְּחִינַת עֵצוֹת כְּמוֹ שֶׁכָּתוּב (דָּנִיֵּאל ד) : ''מִלְכִּי יִשְׁפַּר עֲלָך'' הַיְנוּ שֶׁזּוֹכֶה לְעֵצָה שְׁלֵמָה כִּי עַל יְדֵי הַמַּיִם הַנַּ''ל, נַעֲשִׂים אֶצְלוֹ עֵצוֹת שְׁלֵמוֹת, בִּבְחִינַת (מִשְׁלֵי כ) : ''מַיִם עֲמֻקִּים עֵצָה בְּלֵב אִישׁ''. וְאֵלּוּ הַמַּיִם, הֵם בְּחִינַת מַחֲלקֶת, בְּחִינַת (בַּמִּדְבָּר כ) : ''מֵי מְרִיבָה'' וְעַל כֵּן מַחֲלקֶת נִקְרָא פְּלֻגְתָּא, בְּחִינַת (תְּהִלִּים ס''ה) : ''פֶּלֶג אֱלקִים מָלֵא מָיִם'' כִּי מִכָּל מַחֲלקֶת נַעֲשֶׂה סֵפֶר, בְּחִינַת שְׁאֵלוֹת וּתְשׁוּבוֹת כִּי הַמַּחֲלקֶת הִיא שְׁאֵלָה וְקֻשְׁיָא, שֶׁמַּקְשִׁין וְשׁוֹאֲלִין עָלָיו וְהוּא שָׁב בִּתְשׁוּבָה וְעַל יְדֵי זֶה הוּא מֵשִׁיב וּמְתָרֵץ הַשְּׁאֵלָה וְנַעֲשֶׂה מִזֶּה בְּחִינַת סֵפֶר שְׁאֵלוֹת וּתְשׁוּבוֹת כִּי עַל יְדֵי הַתְּשׁוּבָה עַל יְדֵי זֶה נִתְחַדְּשִׁים אֶצְלוֹ כַּמָּה סְפָרִים כִּי יֵשׁ כַּמָּה סְפָרִים עַכְשָׁו, וְגַם עֲתִידִים לִהְיוֹת עוֹד כַּמָּה סְפָרִים וְכֻלָּם צְרִיכִים לְהָעוֹלָם וּבַתְּחִלָּה כְּשֶׁלּא הָיָה לוֹ אֱמוּנַת חֲכָמִים אֲזַי הָיוּ כָּל הַסְּפָרִים אֶצְלוֹ כְּלא כִּי הָיָה מַלְעִיג עֲלֵיהֶם, כְּמוֹ שֶׁכָּתוּב (קהֶלֶת י''ב) : ''עֲשׂוֹת סְפָרִים הַרְבֵּה אֵין קֵץ וְלַהַג הַרְבֵּה'' וְכוּ דְּהַיְנוּ שֶׁמַּלְעִיג עַל רִבּוּי סִפְרֵיהֶם וַאֲזַי כֻּלָּם כְּלא אֶצְלוֹ וּכְשֶׁשָּׁב בִּתְשׁוּבָה עַל זֶה, אֲזַי נִתְחַדֵּשׁ אֶצְלוֹ בְּכָל פַּעַם סֵפֶר כִּי חוֹזְרִים וְנֶחֱשָׁבִים אֶצְלוֹ כָּל הַסְּפָרִים שֶׁבַּתְּחִלָּה הָיוּ בְּעֵינָיו כְּלא וּמִתְבּוֹנֵן בְּהַמַּחֲלקֶת מִפְּנֵי מָה הֵם חוֹלְקִים כָּך, בְּאֵלּוּ הַדִּבּוּרִים, וְלא בְּאפֶן אַחֵר וְעַל יְדֵי זֶה מִתְבּוֹנֵן אֵיך לָשׁוּב בִּתְשׁוּבָה, וּלְתַקֵּן הָאֱמוּנַת חֲכָמִים כִּי מִשָּׁם נִמְשַׁך הַמַּחֲלקֶת עַל יְדֵי שֶׁפָּגַם בֶּאֱמוּנַת חֲכָמִים וּלְפִי הַתְּשׁוּבָה, לְפִי הַמַּחֲלקֶת, כֵּן הוּא חוֹזֵר וְשָׁב אֶל אֱמוּנַת חֲכָמִים וּכְמוֹ כֵן נִתְחַדֵּשׁ אֶצְלוֹ סֵפֶר כִּי חוֹזֵר וְנֶחֱשָׁב בְּעֵינָיו מַה שֶּׁהָיָה בַּתְּחִלָּה בְּעֵינָיו כְּלא וְכֵן בְּכָל פַּעַם לְפִי הַמַּחֲלקֶת, כֵּן הַתְּשׁוּבָה שֶׁשָּׁב וְחוֹזֵר אֶל הָאֱמוּנַת חֲכָמִים וּכְמוֹ כֵן נִתְחַדֵּשׁ אֶצְלוֹ סֵפֶר אַחֵר כִּי חוֹזֵר וְנֶחֱשָׁב בְּעֵינָיו עוֹד אֵיזֶה סֵפֶר אַחֵר שֶׁבִּתְחִלָּה הָיָה מַלְעִיג עָלָיו, וְהָיָה בְּעֵינָיו כְּלא כַּנַּ''ל וְעַל כֵּן, עַל יְדֵי הַמַּחֲלקֶת נַעֲשֶׂה סֵפֶר (אִיּוֹב ל''א) : ''וְסֵפֶר כָּתַב אִישׁ רִיבִי'' שֶׁעַל יְדֵי רִיב וּמַחֲלקֶת נַעֲשֶׂה סֵפֶר. וְיֵשׁ צַדִּיקֵי הַדּוֹר שֶׁאֱמוּנָתָם שְׁלֵמָה בְּוַדַּאי וְאַף עַל פִּי כֵן יֵשׁ עֲלֵיהֶם מַחֲלקֶת (יְשַׁעְיָה נ''ג) : ''וְהוּא חֵטְא רַבִּים נָשָׂא'' וְכוּ, (שָׁם) : ''וַעֲווֹנווֹתָם הוּא יִסְבּל'' הַיְנוּ שֶׁיֵּשׁ לוֹ מַחֲלקֶת בִּשְׁבִיל הָעוֹלָם וְעַל יְדֵי הַמַּחֲלקֶת שֶׁיֵּשׁ עָלָיו עַל יְדֵי זֶה מְתַקֵּן הָאֱמוּנַת חֲכָמִים אֵצֶל הַהֲמוֹן עָם וְיֵשׁ שֶׁיֵּשׁ עֲלֵיהֶם מַחֲלקֶת מֵחֲמַת שֶׁאֵין לָהֶם אֱמוּנָה בְּעַצְמָן וְאֵינָם מַאֲמִינִים בְּחִדּוּשֵׁי תּוֹרָה שֶׁלָּהֶם שֶׁהֵם מְחַדְּשִׁים וְאֵינָם מַאֲמִינִים שֶׁיֵּשׁ לְהַשֵּׁם יִתְבָּרַך שַׁעֲשׁוּעִים גְּדוֹלִים מֵחִדּוּשִׁים שֶׁלָּהֶם וְעַל יְדֵי זֶה שֶׁאֵין לָהֶם אֱמוּנָה בַּחִדּוּשִׁים שֶׁל עַצְמָן עַל יְדֵי זֶה הֵם מִתְרַשְּׁלִין בְּהַחִדּוּשִׁין שֶׁלָּהֶם וְעַל כֵּן בָּא עֲלֵיהֶם מַחֲלקֶת וְעַל יְדֵי זֶה הֵם שָׁבִים בִּתְשׁוּבָה וְחוֹזְרִים וְנֶחֱשָׁבִים אֶצְלָן חִדּוּשִׁין שֶׁלָּהֶם, וְחוֹזְרִים וּמְחַדְּשִׁים וְנַעֲשֶׂה מִזֶּה סֵפֶר וְלִפְעָמִים נַעֲשֶׂה מִזֶּה סֵפֶר לְמַעְלָה שֶׁעַל יְדֵי זֶה שֶׁזֶּה שׁוֹאֵל וּמַקְשֶׁה וְזֶה שָׁב בִּתְשׁוּבָה וְעַל יְדֵי זֶה מֵשִׁיב וּמְתָרֵץ עַל יְדֵי זֶה נַעֲשֶׂה סֵפֶר לְמַעְלָה בִּבְחִינַת (מַלְאָכִי ג) : ''אָז נִדְבְּרוּ יִרְאֵי ה אִישׁ אֶל רֵעֵהוּ וַיַּקְשֵׁב ה וַיִּשְׁמַע וַיִכָּתֵב סֵפֶר'' ו. וְעַל יְדֵי זֶה נִמְתָּקִים כָּל הַצִּמְצוּמִים, שֶׁהֵם הַדִּינִים וְכָל מָקוֹם שֶׁיֵּשׁ אֵיזֶה דִּין וְצִמְצוּם, נִמְתָּק עַל יְדֵי זֶה עַל יְדֵי תִּקּוּן אֱמוּנַת חֲכָמִים שֶׁעַל יְדֵי זֶה נִתְרַבִּין הַסְּפָרִים שֶׁל הַתּוֹרָה הַקְּדוֹשָׁה כִּי כָּל הַמְתָּקוֹת שֶׁל כָּל הַצִּמְצוּמִים וְהַדִּינִים, הוּא עַל יְדֵי הַשֵּׂכֶל כִּי כֻּלָּם בְּמַחֲשָׁבָה אִתְבְּרִירוּ (עיין זוהר פקודי רנד:) שֶׁהַשֵּׂכֶל הוּא שׁרֶשׁ הַדִּינִים וְשָׁם נִמְתָּקִים הַדִּינִים כִּי אֵין הַדִּין נִמְתָּק אֶלָּא בְּשָׁרְשׁוֹ (עץ חיים שע''ג פי''א) וְכָל דִּין וְצִמְצוּם צָרִיך שֶׁיִּהְיֶה נִמְתָּק בַּשֵּׂכֶל הַשַּׁיָּך לוֹ, שֶׁשָּׁם שָׁרְשׁוֹ וְיֵשׁ לְכָל צִמְצוּם וְצִמְצוּם שֵׂכֶל שֶׁעַל יָדוֹ נִמְתָּק אַך יֵשׁ חָכְמָה עִלָּאָה, שֶׁכָּל הַחָכְמוֹת כְּלוּלִים שָׁם, וּמְקַבְּלִין מִשָּׁם וְעַל כֵּן שָׁם נִמְתָּקִים כָּל הַדִּינִים כִּי בְּהַשִּׂכְלִיִּים פְּרָטִיִּים, אִי אֶפְשָׁר לְהַמְתִּיק כִּי אִם בְּזֶה הַשֵּׂכֶל דַּיְקָא הַשַּׁיָּך לְזֶה הַצִּמְצוּם, שֶׁהוּא שָׁרְשׁוֹ אֲבָל עַל יְדֵי בְּחִינַת חָכְמָה עִלָּאָה שֶׁכָּלוּל מִכֻּלָּם שָׁם נִמְתָּקִים כָּל הַצִּמְצוּמִים, וְכָל הַדִּינִים כֻּלָּם וְהַתּוֹרָה שֶׁהִיא יוֹצֵאת מֵחָכְמָה עִלָּאָה, כִּי אוֹרַיְתָא מֵחָכְמָה עִלָּאָה נָפְקַת (זהַר בְּשַׁלַּח ס''ב) וְאֵין יְכוֹלָה לְקַבֵּל מֵחָכְמָה עִלָּאָה, כִּי אִם כְּשֶׁיֵּשׁ לָהּ שְׁלֵמוּת וּשְׁלֵמוּת הַתּוֹרָה, הִיא עַל יְדֵי תּוֹרָה שֶׁבְּעַל פֶּה כִּי תּוֹרָה שֶׁבִּכְתָב אֵין לָהּ שְׁלֵמוּת, כִּי אִם עַל יְדֵי תּוֹרָה שֶׁבְּעַל פֶּה וְעַל כֵּן עַל יְדֵי הַסְּפָרִים הַנַּ''ל, שֶׁנִּתְחַדְּשִׁים עַל יְדֵי הַמַּחֲלקֶת בִּבְחִינַת: ''וְסֵפֶר כָּתַב אִישׁ רִיבִי'', בְּחִינַת: ''עֲשׂוֹת סְפָרִים הַרְבֵּה אֵין קֵץ'' עַל יְדֵי זֶה נִשְׁלָם הַתּוֹרָה (שְׁמוֹת כ''ד) : ''לוּחוֹת הָאֶבֶן'' שֶׁמְּקַבֶּלֶת הֶאָרָה מִבְּחִינַת אֶבֶן שְׁתִיָּה (עיין זוהר ויחי רל''א:) כִּי כָּל דָּבָר שֶׁבָּעוֹלָם, יֵשׁ לוֹ צִמְצוּם אַחֵר בְּכַמּוּת וְאֵיכוּת וְכָל הַצִּמְצוּמִים שֶׁבָּעוֹלָם כֻּלָּם נִרְשָׁמִים בְּאֶבֶן שְׁתִיָּה, שֶׁמִּמֶּנּוּ הֻשְׁתַּת הָעוֹלָם וְכֻלָּם מְקַבְּלִים מִמֶּנּוּ וְשָׁם הַמְתָּקַת כָּל הַדִּינִים כִּי הוּא בְּחִינַת חָכְמָה עִלָּאָה בְּחִינַת קָדְשֵׁי קֳדָשִׁים כִּי הַשֵּׂכֶל נִקְרָא קדֶשׁ (עיין זוהר אחרי דף סא) וְכֻלָּם מְקַבְּלִים וְנִכְלָלִים בִּבְחִינַת קָדְשֵׁי קֳדָשִׁים שֶׁהוּא בְּחִינַת חָכְמָה עִלָּאָה, שֶׁכָּלוּל מִכֻּלָּם וּמִשָּׁם הַמְתָּקַת כָּל הַדִּינִים, בִּפְרָטִיּוּת וּבִכְלָלִיּוּת כִּי גַּם כְּשֶׁמַּמְתִּיקִין הַדִּין בִּפְרָט, בְּאֵיזֶה שֵׂכֶל שֶׁל אֵיזֶה צִמְצוּם צְרִיכִין גַּם כֵּן לְהַמְשִׁיך כּחַ מֵהַשֵּׂכֶל הָעֶלְיוֹן הַנַּ''ל כְּדֵי שֶׁיִּהְיֶה כּחַ לְזֶה הַשֵּׂכֶל הַפְּרָטִי לְהַמְתִּיק הַדִּין וְכֵן בִּכְלָלִיּוּת, לְהַמְתִּיק כָּל הַדִּינִים מֵאֵיזֶה צִמְצוּם שֶׁיִּהְיֶה אִי אֶפְשָׁר לְהַמְתִּיק כִּי אִם עַל יְדֵי בְּחִינַת הַשֵּׂכֶל הָעֶלְיוֹן בְּחִינַת קָדְשֵׁי קֳדָשִׁים, בְּחִינַת אֶבֶן שְׁתִיָּה (עיין זוהר ויחי רלא) וּכְשֶׁהַתּוֹרָה יֵשׁ לָהּ שְׁלֵמוּת עַל יְדֵי הַסְּפָרִים כַּנַּ''ל אֲזַי מְקַבֶּלֶת מֵחָכְמָה עִלָּאָה, בִּבְחִינַת לוּחוֹת הָאֶבֶן, בְּחִינַת אֶבֶן שְׁתִיָּה וַאֲזַי מַשְׁפַּעַת בְּכָל הַחָכְמוֹת, וְנִמְתָּקִים כָּל הַדִּינִים (תְּהִלִּים כ) : ''יִשְׁלַח עֶזְרְך מִקּדֶשׁ'' שֶׁעִקַּר הָעֵזֶר וְהַיְשׁוּעָה, שֶׁהוּא בְּחִינַת הַמְתָּקַת הַדִּינִים, הוּא מִקּדֶשׁ הַיְנוּ עַל יְדֵי הַשֵּׂכֶל שֶׁנִּקְרָא קדֶשׁ כַּיָּדוּעַ וְזֶה אוֹתִיּוֹת שְׁתִיָּה רָאשֵׁי תֵּבוֹת הֶן תָּוִי שַׁדַּי יַעֲנֵנִי (לְשׁוֹן הַמִּקְרָא אִיּוֹב ל''א: ''הֵן תָּוִי שַׁדַּי יַעֲנֵנִי וְסֵפֶר כָּתַב אִישׁ רִיבִי'') הֶן תָּוִי שַׁדַּי, הַיְנוּ בְּחִינַת הָרְשִׁימוֹת שֶׁל כָּל הַצִּמְצוּמִים נִמְתָּקִין עַל יְדֵי שֶׁבָּאִים בְּתוֹך שְׁתִיָּה, בְּחִינַת אֶבֶן שְׁתִיָּה הַנַּ''ל וְזֶה יַעֲנֵנִי, בְּחִינַת הַהַמְתָּקָה, בִּבְחִינַת: ''יִשְׁלַח עֶזְרְך מִקּדֶשׁ'' כַּנַּ''ל וְזֶה ''הֶן תָּוִי שַׁדַּי יַעֲנֵנִי וְסֵפֶר כָּתַב אִישׁ רִיבִי'' שֶׁעַל יְדֵי וְסֵפֶר כָּתַב כַּנַּ''ל הַיְנוּ רִבּוּי הַסְּפָרִים שֶׁנַּעֲשִׂין עַל יְדֵי הַמַּחֲלקֶת כַּנַּ''ל שֶׁאָז יֵשׁ לְהַתּוֹרָה שְׁלֵמוּת, וּמְקַבֶּלֶת מִשֵּׂכֶל הַכּוֹלֵל, מֵחָכְמָה עִלָּאָה, שֶׁהִיא בְּחִינַת אֶבֶן שְׁתִיָּה כַּנַּ''ל עַל יְדֵי זֶה הֶן תָּוִי שַׁדַּי יַעֲנֵנִי, בְּחִינַת הַהַמְתָּקָה עַל יְדֵי בְּחִינַת לוּחוֹת הָאֶבֶן, שֶׁמְּקַבְּלִין מֵאֶבֶן שְׁתִיָּה כַּנַּ''ל ז. וְזֶהוּ בְּחִינַת מַה שֶּׁנּוֹסְעִין עַל ראשׁ הַשָּׁנָה לְצַדִּיקִים כִּי ראשׁ הַשָּׁנָה הוּא יוֹמָא דְּדִינָא שֶׁל כָּל הַשָּׁנָה וְכָל אֶחָד וְאֶחָד בָּא עִם קְדֻשָּׁתוֹ וְצִמְצוּמָיו אֶל הַצַּדִּיק הַדּוֹר שֶׁהוּא בְּחִינַת קָדְשֵׁי קֳדָשִׁים, בְּחִינַת אֶבֶן שְׁתִיָּה (שְׁמוּאֵל א ב) : ''כִּי לַה מְצוּקֵי אָרֶץ וַיָּשֶׁת עֲלֵיהֶם תֵּבֵל'' (עי יומא לח: סנהדרין כו:) שֶׁהֵם הַצַּדִּיקִים שֶׁעֲלֵיהֶם נִשְׁתָּת הָעוֹלָם וְעַל יְדֵי זֶה נִמְתָּקִים כָּל הַדִּינִים, עַל יְדֵי בְּחִינַת אֶבֶן שְׁתִיָּה כַּנַּ''ל וְזֶה בְּחִינַת אַבְנֵי יַעֲקב, שֶׁנִּכְלְלוּ כֻּלָּם בְּתוֹך אֶבֶן שְׁתִיָּה (בְּרֵאשִׁית רַבָּה וַיֵּצֵא פָּרָשָׁה ס''ח, עַיֵּן זהַר נחַ ע''ב, וַיְחִי רל''א) כִּי הַנְּפָשׁוֹת הֵם בְּחִינַת אֲבָנִים, כְּמוֹ שֶׁכָּתוּב (אֵיכָה ד) : ''תִּשְׁתַּפֵּכְנָה אַבְנֵי קדֶשׁ'' וְנִכְלָלִים בְּתוֹך הַצַּדִּיק הַדּוֹר, שֶׁהוּא בְּחִינַת אֶבֶן שְׁתִיָּה וְעַל יְדֵי זֶה נִמְתָּקִים כָּל הַצִּמְצוּמִים כַּנַּ''ל ח. וְעַל יְדֵי זֶה שֶׁנִּכְלָלִים יַחַד כָּל הַנְּפָשׁוֹת כַּנַּ''ל עַל יְדֵי זֶה נַעֲשֶׂה שִׂמְחָה, בִּבְחִינַת (מִשְׁלֵי י''ג) : ''אוֹר צַדִּיקִים יִשְׂמָח'' כִּי הַנֶּפֶשׁ הוּא בְּחִינַת נֵר, בִּבְחִינַת (מִשְׁלֵי כ) : ''נֵר ה נִשְׁמַת אָדָם'' וּכְשֶׁנִּכְלָלִין יַחַד נַעֲשֶׂה מֵהֶם אוֹר וְעַל יְדֵי זֶה נַעֲשֶׂה שִׂמְחָה, בְּחִינַת: ''אוֹר צַדִּיקִים יִשְׂמָח'' וְזֶה חֲדִי רַבִּי שִׁמְעוֹן וְאָמַר: ''ה שָׁמַעְתִּי שִׁמְעֲך יָרֵאתִי'', תַּמָּן יָאוּת הֲוֵי לְמִדְחַל כִּי חֲבַקּוּק אָמַר נְבוּאָה זוֹ עַל רַבִּי עֲקִיבָא וַחֲבֵרָיו שֶׁמֵּתוּ עַל יְדֵי שֶׁלּא הָיָה בָּהֶם אַהֲבָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (יְבָמוֹת ס''ב:) כִּי הֵם הָיוּ בְּחִינַת גְּבוּרוֹת וְצִמְצוּמִים, וְלא נִכְלְלוּ יַחַד וְלא נִמְתְּקוּ וְרַבִּי שִׁמְעוֹן וַחֲבֵרָיו שֶׁהָיוּ הַתִּקּוּן שֶׁלָּהֶם עַל כֵּן אָמַר אֲנַן בַּחֲבִיבוּתָא תַּלְיָא הַיְנוּ בְּחִינַת הָאַהֲבָה וּכְלָלוּת שֶׁנִּכְלָלִין יַחַד וְעַל יְדֵי זֶה הַהַמְתָּקָה וְהַתִּקּוּן כַּנַּ''ל חֲדִי רַבִּי שִׁמְעוֹן, הַיְנוּ בְּחִינַת הַשִּׂמְחָה שֶׁנַּעֲשֶׂה עַל יְדֵי הַכְּלָלוּת וְהָאַהֲבָה, בְּחִינַת: ''אוֹר צַדִּיקִים יִשְׂמָח'' פָּתַח וְאָמַר: ''הוֹלֵך רָכִיל מְגַלֶּה סוֹד'' הַיְנוּ רוּחַ חָכְמָה וְלָא הֲוָה מְהֵימָנָא הַיְנוּ אֱמוּנַת חֲכָמִים כַּנַּ''ל כִּי עַל יְדֵי שֶׁאֵין בּוֹ אֱמוּנַת חֲכָמִים, אֵין בּוֹ רוּחַ חָכְמָה כִּי נִדּוֹן בְּמוֹתָרוֹת כַּנַּ''ל מְגַלֶּה סוֹד, זֶה בְּחִינַת בִּטּוּל כְּתַב יָדֵנוּ שֶׁאֵין מְקַבְּלִין אוֹר הַשֵּׂכֶל מִידֵי הַסְּמִיכָה כַּנַּ''ל בִּבְחִינַת (אִיּוֹב ל''ו) : ''עַל כַּפַּיִם כִּסָּה אוֹר'' כִּי הָאוֹתִיּוֹת צְרִיכוֹת לְקַבֵּל אוֹר הַשֵּׂכֶל, מִידֵי הַסְּמִיכָה כַּנַּ''ל וְעַל יְדֵי פְּגַם אֱמוּנַת חֲכָמִים, שֶׁהוּא בְּחִינַת הוֹלֵך רָכִיל עַל יְדֵי זֶה מְגַלֶּה סוֹד, שֶׁנִּתְגַּלֶּה וְנִסְתַּלֵּק אוֹר הַשֵּׂכֶל כַּנַּ''ל וְעַל יְדֵי זֶה בְּסוֹד עַמִּי לא יִהְיוּ כַּנַּ''ל וְנֶאֱמַן רוּחַ מְכַסֶּה דָּבָר, דְּאִית בֵּהּ רוּחָא דְּקִיּוּמָא עַל יְדֵי בְּחִינַת אֱמוּנַת חֲכָמִים עַל יְדֵי זֶה, מְכַסֶּה דָּבָר, בְּחִינַת עַל כַּפַּיִם כִּסָּה אוֹר כַּנַּ''ל


~ סב - עַל יְדֵי אֲכִילָתָם שֶׁל יִשְׂרָאֵל, נַעֲשֶׂה יִחוּד

[לְשׁוֹן רַבֵּנוּ זִכְרוֹנוֹ לִבְרָכָה] וַיַּסֵּב אֱלקִים אֶת הָעָם וְכוּ (שְׁמוֹת י''ג) [עיין התורה הזאת בנוסח אחר מכת''י רבינו ז''ל בעצמו] א. דַּע, שֶׁעַל יְדֵי אֲכִילָתָם שֶׁל יִשְׂרָאֵל נַעֲשֶׂה יִחוּד קֻדְשָׁא בְּרִיך הוּא וּשְׁכִינְתֵּהּ אַפִּין בְּאַפִּין בִּבְחִינַת (רוּת ב) : ''וַיּאמֶר בּעַז לְרוּת לְעֵת הָאכֶל גּשִׁי הֲלם'' לְעֵת הָאכֶל דַּיְקָא הַיְנוּ עַל יְדֵי הָאֲכִילָה גּשִׁי הֲלם דָּא יִחוּד קֻדְשָׁא בְּרִיך הוּא וּשְׁכִינְתֵּהּ בְּחִינַת (בְּרֵאשִׁית מ''ד) : ''וַיִּגַּשׁ אֵלָיו יְהוּדָא'' דָּא תִּקְרֻבְתָּא מַלְכָּא בְּמַלְכָּא (זהַר וַיִּגַּשׁ דַּף ר''ו, וְעַיֵּן שָׁם בְּפֵרוּשׁ הרמ''ז) רַק הָאֲכִילָה צָרִיך לִהְיוֹת מֶאוכֶל אַחַר שֶׁנִּתְבָּרֵר, וְאֵין בּוֹ שׁוּם תַּעֲרוֹבוֹת כִּי מַאֲכָל שֶׁיֵּשׁ בּוֹ תַּעֲרוֹבוֹת, על ידי מאכל כזה, יוכל האדם לחטוא ב. וְהַבֵּרוּר שֶׁל הַמַּאֲכָלִים, הוּא עַל יְדֵי אֱמוּנָה כִּי הָאֱמֶת, מַה שֶּׁהִגְבִּיל הַשֵּׁם יִתְבָּרַך לַשֵּׂכֶל הָאֱנוֹשִׁי שֶׁיּוּכַל לְהָבִין הוּא מִצְוָה גְּדוֹלָה לְחַדֵּד הַשֵּׂכֶל, לְהָבִין הַדָּבָר עַל בֻּרְיוֹ וְעַל זֶה נֶאֱמַר (אָבוֹת פֶּרֶק ב) : וְדַע מַה שֶּׁתָּשִׁיב לְאֶפִּיקוֹרוֹס כִּי יֵשׁ חִלּוּק בֵּין הַקֻּשְׁיוֹת כִּי יֵשׁ קֻשְׁיָא שֶׁיָּכוֹל הָאָדָם לְהָבִין תֵּרוּץ עַל קֻשְׁיָא זוֹ עַל זֶה נֶאֱמַר: וְדַע מַה וְכוּ וְיֵשׁ קֻשְׁיָא, שֶׁאֵינוֹ בְּאֶפְשָׁרִי לַשֵּׂכֶל הָאֱנוֹשִׁי לְהָבִין תֵּרוּץ עַל קֻשְׁיָא כָּזוֹ רַק לֶעָתִיד לָבוֹא יִתְגַּלֶּה הַתֵּרוּץ אָסוּר לְאָדָם לְעַיֵּן בָּהֶם וְכָל מִי שֶׁסּוֹמֵך עַל שִׂכְלוֹ וּמְעַיֵּן בָּהּ, עַל זֶה נֶאֱמַר (מִשְׁלֵי ב) : ''כָּל בָּאֶיהָ לא יְשׁוּבוּן'' כִּי עַל קֻשְׁיָא כָּזוֹ, אָסוּר לִסְמך עַל שִׂכְלוֹ, רַק לְהַעֲמִיד עַל אֱמוּנָה וַאֲפִלּוּ אֵלּוּ הַקֻּשְׁיוֹת שֶׁיֵּשׁ עֲלֵיהֶם תְּשׁוּבָה לִפְעָמִים נִסְתְּמוּ שְׁבִילֵי הַשֵּׂכֶל וְאֵינוֹ יוֹדֵעַ לְהָשִׁיב וְנִזְרְקָה בּוֹ אֶפִּיקוֹרְסוּת, וְאֵינוֹ יוֹדֵעַ מַה לְּהָשִׁיב עַל אֶפִּיקוֹרְסוּת וְזאת הָאֶפִּיקוֹרְסוּת הִיא לְכָל אֶחָד לְפִי בְּחִינָתוֹ, יָכוֹל לְהָבִין בֵּין רַב לִמְעַט כִּי צָרִיך לַעֲבד אֶת ה בִּשְׁנֵי יְצָרִין שֶׁיִּהְיֶה הַיֵּצֶר הָרָע כָּפוּף לַיֵּצֶר טוֹב כְּמַאֲמַר חֲכָמֵינוּ, זִכְרוֹנָם לִבְרָכָה (בְּרָכוֹת נ''ד) ''וְאָהַבְתָּ וְכוּ בְּכָל לְבָבְך'' בִּשְׁנֵי יְצָרֶיך שֶׁיִּהְיֶה לִבּוֹ שָׁלֵם עִם ה אֱלקָיו שֶׁלּא יִהְיֶה לוֹ מַחֲלקֶת בֵּין שְׁנֵי יְצָרִין הַיְנוּ שֶׁלּא יִהְיֶה לִבּוֹ חָלָק עָלָיו בְּחִינַת (הוֹשֵׁעַ י) : ''חָלַק לִבָּם'' וּבֶאֱמֶת אִם הָיָה יוֹדֵעַ הָאָדָם יְדִיעָה בְּלֵב שָׁלֵם, שֶׁמְּלא כָל הָאָרֶץ כְּבוֹדוֹ (יְשַׁעְיָה ו) וְהַקָּדוֹשׁ בָּרוּך הוּא עוֹמֵד בִּשְׁעַת הַתְּפִלָּה, וְשׁוֹמֵעַ הַתְּפִלָּה וַדַּאי הָיָה מִתְפַּלֵּל בְּהִתְלַהֲבוּת גָּדוֹל וְהָיָה מְדַקְדֵּק מְאד לְכַוֵּן אֶת דְּבָרָיו וּבִשְׁבִיל שֶׁהָאָדָם אֵינוֹ יוֹדֵעַ זאת יְדִיעָה בְּלֵב שָׁלֵם בִּשְׁבִיל זֶה אֵינוֹ מִתְלַהֵב כָּל כָּך, וְאֵינוֹ מְדַקְדֵּק כָּל כָּך וְכָל אֶחָד לְפִי מִעוּט שִׂכְלוֹ וִידִיעָתוֹ, כֵּן הִתְלַהֲבוּתוֹ וְדִקְדּוּקוֹ וְהַיְדִיעָה הִיא מֵהַיֵּצֶר הַטּוֹב שֶׁבַּלֵּב וְהַסְתָּרַת הַיְדִיעָה הִיא מֵהַיֵּצֶר הָרָע שֶׁבַּלֵּב וְהַסְתָּרַת הַיְדִיעָה, הֵן הֵן אֶפִּיקוֹרְסוּת וְקֻשְׁיוֹת, שֶׁהַיֵּצֶר הָרָע מַקְשֶׁה אֶת לִבּוֹ לִפּל בְּרָעָה (מִשְׁלֵי כ''ח) וְהַתִּקּוּן לְזֶה הַמַּחֲלקֶת שֶׁבַּלֵּב, לְתַקֵּן אוֹתוֹ בְּשָׁרְשׁוֹ הַיְנוּ כִּי עִקַּר הִתְהַוּוּת מַחֲלקֶת הַיֵּצֶר הָרָע שָׁרְשׁוֹ מִן הַמַּחֲלקֶת שֶׁבִּקְדֻשָּׁה כְּשֶׁהִשְׁתַּלְשְׁלָה מִן דַּרְגָּא לְדַרְגָּא עַד שֶׁנִּשְׁתַּלְשֵׁל לְמַטָּה נִתְהַוֶּה מִמֶּנּוּ מַחֲלוֹקֶת הַיֵּצֶר הָרָע, בִּבְחִינַת ''חָלַק לִבָּם'' וּמַטִּיל בּוֹ אֶפִּיקוֹרְסוּת וּמַסְתִּיר מִמֶּנּוּ שְׁבִילֵי הַשֵּׂכֶל, אֲשֶׁר אֵינוֹ יוֹדֵעַ לְהָשִׁיב וּמַחֲלקֶת שֶׁבִּקְדֻשָּׁה הוּא מַחֲלקֶת תַּנָּאִים וַאֲמוֹרָאִים שֶׁבַּגְּמָרָא, שֶׁזֶּה אוֹסֵר וְזֶה מַתִּיר וּמֵהִשְׁתַּלְשְׁלוּתָם לְמַטָּה, נִתְהַוֶּה מִמֶּנוּ מַחֲלקֶת הַיֵּצֶר הָרָע וּכְשֶׁמְּתַקֵּן הַמַּחֲלקֶת שֶׁבִּקְדֻשָּׁה, אֲזַי מִמֵּילָא נִתְבַּטֵּל מַחֲלקֶת הַיֵּצֶר הָרָע כִּי אֵין אֲחִיזָתוֹ אֶלָּא מִשָּׁם וְתִקּוּן הַמַּחֲלקֶת שֶׁבִּקְדֻשָּׁה, הֵן הֲלָכוֹת פְּסוּקוֹת כִּי פְּסַק הֲלָכָה הוּא הַשָּׁלוֹם וְהַכְרָעָה שֶׁל מַחֲלוֹקֶת הַתַּנָּאִים וְאָמוֹרָאִים וְעַל יְדֵי לִמּוּד הַפּוֹסְקִים, הוּא נִתְקַשֵּׁר לְהַשָּׁלוֹם שֶׁבִּקְדֻשָּׁה וּמְתַקֵּן הַמַּחֲלקֶת שֶׁבִּקְדֻשָּׁה וְאָז נִתְבַּטֵּל הַמַּחֲלקֶת הַיֵּצֶר הָרָע שֶׁבְּלִבּוֹ וְאָז יוּכַל לַעֲבד אֶת הַשֵּׁם בְּכָל לְבָבוֹ, בִּשְׁנֵי יְצָרִים וְנִפְתְּחוּ לוֹ שַׁעֲרֵי הַשֵּׂכֶל שֶׁיּוֹדֵעַ לְהָשִׁיב לְאֶפִּיקוֹרוֹס וְכָל זֶה נַעֲשֶׂה עַל יְדֵי הַהַכְרָעָה וְהַשָּׁלוֹם הַנַּ''ל וְזֶה אוֹתִיּוֹת שָׁלוֹם, נוֹטְרִיקוֹן וְדַע מַה שֶּׁתָּשִׁיב לְאֶפִּיקוֹרוֹס כִּי עַל יְדֵי הַשָּׁלוֹם, יוֹדֵעַ לְהָשִׁיב עַל אֶפִּיקוֹרְסוּת שֶׁבְּלִבּוֹ וְזֶה (תְּהִלִּים קי''ט) : ''אוֹדְך בְּישֶׁר לֵבָב בְּלָמְדִי מִשְׁפְּטֵי צִדְקֶך'' לֵבָב דַּיְקָא, בִּשְׁנֵי יְצָרִין אֵימָתַי ? כַּד לָמְדִי מִשְׁפְּטֵי צִדְקֶך, הַיְנוּ עַל יְדֵי לִמּוּד הַפּוֹסְקִים. אֲבָל הַקֻּשְׁיוֹת שֶׁאֵין עֲלֵיהֶם תֵּרוּץ, אָסוּר לְאָדָם לְעַיֵּן בָּהֶם רַק לְחַזֵּק אֶת עַצְמוֹ בֶּאֱמוּנָה וּכְשֶׁיֵּשׁ לוֹ אֱמוּנָה בִּשְׁלֵמוּת יוּכַל לִהְיוֹת עַל יְדֵי אֲכִילָתוֹ, יִחוּד קֻדְשָׁא בְּרִיך הוּא וּשְׁכִינְתֵּהּ כַּנַּ''ל (תְּהִלִּים ל''ז) ''וּרְעֵה אֱמוּנָה'', הַיְנוּ בְּחִינַת אֲכִילָה עַל יְדֵי אֱמוּנָה ג. וְעִקַּר שְׁלֵמוּת וְקִשּׁוּטֵי אֱמוּנָה הַיְנוּ לְקָרֵב דַּוְקָא הַמְרֻחָקִים, בְּחִינַת (צְפַנְיָה ג) : ''לִקְרא כֻּלָּם בְּשֵׁם ה'' אֲפִלּוּ עַכּוּ''ם יִקְרְבוּ לֶאֱמוּנוֹת יִשְׂרָאֵל, וּלְעָבְדוֹ שְׁכֶם אֶחָד ד. וּלְהַשְׁלִים אֶת הָאֱמוּנָה, הַיְנוּ לְקָרֵב אֶת הָרְחוֹקִים כַּנַּ''ל צָרִיך מִתְּחִלָּה לְהַעֲלוֹת נִיצוֹצֵי אוֹתִיּוֹת הַדִּבּוּר וּכְשֶׁנִּתְבָּרְרוּ אוֹתִיּוֹת הַדִּבּוּר אֲזַי הוֹפֵך אֶת עַצְמוֹ הַדִּבּוּר וּמְלַקֵּט הַנִּיצוֹצוֹת הַקְּדֻשָּׁה מִבֵּין הַקְּלִפּוֹת וְנִשְׁאָרִים הַקְּלִפּוֹת בְּלא חִיּוּת וְאָז הָעַכּוּ''ם שֶׁיְּנִיקָתָם מֵהַקְּלִפּוֹת כְּשֶׁרוֹאִים שֶׁאֵין לָהֶם חִיּוּת אֲזַי מַשְׁלִיכִים אֶת אֱמוּנָתָם, בְּחִינַת (יְשַׁעְיָה ב) : ''בַּיּוֹם הַהוּא יַשְׁלִיך הָאָדָם אֶת אֱלִילֵי כַּסְפּוֹ וְאֶת אֱלִילֵי זְהָבוֹ'' וּמַדְבִּיקִים אֶת עַצְמָם לֶאֱמוּנַת יִשְׂרָאֵל (שָׁם בִּצְפַנְיָה) : ''אָז אֶהְפּך אֶל הָעַמִּים שָׂפָה בְרוּרָה'' שָׂפָה בְרוּרָה, הַיְנוּ הַדִּבּוּר שֶׁנִּתְבָּרֵר מִבֵּינֵיהֶם הוּא הוֹפֵך אֶת עַצְמוֹ אֶל הָעַמִּים, כְּדֵי לִלְקט מֵהֶם שְׁאָרֵי נִיצוֹצוֹת הַקְּדֻשָּׁה וְאָז נִתְקַיֵּם : ''לִקְרא כֻּלָּם בְּשֵׁם ה'', שֶׁיִּדְבְּקוּ כֻּלָּם בֶּאֱמוּנַת יִשְׂרָאֵל ה. וּלְהַעֲלוֹת נִיצוֹצֵי הַדִּבּוּר, צָרִיך לְתַעֲנִית (תְּהִלִּים ק''ז) : ''מִדֶּרֶך פִּשְׁעָם וּמֵעֲוֹנוֹתֵיהֶם יִתְעַנּוּ'' וְכוּ אֲזַי: ''יִשְׁלַח דְּבָרוֹ'' כִּי עִקַּר תִּקּוּן הַדִּבּוּר, הוּא עַל יְדֵי הַתַּעֲנִית כִּי עִקַּר יְנִיקַת הַקְּלִפּוֹת, אֵינוֹ אֶלָּא מֵאֲחוֹרֵי הַקְּדֻשָּׁה כִּי מִפְּנֵי הַקְּדֻשָּׁה אִי אֶפְשָׁר לָהֶם לִינק, מֵחֲמַת בְּהִירוּת אוֹר אֶלָּא לִפְעָמִים נוֹתְנִים לָהֶם מִלְּמַעְלָה בִּמְכֻוָּן כּחַ לִינק מִפְּנֵי הַקְּדֻשָּׁה וְכָל זֶה אֵינוֹ אֶלָּא לְרַע לָהֶם, בְּחִינַת (קהֶלֶת ח) : ''עֵת אֲשֶׁר שָׁלַט הָאָדָם בְּאָדָם לְרַע לוֹ'' וְכָל הַתַּאֲווֹת הֵם בְּחִינַת קְלִפּוֹת כִּי הַתַּאֲווֹת הֵם מוֹתָרוֹת, כִּי בְּלא הַתַּאֲווֹת יָכוֹל הַגּוּף לְהִתְקַיֵּם נִמְצָא שֶׁהֵם מוֹתָרוֹת לְקִיּוּם הַגּוּף כְּמוֹ הַקְּלִפּוֹת הֵם מוֹתָרוֹת כִּי עִקָּר אֵינוֹ אֶלָּא הַפְּרִי וְהַקְּלִפּוֹת הֵם מוֹתָרוֹת וּכְשֶׁמִּתְגַּבְּרִים הַתַּאֲווֹת עַל הָאָדָם הוּא הִתְגַּבְּרוּת הַקְּלִפּוֹת עַל הַקְּדֻשָּׁה וְרָאשֵׁי הַתַּאֲווֹת הֵם שְׁלשָׁה שָׂרֵי פַּרְעה, שַׂר הַמַּשְׁקִים וְאוֹפִים וְטַבָּחִים, שֶׁהֵם : קָנֶה וּוֵשֶׁט וּוְרִידִין (עיין לק''ת להאריז''ל פ לך לך ופ וישב) שֶׁהֵם בְּחִינַת תַּאֲווֹת אֲכִילָה וּשְׁתִיָּה שֶׁהֵם רָאשִׁים, שֶׁכָּל הַתַּאֲווֹת נִמְשָׁכִים אַחֲרֵיהֶם וִינִיקָתָם מִפַּרְעה, שֶׁהוּא אוֹתִיּוֹת ערֶף, הַיְנוּ מֵאֲחוֹרַיִם וְעִקַּר יְנִיקָתָם מֵהַדִּבּוּרִים, בְּחִינַת אַחַר הַדְּבָרִים כִּי הֵם סְמוּכִין לָהּ כִּי קָנֶה וּוֵשֶׁט וּוְרִידִין הֵם סְמוּכִים לַחֲמֵשֶׁת מוֹצָאוֹת הַפֶּה וְעִקַּר יְנִיקָתָם, מֵהַדִּבּוּרִים שֶׁאֵינָם זַכִּים כָּל כָּך וּכְשֶׁרָאשֵׁי הַתַּאֲווֹת שֶׁהֵם הַקְּלִפּוֹת מִתְגַּבְּרִים צָרִיך לְהַדְבִּיק וּלְהַסְתִּיר אֲחוֹרֵי הַקְּדֻשָּׁה שֶׁלּא יִינְקוּ וּדְבֵקוּת אֲחוֹרֵי הַקְּדֻשָּׁה, הִיא עַל יְדֵי הַתַּעֲנִית כְּמוֹ שֶׁכּוֹתְבִים שֵׁם הֲוָיָ''ה בִּבְחִינַת אֲחוֹרַיִם שֶׁכּוֹתְבִים מִתְּחִלָּה יוֹ''ד וְאַחַר כָּך כְּשֶׁרוֹצִים וְכוֹתְבִים הֵ''א, חוֹזְרִים לַאֲחוֹרַיִם וְכוֹתְבִים יוֹ''ד הֵ''א וְכוּ כֵּן הַתַּעֲנִית, שֶׁהוּא עִקַּר הַכְנָעָתָן שֶׁל הַשָּׂרִים הַנַּ''ל הוּא בִּבְחִינַת דְּבֵקוּת אֲחוֹרֵי הַקְּדֻשָּׁה כִּי עִקַּר זְכוּת הַתַּעֲנִית אֵינוֹ אֶלָּא כְּשֶׁאָנוּ חוֹשְׁבִים הַשָּׁעוֹת שֶׁהִתְחִיל לְהִתְעַנּוֹת לְמָשָׁל כְּשֶׁמִּתְעַנֶּה שְׁנֵי יָמִים, הַיּוֹם הַשֵּׁנִי שֶׁהוּא נֶחֱשָׁב בְּיוֹתֵר אֵין מֵחֲמַת עַצְמוֹ אֶלָּא מֵחֲמַת שֶׁאָנוּ חוֹזְרִים לְיוֹם רִאשׁוֹן, אֲזַי נֶחֱשָׁב יוֹם שֵׁנִי לִזְכוּת יוֹתֵר גַּם כִּי עִקַּר כָּל הַדְּבָרִים הֵן הַתְחָלָה, כִּי כָּל הַתְחָלוֹת קָשׁוֹת (מְכִילְתָא פָּרָשַׁת יִתְרוֹ וְהוּבָא בְּפֵרַשִׁ''י) מֵחֲמַת שֶׁיּוֹצֵא מֵהֶפֶך לְהֵפֶך אֲבָל אַחַר הַתְחָלָה, הוּא נִכְנָס מְעַט בְּהֶרְגֵּל וְאֵינוֹ קָשֶׁה עָלָיו כָּל כָּך וְכֵן בְּכָל יוֹם וָיוֹם שֶׁהוֹלֵך לְמֵרָחוֹק מֵהַהַתְחָלָה, כֵּן נָקֵל הַדָּבָר שֶׁנִּכְנָס מְעַט בְּהֶרְגֵּל נִמְצָא שֶׁעִקַּר כּחַ הָעֲבוֹדָה שֶׁל כָּל יָמִים, אֵינוֹ אֶלָּא הַהַתְחָלָה שֶׁאָנוּ צְרִיכִין לַחֲזר לַאֲחוֹרֵי, לְיוֹם רִאשׁוֹן שֶׁהִתְחִיל לְהָבִין וּלְהִתְעַנּוֹת (עיין דניאל י) שֶׁהוּא תְּחִלַּת הַתְּשׁוּבָה שֶׁהָיָה קָשֶׁה עָלָיו הַהַתְחָלָה שֶׁיָּצָא מֵהֶפֶך לְהֵפֶך וּבְכָל יוֹם חוֹזֵר לַאֲחוֹרָיו, לְקַבֵּל כּחַ מֵהַתְחָלָה וּמַחֲמַת שֶׁאֵלּוּ הַשָּׂרִים הַנַּ''ל, הֵם סְמוּכִים לְהַדִּבּוּר וּכְשֶׁמִּתְגַּבְּרִים, אֲזַי מַמְשִׁכִין אֶת הַדִּבּוּר לְגָלוּת מִצְרַיִם בְּחִינַת מֵצַר הַגָּרוֹן, בְּחִינַת (תְּהִלִּים ס''ט) : ''נִחַר גְּרוֹנִי'' וְאֵינוֹ יָכוֹל לְדַבֵּר שׁוּם דִבּוּר לִפְנֵי הַשֵּׁם יִתְבָּרַך וְעַל יְדֵי הַתַּעֲנִית שֶׁמַּרְעִיב אֶת עַצְמוֹ הוּא מַמְשִׁיך מֵימֵי הַחֲסָדִים לְלַחְלֵח הַגָּרוֹן, וְאָז יוּכַל לְדַבֵּר וְזֶה בְּחִינַת (בְּרֵאשִׁית י''ב) : ''וַיְהִי רָעָב בָּאָרֶץ'' רָעָב, הַיְנוּ בְּחִינַת תַּעֲנִית, שֶׁמַּרְעִיב אֶת עַצְמוֹ וְזֶה הוּא דְּבֵקוּת אֲחוֹרֵי הַקְּדֻשָּׁה כִּי הֲוָיָה אֱלקִים בְּחִינַת אֲחוֹרַיִם מִסְפַּר רָעָב [כִּי שֵׁם הֲוָיָה בַּאֲחוֹרַיִם, דְּהַיְנוּ י י''ק יק''ו יקו''ק עוֹלֶה ע''ב וְשֵׁם אֱלקִים בַּאֲחוֹרַיִם, כָּזֶה א אל אלק אלקי אלקים עוֹלֶה ר וּשְׁנֵיהֶם יַחַד עוֹלִים רע''ב] ''וַיֵּרֶד אַבְרָם מִצְרָיְמָה'', הַיְנוּ הוֹרָדוֹת מֵימֵי הַחֲסָדִים לְלַחְלֵח מֵצַר הַגָּרוֹן לְהוֹצִיא אֶת הַגָּרוֹן מִבְּחִינַת ''נִחַר גְּרוֹנִי'' (שָׁם) ''הָלוֹך וְנָסוֹעַ הַנֶּגְבָּה'', לְלַחְלֵחַ הַנְּגִיבָה, לְהִתְקַיֵּם (יְשַׁעְיָה נ''ח) : ''קְרָא בְגָרוֹן אַל תַּחְשׂך'' וְאָז כְּשֶׁנִּתְדַּבְּקִין אֲחוֹרֵי הַקְּדֻשָּׁה שֶׁאִי אֶפְשָׁר לְהַקְּלִפּוֹת לִכְנס לְשָׁם וְלִינק וְאָז נִתְגַּלִּין הַפָּנִים שֶׁל הַקְּדֻשָּׁה (בְּרֵאשִׁית שָׁם) הַיְנוּ, שֶׁאֵלּוּ הַשָּׂרִים הַנַּ''ל, רוֹאִים אֶת יוֹפִי הוֹד הַדִּבּוּר, ''וַיְהַלֲּלוּ אוֹתָהּ אֶל פַּרְעה'' וְכָל זֶה הוּא מְכֻוָּן מֵהַשֵּׁם יִתְבָּרַך כְּדֵי לְהוֹצִיא בִּלְעָם מִפִּיהֶם בְּחִינַת: ''עֵת אֲשֶׁר שָׁלַט הָאָדָם בְּאָדָם לְרַע לוֹ'' (מִשְׁלֵי ל''א) ''אִשָּׁה יִרְאַת ה הִיא תִתְהַלָּל'' בְּחִינַת: ''וַיְהַלֲּלוּ אוֹתָהּ אֶל פַּרְעה'' אֵין זֶה אֶלָּא בִּשְׁבִיל, ''תְּנוּ לָהּ מִפְּרִי יָדֶיהָ'' הַיְנוּ, לְהוֹצִיא נִיצוֹצוֹת הַקְּדֻשָּׁה מִבֵּינֵיהֶם כְּשֶׁהִיא מוֹצִיאָה כָּל חִיּוּתָהּ מִבֵּין הַקְּלִפּוֹת אֲזַי מַשְׁלִיכִין כָּל הָעַכּוּ''ם אֶת אֱלִילֵיהֶם וּפוֹנִים כֻּלָּם לֶאֱמוּנַת יִשְׂרָאֵל, ''לִקְרא כֻּלָּם בְּשֵׁם ה'' וְזֶה עִקַּר קִשּׁוּטֵי הָאֱמוּנָה, שֶׁיִּקְרְבוּ אֲחֵרִים לֶאֱמוּנָתָהּ וְזֶה בְּחִינוֹת (סַבָּא מִשְׁפָּטִים דַּף צ''ה) : עוּלִימְתָּא שַׁפִּירְתָּא דְּלֵית לָהּ עֵינִין עוּלִימְתָּא שַׁפִּירְתָּא, זֶה בְּחִינַת אֱמוּנָה בְּחִינַת (שִׁיר הַשִּׁירִים ו) ''יָפָה אַתְּ רַעְיָתִי'', בְּחִינַת: ''וּרְעֵה אֱמוּנָה''. דְּלֵית לָהּ עֵינִין, הַיְנוּ אֵלּוּ הַקֻּשְׁיוֹת הַנַּ''ל, שֶׁאֵין לְעַיֵּן בָּהֶם וְצָרִיך לְחַזֵּק בֶּאֱמוּנָתוֹ גּוּפָא טְמִירְתָא וְאִתְגְּלֵי כִּי הִיא טְמִירָא כִּי אִם תִּשְׁאַל אֶת הַמַּאֲמִין אֵיזֶה טַעַם בֶּאֱמוּנָה וַדַּאי אֵינוֹ יוֹדֵעַ לְהָשִׁיב לְך טַעַם כִּי אֱמוּנָה אֵינוֹ שַׁיָּך אֶלָּא בְּדָבָר שֶׁאֵינוֹ יוֹדֵעַ טַעַם וְאַף עַל פִּי כֵן, וְגַלְיָא הַיְנוּ שֶׁאֵצֶל הַמַּאֲמִין הַדָּבָר גָּלוּי כְּאִלּוּ רוֹאֶה בְּעֵינָיו אֶת הַדָּבָר שֶׁהוּא מַאֲמִין בּוֹ מֵחֲמַת גּדֶל אֱמוּנָתוֹ הַשְּׁלֵמָה. נָפְקַת בְּצַפְרָא וּמִתְכַּסְיָא בִּימָמָא כִּי הָאֱמוּנָה מִתְחַדֶּשֶׁת אֵצֶל הָאָדָם בְּכָל בּקֶר, בְּחִינַת (אֵיכָה ג) : ''חֲדָשִׁים לַבְּקָרִים'' וְכוּ וּמִתְכַּסְיָא בִּימָמָא, מֵחֲמַת טִרְדַּת עִסְקֵי עוֹלָם, נִתְכַּסֶּה הָאֱמוּנָה מִתְקַשְּׁטַת בְּקִשּׁוּטִין דְּלָא הֲווֹ הַיְנוּ עִקַּר קִשּׁוּטֵי הָאֱמוּנָה, כְּשֶׁמְּקָרְבִין אֶצְלָהּ בְּנֵי אָדָם שֶׁלּא הָיוּ מְקרָבִין לָהּ ו. וּכְשֶׁהָאֱמוּנָה כָּל כָּך בִּשְׁלֵמוּת אֲזַי אֲכִילָתוֹ הִיא יְקָרָה מְאד כִּי נִתְיַחֵד קֻדְשָׁא בְּרִיך הוּא וּשְׁכִינְתֵּהּ, בִּבְחִינַת: ''וַיּאמֶר בּעַז לְרוּת'' וְכוּ אֲזַי, הָאֱמוּנָה הִיא מַמְלֶצֶת עַל הָרְחוֹקִים לִפְנֵי הַשֵּׁם יִתְבָּרַך, שֶׁיְּקָרֵב אוֹתָם בְּצֵל כְּנָפָיו כִּי עִקַּר טָעוּתָם שֶׁל הָרְחוֹקִים מֵאֱמוּנַת הַשֵּׁם יִתְבָּרַך מֵחֲמַת שֶׁעִקַּר יְדִיעַת אֱלקוּתוֹ אֵינוֹ אֶלָּא מִגָּלוּי עַל הַסָּתוּם וּמֵחֲמַת שֶׁרוֹאִים מִגָּלוּי, שֶׁהַנְהָגַת הָעוֹלָם הוּא עַל יְדֵי מַעֲרֶכֶת הַמַּזָּלוֹת נָפְלוּ בְּטָעֻיּוֹת כָּל אֶחָד לְפִי טָעוּתוֹ וְיֵשׁ חוֹשְׁבִים שֶׁהַכּל עַל פִּי הַטֶּבַע, עוֹלָם כְּמִנְהָגוֹ נוֹהֵג וְיֵשׁ חוֹשְׁבִים שֶׁצָּרִיך לַעֲבד אֶת הָאֶמְצָעִי כְּמוֹ שֶׁטָּעוּ בָּעֵגֶל שֶׁרָצוּ לַעֲשׂוֹת אֶת הָעֵגֶל אֶמְצָעִי, בֵּינָם לְבֵין הַשֵּׁם יִתְבָּרַך שֶׁאָמְרוּ: ''אֲשֶׁר יֵלְכוּ לְפָנֵינוּ'' (שְׁמוֹת ל''ב), בְּחִינַת אֶמְצָעִי וּבְטָעֻיּוֹת כָּזֶה, רַבִּים נִכְשָׁלִים וְעוֹשִׂים אֶת הַסִּבּוֹת אֶמְצָעִי, בֵּינָם לְבֵין הַשֵּׁם יִתְבָּרַך הַיְנוּ שֶׁמַּאֲמִינִים בְּהַשֵּׁם יִתְבָּרַך, אֲבָל מַאֲמִינִים גַּם כֵּן בְּאֶמְצָעִי וְאוֹמְרִים שֶׁצָּרִיך לְסִבּוֹת הַיְנוּ שֶׁמַּאֲמִינִים לְמָשָׁל בְּהַסִּבָּה שֶׁל פַּרְנָסָה שֶׁהוּא הַמַּשָּׂא וּמַתָּן וְאוֹמְרִים הַסִּבָּה שֶׁל מַשָּׂא וּמַתָּן עִקָּר כְּאִלּוּ חַס וְשָׁלוֹם, בְּלא הַסִּבָּה שֶׁל מַשָּׂא וּמַתָּן, אֵין יְכלֶת בְּיַד הַשֵּׁם יִתְבָּרַך לִתֵּן לָהֶם פַּרְנָסָה וּבְהַסִּבָּה שֶׁל הָרְפוּאָה, שֶׁהוּא סַמִּים, עוֹשִׂים מֵהֶם עִקָּר כְּאִלּוּ, חַס וְשָׁלוֹם, בְּלִי הַסַּמִּים, אֵין יְכלֶת בְּיַד הַשֵּׁם יִתְבָּרַך לְרַפֵּא וְאֵין הַדָּבָר כֵּן כִּי הַקָּדוֹשׁ בָּרוּך הוּא סִבַּת כָּל הַסִּבּוֹת וְעִלַּת כָּל הָעִלּוֹת וְאֵין צָרִיך לְשׁוּם סִבָּה וְעִסְקֵנוּ בְּאֵלּוּ הַסִּבּוֹת, צָרִיך לְהַאֲמִין בְּהַשֵּׁם יִתְבָּרַך לְבַד וְלא לַעֲשׂוֹת מֵהַסִּבּוֹת עִקָּר וּכְשֶׁהַצַּדִּיק מְבַטֵּל בִּתְפִלָּתוֹ אֵיזֶה חִיּוּב שֶׁל מַעֲרֶכֶת הַמַּזָּלוֹת אֲזַי נִתְיַדֵּעַ מֵהַגָּלוּי עַל הַסָּתוּם, שֶׁיֵּשׁ אֱלקַי נִמְצָא, שֶׁהוּא שׁוֹמֵעַ תְּפִלַּת הַצַּדִּיק וּמְשַׁדֵּד הַמַּעֲרָכוֹת וּמְשַׁנֶּה הַטֶּבַע וְכָל זֶה יִהְיֶה לֶעָתִיד כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (פְּסָחִים ס''ח) : עֲתִידִים צַדִּיקִים לְהַחֲיוֹת אֶת הַמֵּתִים, וּשְׁאָר נִפְלָאוֹת וְזֶה: וַיִּגַּשׁ אֵלָיו יְהוּדָא, דָּא תִּקְרֻבְתָּא דְּמַלְכָּא לְמַלְכָּא וַיּאמֶר אֵלָיו בִּי אֲדוֹנִי שֶׁהַשְּׁכִינָה מְבַקֶּשֶׁת רַחֲמִים מֵהַשֵּׁם יִתְבָּרַך, עַל אֵלּוּ הָרְחוֹקִים יְדַבֵּר נָא עַבְדְּך דָּבָר בְּאָזְנֵי אֲדנִי, וְלא יִשָּׁמַע עוֹד אֶמְצָעִי וְאַל יִחַר אַפְּך בְּעַבְדֶּך, עַל הֶעָבָר כִּי כָמוֹך כְּפַרְעה פַּרְעה, לְשׁוֹן הִתְגַּלּוּת כִּי אַתָּה אֵינְך יָדוּעַ לִבְנֵי אָדָם אֶלָּא מֵהַגָּלוּי וּמֵחֲמַת שֶׁאֵינְך יָדוּעַ אֶלָּא מֵהַגָּלוּי לְפִיכָך טָעוּ כָּל אֶחָד לְפִי טָעוּתוֹ אֲבָל כְּשֶׁאַתָּה מְבַטֵּל רְצוֹנְך בִּשְׁבִיל רְצוֹן הַצַּדִּיק כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (מעֵד קָטָן ט''ז:) : הַקָּדוֹשׁ בָּרוּך הוּא גּוֹזֵר וְצַדִּיק מְבַטֵּל אֲזַי יֵדְעוּ מֵהַגָּלוּי עַל הַסָּתוּם כְּשֶׁרוֹאִים שֶׁמַּעֲרֶכֶת הַמַּזָּלוֹת מְחַיְּבִים אֵיזֶה גְּזֵרָה, וְצַדִּיק מְבַטֵּל אֲזַי יֵדְעוּ שֶׁיֵּשׁ אֱלקַי נִמְצָא, שֶׁהוּא עוֹשֶׂה רְצוֹן הַצַּדִּיק מַה פַּרְעה גּוֹזֵר וְאֵינוֹ מְקַיֵּם פַּרְעה הַיְנוּ מַעֲרֶכֶת הַמַּזָּלוֹת הַגְּלוּיִים לְכָל גְּזֵרָתָם אַף אַתָּה גּוֹזֵר וְאֵינְך מְקַיֵּם, כִּי הַצַּדִּיק מְבַטֵּל וְזֶהוּ וַיַּסֵּב אֱלקִים וְכוּ, אִיתָא בַּמִּדְרָשׁ (שְׁמוֹת פָּרָשָׁה כ) וַיַּסֵּב לְשׁוֹן סְעֻדָּה, הַיְנוּ לְשׁוֹן הֲסִבָּה וַחֲמֻשִׁים, אֶחָד מֵחֲמִשָּׁה (כְּמוֹ שֶׁפֵּרַשִׁ''י שָׁם) הַיְנוּ חֲמֵשֶׁת מוֹצָאוֹת הַפֶּה שֶׁעַל יָדָם כָּל הָעַכּוּ''ם פּוֹנִים לֶאֱמוּנַת יִשְׂרָאֵל, לְעָבְדוֹ שְׁכֶם אֶחָד כְּמוֹ שֶׁכָּתוּב: ''אָז אֶהְפּך אֶל כָּל הָעַמִּים שָׂפָה בְרוּרָה'' וְכוּ עָלוּ בְנֵי יִשְׂרָאֵל מֵאֶרֶץ מִצְרָיִם, מִמֵּצַר הַגָּרוֹן הַיְנוּ עַל יְדֵי עֲלוֹת בְּנֵי יִשְׂרָאֵל מֵרָאשֵׁי הַתַּאֲווֹת הַנַּ''ל, מִמֵּצַר הַגָּרוֹן, הַנַּ''ל עַל יְדֵי הַדִּבּוּר, מַחֲזִיר אֶת הָעַכּוּ''ם לֶאֱמוּנַת יִשְׂרָאֵל וְזֶה עִקַּר קִשּׁוּטֵי הָאֱמוּנָה, בְּחִינַת מִתְקַשְּׁטָא בְּקִשּׁוּטִין דְּלָא הֲווֹ עַל יְדֵי אֱמוּנָה בִּשְׁלֵמוּת, אֲזַי הֻתְּרָה אֲכִילָה בְּחִינַת ''וַיַּסֵּב'' [עַד כָּאן לְשׁוֹנוֹ, זִכְרוֹנוֹ לִבְרָכָה] [שַׁיָּך לְאוֹת ב] וְזֶה שָׁלוֹ''ם רָאשֵׁי תֵּבוֹת וְדַע מַה שֶּׁתָּשִׁיב לְאֶפִּיקוֹרוֹס כִּי עַל יְדֵי הַשָּׁלוֹם יוֹדֵעַ לְהָשִׁיב עַל אֶפִּיקוֹרְסוּת שֶׁבְּלִבּוֹ כַּנַּ''ל עַיֵּן שָׁם וְגַם עַל יְדֵי הַשָּׁלוֹם שֶׁיֵּשׁ בֵּין יִשְׂרָאֵל, בֵּין אֶחָד לַחֲבֵרוֹ גַּם עַל יְדֵי זֶה נִתְבַּטְּלִין הָאֶפִּיקוֹרְסוּת, כַּמְבאָר בְּמָקוֹם אַחֵר [לעיל בסימן כ''ז] וְזֶה שֶׁאָמְרוּ רַבּוֹתֵינוּ זַ''ל (בְּרֵאשִׁית רַבָּה פָּרָשָׁה ל''ח) : ''חֲבוּר עֲצַבִּים אֶפְרָיִם הַנַּח לוֹ'' (הוֹשֵׁעַ ד) שֶׁכְּשֶׁיֵּשׁ שָׁלוֹם בֵּין יִשְׂרָאֵל, אֲפִלּוּ עוֹבְדִין עֲבוֹדַת אֱלִילִים מוֹחֲלִין לָהֶם אֲבָל ''חָלַק לִבָּם, עַתָּה יֶאְשָׁמוּ'' (שָׁם י) כִּי עַל יְדֵי הַמַּחֲלקֶת בָּאִין כְּפִירוֹת כַּנַּ''ל וְכָל אֶחָד אוֹחֵז בְּדַעְתּוֹ מֵאַחַר שֶׁאֵינָם בָּאִים וּמִתְוַעֲדִים יַחַד, לְדַבֵּר אֶחָד עִם חֲבֵרוֹ לְהָפְכוֹ לְדַעְתּוֹ וַאֲפִלּוּ יָבוֹאוּ יַחַד וִידַבְּרוּ זֶה עִם זֶה, לא יָשׁוּב מִדַּעְתּוֹ מֵחֲמַת הַנִּצָּחוֹן שֶׁל הַמַּחֲלקֶת אֲבָל כְּשֶׁיֵּשׁ שָׁלוֹם, אֲפִלּוּ עוֹבְדִין כּוֹכָבִים וּמַזָּלוֹת מוֹחֲלִין לָהֶם כִּי עַל יְדֵי הַשָּׁלוֹם, בְּוַדַּאי יִתְבַּטֵּל הָעֲבוֹדָה זָרָה וְהָאֶפִּיקוֹרְסוּת שֶׁיֵּשׁ לְכָל אֶחָד מֵהֶם עַל יְדֵי שֶׁיְּדַבְּרוּ זֶה עִם זֶה וְיָשִׁיבוּ זֶה אֶת זֶה מִדֵּעוֹתָיו הָרָעוֹת וְהַכְּפִירוֹת וּבְוַדַּאי יָבוֹאוּ לֶאֱמוּנָה שְׁלֵמָה וִישָׁרָה עַל יְדֵי הַשָּׁלוֹם כַּנַּ''ל וְכַמְבאָר בְּמָקוֹם אַחֵר (שם) [גַּם זֶה שַׁיָּך לָאוֹת הַנַּ''ל] מֵהַמַּחֲלקֶת נַעֲשֶׂה הֲלָכוֹת, כַּמְבאָר בִּתְהִלָּה לְדָוִד עַיֵּן שָׁם הֵיטֵב מְבאָר שָׁם שֶׁהַהֲלָכוֹת הֵם תִּקּוּן הַמַּחֲלקֶת כִּי חוֹזֵר וּמְהַפֵּך הַצֵּרוּפֵי אוֹתִיּוֹת שֶׁל הַמַּחֲלקֶת לַהֲלָכוֹת כַּמְבאָר שָׁם עַיֵּן שָׁם מַה שֶּׁכָּתוּב שָׁם שֶׁהַצַּדִּיק לוֹמֵד אֵלּוּ הַצֵּרוּפִין שֶׁל הַמַּחֲלקֶת וְעוֹשֶׂה מֵהֶם צֵרוּף הֲלָכָה וְכוּ עַיֵּן שָׁם וְזֶהוּ בְּחִינַת מַה שֶּׁמְּבאָר כָּאן שֶׁצְּרִיכִין לִלְמד הֲלָכוֹת, דְּהַיְנוּ פּוֹסֵק, בִּשְׁבִיל תִּקּוּן הַמַּחֲלקֶת [שַׁיָּך לְאוֹת ה]. גַּם כִּי עִקַּר כָּל הַדְּבָרִים הֵן הַתְחָלָה כִּי כָּל הַתְחָלוֹת קָשׁוֹת מֵחֲמַת שֶׁיּוֹצֵא מֵהֶפֶך אֶל הֶפֶך וְכוּ כַּנַּ''ל וְעַל כֵּן בְּכָל פַּעַם וּפַעַם שֶׁנּוֹסֵעַ לְהַצַּדִּיק צָרִיך שֶׁיִּרְאֶה שֶׁיָּבוֹא בְּכָל פַּעַם מֵחָדָשׁ לא כְּמוֹ שֶׁכְּבָר הָיָה אֵצֶל הַצַּדִּיק, וְעַכְשָׁו הוּא בָּא פַּעַם שֵׁנִית רַק כְּמוֹ שֶׁלּא הָיָה מֵעוֹלָם אֵצֶל הַצַּדִּיק וְיִהְיֶה אֶצְלוֹ כְּמוֹ שֶׁבָּא עַכְשָׁו מֵחָדָשׁ פַּעַם רִאשׁוֹן כִּי עִקָּר הוּא הַהַתְחָלָה, כִּי כָּל הַתְחָלוֹת קָשׁוֹת כַּנַּ''ל נִמְצָא שֶׁעִקַּר כּחַ הָעֲבוֹדָה שֶׁל כָּל הַיָּמִים אֵינוֹ אֶלָּא הַהַתְחָלָה כַּנַּ''ל עַיֵּן שָׁם וּכְפִי הַכּחַ וְהַהִתְלַהֲבוּת שֶׁל הַהַתְחָלָה, כֵּן הוֹלֵך וּמִתְנַהֵג בַּעֲבוֹדָתוֹ, כִּי עִקָּר הִיא הַהַתְחָלָה כַּנַּ''ל עַל כֵּן צָרִיך לְהַתְחִיל בְּכָל פַּעַם מֵחָדָשׁ כִּי פֶּן וְאוּלַי לא הָיְתָה הַתְחָלָתוֹ כָּרָאוּי וְאִם כֵּן גַּם כָּל עֲבוֹדָתוֹ אֵינָהּ בִּשְׁלֵמוּת כָּרָאוּי כִּי הַכּל מִתְנַהֵג כְּפִי הַהַתְחָלָה עַל כֵּן צָרִיך לְהַתְחִיל בְּכָל פַּעַם מֵחָדָשׁ וְלָבוֹא לְהַצַּדִּיק מֵחָדָשׁ, בְּכחַ הִתְלַהֲבוּת גָּדוֹל וְהִתְגַּבְּרוּת חָדָשׁ לַעֲבוֹדַת הַשֵּׁם יִתְבָּרַך כְּדֵי שֶׁתִּהְיֶה עֲבוֹדָתוֹ כָּרָאוּי כְּפִי כּחַ הַהַתְחָלָה כַּנַּ''ל וְכֵן בְּכָל פַּעַם וּפַעַם צָרִיך לַחֲשׁשׁ חֲשָׁשָׁא זוֹ, פֶּן לא הִתְחִיל עֲדַיִן כָּרָאוּי וְצָרִיך לְהַתְחִיל וְלָבוֹא לְהַצַּדִּיק בְּכָל פַּעַם מֵחָדָשׁ.


~ סג - סוֹד כַּוָּנַת הַמִּילָה

א. סוֹד כַּוָּנַת הַמִּילָה כִּי בְּרִית נִקְרָא בִּלְשׁוֹן תַּרְגּוּם אַמָּה וּכְמוֹ שֶׁמֻּזְכָּר בְּלָשׁוֹן זֶה בַּגְּמָרָא (שַׁבָּת ק''ח:) וְהוּא בְּחִינַת אַמָּה בַּת שִׁשָּׁה טְפָחִים (עירובין ג:) שֶׁהַבְּרִית כָּלוּל מֵהֶם וְהוּא בְּחִינַת (יְשַׁעְיָה ו) : ''שְׂרָפִים עוֹמְדִים מִמַּעַל לוֹ שֵׁשׁ כְּנָפַיִם שֵׁשׁ כְּנָפַיִם לְאֶחָד'' (עיין זוהר פנחס רלו) שֵׁשׁ כְּנָפַיִם, הֵם בְּחִינַת הַשִּׁשָּׁה טְפָחִים הַנַּ''ל (שָׁם) ''בִּשְׁתַּיִם יְכַסֶּה פָנָיו, וּבִשְׁתַּיִם יְכַסֶּה רַגְלָיו, וּבִשְׁתַּיִם יְעוֹפֵף'' כִּי פָּנִים, הוּא בְּחִינוֹת וְטָפַח לוֹ עַל פָּנָיו (בָּבָא קַמָּא ל''ב:) וּבִשְׁתַּיִם יְכַסֶּה פָנָיו הוּא בְּחִינוֹת שְׁנֵי טְפָחִים בְּחִינוֹת מְגַלֶּה טֶפַח וּמְכַסֶּה טֶפַח, הַנֶּאֱמָר בַּבְּרִית כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (נְדָרִים כ:) וְכֵן בִּשְׁתַּיִם יְכַסֶּה רַגְלָיו, הוּא בְּחִינַת וְטָפַח לוֹ בְסַנְדָּלוֹ (בָּבָא קַמָּא שָׁם) וְהוּא גַּם כֵּן בְּחִינַת שְׁנֵי טְפָחִים כַּנַּ''ל, מְגַלֶּה טֶפַח וּמְכַסֶּה טֶפַח וּבִשְׁתַּיִם יְעוֹפֵף, הוּא בְּחִינַת עוֹפוֹת, שֶׁנִּבְרְאוּ מִן הָרְקָק (חֻלִּין כ''ז:) בְּחִינוֹת טוֹפֵחַ עַל מְנָת לְהַטְפִּיחַ (יוֹמָא ע''ח גִּטִּין ט''ז ע''ז ס:) וְכָל הַשִּׁשָּׁה טְפָחִים כֻּלָּם, כְּלוּלִים וּמֻנָּחִים בַּבְּרִית כִּי הַשִּׁשָּׁה טְפָחִים הַנַּ''ל הֵם בְּחִינַת ''שֵׁשֶׁת יָמִים שֶׁבָּהֶם עָשָׂה ה אֶת הַשָּׁמַיִם וְאֶת הָאָרֶץ'' בִּבְחִינַת (תְּהִלִּים ל''ט) : ''הִנֵּה טְפָחוֹת נָתַתָּ יָמָי'' כְּמוֹ שֶׁכָּתוּב (שְׁמוֹת כ) : ''שֵׁשֶׁת יָמִים עָשָׂה ה וְכוּ וַיָּנַח בַּיּוֹם הַשְּׁבִיעִי'' הַיְנוּ שֶׁכָּל הַשֵּׁשֶׁת יָמִים, בְּחִינַת הַשִּׁשָּׁה טְפָחִים הִנִּיחַ כֻּלָּם בַּיּוֹם הַשְּׁבִיעִי, שֶׁהוּא שַׁבָּת שֶׁהוּא בְּחִינַת בְּרִית כְּמוֹ שֶׁכָּתוּב (שָׁם ל''א) : ''בְּרִית עוֹלָם בֵּינִי וּבֵין בְּנֵי יִשְׂרָאֵל'' וְזֶה בְּחִינַת בְּרֵאשִׁי''ת בָּרָ''א שִׁי''ת (תִּקּוּן י''א) בְּחִינַת שֵׁשֶׁת יָמִים, שִׁשָּׁה טְפָחִים הַנַּ''ל, שֶׁכֻּלָּם מֻנָּחִים וּכְלוּלִים בַּבְּרִית וְזֶה בְּרֵאשִׁי''ת בְּרִי''ת אֵ''שׁ (תִּקּוּן ג דַּף י''ח) הַיְנוּ בְּרִית שֶׁהוּא כָּלוּל מִשִּׁשָּׁה יָמִים, שִׁשָּׁה טְפָחִים, שֵׁשׁ כְּנָפַיִם וְזֶה בְּרִית אֵשׁ, בְּחִינַת שְׂרָפִים בְּשֵׁשׁ כְּנָפַיִם שֶׁהֵן בְּחִינַת שִׁשָּׁה טְפָחִים כַּנַּ''ל כִּי גַּם אֵשׁ יֵשׁ לָהּ שִׁשָּׁה כּחוֹת וְכַמְבאָר גַּם לַמְחַקְּרִים, שֶׁיֵּשׁ שִׁשָּׁה כּחוֹת בָּאֵשׁ הַיְנוּ מַתִּיך וּמַקְפִּיא, מְבַשֵּׁל וְשׂוֹרֵף, מַשְׁחִיר וּמַלְבִּין וְכֵן עוֹף יֵשׁ בּוֹ שִׁשָּׁה כּחוֹת כִּי עַל יְדֵי הָעֲפִיפָה הוּא נֶעֱלָם וּמִתְגַּלֶּה, קָרוֹב וְרָחוֹק וְכוּ. וְהַצַּדִּיק שֶׁהוּא בְּחִינוֹת בְּרִית, בְּחִינוֹת (מִשְׁלֵי י) : ''צַדִּיק יְסוֹד עוֹלָם'' הוּא כָּלוּל מִבְּחִינוֹת הַשִּׁשָּׁה טְפָחִים הַנַּ''ל שֶׁנֶּחֱלָקִים לְשָׁלשׁ בְּחִינוֹת שֶׁל שְׁתַּיִם שְׁתַּיִם הַיְנוּ שֶׁכָּל בְּחִינָה מֵהַשָּׁלֹשׁ, הוּא בְּחִינוֹת מְגַלֶּה טֶפַח וּמְכַסֶּה טֶפַח כִּי הוּא בְּחִינַת מְגַלֶּה טֶפַח וּמְכַסֶּה טֶפַח נֶגֶד עַצְמוֹ וְזֶה בְּחִינַת: בִּשְׁתַּיִם יְכַסֶּה פָנָיו וְכֵן הוּא בְּחִינַת מְגַלֶּה וּמְכַסֶּה וְכוּ נֶגֶד הָעוֹלָם וְזֶה בְּחִינַת בִּשְׁתַּיִם יְכַסֶּה רַגְלָיו וְכֵן הוּא בְּחִינַת מְגַלֶּה וּמְכַסֶּה נֶגֶד הַשֵּׁם יִתְבָּרַך וְזֶה בְּחִינַת בִּשְׁתַּיִם יְעוֹפֵף כִּי לִפְעָמִים הוּא אֵצֶל הָעוֹלָם בְּחִינַת מְגַלֶּה שֶׁמְּגַלֶּה וּמְקָרֵב עַצְמוֹ אֲלֵיהֶם וְלִפְעָמִים הוּא בְּחִינַת מְכַסֶּה, שֶׁנִּתְכַּסֶּה וְנִתְעַלֵּם מֵהֶם שֶׁמִּתְרַחֵק מֵהֶם מְאד וְלא דַּי שֶׁמִּתְרַחֵק מֵהֶם, וּמִתְרוֹמֵם מֵהֶם, וְאֵינָם יְכוֹלִים לְהִתְקָרֵב אֵלָיו אֶלָּא שֶׁנּוֹפְלִים עָלָיו קֻשְׁיוֹת וּתְמִיהוֹת עַד שֶׁנִּתְעַקֵּם וְנִתְבַּלְבֵּל מחָם מֵחֲמַת שֶׁנִּתְרַחֵק מֵהֶם מְאד, וְקָשֶׁה עָלָיו קֻשְׁיוֹת וּפְלִיאוֹת וְזֶה בְּחִינַת: מְכַסֶּה טֶפַח וְזֶה בְּחִינַת וּבִשְׁתַּיִם יְכַסֶּה רַגְלָיו רַגְלִין לְשׁוֹן הַמְשָׁכָה כְּמוֹ (שְׁמוֹת י''א) ''וְכָל הָעָם אֲשֶׁר בְּרַגְלֶיך'', הַהוֹלְכִים אַחַר עֲצָתְך (כמובא בפרש''י שם) הַיְנוּ, שֶׁבְּהַהַמְשָׁכָה שֶׁמַּמְשִׁיך הָעוֹלָם אֵלָיו הוּא בְּחִינַת מְגַלֶּה טֶפַח וּמְכַסֶּה וְכוּ כַּנַּ''ל כִּי מֵחֲמַת שֶׁמּחַ הַצַּדִּיק בְּעַצְמוֹ אִי אֶפְשָׁר לְקַבֵּל מִמֶּנּוּ עַל כֵּן הוּא צָרִיך לְהִתְכַּסּוֹת וּלְהִתְלַבֵּשׁ עַצְמוֹ בִּדְבָרִים קְטַנִּים כְּדֵי שֶׁיּוּכַל לְהִתְגַּלּוֹת, שֶׁיּוּכְלוּ הָעוֹלָם לְקַבֵּל מִמֶּנּוּ וְזֶה בְּחִינַת: מְגַלֶּה טֶפַח וּמְכַסֶּה טֶפַח שֶׁמַּה שֶּׁמְּכַסֶּה וּמִתְלַבֵּשׁ עַצְמוֹ, הוּא בְּחִינַת מְגַלֶּה שֶׁעַל יְדֵי זֶה הוּא מְגַלֶּה עַצְמוֹ אֲלֵיהֶם כִּי בְּלא זֶה לא הָיָה אֶפְשָׁר לְהִתְגַּלּוֹת אֲלֵיהֶם וְלִפְעָמִים הוּא בְּחִינַת מְכַסֶּה מַמָּשׁ שֶׁמִּתְכַּסֶּה וּמִתְעַלֵּם מֵהֶם וְנִתְרַחֵק וְנִפְלָא מֵהֶם כַּנַּ''ל וְכֵן אֵצֶל הַשֵּׁם יִתְבָּרַך צָרִיך לִהְיוֹת בְּחִינַת מְגַלֶּה וּמְכַסֶּה וְכוּ כִּי צָרִיך לְדַבֵּק וּלְקָרֵב עַצְמוֹ לְהַשֵּׁם יִתְבָּרַך כְּאִלּוּ כִּבְיָכוֹל הַשֵּׁם יִתְבָּרַך נִגְלֶה וּמִתְקָרֵב אֵלָיו אֲבָל כָּל מַה שֶּׁמִּתְקָרֵב יוֹתֵר לְהַשֵּׁם יִתְבָּרַך צָרִיך לְהִתְרַחֵק יוֹתֵר הַיְנוּ כָּל מַה שֶּׁמִּתְקָרֵב יוֹתֵר, צָרִיך לֵידַע שֶׁהוּא רָחוֹק מְאד מֵהַשֵּׁם יִתְבָּרַך כִּי אִם יַחֲשׁב וִידַמֶּה בְּדַעְתּוֹ שֶׁכְּבָר נִתְקָרֵב לְהַשֵּׁם יִתְבָּרַך וְיוֹדֵעַ בִּידִעוֹת הַשֵּׁם יִתְבָּרַך זֶה סִימָן שֶׁאֵינוֹ יוֹדֵעַ כְּלוּם כִּי אִם הָיָה יוֹדֵעַ קְצָת מֵהַשֵּׁם יִתְבָּרַך הָיָה יוֹדֵעַ שֶׁהוּא רָחוֹק מְאד מִמֶּנּוּ כִּי כָּל מַה שֶּׁמִּתְקָרֵב יוֹתֵר לְהַשֵּׁם יִתְבָּרַך, וְיוֹדֵעַ יוֹתֵר הוּא יוֹדֵעַ שֶׁהוּא רָחוֹק מְאד, וְאֵינוֹ יוֹדֵעַ כְּלָל וְזֶה דָּבָר שֶׁאִי אֶפְשָׁר לַפֶּה לְדַבֵּר וּלְהַסְבִּיר זאת כִּי גְּדֻלַּת הַבּוֹרֵא אֵין שִׁעוּר וְזֶה בְּחִינַת (יְשַׁעְיָה נ''ז) : ''שָׁלוֹם לָרָחוֹק וְלַקָּרוֹב'', בְּחִינוֹת: מְגַלֶּה טֶפַח וּמְכַסֶּה וְכוּ שֶׁכָּל מַה שֶּׁמִּתְקָרֵב מִתְרַחֵק כַּנַּ''ל וְזֶה בְּחִינַת וּבִשְׁתַּיִם יְעוֹפֵף, יְעוֹפֵף כְּתַרְגּוּמוֹ: מְשַׁמֵּשׁ הַיְנוּ בְּחִינוֹת מְגַלֶּה טֶפַח וּמְכַסֶּה וְכוּ שֶׁל הַשִּׁמּוּשׁ שֶׁמְּשַׁמֵּשׁ וְעוֹבֵד הַשֵּׁם יִתְבָּרַך כַּנַּ''ל. וּבִשְׁתַּיִם יְכַסֶּה פָנָיו, זֶה בְּחִינַת מְגַלֶּה טֶפַח וּמְכַסֶּה טֶפַח אֵצֶל עַצְמוֹ (שְׁמוֹת ל''ג) : ''פָּנַי יֵלֵכוּ'' (עיין ברכות ז:) וְגַם פָּנִים לְשׁוֹן רָצוֹן וְהַשְׁגָּחַת הַשֵּׁם יִתְבָּרַך כְּמוֹ שֶׁכָּתוּב (בַּמִּדְבָּר ו) : ''יָאֵר ה פָּנָיו אֵלֶיך'' וְהַצַּדִּיק הוּא לִפְעָמִים מְקַבֵּל עַל עַצְמוֹ יִסּוּרִין בִּשְׁבִיל הָעוֹלָם וְהוּא כְּמוֹ חִלּוּף שֶׁמַּחֲלִיף עִם הַשֵּׁם יִתְבָּרַך הַהַשְׁפָּעָה וְהַהַשְׁגָּחָה שֶׁאֵינוֹ רוֹצֶה זאת הַהַשְׁפָּעָה וְהַהַשְׁגָּחָה וּמְכַסֶּה פְּנֵי הַשְׁגָּחָה זוֹ, וּמְקַבֵּל עַל עַצְמוֹ יִסּוּרִין כִּי הוּא בּוֹחֵר בְּהַשְׁפָּעָה וְהַשְׁגָּחָה רוּחָנִיּוֹת וְאוֹתָהּ הַהַשְׁפָּעָה שֶׁהָלְכָה לָהּ, נִתְפַּזְּרָה בֵּין הָעוֹלָם וְזֶה בְּחִינַת מְגַלֶּה טֶפַח וּמְכַסֶּה וְכוּ שֶׁלִּפְעָמִים מְגַלֶּה פָּנִים שֶׁל רָצוֹן וְהַשְׁגָּחָה וּמְכַסֶּה פָּנִים שֶׁל כַּעַס וְלִפְעָמִים מְכַסֶּה פָּנִים שֶׁל רָצוֹן וְהַשְׁגָּחָה כַּנַּ''ל וְלֶחֶם הַפָּנִים הוּא בְּחִינַת בְּרִית כְּמוֹ שֶׁכָּתוּב (וַיִּקְרָא כ''ד) : ''בְּיוֹם הַשַּׁבָּת יַעַרְכֶנוּ לִפְנֵי ה וְכוּ, בְּרִית עוֹלָם'' וְנֶאֱמַר בָּהֶם (שְׁמוֹת כ''ה) ''וְעָשִׂיתָ לּוֹ מִסְגֶּרֶת טפַח'' וְעַל כֵּן נִקְרֵאת הַבְּחִינָה הַמְקַבֶּלֶת הַשִּׁשָּׁה טְפָחִים הַנַּ''ל, מִטְפַּחַת כְּמוֹ שֶׁכָּתוּב (רוּת ג) ''הָבִי הַמִּטְפַּחַת'' (שָׁם) ''וּפָרַשְׂתָּ כְּנָפֶיך עַל אֲמָתֶך'', שֶׁבִּקְשָׁה הַכְּנָפַיִם הַנַּ''ל שֶׁהֵן בְּחִינַת הַשִּׁשָּׁה טְפָחִים כַּנַּ''ל עַל כֵּן : ''וַיּאמֶר לָהּ הָבִי הַמִּטְפַּחַת וַיָּמָד לָהּ שֵׁשׁ שְׂעוֹרִים'' שֶׁהֵן בְּחִינַת שִׁשָּׁה טְפָחִים, שֵׁשׁ כְּנָפַיִם הַנַּ''ל. וְיֵשׁ נָחָשׁ וּנְמָלָה בְּתוֹך פִּיהָ וְזאת הַנְּמָלָה אֵין לָהּ נַיְחָא בְּוַדַּאי מֵחֲמַת שֶׁהִיא בְּתוֹך פִּיהָ שֶׁל נָחָשׁ וְהַנָּחָשׁ פְּעָמִים הוֹלֵך, וּפְעָמִים מְעוֹפֵף וְהַחִלּוּק שֶׁבֵּין הֲלִיכָה לַעֲפִיפָה כִּי בַּעֲפִיפָה יוּכַל לָעוּף וְלִפְרחַ בְּרֶגַע הַרְבֵּה אֲבָל בַּהֲלִיכָה הוּא הוֹלֵך מְעַט מְעַט כְּדֶרֶך הַהוֹלֵך, שֶׁהוּא תְּנוּעָה כְּבֵדָה וּבְכָל הַדִּבּוּרִים רָעִים שֶׁמְּדַבְּרִים, וּבִפְרָט כְּשֶׁהֵם נוֹגְעִים עַל צַדִּיקִים וּגְדוֹלִים בְּאֵלּוּ הַדִּבּוּרִים הֵם עוֹשִׂים כְּנָפַיִם לְהַנָּחָשׁ, שֶׁיּוּכַל לְעוֹפֵף כִּי עַל יְדֵי דִּבּוּרִים קְדוֹשִׁים, עוֹשִׂים כְּנָפַיִם דִּקְדֻשָּׁה בִּבְחִינַת (קהֶלֶת י) : ''וּבַעַל כְּנָפַיִם יַגֵּיד דָּבָר'' אֲבָל בְּאֵלּוּ הַדִּבּוּרִים רָעִים, עוֹשִׂים כְּנָפַיִם לְהַנָּחָשׁ וְהֵם נֶגֶד הַשֵּׁשׁ כְּנָפַיִם שֶׁל הַקְּדֻשָּׁה הַנַּ''ל כִּי הַדִּבּוּר יוֹצֵא מִכַּנְפֵי רֵאָה, עַל כֵּן נַעֲשֶׂה מִמֶּנּוּ בְּחִינַת כְּנָפַיִם לְהַנָּחָשׁ כִּי הַדִּבּוּר הַיּוֹצֵא מִשִּׁית עִזְקָאִין דְּקָנֶה, הוּא נֶגֶד הַשֵּׁשׁ כְּנָפַיִם שֶׁל הַקְּדֻשָּׁה הַנַּ''ל. וְהַנָּחָשׁ, הֵם אֵלּוּ הַחֲכָמִים לְהָרַע, הַחוֹקְרִים פִילוֹסוֹפְיָא וְאֶפִּיקוֹרְסִית כְּמוֹ שֶׁכָּתוּב (יִרְמְיָה ד) : ''חֲכָמִים הֵמָּה לְהָרַע וּלְהֵטִיב לא יָדְעוּ'' שֶׁהֵם רַק חֲכָמִים לְהָרַע שֶׁאִם יִרְצוּ לְהִשְׁתַּמֵּשׁ בְּחָכְמָתָם לְהֵיטִיב לא יוּכְלוּ (בְּרֵאשִׁית ג) : ''וְהַנָּחָשׁ הָיָה עָרוּם מִכּל חַיּוֹת הַשָּׂדֶה'' וְעַל יְדֵי דִּבּוּרִים רָעִים, עוֹשִׂים כְּנָפַיִם לְהַחֲכָמִים אֵלּוּ שֶׁהֵם בְּחִינַת הַנָּחָשׁ שֶׁיּוּכְלוּ לָעוּף וְלִפְרחַ הַיְנוּ שֶׁמְּעוֹפֶפֶת וּמִתְפַּשֶּׁטֶת חָכְמָתָם וְאֶפִּיקוֹרְסִית שֶׁלָּהֶם בָּעוֹלָם וּמַזִּיק מְאד לְהָעוֹלָם וְגַם בַּחֲקִירוֹתָם בְּעַצְמָם, הֵם מְעוֹפְפִים כְּמוֹ מִי שֶׁיֵּשׁ לוֹ שֵׂכֶל מְעוֹפֵף הַיְנוּ שֶׁשִּׂכְלָם מְעוֹפֵף בִּמְהִירוּת, וְנִפְתָּח לָהֶם חָכְמָתָם מְאד אֲבָל אִם אֵין לְהַנָּחָשׁ כְּנָפַיִם הַיְנוּ שֶׁאֵין לָהֶם דִּבּוּרִים רָעִים כַּנַּ''ל אֲזַי אֵין לְהַנָּחָשׁ רַק בְּחִינַת הֲלִיכָה הַיְנוּ שֶׁאֵין לְהַחֲכָמִים לְהָרַע הַנַּ''ל, רַק מַה שֶּׁחוֹקְרִים בֵּינָם לְבֵין עַצְמָן וְאֵינָם מְעוֹפְפִים בָּעוֹלָם הַיְנוּ שֶׁאֵין מִתְפַּשֵּׁט וּמְעוֹפֵף חָכְמָתָם בָּעוֹלָם וְאֵינָם יְכוֹלִים לְהַזִּיק לְהָעוֹלָם רַק לְמִי שֶׁסָּמוּך אֲלֵיהֶם, כְּגוֹן תַּלְמִידֵיהֶם וְחַבְרֵיהֶם אֲבָל בְּרָחוֹק מֵהֶם אֵינָם יְכוֹלִים לְהַזִּיק כְּמוֹ הַהוֹלֵך, שֶׁהוֹלֵך רַק מְעַט וְאֵינוֹ יָכוֹל לְמַהֵר לְמֵרָחוֹק כְּמוֹ הַמְעוֹפֵף וְגַם בֵּינָם לְבֵין עַצְמָן אֵין שִׂכְלָם מְעוֹפֵף הַיְנוּ שֶׁאֵין נִפְתָּח לָהֶם הַחָכְמָה כָּל כָּך וְאֵינָם מְעוֹפְפִים וּמְהִירִים בַּחָכְמוֹת שֶׁלָּהֶם רַק חוֹקְרִים בְּחָכְמָתָם מְעַט מְעַט, כְּמוֹ הַהוֹלֵך וְגַם מַה שֶּׁמַּזִּיקִים לַאֲחֵרִים בְּחָכְמָתָם, הוּא רַק בִּבְחִינַת הֲלִיכָה שֶׁאֵינוֹ מְעוֹפֵף וְנִכְנָס בָּעמֶק לְתוֹך הַמּחַ וְהַלֵּב רַק שֶׁנִּדְבָּק קְצָת לְהַמּחַ, אֲבָל אֵינוֹ נִכְנָס בָּעמֶק לְתוֹך הַלֵּב וְהַמּחַ אֲבָל כְּשֶׁיֵּשׁ לָהֶם, חַס וְשָׁלוֹם, כְּנָפַיִם מִדִּבּוּרִים רָעִים כַּנַּ''ל אֲזַי שִׂכְלָם מְעוֹפֵף כַּנַּ''ל, וְגַם מַזִּיק לְמֵרָחוֹק כְּמוֹ הַמְעוֹפֵף שֶׁמְּעוֹפֵף בְּשָׁעָה אַחַת לְמֵרָחוֹק וְגַם שֶׁמְּעוֹפֵף חָכְמָתָם הַמְשֻׁבֶּשֶׁת וְנִכְנָס וְנִדְבָּק בְּהַמּחַ וְהַלֵּב בְּעמֶק גָּדוֹל מְאד וְהַנְּמָלָה הַמֻּנָּח בְּתוֹך פִּי הַנָּחָשׁ, הוּא בְּחִינוֹת חֲכַם הַדּוֹר שֶׁהוּא חָכָם הַיָּשָׁר וְהַצַּדִּיק, וּבַעַל מִדּוֹת טוֹבוֹת וּמֵחֲמַת שֶׁהוּא חָכָם גָּדוֹל דִּקְדֻשָּׁה וְנִכְנָס בְּאֵלּוּ הַחָכְמוֹת אֲזַי כְּשֶׁאֵלּוּ הַחֲכָמִים נִכְנָסִים בַּחֲקִירָתָם, לַחֲקר בְּאֵלּוּ הַחָכְמוֹת אָז יֵשׁ לוֹ צַעַר גָּדוֹל מְאד וְיֵשׁ לוֹ מִלְחָמָה גְּדוֹלָה עִמָּהֶם, הַיְנוּ עִם בְּחִינַת הַנָּחָשׁ הַנַּ''ל כִּי מִתְגַּבְּרִים עָלָיו מְאד בִּלְבּוּלִים וֶאֱמוּנוֹת כָּזְבִּיּוֹת וְהוּא בְּחִינַת מִבְטַח בּוֹגֵד שֶׁמִּתְגַּבֵּר עָלָיו בִּטָּחוֹן בּוֹגֵד, שֶׁאֵינוֹ בִּטָּחוֹן שָׁלֵם וֶאֱמֶת כָּרָאוּי שֶׁזֶּהוּ בְּחִינַת אֱמוּנוֹת כָּזְבִּיּוֹת וְזֶהוּ בְּחִינוֹת (מִשְׁלֵי כ''ה) : ''שֵׁן רוֹעָה וְרֶגֶל מוּעָדֶת מִבְטַח בּוֹגֵד'' הַיְנוּ שֶׁזֶּה הַמִּבְטַח בּוֹגֵד הִיא בְּחִינוֹת שֶׁן רוֹעָה אֶת הֶחָכָם שֶׁהוּא הַנְּמָלָה שֶׁבְּתוֹך פִּיהָ כַּנַּ''ל כִּי מֵחֲמַת שֶׁהוּא חָכָם וְנִכְנָס בַּעֲבוֹדַת ה מִתְגַּבְּרִים עָלָיו אֵלּוּ הַבִּלְבּוּלִים וְהָאֱמוּנוֹת כָּזְבִּיּוֹת בְּיוֹתֵר וְצָרִיך לוֹ תָּמִיד מִלְחָמָה גְּדוֹלָה עִמָּהֶם וּבֵין כְּשֶׁהַנָּחָשׁ הוֹלֵך וּבֵין כְּשֶׁהוּא מְעוֹפֵף יֵשׁ לוֹ צַעַר גָּדוֹל וּמִלְחָמָה גְּדוֹלָה רַק שֶׁבְּוַדַּאי בְּעֵת הָעֲפִיפָה, צַעֲרוֹ גָּדוֹל יוֹתֵר מְאד וְאֵין לוֹ שׁוּם נַיְחָא בֵּין כְּשֶׁהוּא הוֹלֵך, בֵּין כְּשֶׁהוּא מְעוֹפֵף רַק שֶׁיֵּשׁ מְמֻצָּע בֵּין הַהֲלִיכָה וּבֵין הָעֲפִיפָה וְהוּא בְּעֵת שֶׁפּוֹסֵק הָעֲפִיפָה וּמוֹרִיד עַצְמוֹ מִן הָעֲפִיפָה מִמַּעְלָה לְמַטָּה כְּדֶרֶך הַמְעוֹפֵף בְּעֵת שֶׁרוֹצֶה לְשַׁלְשֵׁל וּלְהוֹרִיד עַצְמוֹ לְמַטָּה וַאֲזַי יֵשׁ לְהַנְּמָלָה הַנַּ''ל נַיְחָא כִּי אֲזַי אֵינוֹ הוֹלֵך וְאֵינוֹ מְעוֹפֵף הַיְנוּ כִּי יֵשׁ כַּמָּה עִתִּים שֶׁהַחֲכָמִים נַיְחִים וְאֵינָם חוֹקְרִין כְּגוֹן בְּעֵת שֵׁנָה וַאֲכִילָה וְאָז יֵשׁ נַיְחָא לְהֶחָכָם שֶׁהוּא בְּחִינַת הַנְּמָלָה שֶׁבְּתוֹך פִּיהָ כִּי הֶחָכָם הוּא בְּחִינַת נְמָלָה כְּמוֹ שֶׁכָּתוּב (מִשְׁלֵי ו) : ''לֵך אֶל נְמָלָה עָצֵל רְאֵה דְרָכֶיהָ וַחֲכָם'' כִּי זֶה הֶחָכָם מְלַמֵּד דַּעַת וְדַרְכֵי ה אֶל הָעָם וְזֶה סוֹד מַה שֶּׁאָמַר הַסָּבָא (זהַר מִשְׁפָּטִים דַּף צ''ה) מָאן הוּא נָחָשׁ דְּפָרַח בַּאֲוִירָא וְאָזֵל בְּפֵרוּדָא בֵּין כָּך וּבֵין כָּך אִית נַיְחָא לְחַד נְמָלָה דְּשָׁכֵב בֵּין שִׁנּוֹי הַיְנוּ בְּחִינוֹת הַנָּחָשׁ הַנַּ''ל דְּפָרַח בַּאֲוִירָא, שֶׁפְּרִיחָתוֹ עַל יְדֵי הָאֲוִירִים הַיְנוּ, עַל יְדֵי דִּבּוּרִים רָעִים, שֶׁנַּעֲשֶׂה לוֹ מֵהֶם כְּנָפַיִם וְאָזֵל בְּפֵרוּדָא, הַיְנוּ שֶׁאֵין לוֹ רַק בְּחִינוֹת הֲלִיכָה כְּשֶׁכְּנָפַיִם דִּקְדֻשָּׁה הֵם כְּתִקּוּנוֹ, וְאֵין לְהַנָּחָשׁ כְּנָפַיִם מִדִּבּוּרִים רָעִים אֲזַי אֵין לוֹ רַק בְּחִינַת הֲלִיכָה וְזֶה וְאָזֵל בְּפֵרוּדָא, בְּחִינוֹת (יְחֶזְקֵאל א) : ''וְכַנְפֵיהֶם פְּרוּדוֹת מִלְּמַעְלָה'' הַיְנוּ בְּחִינוֹת כַּנְפֵי הַקְּדֻשָּׁה אֲזַי, וְאָזֵל, שֶׁאֵין לוֹ רַק בְּחִינוֹת הֲלִיכָה לְהַמְחַקְּרִים לַחֲקר בְּכָל עֵת שֶׁיִּרְצוּ רַק שֶׁאֵין יְכוֹלִים לְעוֹפֵף בַּבְּחִינָה הַנַּ''ל כְּשֶׁאֵין לָהֶם כְּנָפַיִם מִדִּבּוּרִים רָעִים וְאֵין לָהֶם רַק בְּחִינַת הֲלִיכָה כַּנַּ''ל בֵּין כָּך וּבֵין כָּך, הַיְנוּ בְּחִינַת הַמְמֻצָּע בֵּין הַהֲלִיכָה וְהָעֲפִיפָה כַּנַּ''ל וְזֶה נִקְרָא בֵּין כָּך וּבֵין כָּך, שֶׁהוּא בֵּין הַהֲלִיכָה וְהָעַפִיפָה וַאֲזַי יֵשׁ לָהּ נַיְחָא לְהַנְּמָלָה דְּשָׁכֵב בֵּין שִׁנָּהּ כַּנַּ''ל שָׁארֵי בְּחִבּוּרָא וְסַיֵּם בְּפֵרוּדָא הַיְנוּ שֶׁאֵלּוּ הַמְּחַקְּרִים, שֶׁהֵם חֲכָמִים לְהָרַע שֶׁהֵם בְּחִינוֹת הַנָּחָשׁ כַּנַּ''ל חָכְמָתָם וַחֲקִירָתָם הוּא שָׁארֵי בְּחִבּוּרָא שֶׁתְּחִלַּת חֲקִירָתָם מַתְחֶלֶת מֵהַמְחֻבָּרִים מֵחִבּוּר חֹמֶר וְצוּרָה וְסַיֵּם בְּפֵרוּדָא, שֶׁמִּסְתַּיֶּמֶת חָכְמָתָם בַּשִּׂכְלִיִּים הַנִּפְרָדִים כִּי כֵן דֶּרֶך כָּל חֲקִירָתָם לְהַתְחִיל מֵחִבּוּר הַחֹמֶר וְהַצּוּרָה וְעוֹלִים מִמַּדְרֵגָה לְמַדְרֵגָה מִתְּחִלָּה מֵחֹמֶר וְצוּרָה שֶׁל הַגַּשְׁמִיִּים וְאַחַר כָּך מֵחֹמֶר וְצוּרָה שֶׁל הַדַּקִּים יוֹתֵר וְאַחַר כָּך מֵחֹמֶר וְצוּרָה שֶׁל עִלָּה וְעָלוּל עַד שֶׁמַּגִּיעִים וּמְסַיְּמִים בַּשִּׂכְלִיִּים הַנִּפְרָדִים וְרוֹצִים לְהַשִּׂיג בַּחֲקִירָתָם הָאֱנוֹשִׁית, הַמֻּטְעֵית וְהַמְשֻׁבֶּשֶׁת כַּיָּדוּעַ לְהַמְחַקְּרִים בְּעַצְמָן הֵם רוֹצִים לְהַשִּׂיג עַל יְדֵי חֲקִירוֹתָם הַלָּלוּ מֵחִבּוּר חֹמֶר וְצוּרָה אֶת שִׂכְלִיִּים נִפְרָדִים וְזֶה שָׁארֵי בְּחִבּוּרָא וְסַיֵּם בְּפֵרוּדָא.


~ סד - וַיּאמֶר ה אֶל משֶׁה בּא אֶל פַּרְעה

וַיּאמֶר ה אֶל משֶׁה בּא אֶל פַּרְעה כִּי אֲנִי הִכְבַּדְתִּי אֶת לִבּוֹ וְאֶת לֵב עֲבָדָיו לְמַעַן שִׁתִי אתֹתַי אֵלֶּה בְּקִרְבּוֹ וּלְמַעַן תְּסַפֵּר בְּאָזְנֵי בִּנְך וּבֶן בִּנְך אֶת אֲשֶׁר הִתְעַלַּלְתִּי בְּמִצְרַיִם וְאֶת אתֹתַי אֲשֶׁר שַׂמְתִּי בָם וִידַעְתֶּם כִּי אֲנִי יְיָ וְכוּ הִנְנִי מֵבִיא מָחָר אַרְבֶּה בִּגְבוּלֶך (שְׁמוֹת י) [עיין התו הזאת בנ''א מכת''י רבינו ז''ל בעצמו] א. כִּי  הַשֵּׁם יִתְבָּרַך מֵחֲמַת רַחֲמָנוּתוֹ בָּרָא אֶת הָעוֹלָם כִּי רָצָה לְגַלּוֹת רַחֲמָנוּתוֹ וְאִם לא הָיָה בְּרִיאַת הָעוֹלָם עַל מִי הָיָה מַרְאֶה רַחֲמָנוּתוֹ וְעַל כֵּן בָּרָא אֶת כָּל הַבְּרִיאָה מִתְּחִלַּת הָאֲצִילוּת עַד סוֹף נְקֻדַּת הַמֶּרְכָּז שֶׁל עוֹלָם הַגַּשְׁמִי, כְּדֵי לְהַרְאוֹת רַחֲמָנוּתוֹ וְ כַאֲשֶׁר רָצָה הַשֵּׁם יִתְבָּרַך לִבְרא אֶת הָעוֹלָם לא הָיָה מָקוֹם לְבָרְאוֹ מֵחֲמַת שֶׁהָיָה הַכּל אֵין סוֹף עַל כֵּן צִמְצֵם אֶת הָאוֹר לִצְדָדִין וְעַל יְדֵי הַצִּמְצוּם הַזֶּה נַעֲשָׂה חָלָל הַפָּנוּי וּבְתוֹך הֶחָלָל הַפָּנוּי הַזֶּה, נִתְהַוּוּ כָּל הַיָּמִים וְהַמִּדּוֹת שֶׁהֵם בְּרִיאַת הָעוֹלָם (כְּמוֹ שֶׁכָּתוּב בְּעֵץ חַיִּים בִּתְחִלָּתוֹ) וְזֶה  הֶחָלָל הַפָּנוּי הָיָה מֻכְרָח לִבְרִיאַת הָעוֹלָם כִּי בִּלְתִּי הֶחָלָל הַפָּנוּי, לא הָיָה שׁוּם מָקוֹם לִבְרִיאַת הָעוֹלָם כַּנַּ''ל וְזֶה  הַצִּמְצוּם שֶׁל הֶחָלָל הַפָּנוּי אִי אֶפְשָׁר לְהָבִין וּלְהַשִּׂיג, כִּי אִם לֶעָתִיד לָבוֹא כִּי צָרִיך לוֹמַר בּוֹ שְׁנֵי הֲפָכִים, יֵשׁ וָאַיִן כִּי הֶחָלָל הַפָּנוּי הוּא עַל יְדֵי הַצִּמְצוּם שֶׁכִּבְיָכוֹל צִמְצֵם אֱלקוּתוֹ מִשָּׁם וְאֵין שָׁם אֱלקוּת כִּבְיָכוֹל כִּי אִם לא כֵן אֵינוֹ פָּנוּי, וְהַכּל אֵין סוֹף, וְאֵין מָקוֹם לִבְרִיאַת הָעוֹלָם כְּלָל אֲבָל בֶּאֱמֶת לַאֲמִתּוֹ, בְּוַדַּאי אַף עַל פִּי כֵן יֵשׁ שָׁם גַּם כֵּן אֱלקוּת כִּי בְּוַדַּאי אֵין שׁוּם דָּבָר בִּלְעֲדֵי חִיּוּתוֹ וְעַל כֵּן  אִי אֶפְשָׁר לְהַשִּׂיג כְּלָל בְּחִינַת חָלָל הַפָּנוּי, עַד לֶעָתִיד לָבוֹא. ב. וְדַע, שֶׁ יֵּשׁ שְׁנֵי מִינֵי אֶפִּיקוֹרְסִית יֵשׁ אֶפִּיקוֹרְסִית, שֶׁבָּא מֵחָכְמוֹת חִיצוֹנִיּוֹת וְעָלָיו נֶאֱמַר (אָבוֹת פֶּרֶק ב) : וְדַע מַה שֶּׁתָּשִׁיב לְאֶפִּיקוֹרוֹס כִּי הָאֶפִּיקוֹרְסִית הַזּאת יֵשׁ עָלֶיהָ תְּשׁוּבָה כִּי זאת הָאֶפִּיקוֹרְסִית בָּא מֵחָכְמוֹת חִיצוֹנִיּוֹת שֶׁהֵם בָּאִים מִמּוֹתָרוֹת מִבְּחִינוֹת שְׁבִירַת כֵּלִים כִּי  מֵחֲמַת רִבּוּי הָאוֹר נִשְׁתַּבְּרוּ הַכֵּלִים וּמִשָּׁם נִתְהַוּוּ הַקְּלִפּוֹת כַּיָּדוּעַ וְ חָכְמוֹת חִיצוֹנִיּוֹת בָּאִים מִשָּׁם, הַיְנוּ מִשְּׁבִירַת כֵּלִים, מִמּוֹתְרוֹת פְּסֹלֶת הַקְּדֻשָּׁה כְּמוֹ  אֵצֶל הָאָדָם, יֵשׁ כַּמָּה מִינֵי מוֹתָרוֹת וּפְסֹלֶת כְּגוֹן צִפָּרְנַיִם וְשֵׂעָר וְזֵעָה, וּשְׁאָר פְּסֹלֶת וּמוֹתָרוֹת כֵּן כָּל חָכְמָה חִיצוֹנָה בָּא מִמּוֹתָרוֹת וּפְסֹלֶת יְדוּעָה שֶׁל הַקְּדֻשָּׁה וְכֵן כִּשּׁוּף בָּא מִמּוֹתָרוֹת וּפְסֹלֶת יָדוּעַ וְעַל כֵּן מִי שֶׁנּוֹפֵל לָאֶפִּיקוֹרְסִית הַזּאת אַף שֶׁבְּוַדַּאי צָרִיך לִבְרחַ וּלְהִמָּלֵט מִשָּׁם אַך אַף עַל פִּי כֵן מִי שֶׁנּוֹפֵל לְשָׁם, אֶפְשָׁר לוֹ לִמְצא הַצָּלָה לָצֵאת מִשָּׁם כִּי יוּכַל לִמְצא שָׁם אֶת הַשֵּׁם יִתְבָּרַך, אִם יְבַקְּשֵׁהוּ וְיִדְּרְשֵׁהוּ שָׁם כִּי מֵאַחַר שֶׁהֵם בָּאִים מִשְּׁבִירַת כֵּלִים יֵשׁ שָׁם כַּמָּה נִיצוֹצוֹת הַקְּדֻשָּׁה וְכַמָּה אוֹתִיּוֹת שֶׁנִּשְׁבְּרוּ וְנָפְלוּ לְשָׁם כַּיָּדוּעַ וְעַל כֵּן יוּכַל לִמְצא שָׁם אֱלקוּת וְשֵׂכֶל לְיַשֵּׁב הַקֻּשְׁיוֹת שֶׁל הָאֶפִּיקוֹרְסִית הַזּאת הַבָּא מֵחָכְמוֹת חִיצוֹנִיּוֹת שֶׁהֵם בָּאִים מִמּוֹתָרוֹת מִשְּׁבִירַת כֵּלִים כִּי יֵשׁ שָׁם חִיּוּת אֱלקוּת הַיְנוּ שֵׂכֶל וְאוֹתִיּוֹת שֶׁנִּשְׁבְּרוּ וְנָפְלוּ לְשָׁם וְעַל כֵּן הָאֶפִּיקוֹרְסִית הַזּאת יֵשׁ עָלֶיהָ תְּשׁוּבָה וְעָלָיו נֶאֱמַר וְדַע מַה שֶּׁתָּשִׁיב לְאֶפִּיקוֹרוֹס אֲבָל יֵשׁ עוֹד מִין אֶפִּיקוֹרְסִית וְהֵם  הַחָכְמוֹת שֶׁאֵינָם חָכְמוֹת אֶלָּא מֵחֲמַת שֶׁהֵם עֲמֻקִּים וְאֵינָם מַשִּׂיגִים אוֹתָם וּמֵחֲמַת זֶה נִרְאִים כְּחָכְמוֹת כְּמוֹ לְמָשָׁל כְּשֶׁאֶחָד אוֹמֵר סְבָרָא שֶׁקֶר בְּגמפ''ת [גְּמָרָא, פֵּרוּשׁ רַשִׁ''י, תּוֹסָפוֹת] וּמֵחֲמַת שֶׁאֵין לַמְדָן לְיַשֵּׁב הַקֻּשְׁיָא שֶׁבָּא עַל יְדֵי סְבָרָא זוֹ עַל יְדֵי זֶה נִדְמֶה שֶׁאָמַר סְבָרָא וְחָכְמָה גְּדוֹלָה אַף שֶׁבֶּאֱמֶת אֵינוֹ סְבָרָא כְּלָל כֵּן יֵשׁ כַּמָּה מְבוּכוֹת וְקֻשְׁיוֹת אֵצֶל הַמְּחַקְּרִים שֶׁבֶּאֱמֶת אֵינָם שׁוּם חָכְמָה וְהַקֻּשְׁיוֹת בְּטֵלִים מֵעִקָּרָא אַך מֵחֲמַת שֶׁאֵין בְּהַשֵּׂכֶל אֱנוֹשִׁי לְיַשְּׁבָם עַל יְדֵי זֶה נִדְמִים לְחָכְמוֹת וְקֻשְׁיוֹת וּבֶאֱמֶת אִי אֶפְשָׁר לְיַשֵּׁב אֵלּוּ הַקֻּשְׁיוֹת כִּי אֵלּוּ הַקֻּשְׁיוֹת שֶׁל אֶפִּיקוֹרְסִית הַזּאת, בָּאִים מֵחָלָל הַפָּנוּי אֲשֶׁר שָׁם בְּתוֹך הֶחָלָל הַפָּנוּי אֵין שָׁם אֱלקוּת כִּבְיָכוֹל וְעַל כֵּן אֵלּוּ הַקֻּשְׁיוֹת הַבָּאִים מִשָּׁם, מִבְּחִינַת חָלָל הַפָּנוּי אִי אֶפְשָׁר בְּשׁוּם אפֶן לִמְצא לָהֶם תְּשׁוּבָה הַיְנוּ לִמְצא שָׁם אֶת הַשֵּׁם יִתְבָּרַך כִּי אִלּוּ הָיָה מוֹצֵא שָׁם גַּם כֵּן אֶת הַשֵּׁם יִתְבָּרַך אִם כֵּן לא הָיָה פָּנוּי, וְהָיָה הַכּל אֵין סוֹף כַּנַּ''ל וְעַל כֵּן עַל הָאֶפִּיקוֹרְסִית הַזּאת, נֶאֱמַר (מִשְׁלֵי ב) : ''כָּל בָּאֶיהָ לא יְשׁוּבוּן'' כִּי אֵין שׁוּם תְּשׁוּבָה עַל הָאֶפִּיקוֹרְסִית הַזּאת מֵאַחַר שֶׁבָּא מֵחָלָל הַפָּנוּי שֶׁמִּשָּׁם צִמְצֵם אֱלקוּתוֹ כִּבְיָכוֹל רַק יִשְׂרָאֵל עַל יְדֵי אֱמוּנָה עוֹבְרִים עַל כָּל הַחָכְמוֹת וַאֲפִלּוּ עַל הָאֶפִּיקוֹרְסִית הַזּאת הַבָּא מֵחָלָל הַפָּנוּי שׁוּם חֲקִירָה וְחָכְמָה, רַק בֶּאֱמוּנָה שְׁלֵמָה כִּי הַשֵּׁם יִתְבָּרַך מְמַלֵּא כָּל עָלְמִין וְסוֹבֵב כָּל עָלְמִין (רע''מ פנחס רכ''ה) נִמְצָא שֶׁהוּא כִּבְיָכוֹל בְּתוֹך כָּל הָעוֹלָמוֹת, וּסְבִיב כָּל הָעוֹלָמוֹת וְצָרִיך לִהְיוֹת הֶפְרֵשׁ כִּבְיָכוֹל, בֵּין הַמִּלּוּי וְהַסִּבּוּב שֶׁאִם לָאו, אִם כֵּן הַכּל אֶחָד אַך עַל יְדֵי בְּחִינַת הֶחָלָל הַפָּנוּי שֶׁמִּשָּׁם צִמְצֵם אֱלקוּתוֹ כִּבְיָכוֹל וּבְתוֹכוֹ בָּרָא אֶת כָּל הַבְּרִיאָה נִמְצָא שֶׁהֶחָלָל הַפָּנוּי מַקִּיף אֶת כָּל הָעוֹלָם וְהַשֵּׁם יִתְבָּרַך שֶׁהוּא סוֹבֵב כָּל עָלְמִין מְסַבֵּב גַּם עַל הֶחָלָל הַפָּנוּי וְעַל כֵּן שַׁיָּך לוֹמַר מְמַלֵּא כָּל עָלְמִין הַיְנוּ כָּל הַבְּרִיאָה שֶׁנִּבְרָא בְּתוֹך הֶחָלָל הַפָּנוּי וְגַם סוֹבֵב כָּל עָלְמִין הַיְנוּ שֶׁמְּסַבֵּב גַּם עַל הֶחָלָל הַפָּנוּי וּבָאֶמְצַע מַפְסִיק הֶחָלָל הַפָּנוּי שֶׁכִּבְיָכוֹל צִמְצֵם מִשָּׁם אֱלקוּתוֹ וְהִנֵּה עַל יְדֵי אֱמוּנָה שֶׁמַּאֲמִינִים שֶׁהַשֵּׁם יִתְבָּרַך מְמַלֵּא כָּל עָלְמִין וְסוֹבֵב כָּל עָלְמִין וּמֵאַחַר שֶׁהוּא סוֹבֵב כָּל עָלְמִין אִם כֵּן שֶׁגַּם הֶחָלָל הַפָּנוּי בְּעַצְמוֹ נִתְהַוָּה מֵחָכְמָתוֹ יִתְבָּרַך וּבְוַדַּאי בֶּאֱמֶת לַאֲמִתּוֹ יֵשׁ שָׁם אֱלקוּתוֹ יִתְבָּרַך רַק שֶׁאִי אֶפְשָׁר לְהַשִּׂיג זאת, וְלִמְצא שָׁם הַשֵּׁם יִתְבָּרַך כַּנַּ''ל עַל כֵּן הֵם עוֹבְרִים עַל כָּל הַחָכְמוֹת וְהַקֻּשְׁיוֹת וְהָאֶפִּיקוֹרְסִית הַבָּא מִשָּׁם מֵחָלָל הַפָּנוּי כִּי יוֹדְעִים שֶׁבְּוַדַּאי אִי אֶפְשָׁר לִמְצא לָהֶם תְּשׁוּבָה כִּי אִם הָיָה מוֹצֵא עֲלֵיהֶם תְּשׁוּבָה הַיְנוּ שֶׁהָיָה מוֹצֵא בָּהֶם אֶת הַשֵּׁם יִתְבָּרַך אִם כֵּן לא הָיָה חָלָל הַפָּנוּי וְלא הָיָה אֶפְשָׁר לְהִתְהַוּוֹת הַבְּרִיאָה אֲבָל בֶּאֱמֶת לַאֲמִתּוֹ בְּוַדַּאי יֵשׁ עֲלֵיהֶם תְּשׁוּבָה וּבְוַדַּאי יֵשׁ שָׁם אֱלקוּתוֹ יִתְבָּרַך אֲבָל עַל יְדֵי חֲקִירוֹת נִשְׁקָעִים שָׁם כִּי אִי אֶפְשָׁר לִמְצא שָׁם אֶת הַשֵּׁם יִתְבָּרַך מֵאַחַר שֶׁהוּא בְּחִינַת חָלָל הַפָּנוּי רַק צְרִיכִין לְהַאֲמִין שֶׁהַשֵּׁם יִתְבָּרַך סוֹבֵב גַּם עָלָיו וּבְוַדַּאי בֶּאֱמֶת גַּם שָׁם יֵשׁ אֱלקוּתוֹ יִתְבָּרַך וְ עַל כֵּן יִשְׂרָאֵל נִקְרָאִים עִבְרִיִּים עַל שֵׁם שֶׁהֵם עוֹבְרִים בֶּאֱמוּנָתָם עַל כָּל הַחָכְמוֹת וַאֲפִלּוּ עַל הַחָכְמוֹת שֶׁאֵינָם חָכְמוֹת הַיְנוּ הָאֶפִּיקוֹרְסִית הַשֵּׁנִית הַבָּא מֵחָלָל הַפָּנוּי כַּנַּ''ל וְ עַל כֵּן הַשֵּׁם יִתְבָּרַך נִקְרָא ''אֱלקֵי הָעִבְרִיִּים'' (שְׁמוֹת ג), מִלְּשׁוֹן (יְהוֹשֻׁעַ כ''ד) ''עֵבֶר הַנָּהָר'' (רש''י בראשית ל''ט ע''פ איש עברי) לְשׁוֹן צְדָדִין הַיְנוּ שֶׁאֱלקוּתוֹ מְסַבֵּב גַּם עַל הֶחָלָל הַפָּנוּי הַבָּא עַל יְדֵי הַצִּמְצוּם שֶׁצִּמְצֵם הָאוֹר לִצְדָדִין וְעַל כֵּן יִשְׂרָאֵל נִקְרָאִים עִבְרִיִּים שֶׁעַל יְדֵי אֱמוּנָתָם שֶׁמַּאֲמִינִים שֶׁהַשֵּׁם יִתְבָּרַך אֱלקֵי הָעִבְרִיִּים כַּנַּ''ל הֵם עוֹבְרִים עַל כָּל הַחָכְמוֹת וְעַל מַה שֶּׁאֵינָם חָכְמוֹת הַיְנוּ הָאֶפִּיקוֹרְסִית הַשֵּׁנִית כַּנַּ''ל וְעַל כֵּן בְּוַדַּאי מִזֶּה הָאֶפִּיקוֹרְסִית הַשֵּׁנִית בְּוַדַּאי צָרִיך לִזָּהֵר יוֹתֵר וְיוֹתֵר, לִבְרחַ וּלְהִמָּלֵט מִשָּׁם, לִבְלִי לְעַיֵּן וּלְהַבִּיט בְּדִבְרֵיהֶם כְּלָל כִּי חַס וְשָׁלוֹם, בְּוַדַּאי יִשְׁקַע שָׁם, כִּי עָלָיו נֶאֱמַר: ''כָּל בָּאֶיהָ לא יְשׁוּבוּן'' וְכוּ כַּנַּ''ל ג. אַך דַּע,  אִם יֵשׁ צַדִּיק גָּדוֹל שֶׁהוּא בְּחִינַת משֶׁה הוּא צָרִיך דַּוְקָא לְעַיֵּן בְּדִבְרֵי הָאֶפִּיקוֹרְסִית אֵלּוּ וְאַף שֶׁאִי אֶפְשָׁר לְיַשְּׁבָם כַּנַּ''ל עַל כָּל זֶה עַל יְדֵי עִיּוּנוֹ שֶׁמְּעַיֵּן שָׁם הוּא מַעֲלֶה מִשָּׁם כַּמָּה נְשָׁמוֹת שֶׁנָּפְלוּ וְנִשְׁקְעוּ בְּתוֹך הָאֶפִּיקוֹרְסִית הַזּאת כִּי אֵלּוּ  הַמְּבוּכוֹת וְהַקֻּשְׁיוֹת שֶׁל הָאֶפִּיקוֹרְסִית הַזּאת הַבָּא מֵחָלָל הַפָּנוּי הֵם בִּבְחִינַת שְׁתִיקָה מֵאַחַר שֶׁאֵין עֲלֵיהֶם שֵׂכֶל וְאוֹתִיּוֹת לְיַשְׁבָם כַּנַּ''ל (תְּהִלִּים ל''ג) : ''בִּדְבַר ה שָׁמַיִם נַעֲשׂוּ וּבְרוּחַ פִּיו כָּל צְבָאָם'' וּבְהַדִּבּוּר יֵשׁ חָכְמָה כִּי כְּלָל הַדִּבּוּר הוּא רַק חֲמֵשֶׁת מוֹצָאוֹת הַפֶּה וְעַל יָדָם נִתְהַוּוּ כָּל הַדְּבָרִים שֶׁל כָּל הַבְּרִיאָה וּכְמוֹ שֶׁכָּתוּב (שָׁם ק''ד) ''כֻּלָּם בְּחָכְמָה עָשִׂיתָ'' וְהַדִּבּוּר הוּא הַגְּבוּל שֶׁל כָּל הַדְּבָרִים כִּי הִגְבִּיל חָכְמָתוֹ בְּהָאוֹתִיּוֹת שֶׁאוֹתִיּוֹת אֵלּוּ הֵם גְּבוּל לָזֶה, וְאוֹתִיּוֹת אֵלּוּ הֵם גְּבוּל לָזֶה אֲבָל בְּהֶחָלָל הַפָּנוּי שֶׁהוּא מַקִּיף כָּל הָעוֹלָמוֹת כַּנַּ''ל וְהוּא פָּנוּי מִכּל כִּבְיָכוֹל כַּנַּ''ל אֵין שָׁם שׁוּם דִּבּוּר, וַאֲפִלּוּ שֵׂכֶל בְּלא אוֹתִיּוֹת כַּנַּ''ל וְעַל כֵּן הַמְּבוּכוֹת הַבָּאִים מִשָּׁם, הֵם בִּבְחִינַת שְׁתִיקָה (מְנָחוֹת כ''ט) כְּשֶׁשָּׁאַל עַל מִיתַת רַבִּי עֲקִיבָא, זוֹ תּוֹרָה וְזֶה שְׂכָרָהּ הֵשִׁיבוּ לוֹ: שְׁתֹק כָּך עָלָה בְּמַחֲשָׁבָה הַיְנוּ  שֶׁאַתָּה צָרִיך לִשְׁתּק, וְלִבְלִי לִשְׁאל תְּשׁוּבָה וְתֵרוּץ עַל קֻשְׁיָא זוֹ כִּי כָּך עָלָה בְּמַחֲשָׁבָה, שֶׁהוּא לְמַעְלָה מִן הַדִּבּוּר עַל כֵּן אַתָּה צָרִיך לִשְׁתּק עַל שְׁאֵלָה זוֹ כִּי הוּא בִּבְחִינוֹת עָלָה בְּמַחֲשָׁבָה שֶׁאֵין שָׁם דִּבּוּר לְיַשֵּׁב אוֹתָהּ וּכְמוֹ כֵן אֵלּוּ הַקֻּשְׁיוֹת וְהַמְּבוּכוֹת שֶׁבָּאִים מֵחָלָל הַפָּנוּי שֶׁאֵין שָׁם דִּבּוּר וְלא שֵׂכֶל כַּנַּ''ל עַל כֵּן הֵם בִּבְחִינַת שְׁתִיקָה וְצָרִיך רַק לְהַאֲמִין וְלִשְׁתּק שָׁם וְעַל כֵּן אָסוּר לִכְנס וּלְעַיֵּן בְּדִבְרֵי הָאֶפִּיקוֹרְסִית וְהַמְּבוּכוֹת אֵלּוּ כִּי אִם צַדִּיק שֶׁהוּא בְּחִינַת משֶׁה כִּי  משֶׁה הוּא בְּחִינַת שְׁתִיקָה, בִּבְחִינוֹת שֶׁנִּקְרָא: ''כְּבַד פֶּה'' (שְׁמוֹת ד) בְּחִינַת  שְׁתִיקָה, שֶׁהוּא לְמַעְלָה מִן הַדִּבּוּר וְעַל כֵּן הַצַּדִּיק שֶׁהוּא בְּחִינוֹת משֶׁה, בְּחִינוֹת שְׁתִיקָה יָכוֹל לְעַיֵּן בְּדִבְרֵי הַמְּבוּכוֹת אֵלּוּ, שֶׁהֵם בְּחִינוֹת שְׁתִיקָה כַּנַּ''ל וְצָרִיך דַּוְקָא לְעַיֵּן, כְּדֵי לְהַעֲלוֹת הַנְּשָׁמוֹת שֶׁנָּפְלוּ לְשָׁם כַּנַּ''ל ד. וְדַע, כִּי  מַחֲלקֶת הִיא בְּחִינוֹת בְּרִיאַת הָעוֹלָם כִּי עִקַּר בְּרִיאַת הָעוֹלָם, עַל יְדֵי חָלָל הַפָּנוּי כַּנַּ''ל כִּי בְּלא זֶה הָיָה הַכּל אֵין סוֹף, וְלא הָיָה מָקוֹם לִבְרִיאַת הָעוֹלָם כַּנַּ''ל וְעַל כֵּן צִמְצֵם הָאוֹר לִצְדָדִין, וְנַעֲשָׂה חָלָל הַפָּנוּי וּבְתוֹכוֹ בָּרָא אֶת כָּל הַבְּרִיאָה, הַיְנוּ הַיָּמִים וְהַמִּדּוֹת, עַל יְדֵי הַדִּבּוּר כַּנַּ''ל ''בִּדְבַר ה שָׁמַיִם נַעֲשׂוּ'' וְכוּ וְכֵן הוּא בְּחִינַת הַמַּחֲלוֹקוֹת כִּי אִלּוּ הָיוּ כָּל הַתַּלְמִידֵי חֲכָמִים אֶחָד לא הָיָה מָקוֹם לִבְרִיאַת הָעוֹלָם רַק עַל יְדֵי הַמַּחֲלקֶת שֶׁבֵּינֵיהֶם, וְהֵם נֶחֱלָקִים זֶה מִזֶּה וְכָל אֶחָד מוֹשֵׁך עַצְמוֹ לְצַד אַחֵר עַל יְדֵי זֶה נַעֲשֶׂה בֵּינֵיהֶם בְּחִינוֹת חָלָל הַפָּנוּי שֶׁהוּא בְּחִינוֹת צִמְצוּם הָאוֹר לִצְדָדִין, שֶׁבּוֹ הוּא בְּרִיאַת הָעוֹלָם עַל יְדֵי הַדִּבּוּר כַּנַּ''ל כִּי כָּל הַדְּבָרִים שֶׁכָּל אֶחָד מֵהֶם מְדַבֵּר הַכּל הֵם רַק בִּשְׁבִיל בְּרִיאַת הָעוֹלָם שֶׁנַּעֲשֶׂה עַל יָדָם בְּתוֹך הֶחָלָל הַפָּנוּי שֶׁבֵּינֵיהֶם כִּי הַתַּלְמִידֵי חֲכָמִים בּוֹרְאִים אֶת הַכּל עַל יְדֵי דִּבְרֵיהֶם (יְשַׁעְיָה נ''א) : ''וְלֵאמר לְצִיּוֹן עַמִּי אַתָּה'' אַל תִּקְרֵי עַמִּי אֶלָּא עִמִּי, מָה אֲנָא עֲבַדִי שְׁמַיָּא וְאַרְעָא בְּמִלּוּלִי אַף אַתֶּם כֵּן (כְּמוֹ שֶׁכָּתוּב בַּזּהַר בַּהַקְדָּמָה דַּף ה). אַך צָרִיך לִזָּהֵר שֶׁלּא לְדַבֵּר יוֹתֵר מִדַּי רַק כְּפִי צרֶך בְּרִיאַת הָעוֹלָם לא יוֹתֵר כִּי עַל יְדֵי רִבּוּי הָאוֹר, שֶׁלּא הָיוּ הַכֵּלִים יְכוֹלִים לִסְבּל רִבּוּי הָאוֹר נִשְׁתַּבְּרוּ, וּמִשְּׁבִירַת הַכֵּלִים הָיָה הִתְהַוּוּת הַקְּלִפּוֹת כֵּן אִם אֶחָד מַרְבֶּה לְדַבֵּר מִזֶּה גּוֹרֵם הִתְהַוּוּת הַקְּלִפּוֹת כִּי הוּא בְּחִינַת רִבּוּי הָאוֹר שֶׁעַל יְדֵי זֶה הָיוּ שְׁבִירַת הַכֵּלִים שֶׁעַל יְדֵי זֶה הִתְהַוּוּת הַקְּלִפּוֹת וְזֶה פֵּרוּשׁ הַמִּשְׁנָה (אָבוֹת פֶּרֶק א) : כָּל יָמַי גָּדַלְתִּי בֵּין הַחֲכָמִים, וְלא מָצָאתִי לַגּוּף טוֹב מִשְּׁתִיקָה וְלא הַמִּדְרָשׁ הוּא הָעִקָּר, אֶלָּא הַמַּעֲשֶּׂה וְכָל הַמַּרְבֶּה דְּבָרִים מֵבִיא חֵטְא בֵּין הַחֲכָמִים, הוּא בְּחִינַת חָלָל הַפָּנוּי שֶׁנִּתְהַוָּה וְנַעֲשָׂה בֵּין הַחֲכָמִים עַל יְדֵי הַפֵּרוּד וְהַמַּחֲלקֶת שֶׁיֵּשׁ בֵּינֵיהֶם כַּנַּ''ל וְזֶה בֵּין הַחֲכָמִים דַּיְקָא, הַיְנוּ שֶׁיֵּשׁ פֵּרוּד וּמַחֲלקֶת בֵּינֵיהֶם כִּי אִם הָיוּ כֻּלָּם אֶחָד, אֵין שַׁיָּך לוֹמַר בֵּין הַחֲכָמִים וְעַל יְדֵי הַמַּחֲלקֶת נַעֲשָׂה בְּחִינוֹת חָלָל הַפָּנוּי וּבְתוֹך הֶחָלָל הַפָּנוּי הַזֶּה נַעֲשָׂה בְּרִיאַת הָעוֹלָם הַיְנוּ הַיָּמִים וְהַמִּדּוֹת וְזֶה  כָּל יָמַי גָּדַלְתִּי, שֶׁהָיִיתִי מְגַדֵּל יָמַי וּמִדּוֹתַי שֶׁהוּא בְּחִינַת בְּרִיאַת הָעוֹלָם בֵּין הַחֲכָמִים, בֵּין הַחֲכָמִים דַּיְקָא, בְּתוֹך הֶחָלָל הַפָּנוּי כַּנַּ''ל כִּי שָׁם נַעֲשָׂה כָּל הַבְּרִיאָה כַּנַּ''ל שֶׁהִגְדַּלְתִּי יָמַי וּמִדּוֹתַי, מִקַּטְנוּת לְגַדְלוּת יָמַי, כִּי הֵם יָמִים שֶׁלּוֹ, כִּי הוּא בּוֹרֵא אֶת הָעוֹלָם וְכוּ כַּנַּ''ל וְלא מָצָאתִי לַגּוּף טוֹב מִשְּׁתִיקָה כִּי שָׁם בֶּחָלָל הַפָּנוּי אֵין טוֹב מִשְּׁתִיקָה כַּנַּ''ל כִּי אָסוּר לִכְנס לְשָׁם כִּי אִם מִי שֶׁהוּא בִּבְחִינוֹת שְׁתִיקָה, בְּחִינַת משֶׁה כַּנַּ''ל וְזֶה שֶׁאָמַר: כָּל יָמַי גָּדַלְתִּי בֵּין הַחֲכָמִים וְלא מָצָאתִי וְכוּ כִּי עַל יְדֵי שֶׁאָחַז בְּמַדְרֵגָה זוֹ, בִּבְחִינַת שְׁתִיקָה כְּמוֹ שֶׁאָמַר: שֶׁאֵין טוֹב מִשְּׁתִיקָה עַל כֵּן הָיָה מְגַדֵּל יָמָיו וּמִדּוֹתָיו שָׁם בֶּחָלָל הַפָּנוּי כִּי אָסוּר לִכְנס לְשָׁם, כִּי אִם מִי שֶׁהוּא בִּבְחִינוֹת שְׁתִיקָה כַּנַּ''ל וְלא הַמִּדְרָשׁ הוּא הָעִקָּר אֶלָּא הַמַּעֲשֶׂה, וְכָל הַמַּרְבֶּה דְּבָרִים מֵבִיא חֵטְא כִּי כָּל מִדְרָשָׁם וְדִבְרֵיהֶם שֶׁאֵלּוּ הַחֲכָמִים מְדַבְּרִים אֵין הָעִקָּר הַמִּדְרָשׁ בִּלְבַד, אֶלָּא הַמַּעֲשֶׂה שֶׁיַּעֲשׂוּ וְיִבְרְאוּ עַל יְדֵי דִּבְרֵיהֶם אֶת הָעוֹלָם כַּנַּ''ל אַל תִּקְרֵי עַמִּי אֶלָּא עִמִּי כַּנַּ''ל אַך כָּל הַמַּרְבֶּה דְּבָרִים מֵבִיא חֵטְא כִּי מֵרִבּוּי הָאוֹר נִתְהַוּוּ הַקְּלִפּוֹת כַּנַּ''ל. ה. וְדַע, שֶׁ עַל יְדֵי הַנִּגּוּן שֶׁל הַצַּדִּיק, שֶׁהוּא בְּחִינַת משֶׁה הוּא מַעֲלֶה אֶת הַנְּשָׁמוֹת מִן הָאֶפִּיקוֹרְסִית הַזּאת שֶׁל הֶחָלָל הַפָּנוּי שֶׁנָּפְלוּ לְשָׁם כִּי דַּע, שֶׁ כָּל חָכְמָה וְחָכְמָה שֶׁבָּעוֹלָם יֵשׁ לָהּ זֶמֶר וְנִגּוּן מְיֻחָד שֶׁזֶּה הַזֶּמֶר מְיֻחָד לְחָכְמָה זוֹ, וּמִזֶּה הַזֶּמֶר נִמְשֶׁכֶת הַחָכְמָה הַזּאת (תְּהִלִּים מ''ז) ''זַמְּרוּ מַשְׂכִּיל'', שֶׁכָּל שֵׂכֶל וְחָכְמָה יֵשׁ לוֹ זֶמֶר וְנִגּוּן וַאֲפִלּוּ חָכְמַת הָאֶפִּיקוֹרְסִית, יֵשׁ לָהּ נִגּוּן וְזֶמֶר הַמְיֻחָד לַחָכְמָה הָאֶפִּיקוֹרְסִית וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (חֲגִיגָה ט''ו:) אַחֵר מָה הֲוֵי בֵּהּ זִמְרָא יְוָנִי לא פְּסַק מִפֻּמֵּהּ וּכְשֶׁהָיָה קָם מִבֵּית הַמִּדְרָשׁ, כַּמָּה סִפְרֵי מִינִין נוֹפְלִין מִמֶּנּוּ כִּי זֶה תָּלוּי בָּזֶה כִּי עַל יְדֵי זֶמֶר הַנַּ''ל שֶׁלּא פָּסַק מִפִּיו עַל יְדֵי זֶה הָיוּ הַסִּפְרֵי מִינִין נוֹפְלִין מִמֶּנּוּ כִּי זֶה הַזֶּמֶר הָיָה מְיֻחָד לְזֶה הָאֶפִּיקוֹרְסִית וְהַמִּינוּת שֶׁהָיָה לוֹ נִמְצָא  כָּל חָכְמָה וְחָכְמָה לְפִי בְּחִינָתָהּ וּמַדְרֵגָתָהּ כֵּן יֵשׁ לָהּ זֶמֶר וְנִגּוּן הַשַּׁיָּך וּמְיֻחָד אֵלָיו וְכֵן מִמַּדְרֵגָה לְמַדְרֵגָה כִּי בְּחִינַת הַחָכְמָה שֶׁבַּמַּדְרֵגָה הַיּוֹתֵר עֶלְיוֹנָה יֵשׁ לָהּ זֶמֶר וְנִגּוּן יוֹתֵר עֶלְיוֹן לְפִי בְּחִינָתָהּ וְכֵן לְמַעְלָה מַעְלָה עַד רֵאשִׁית נְקֻדַּת הַבְּרִיאָה שֶׁהִיא תְּחִילַת הָאֲצִילוּת וְשָׁם אֵין לְמַעְלָה מִמֶּנָּה וְאֵין מַקִּיף לְאוֹתָהּ חָכְמָה שֶׁיֵּשׁ שָׁם כִּי אִם אוֹר הָאֵין סוֹף הַמַּקִּיף לֶחָלָל הַפָּנוּי שֶׁבְּתוֹכוֹ כָּל הַבְּרִיאוֹת וְהַחָכְמוֹת וּבְּוַדַאי גַּם שָׁם יֵשׁ בְּחִינַת חָכְמָה אַך  הַחָכְמָה שֶׁיֵּשׁ שָׁם בְּאוֹר אֵין סוֹף אִי אֶפְשָׁר לֵידַע וּלְהַשִּׂיג אוֹתָהּ כִּי אֵין סוֹף הוּא הַשֵּׁם יִתְבָּרַך בְּעַצְמוֹ, וְחָכְמָתוֹ אִי אֶפְשָׁר לְהַשִּׂיג כְּלָל וְאֵין שָׁם רַק בְּחִינַת אֱמוּנָה שֶׁמַּאֲמִינִים בּוֹ יִתְבָּרַך שֶׁאוֹרוֹ הָאֵין סוֹף מְסַבֵּב כָּל עָלְמִין וּמַקִּיף הַכּל וֶאֱמוּנָה, יֵשׁ לָהּ גַּם כֵּן זֶמֶר וְנִגּוּן הַמְיֻחָד לֶאֱמוּנָה וּכְמוֹ שֶׁאָנוּ רוֹאִים שֶׁאֲפִלּוּ אֱמוּנוֹת עַכּוּ''ם בְּדִבְרֵי טָעוּתָם יֵשׁ לְכָל אֱמוּנָה שֶׁל עַכּוּ''ם נִגּוּן מְיֻחָד, שֶׁמְּזַמְּרִין בּוֹ וְעוֹרְכִין בּוֹ בְּבֵית תְּפִלָּתָם כֵּן לְהֵפֶך בִּקְדֻשָּׁה, כָּל אֱמוּנָה יֵשׁ לָהּ זֶמֶר וְנִגּוּן וְאוֹתוֹ הַזֶּמֶר הַמְּיֻחָד לָאֱמוּנָה הַנַּ''ל שֶׁהוּא  אֱמוּנָה הָעֶלְיוֹנָה מִכָּל הַמִּינֵי חָכְמוֹת וֶאֱמוּנוֹת שֶׁבָּעוֹלָם הַיְנוּ אֱמוּנָה בְּהָאוֹר אֵין סוֹף עַצְמוֹ הַסּוֹבֵב כָּל עָלְמִין כַּנַּ''ל אוֹתוֹ הַזֶּמֶר הוּא גַּם כֵּן לְמַעְלָה מִכָּל הַנְּגִינוֹת וּזְמִירוֹת שֶׁבָּעוֹלָם הַשַּׁיָּכִים לְכָל חָכְמָה וֶאֱמוּנָה וְכָל הַזְּמִירוֹת וְהַנִּגּוּנִים שֶׁל כָּל הַחָכְמוֹת נִמְשָׁכִין מִזֶּה הַזֶּמֶר וְהַנִּגּוּן שֶׁהוּא לְמַעְלָה מִכָּל הַזְּמִירוֹת וְהַנִּגּוּנִים שֶׁל כָּל הַחָכְמוֹת כִּי הוּא הַזֶּמֶר הַשַּׁיָּך לְהָאֱמוּנָה בְּהָאוֹר אֵין סוֹף עַצְמוֹ, שֶׁהוּא לְמַעְלָה מִן הַכּל. וְלֶעָתִיד לָבוֹא ''שֶׁיַּהְפּך לְכָל הָעַמִּים שָׂפָה בְרוּרָה לִקְרא כֻּלָּם בְּשֵׁם ה'' (צְפַנְיָה ג) וְהַכּל יַאֲמִינוּ בּוֹ יִתְבָּרַך אָז יִתְקַיֵּם (שִׁיר הַשִּׁירִים ד) : ''תָּבוֹאִי תָּשׁוּרִי מֵראשׁ אֲמָנָה'' מֵראשׁ אֲמָנָה דַּיְקָא, הַיְנוּ בְּחִינַת אֱמוּנָה עֶלְיוֹנָה זוֹ הַנַּ''ל שֶׁהוּא ראשׁ לְכָל הָאֱמוּנוֹת כַּנַּ''ל וְזֶה תָּשׁוּרִי דַּיְקָא, הַיְנוּ הַנִּגּוּן וְהַזֶמֶר הַשַּׁיָּך לראשׁ אֱמוּנָה זוֹ כַּנַּ''ל וְ לִבְחִינַת זֶמֶר שֶׁל אֱמוּנָה הָעֶלְיוֹנָה הַזּאת, אֵין מִי שֶׁיִּזְכֶּה כִּי אִם צַדִּיק הַדּוֹר, שֶׁהוּא בְּחִינַת משֶׁה שֶׁהוּא בְּמַדְרֵגַת אֱמוּנָה זוֹ, שֶׁהוּא בְּחִינַת שְׁתִיקָה בְּחִינַת שְׁתֹק כָּך עָלָה בְּמַחֲשָׁבָה הַנַּ''ל הַיְנוּ שֶׁהִיא עֲדַיִן לְמַעְלָה מֵהַדִּבּוּר כַּנַּ''ל וְזֶה (שְׁמוֹת ט''ו) : ''אָז יָשִׁיר משֶׁה'' וְאָמְרוּ חֲכָמֵינוּ, זִכְרוֹנָם לִבְרָכָה (סַנְהֶדְרִין צ''א:) שָׁר לא נֶאֱמַר, אֶלָּא יָשִׁיר מִכָּאן לִתְחִיַּת הַמֵּתִים מִן הַתּוֹרָה שֶׁעָתִיד משֶׁה לָשִׁיר לֶעָתִיד לָבוֹא גַּם כֵּן כִּי כָּל הַשִּׁירוֹת בֵּין שֶׁל עוֹלָם הַזֶּה בֵּין שֶׁל לֶעָתִיד לָבוֹא הוּא רַק אֵצֶל משֶׁה, שֶׁהוּא בְּחִינוֹת שְׁתִיקָה שֶׁזָּכָה לַזֶּמֶר שֶׁשַּׁיָּך לָאֱמוּנָה הָעֶלְיוֹנָה עַל הַכּל שֶׁשָּׁם נִכְלָלִין כָּל הַזְּמִירוֹת כִּי כֻלָּם נִמְשָׁכִים מִמֶּנָּה וְזֶה שֶׁפֵּרֵשׁ רַשִׁ''י: יָשִׁיר, יוּ''ד עַל שֵׁם הַמַּחֲשָׁבָה נֶאֶמְרָה הַיְנוּ בְּחִינוֹת כָּך עָלָה בְּמַחֲשָׁבָה הַנַּ''ל בְּחִינוֹת משֶׁה, בְּחִינוֹת שְׁתִיקָה כַּנַּ''ל וְעַל כֵּן עַל יְדֵי נִגּוּן שֶׁל הַצַּדִּיק, שֶׁהוּא בְּחִינוֹת משֶׁה כַּנַּ''ל עַל יְדֵי זֶה עוֹלִים וְיוֹצְאִים כָּל הַנְּשָׁמוֹת, שֶׁנָּפְלוּ בְּתוֹך הָאֶפִּיקוֹרְסִית הַזּאת שֶׁל חָלָל הַפָּנוּי כִּי נִגּוּנוֹ הוּא בִּבְחִינוֹת ראשׁ אֱמוּנָה הַיְנוּ אֱמוּנָה הָעֶלְיוֹנָה עַל הַכּל שֶׁעַל יְדֵי נִגּוּן וֶאֱמוּנָה זוֹ נִתְבַּטְּלִים כָּל הָאֶפִּיקוֹרְסִית וְנִכְלָלִים וְנִתְבַּטְּלִים כָּל הַנִּגּוּנִים בְּתוֹך הַנִּגּוּן הַזֶּה שֶׁהוּא לְמַעְלָה מִן הַכּל, שֶׁמִּמֶּנּוּ נִמְשָׁכִים כָּל הַנִּגּוּנִים כַּנַּ''ל. ו. וְזֶה, וַיּאמֶר ה אֶל משֶׁה בּא אֶל פַּרְעה כִּי אֲנִי הִכְבַּדְתִּי וְכוּ הוּא בְּחִינוֹת חָלָל הַפָּנוּי כִּי  פַּרְעה לְשׁוֹן בִּטּוּל, מִלְשׁוֹן (שְׁמוֹת ה) : ''תַּפְרִיעוּ אֶת הָעָם'' וְגַם פַּרְעה לְשׁוֹן הִתְגַּלּוּת הַיְנוּ בְּחִינַת חָלָל הַפָּנוּי, שֶׁהוּא בָּטֵל וּפָנוּי מִכּל וּבְתוֹכוֹ הִתְגַּלּוּת כָּל הַבְּרִיאָה כַּנַּ''ל וְשָׁם  בֶּחָלָל הַפָּנוּי יֵשׁ כְּבֵדוּת לֵב כִּי אִי אֶפְשָׁר לְהַשִּׂיג בְּחִינוֹת הֶחָלָל הַפָּנוּי כַּנַּ''ל וְכָל הַחָכְמוֹת הַבָּאִים מִשָּׁם, יֵשׁ בָּהֶם כְּבֵדוּת לֵב שֶׁנִּשְׁאָרִים בְּקֻשְׁיָא עַל הַשֵּׁם יִתְבָּרַך וְאִי אֶפְשָׁר לִמְצא שָׁם הַשֵּׁם יִתְבָּרַך מֵחֲמַת שֶׁפִּנָּה אֱלקוּתוֹ מִשָּׁם כִּבְיָכוֹל כְּדֵי שֶׁתּוּכַל הַבְּרִיאָה לְהִתְהַוּוֹת כַּנַּ''ל ''משֶׁה בּא'' וְכוּ שֶׁמּשֶׁה דַּיְקָא, יָבוֹא אֶל פַּרְעה, בְּחִינוֹת הֶחָלָל הַפָּנוּי כִּי אָסוּר לִכְנס לְשָׁם כִּי אִם בְּחִינוֹת משֶׁה כַּנַּ''ל כִּי אִי אֶפְשָׁר לִמְצא שָׁם אֶת הַשֵּׁם יִתְבָּרַך כַּנַּ''ל וְזֶה, כִּי אֲנִי הִכְבַּדְתִּי אֶת לִבּוֹ וְאֶת לֵב עֲבָדָיו  עֲבָדִים הֵם בְּחִינוֹת הַהַקְדָּמוֹת שֶׁל כָּל הַחָכְמוֹת כִּי כָּל חָכְמָה יֵשׁ לָהּ הַקְדָּמוֹת, וְהֵם נִקְרָאִים עֲבָדִים וּמְשַׁמְּשִׁים לְהַחָכְמָה הַיְנוּ שֶׁכָּל הַחָכְמוֹת וְהַהַקְדָּמוֹת הַבָּאִים מִשָּׁם מֵחָלָל הַפָּנוּי יֵשׁ בָּהֶם כְּבֵדוּת לֵב שֶׁנִּשְׁאָרִים בְּקֻשְׁיָא כַּנַּ''ל וְזֶהוּ לְמַעַן שִׁתִי אתֹתַי אֵלֶּה בְּקִרְבּוֹ הַיְנוּ שֶׁמַּה שֶּׁהִכְבַּדְתִּי אֶת לִבּוֹ וְכוּ שֶׁאִי אֶפְשָׁר לִמְצא שָׁם אֶת הַשֵּׁם יִתְבָּרַך זֶה הָיָה ''לְמַעַן שִׁיתִי'' וְכוּ כְּדֵי שֶׁאָשִׁית בְּקִרְבּוֹ הָאוֹתִיּוֹת שֶׁל הַבְּרִיאָה הַיְנוּ כְּדֵי שֶׁתּוּכַל הַבְּרִיאָה לְהִתְהַוּוֹת שָׁם בְּתוֹך הֶחָלָל הַפָּנוּי שֶׁצִּמְצֵם וּפִנָּה אֱלקוּתוֹ מִשָּׁם כִּבְיָכוֹל כִּי אִם לא הָיָה מְצַמְצֵם אֱלקוּתוֹ מִשָּׁם, לא הָיָה מָקוֹם לַבְּרִיאָה כַּנַּ''ל וּלְמַעַן תְּסַפֵּר וְכוּ, כִּי שָׁם בְּתוֹך הַבְּרִיאָה שֶׁנִּתְהַוָּה בְּתוֹך חָלָל הַפָּנוּי שָׁם תּוּכַל לְסַפֵּר וּלְדַבֵּר כִּי יֵשׁ שָׁם אוֹתִיּוֹת וְדִבּוּר, שֶׁעַל יָדָם נִתְהַוָּה הַבְּרִיאָה כַּנַּ''ל וְזֶה בְּאָזְנֵי בִנְך וּבֶן בִּנְך כִּי עִקַּר כְּלַל הַבְּרִיאָה הָיְתָה בִּשְׁבִיל רַחֲמָנוּתוֹ כַּנַּ''ל וְהַבְּרִיאָה הָיְתָה עַל יְדֵי הַדִּבּוּר כַּנַּ''ל נִמְצָא שֶׁ בְּכָל דָּבָר שֶׁנִּבְרָא בְּתוֹך הֶחָלָל הַפָּנוּי, יֵשׁ שָׁם צִמְצוּם רַחֲמָנוּתוֹ כִּי הַשֵּׁם יִתְבָּרַך צִמְצֵם רַחֲמָנוּתוֹ, וּבָרָא אֶת הַדָּבָר הַזֶּה, בְּתַבְנִית וּדְמוּת הַזֶּה כְּפִי הָרַחֲמָנוּת שֶׁלּוֹ שֶׁמִּדַּת רַחֲמָנוּתוֹ יִתְבָּרַך חִיְּבָה, שֶׁזֶּה הַדָּבָר יִהְיֶה כָּך כִּי הָרַחֲמָנוּת שׁרֶשׁ כָּל הַבְּרִיאָה, כִּי הַכּל נִבְרָא כְּדֵי לְגַלּוֹת רַחֲמָנוּתוֹ כַּנַּ''ל וְזֶה: ''וּלְמַעַן תְּסַפֵּר בְּאָזְנֵי בִנְך וּבֶן בִּנְך'' עַד כָּאן רַחֲמֵי הָאָב עַל הַבֵּן (ב''ר פ נ''ד) (כְּמוֹ שֶׁפֵּרֵשׁ רַשִׁ''י בְּרֵאשִׁית כ''א עַל פָּסוּק: ''אִם תִּשְׁקר לִי וּלְנִינִי וּלְנֶכְדִּי'') כִּי  בַּמֶּה שֶּׁהוּא אַחַר הַבְּרִיאָה, שָׁם תוּכַל לְסַפֵּר וּלְדַבֵּר וּלְהַשִּׂיג צִמְצוּם רַחֲמָנוּתוֹ שֶׁיֵּשׁ בְּכָל דָּבָר עַד כָּאן רַחֲמֵי הָאָב וְכוּ, הַיְנוּ שֶׁבַּדָּבָר הַזֶּה יֵשׁ כָּל כָּך רַחֲמָנוּת וּבַדָּבָר הַזֶּה יֵשׁ כָּל כָּך רַחֲמָנוּת וְזֶה אֶת אֲשֶׁר הִתְעַלַּלְתִּי בְּמִצְרַיִם וְכוּ זֶה בְּחִינַת הַקְּלִפּוֹת שֶׁבָּאִים מֵרִבּוּי הָאוֹר מִשְּׁבִירַת כֵּלִים כִּי  הִתְעַלַּלְתִּי, פֵּרֵשׁ רַשִׁ''י שִׂחַקְתִּי הַיְנוּ שֶׁעָשִׂיתִי שְׂחוֹק וְעוֹלֵלוּת בָּעוֹלָם הַיְנוּ בְּחִינַת  הַקְּלִפּוֹת שֶׁהֵן כְּנֶגֶד הַקְּדֻשָּׁה רַק כְּמוֹ מִי שֶׁמְּדַמֶּה וּמְשַׂחֵק וּמְעַקֵּם עַצְמוֹ לַחֲבֵרוֹ כִּי הֵם רַק כְּקוֹף הַמְשַׂחֵק וּמְדַמֶּה עַצְמוֹ לְאָדָם (עיין זוהר תרומה קמ''ח:) וְאֶת אתֹתַי אֲשֶׁר שַׂמְתִּי בָם כִּי יֵשׁ שָׁם אוֹתִיּוֹת, כִּי הֵם בָּאִים מֵרִבּוּי אוֹר, מִשְּׁבִירַת כֵּלִים כַּנַּ''ל וִידַעְתֶּם כִּי אֲנִי ה כִּי שָׁם תּוּכְלוּ לְהַכִּיר אֶת ה כִּי יֵשׁ שָׁם נִיצוֹצֵי הַקְּדֻשָּׁה וְאוֹתִיּוֹת כַּנַּ''ל הַיְנוּ, שֶׁאֲפִלּוּ בְּתוֹך בְּחִינַת הַשְּׂחוֹק, בְּחִינַת הַקְּלִפּוֹת הַיְנוּ בְּחִינַת אֶפִּיקוֹרְסִית הָרִאשׁוֹנָה, שֶׁבָּא מִבְּחִינַת רִבּוּי אוֹר כַּנַּ''ל גַּם שָׁם תּוּכַל לְהַכִּיר אֶת ה כִּי עָלָיו נֶאֱמַר: וְדַע מַה שֶּׁתָּשִׁיב לְאֶפִּיקוֹרוֹס כַּנַּ''ל כִּי אֶפְשָׁר לִמְצא שָׁם אוֹתִיּוֹת וְנִיצוֹצוֹת לְיַשְּׁבָם כִּי הֵם בָּאִים מִשְּׁבִירַת כֵּלִים כַּנַּ''ל וְזֶה, וַיָּבא משֶׁה אֶל פַּרְעה וְכוּ הִנְנִי מֵבִיא מָחָר אַרְבֶּה בִּגְבוּלֶך הוּא בְּחִינַת לֶעָתִיד לָבוֹא, כִּי מָחָר לְקַבֵּל שָׂכָר (עֵרוּבִין כ''ב). בְּחִינַת (בְּרֵאשִׁית ל) : ''וְעָנְתָה בִּי צִדְקָתִי בְּיוֹם מָחָר'' הַיְנוּ  בְּחִינַת קִבּוּל הַשָּׂכָר לֶעָתִיד לָבוֹא וְאָז יָבִינוּ בְּחִינַת הֶחָלָל הַפָּנוּי שֶׁהוּא עַל יְדֵי הַצִּמְצוּם אֵיך אֶפְשָׁר לִהְיוֹת, שֶׁבֶּאֱמֶת יֵשׁ שָׁם אֱלקוּת, וְאַף עַל פִּי כֵן הוּא חָלָל הַפָּנוּי כַּנַּ''ל וְזֶהוּ בְּעַצְמוֹ הַקִּבּוּל שָׂכָר כִּי עִקַּר הַקִּבּוּל שָׂכָר לֶעָתִיד הוּא, שֶׁיַּשִּׂיגוּ הַשָּׂגוֹת וְיָבִינוּ מַה שֶּׁהָיָה אִי אֶפְשָׁר לְהָבִין בָּעוֹלָם הַזֶּה וְאָז יֵדְעוּ שֶׁ הֶחָלָל הַפָּנוּי הוּא בִּבְחִינַת אַרְבֶּה כְּהַהוּא קַמְצָא דִּלְבוּשֵׁהּ מִנֵּהּ וּבֵהּ (בְּרֵאשִׁית רַבָּה פָּרָשָׁה כ''א) [כַּמּוּבָא בְּכָל סִפְרֵי קַבָּלָה שֶׁזֶּהוּ בְּחִינַת סוֹד חָלָל הַפָּנוּי]  לְבוּשׁ, הוּא בְּחִינַת הַצִּמְצוּם שֶׁל חָלָל הַפָּנוּי שֶׁעַל יָדוֹ בְּחִינַת הַלְּבוּשִׁין, יָבִינוּ שֶׁהוּא מִנֵּהּ וּבֵהּ שֶׁ בֶּאֱמֶת יֵשׁ שָׁם אֱלקוּת וְאַף עַל פִּי כֵן הוּא בְּחִינַת לְבוּשׁ בְּחִינַת צִמְצוּם, בְּחִינַת חָלָל הַפָּנוּי וְזֶה בְּחִינַת: ''וְעָנְתָה בִּי צִדְקָתִי בְּיוֹם מָחָר'' (אִיּוֹב כ''ט) ''צֶדֶק לָבַשְׁתִּי'' שֶׁאָז בְּיוֹם מָחָר, שֶׁיִּהְיֶה הַקִּבּוּל שָׂכָר יִתְגַּלֶּה סוֹד בְּחִינוֹת הַלְּבוּשִׁין, בְּחִינַת הַצִּמְצוּם שֶׁל הֶחָלָל הַפָּנוּי כַּנַּ''ל כִּי אָז יִתְגַּלֶּה ראשׁ אֲמָנָה הַנַּ''ל בְּחִינַת: ''תָּבוֹאִי תָּשׁוּרִי מֵראשׁ אֲמָנָה'' בְּחִינַת הַנִּגּוּן הָעֶלְיוֹן שֶׁל ראשׁ אֱמוּנָה הַנַּ''ל שֶׁעַל יָדוֹ נִתְבַּטֵּל כָּל הַמְּבוּכוֹת שֶׁל חָלָל הַפָּנוּי כַּנַּ''ל וְזֶה הִנְנִי מֵבִיא מָחָר  אַרְבֶּה, רָאשֵׁי תֵּבוֹת אָכֵן רוּחַ הוּא בֶּאֱנוֹשׁ (אִיּוֹב ל''ב)  בְּחִינַת נְגִינָה, שֶׁהוּא בְּחִינַת רוּחַ הַיְנוּ, שֶׁאָז יִתְגַּלֶּה הַנִּגּוּן וְהַזֶּמֶר שֶׁל ראשׁ אֱמוּנָה כַּנַּ''ל וְעַל יָדוֹ יִתְבַּטְּלוּ כָּל הָאֶפִּיקוֹרְסִית אֲפִלּוּ שֶׁל חָלָל הַפָּנוּי כַּנַּ''ל


~ סה - וַיּאמֶר בּעַז אֶל רוּת

וַיּאמֶר בּעַז אֶל רוּת, הֲלא שָׁמַעַתְּ בִּתִּי, אַל תֵּלְכִי לִלְקט בְּשָׂדֶה אַחֵר וְגַם לא תַעֲבוּרִי מִזֶּה וְכוּ עֵינַיִך בַּשָּׂדֶה אֲשֶׁר יִקְצרוּן, וְהָלַכְתְּ אַחֲרֵיהֶן הֲלוֹא צִוִּיתִי אֶת הַנְּעָרִים לְבִלְתִּי נָגְעֵך וְצָמִת, וְהָלַכְתְּ אֶל הַכֵּלִים וְשָׁתִית, מֵאֲשֶׁר יִשְׁאֲבוּן הַנְּעָרִים (רוּת ב) א. דַּע כִּי  יֵשׁ שָׂדֶה, וְשָׁם גְּדֵלִים אִילָנוֹת וַעֲשָׂבִים יָפִים וְנָאִים מְאד וְגדֶל יְקַר יְפִי הַשָּׂדֶה וְגִדּוּלָיו אִי אֶפְשָׁר לְסַפֵּר, אַשְׁרֵי עַיִן רָאֲתָה זאת וְ אִילָנוֹת וַעֲשָׂבִים, הֵם בְּחִינַת נְשָׁמוֹת קְדוֹשׁוֹת הַגְּדֵלִים שָׁם וְ יֵשׁ כַּמָּה וְכַמָּה נְשָׁמוֹת עֲרֻמּוֹת, שֶׁהֵם נָעִים וְנָדִים מִחוּץ לַשָּׂדֶה וּמַמְתִּינִים וּמְצַפִּים עַל תִּקּוּן, שֶׁיּוּכְלוּ לָשׁוּב וְלִכְנס אֶל מְקוֹמָם וְגַם אֲפִלּוּ נְשָׁמָה גְּדוֹלָה, שֶׁבָּהּ תְּלוּיִים כַּמָּה נְשָׁמוֹת לִפְעָמִים כְּשֶׁהִיא יוֹצֵאת לַחוּץ קָשֶׁה לָהּ לַחֲזר לְשָׁם וְהֵם כֻּלָּם מְבַקְּשִׁים וּמְצַפִּים עַל בַּעַל הַשָּׂדֶה שֶׁיּוּכַל לְהִתְעַסֵּק בְּצרֶך תִּקּוּנָם וְ יֵשׁ נְשָׁמָה, שֶׁתִּקּוּנָהּ עַל יְדֵי מִיתָה שֶׁל אֶחָד אוֹ עַל יְדֵי מִצְוָה וַעֲבוֹדָה שֶׁל אֶחָד. וּ מִי שֶׁרוֹצֶה לַחֲגר מָתְנָיו לְהַכְנִיס עַצְמוֹ לִהְיוֹת הוּא הַבַּעַל הַשָּׂדֶה צָרִיך לִהְיוֹת אִישׁ אָמוּד וְתַקִּיף, וְגִבּוֹר חַיִל, וְחָכָם, וְצַדִּיק גָּדוֹל מְאד כִּי צָרִיך לִהְיוֹת אָדָם גָּדוֹל וּמֻפְלָג בְּמַעֲלָה מְאד וְיֵשׁ אֶחָד, שֶׁאֵינוֹ יָכוֹל לִגְמר הָעִנְיָן כִּי אִם עִם מִיתָתוֹ וַאֲפִלּוּ לָזֶה צָרִיך לִהְיוֹת גָּדוֹל מְאד כִּי יֵשׁ כַּמָּה וְכַמָּה גְּדוֹלִים שֶׁאֲפִלּוּ עִם מִיתָתָם לא יוֹעִילוּ רַק אִם יֵשׁ אָדָם גָּדוֹל וּמֻפְלָג בְּמַעֲלָה מְאד מְאד יָכוֹל לִגְמר מַה שֶּׁצָּרִיך בַּחַיִּים חִיּוּתוֹ כִּי הַרְבֵּה יִסּוּרִין וּדְבָרִים קָשִׁים עוֹבְרִין עָלָיו אַך עַל יְדֵי גַּדְלוּתוֹ וּמַעֲלָתוֹ עוֹבֵר עַל כֻּלָּם וְעוֹשֶׂה פְּעֻלּוֹת הַשָּׂדֶה כְּמוֹ שֶׁצָּרִיך וּ כְשֶׁזּוֹכֶה לְתַקֵּן הַנְּשָׁמוֹת וּלְהַכְנִיסָם אֲזַי טוֹב וְיָפֶה מְאד לְהִתְפַּלֵּל כִּי אֲזַי הַתְּפִלָּה עַל תִּקּוּנָהּ וְזֶה  הַבַּעַל הַשָּׂדֶה הוּא מַשְׁגִּיחַ וּמִשְׁתַּדֵּל תָּמִיד לְהַשְׁקוֹת הָאִילָנוֹת וּלְגַדְּלָם וּבִשְׁאָר תִּקּוּנֵי הַשָּׂדֶה וּלְהַרְחִיק הָאִילָנוֹת זֶה מִזֶּה הַרְחָקָה הָרָאוּי שֶׁלּא יַכְחִישׁ אֶחָד אֶת חֲבֵרוֹ כִּי  לִפְעָמִים צָרִיך לְהַרְאוֹת לִמְקרָב גָּדוֹל הַרְחָקָה גְּדוֹלָה כְּדֵי שֶׁלּא יַכְחִישׁ אֶת חֲבֵרוֹ ב. וְדַע, שֶׁכְּשֶׁהַנְּשָׁמוֹת  עוֹשִׂין פֵּרוֹת שֶׁעוֹשִׂין רְצוֹנוֹ שֶׁל מָקוֹם אֲזַי  מְאִירִין עֵינֵי בַּעַל הַשָּׂדֶה וִיכוֹלִין לִהְיוֹת צוֹפִין וְרוֹאִין בְּמָקוֹם שֶׁצָּרִיך (בַּמִּדְבָּר כ''ג) : ''שְׂדֵה צוֹפִים'' אֲבָל  כְּשֶׁאֵין עוֹשִׂין רְצוֹנוֹ יִתְבָּרַך חַס וְשָׁלוֹם אֲזַי נִתְחַשְּׁכִים עֵינָיו, חַס וְשָׁלוֹם (אָהֳלוֹת פֶּרֶק י''ח מעֵד קָטָן ה: עַיֵּן שָׁם) כִּי  בְּכִי הוּא קִלְקוּל הָרְאוּת, כְּמוֹ שֶׁכָּתוּב (קהֶלֶת י''ב) : ''וְשָׁבוּ הֶעָבִים אַחַר הַגֶּשֶׁם'' וְדָרְשׁוּ רַבּוֹתֵינוּ, זִכְרוֹנָם לִבְרָכָה (שַׁבָּת קנ''א:) : זֶה הָרְאוּת שֶׁהוֹלֵך אַחַר הַבֶּכִי וּכְשֶׁעֵינָיו מְאִירוֹת וְצוֹפוֹת, בִּבְחִינוֹת שְׂדֵה צוֹפִים הַנַּ''ל אֲזַי  יָכוֹל לְהִסְתַּכֵּל בְּכָל אֶחָד וְאֶחָד, לַהֲבִיאוֹ אֶל הַתַּכְלִית הַיְנוּ שֶׁיָּכוֹל לְהִסְתַּכֵּל בְּהַדִּבּוּר שֶׁל כָּל אֶחָד אִם אֵינוֹ עַל תִּקּוּנוֹ בִּשְׁלֵמוּת מֵחֲמַת שֶׁרָחוֹק מֵהַתַּכְלִית עֲדַיִן אֲזַי הוּא מְבִיאוֹ אֶל הַתַּכְלִית וְאָז הַדִּבּוּר כְּהגֶן בִּשְׁלֵמוּת כִּי כָּל דִּבּוּר וְדִבּוּר הוּא עוֹלָם מָלֵא וּ כְשֶׁאָדָם עוֹמֵד לְהִתְפַּלֵּל, וּמְדַבֵּר דִּבּוּרֵי הַתְּפִלָּה אֲזַי הוּא מְלַקֵּט צִיצִים וּפְרָחִים וְשׁוֹשַׁנִּים נָאִים כְּאָדָם הַהוֹלֵך בְּשָׂדֶה וּמְלַקֵּט שׁוֹשַׁנִּים וּפְרָחִים נָאִים אַחַת לְאַחַת עַד שֶׁעוֹשֶׂה אֲגֻדָּה אֶחָת וְאַחַר כָּך מְלַקֵּט עוֹד אַחַת לְאַחַת וְעוֹשֶׂה אֲגֻדָּה אַחֶרֶת וּמְחַבְּרָם יַחַד וְכֵן הוֹלֵך וּמְלַקֵּט וּמְקַבֵּץ כַּמָּה וְכַמָּה אֲגֻדּוֹת יָפִים וְנָאִים כְּמוֹ כֵן הוּא הוֹלֵך בִּתְפִלָּה מֵאוֹת לְאוֹת עַד שֶׁמִּתְחַבְּרִים כַּמָּה אוֹתִיּוֹת וְנַעֲשֶׂה מֵהֶם דִּבּוּר וְכֵן עוֹשֶׂה בְּתֵבוֹת שְׁלֵמוֹת וְאַחַר כָּך נִתְחַבְּרִין שְׁתֵּי הַתֵּבוֹת וְאַחַר כָּך הוֹלֵך וּמְלַקֵּט יוֹתֵר, עַד שֶׁגּוֹמֵר בְּרָכָה אַחַת וְאַחַר כָּך מְלַקֵּט יוֹתֵר וְיוֹתֵר וְהוֹלֵך מֵאָבוֹת לִגְבוּרוֹת, וּמִגְּבוּרוֹת לִקְדֻשּׁוֹת וְכֵן הוֹלֵך לְהַלָּן יוֹתֵר מִי יְפָאֵר גדֶל פְּאֵר הַלִּקּוּטִים וְהַקִּבּוּצִים שֶׁאָדָם מְלַקֵּט וּמְקַבֵּץ בְּדִבּוּרֵי הַתְּפִלָּה וּכְשֶׁהַדִּבּוּר יוֹצֵא, וְ הַדִּבּוּר הוּא יוֹצֵא מֵהַנֶּפֶשׁ כְּמוֹ שֶׁכָּתוּב (בְּרֵאשִׁית ב) : ''וַיְהִי הָאָדָם לְנֶפֶשׁ חַיָּה'' וְתַרְגּוּמוֹ: לְרוּחַ מְמַלְּלָא וְהַדִּבּוּר בָּא וְנִשְׁמָע לְאָזְנָיו, כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ט''ו) הַשְׁמַע לְאָזְנֶיך מַה שֶּׁאַתָּה מוֹצִיא בְּפִיך אֲזַי  הַדִּבּוּר מְבַקֵּשׁ וּמִתְחַנֵּן מֵהַנֶּפֶשׁ, לְבַל תִּפָּרֵד מִמֶּנּוּ וְתֵכֶף כְּשֶׁיּוֹצֵא אוֹת רִאשׁוֹנָה, כְּגוֹן אוֹת בֵּי''ת מִתֵּבַת בָּרוּך אֲזַי מְבַקֵּשׁ וּמִתְחַנֵּן מֵהַנֶּפֶשׁ לְבַל תִּפָּרֵד מִמֶּנּוּ כִּי אֵיך תּוּכַל לְהִתְפָּרֵד מִמֶּנִּי לְגדֶל הַהִתְקַשְּׁרוּת וְהָאַהֲבָה שֶׁיֵּשׁ בֵּינֵינוּ כִּי אַתָּה רוֹאֶה אֶת יְקַר יָפְיִי וְזִיוִי וַהֲדָרִי וְתִפְאַרְתִּי וְאֵיך תּוּכַל לְנַתֵּק עַצְמְך מִמֶּנִּי וְלִפְרד מֵאִתִּי הֵן אֱמֶת, שֶׁאַתָּה צָרִיך לֵילֵך יוֹתֵר כְּדֵי לְלַקֵּט עוֹד סְגֻלּוֹת יְקָרוֹת וַחֲמוּדוֹת גְּדוֹלוֹת אֲבָל אֵיך תּוּכַל לִפְרד מִמֶּנִּי וְלִשְׁכּחַ אוֹתִי עַל כָּל פָּנִים תִּרְאֶה שֶׁבְּכָל מָקוֹם שֶׁתֵּלֵך וְתָבוֹא לְשָׁם לא תִּשְׁכַּח אוֹתִי, וְלא תִּפָּרֵד מִמֶּנִּי מִכָּל שֶׁכֵּן כְּשֶׁגּוֹמֵר תֵּבָה אַחַת אֲזַי כָּל הַתֵּבָה מְבַקֶּשֶׁת כָּל הַנַּ''ל וּמְלַפֶּפֶת וּמְחַבֶּקֶת אוֹתוֹ וְאֵינָהּ מַנַּחַת אוֹתוֹ לֵילֵך מֵאִתָּהּ כַּנַּ''ל וּבֶאֱמֶת הוּא צָרִיך וּמֻכְרָח לְדַבֵּר עוֹד הַרְבֵּה דִּבּוּרִים וְכַמָּה בְּרָכוֹת וְעִנְיָנִים עַד גְּמַר הַתְּפִלָּה עַל כֵּן הַכְּלָל שֶׁ צָּרִיך לַעֲשׂוֹת אֶחָד מִכָּל הַתְּפִלָּה כֻּלָּהּ וּבְכָל דִּבּוּר שֶׁמְּדַבֵּר, יִהְיֶה נִמְצָא שָׁם כָּל הַדִּבּוּרִים שֶׁל הַתְּפִלָּה וּמֵהַתְחָלַת הַתְּפִלָּה עַד הַסּוֹף יִהְיֶה הַכּל אֶחָד וּכְשֶׁעוֹמֵד בְּהַדִּבּוּר הָאַחֲרוֹן שֶׁל הַתְּפִלָּה יִהְיֶה עֲדַיִן עוֹמֵד בְּתֵבָה רִאשׁוֹנָה שֶׁל הַתְּפִלָּה כְּדֵי שֶׁעַל יְדֵי זֶה יוּכַל  לְהִתְפַּלֵּל כָּל הַתְּפִלָּה כֻּלָּהּ וְאַף עַל פִּי כֵן לא יִתְפָּרֵד אֲפִלּוּ מֵאוֹת רִאשׁוֹנָה שֶׁל הַתְּפִלָּה ג. וְדַע, שֶׁבְּחִינָה זוֹ, הַיְנוּ  בְּחִינַת אֶחָד זֶה הוּא בְּחִינַת הַתַּכְלִית (זְכַרְיָה י''ד) : ''בַּיּוֹם הַהוּא יִהְיֶה ה אֶחָד וּשְׁמוֹ אֶחָד'' וּבַיּוֹם הַהוּא, הַיְנוּ  הַתַּכְלִית וְהוּא בְּחִינַת כֻּלּוֹ טוֹב כִּי אֶחָד הוּא כֻּלּוֹ טוֹב כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (פְּסָחִים נ) עַל פָּסוּק זֶה ''בַּיּוֹם הַהוּא יִהְיֶה ה אֶחָד'' וְכוּ, אַטּוּ הָאִדְּנָא לָאו אֶחָד הוּא אֶלָּא הָאִדְּנָא מְבָרְכִין עַל הָרָעָה: דַּיַּן אֱמֶת, וְעַל הַטּוֹבָה: הַטּוֹב וְהַמֵּיטִיב אֲבָל לֶעָתִיד יְבָרְכוּ עַל הַכּל הַטּוֹב וְהַמֵּיטִיב נִמְצָא, שֶׁ בְּחִינַת אֶחָד הוּא הַתַּכְלִית וְהוּא כֻּלּוֹ טוֹב כִּי הַתַּכְלִית הוּא כֻּלּוֹ טוֹב כִּי אֲפִלּוּ כָּל הַצָּרוֹת וְהַיִּסּוּרִין וְהָרָעוֹת הָעוֹבְרִין עַל הָאָדָם, חַס וְשָׁלוֹם אִם יִסְתַּכֵּל עַל הַתַּכְלִית, בְּוַדַּאי אֵינָם רָעוֹת כְּלָל רַק טוֹבוֹת גְּדוֹלוֹת כִּי  בְּוַדַּאי כָּל הַיִּסּוּרִין בָּאִים בְּכַוָּנָה מֵהַשֵּׁם יִתְבָּרַך לְטוֹבָתוֹ אִם לְהַזְכִּירוֹ שֶׁיָּשׁוּב בִּתְשׁוּבָה, אִם לְמָרֵק עֲווֹנוֹתָיו וְאִם כֵּן הַיִּסּוּרִין הֵם טוֹבוֹת גְּדוֹלוֹת כִּי כַּוָּנַת הַשֵּׁם יִתְבָּרַך הוּא בְּוַדַּאי רַק לְטוֹבָה נִמְצָא, שֶׁ בְּכָל הָרָעוֹת וְהַיִּסּוּרִין שֶׁיֵּשׁ לָאָדָם, חַס וְשָׁלוֹם אִם יִסְתַּכֵּל עַל הַתַּכְלִית, הַיְנוּ כַּוָּנַת הַשֵּׁם יִתְבָּרַך לא יִהְיֶה לוֹ יִסּוּרִין כְּלָל רַק אַדְּרַבָּא יִתְמַלֵּא שִׂמְחָה, מִגּדֶל רב הַטּוֹבָה שֶׁיִּסְתַּכֵּל בְּתַכְלִית הַיִּסּוּרִין הַלָּלוּ כִּי הַתַּכְלִית הוּא כֻּלּוֹ טוֹב כֻּלּוֹ אֶחָד כַּנַּ''ל וּ בֶאֱמֶת אֵין שׁוּם רַע בָּעוֹלָם, רַק כֻּלּוֹ טוֹב אַך  עִקַּר הַצַּעַר שֶׁיֵּשׁ לָאָדָם מֵהַיִּסּוּרִין שֶׁעוֹבְרִים עָלָיו, חַס וְשָׁלוֹם הוּא רַק מֵחֲמַת שֶׁלּוֹקְחִין מֵהָאָדָם הַדַּעַת עַד שֶׁאֵין יָכוֹל לְהִסְתַּכֵּל עַל הַתַּכְלִית, שֶׁהוּא כֻּלּוֹ טוֹב וְאָז מַרְגִּישׁ צַעַר וּכְאֵב הַיִּסּוּרִין כִּי  כְּשֶׁיֵּשׁ לוֹ דַּעַת, וּמִסְתַּכֵּל עַל הַתַּכְלִית אֵינוֹ מַרְגִּישׁ כְּלָל הַצַּעַר שֶׁל הַיִּסּוּרִין כַּנַּ''ל וּ בָזֶה תָּבִין דָּבָר נֶעְלָם וְנִסְתָּר מַה שֶּׁנִּטְבָּע בְּנֶפֶשׁ הָאָדָם כְּשֶׁיֵּשׁ לוֹ יִסּוּרִין גְּדוֹלִים רַחֲמָנָא לִצְלָן כְּגוֹן לְמָשָׁל כְּשֶׁחוֹתְכִין אֵיזֶה אֵיבָר לָאָדָם, חַס וְשָׁלוֹם אֲזַי סוֹתֵם וְעוֹצֵם אֶת עֵינָיו בְּחֹזֶק כִּי זֶה אָנוּ רוֹאִים בְּחוּשׁ  כְּשֶׁאָדָם רוֹצֶה לְהִסְתַּכֵּל עַל דָּבָר שֶׁהוּא רָחוֹק מִמֶּנּוּ אֲזַי סוֹתֵם אֶת עֵינָיו וּמְצַמְצֵם וּמְכַוֵּץ הָרְאוּת כְּדֵי לְכַוֵּן הָרְאוּת אֶל הַדָּבָר הָרָחוֹק שֶׁרוֹצֶה לִרְאוֹת וְזֶה מֵחֲמַת כִּי  הָרְאוּת הוּא מְשָׁרֵת וְשָׁלִיחַ שֶׁל הַמּחַ לְהָבִיא הַדָּבָר שֶׁרוֹאֶה לְתוֹך הַמּחַ כִּי  עִקַּר הָרְאִיָּה הִיא הַיְדִיעָה דְּהַיְנוּ לֵידַע מַהוּת הַדָּבָר שֶׁרוֹאֶה וְהַיְדִיעָה הִיא בַּמּחַ וּ כְשֶׁרוֹצֶה הַמּחַ לֵידַע זֶה הַדָּבָר שֶׁעוֹמֵד כְּנֶגְדּוֹ אֲזַי הוּא שׁוֹלֵחַ אֶת הָרְאוּת וְהָרְאוּת הוֹלֵך וְרוֹאֶה הַדָּבָר וּמְבִיאוֹ לְתוֹך הַמּחַ וְאָז יוֹדֵעַ מַה שֶּׁרוֹאֶה וְעַל כֵּן,  כְּשֶׁמַּעֲבִירִין דָּבָר לִפְנֵי אָדָם בִּמְהִירוּת גָּדוֹל אֵינוֹ יוֹדֵעַ מַהוּת הַדָּבָר אַף שֶׁבֶּאֱמֶת רָאָה הַדָּבָר בְּעֵינָיו מַמָּשׁ עִם כָּל זֶה מֵחֲמַת הַמְּהִירוּת לא הָיָה פְּנַאי לְהָבִיא הַדָּבָר לְתוֹך הַמּחַ וְעַל כֵּן  כְּשֶׁהַדָּבָר רָחוֹק מִמֶּנּוּ אֵין כּחַ בְּהָרְאוּת לֵילֵך לְשָׁם וְלַהֲבִיאוֹ לְתוֹך הַמּחַ מֵחֲמַת שֶׁהַדְּבָרִים אֲחֵרִים שֶׁרוֹאֶה מִן הַצַּד מְבַלְבְּלִים אוֹתוֹ וְכֵן מֵחֲמַת הַפִּזּוּר שֶׁנִּתְפַּזֵּר הָרְאוּת עַל יְדֵי זֶה הוּא נִקְלָשׁ וְאֵין בּוֹ כּחַ לְהָבִיא הַדָּבָר שֶׁרוֹאֶה לְתוֹך הַמּחַ עַל כֵּן  צָרִיך לִסְתּם אֶת עֵינָיו, וּלְצַמְצֵם הָרְאוּת וּלְכַוְּנוֹ אֶל הַדָּבָר שֶׁצָּרִיך, כְּדֵי שֶׁלּא יְבַלְבְּלוּ דְּבָרִים אֲחֵרִים וְגַם כְּדֵי שֶׁיִּתְחַזֵּק כּחַ הָרְאוּת, וְלא יִהְיֶה קָלוּשׁ וְאָז יוּכַל לִרְאוֹת הַדָּבָר הָרָחוֹק כַּנַּ''ל כְּמוֹ כֵן  כְּשֶׁרוֹצִים לְהִסְתַּכֵּל עַל הַתַּכְלִית שֶׁהוּא כֻּלּוֹ טוֹב, כֻּלּוֹ אֶחָד צָרִיך לִסְתּם אֶת עֵינָיו, וּלְכַוֵּן הַהִסְתַּכְּלוּת אֶל הַתַּכְלִית כִּי  אוֹר הַתַּכְלִית הַזֶּה הִיא רְחוֹקָה מֵהָאָדָם וְאִי אֶפְשָׁר לִרְאוֹתוֹ כִּי אִם בִּסְתִימוּ דְּעֵינִין שֶׁצָּרִיך לִסְתּם אֶת הָעֵינַיִם לְגַמְרֵי, וּלְסָגְרָם בְּחָזְקָה מְאד אַף גַּם לְדָחְקָם בְּהָאֶצְבַּע, כְּדֵי לְסָתְמָם לְגַמְרֵי וְאָז יוּכַל לְהִסְתַּכֵּל עַל הַתַּכְלִית הַזֶּה הַיְנוּ שֶׁ צָּרִיך לִסְתּם אֶת עֵינָיו מֵחֵזוּ דְּהַאי עַלְמָא לְגַמְרֵי לְהַעֲלִים עֵינָיו וּלְסָגְרָם מְאד לִבְלִי לְהִסְתַּכֵּל כְּלָל עַל תַּאֲווֹת עוֹלָם הַזֶּה וַהֲבָלָיו וְאָז יוּכַל לִרְאוֹת וּלְהַשִּׂיג אוֹר הַתַּכְלִית הַזֶּה, שֶׁכֻּלּוֹ טוֹב וְאָז יִתְבַּטְּלוּ הַיִּסּוּרִין כַּנַּ''ל כִּי עִקַּר הַיִּסּוּרִין מֵחֲמַת שֶׁרָחוֹק מֵהַתַּכְלִית כַּנַּ''ל וְ עַל כֵּן נִטְבָּע בְּנֶפֶשׁ הָאָדָם לִסְתּם עֵינָיו בִּשְׁעַת יִסּוּרִין כַּנַּ''ל כְּדֵי לִבְרחַ מֵהַיִּסּוּרִין וּלְבַטְּלָם עַל יְדֵי הַהִסְתַּכְּלוּת עַל הַתַּכְלִית, שֶׁהוּא כֻּלּוֹ טוֹב שֶׁ הַהִסְתַּכְּלוּת הַזּאת אִי אֶפְשָׁר כִּי אִם עַל יְדֵי סְתִימַת הָעֵינַיִם כַּנַּ''ל וְ אַף שֶׁהָאָדָם אֵינוֹ יוֹדֵעַ כְּלוּם מַה הוּא עוֹשֶׂה אַף עַל פִּי כֵן הַנֶּפֶשׁ יוֹדַעַת הַכּל וְעַל כֵּן מֻטְבְּעָה לִסְתּם הָעֵינַיִם בִּשְׁעַת יִסּוּרִין כַּנַּ''ל. ד. וְהִנֵּה בֶּאֱמֶת,  בִּשְׁעַת בִּטּוּל שֶׁנִּתְבַּטֵּל אֶל הַתַּכְלִית שֶׁהוּא כֻּלּוֹ טוֹב כֻּלּוֹ אֶחָד אֲזַי בֶּאֱמֶת נִתְבַּטְּלִין הַיִּסּוּרִין כַּנַּ''ל אַך  אִי אֶפְשָׁר לִהְיוֹת תָּמִיד קָבוּעַ בִּבְחִינוֹת הַבִּטּוּל כִּי אִם כֵּן יֵצֵא מִגֶּדֶר אֱנוֹשִׁי וְעַל כֵּן מֻכְרָח שֶׁיִּהְיֶה הַבִּטּוּל בִּבְחִינוֹת רָצוֹא וָשׁוֹב עַל כֵּן  כְּשֶׁחוֹזֵר הַשֵּׂכֶל מֵהַבִּטּוּל אֶל הַמּחַ, שֶׁהוּא כְּלִי הַשֵּׂכֶל אֲזַי אִי אֶפְשָׁר לְהַמּחִין, שֶׁהֵם הַכֵּלִים לְקַבֵּל זֶה הַשֵּׂכֶל שֶׁל בְּחִינוֹת בִּטּוּל כִּי הוּא בְּחִינוֹת אֵין סוֹף שֶׁהוּא בְּחִינוֹת הַתַּכְלִית, שֶׁהוּא כֻּלּוֹ אֶחָד, כֻּלּוֹ טוֹב וּמֵחֲמַת זֶה מַרְגִּישׁ הַמּחַ הַצַּעַר שֶׁל הַיִּסּוּרִין כִּי  עִקַּר הַהַרְגָּשָׁה שֶׁל כָּל הַיִּסּוּרִין וְהַכְּאֵבִים חַס וְשָׁלוֹם, הוּא בְּהַמּחַ כִּי  מֵהַמּחַ יוֹצְאִין צִנּוֹרוֹת לְכָל הָאֵיבָרִים כֻּלָּם וְעַל יְדֵי זֶה מַרְגִּישׁ הַמּחַ הַכְּאֵב בְּאֵיזוֹ אֵיבָר שֶׁהוּא. וְדַע שֶׁאַחַר כָּך  כְּשֶׁחוֹזֵר מֵהַבִּטּוּל אֶל הַכֵּלִים, דְּהַיְנוּ הַמּחִין אֲזַי מִתְגַּבְּרִין הַיִּסּוּרִין בְּיוֹתֵר מִמַּה שֶּׁהָיוּ מִקּדֶם כְּדֶרֶך  שְׁנֵי אֲנָשִׁים שֶׁמִּתְאַבְּקִים וְנִלְחָמִים וְנִתְגַּבְּרִים זֶה כְּנֶגֶד זֶה שֶׁכְּשֶׁאֶחָד רוֹאֶה שֶׁחֲבֵרוֹ מִתְגַּבֵּר עָלָיו אֲזַי הוּא מִתְחַזֵּק מְאד, וּמִתְגַּבֵּר בְּיוֹתֵר כְּמוֹ כֵן  כְּשֶׁרוֹאִין הַבַּעֲלֵי דִּינִים שֶׁהוּא רוֹצֶה לְהִתְגַּבֵּר עַל הַיִּסּוּרִין וּלְבַטְּלָם עַל יְדֵי הַבִּטּוּל אֶל הַתַּכְלִית כַּנַּ''ל אֲזַי הֵם מִתְחַזְּקִים וּמִתְגַּבְּרִים בְּיוֹתֵר וְעַל כֵּן אַחַר כָּך  כְּשֶׁשָּׁב מֵהַבִּטּוּל אֲזַי הַיִּסּוּרִין הֵם גְּדוֹלִים יוֹתֵר מִקּדֶם כִּי הֵם מִתְגַּבְּרִים כְּנֶגְדּוֹ מֵחֲמַת שֶׁרוֹצֶה לִבְרחַ מֵהֶם וְכַנַּ''ל. אַך אַחַר כָּך מְקִלִּים הַיִּסּוּרִין וּמִתְנַחֲמִין עֲלֵיהֶם עַל יְדֵי הִתְחַדְּשׁוּת הַתּוֹרָה שֶׁזּוֹכִין עַל יְדֵי הַיִּסּוּרִין כִּי עַל יְדֵי הַיִּסּוּרִין בָּא לִבְחִינַת בִּטּוּל כַּנַּ''ל וְאַחַר כָּך,  אַף עַל פִּי שֶׁשָּׁב מֵהַבִּטּוּל אַף עַל פִּי כֵן מֵהָרְשִׁימוּ שֶׁנִּשְׁאָר מֵהַבִּטּוּל עַל יְדֵי זֶה נַעֲשֶׂה הִתְחַדְּשׁוּת הַתּוֹרָה כִּי  עַל יְדֵי הַבִּטּוּל שֶׁנִּתְבַּטֵּל אֶל הַתַּכְלִית וְהִשִּׂיג שֶׁכָּל הַיִּסּוּרִין הֵם טוֹבוֹת גְּדוֹלוֹת מְאד עַל יְדֵי זֶה נִתְמַלֵּא שִׂמְחָה וְ הַשִּׂמְחָה הוּא כְּלִי אֶל חִדּוּשִׁין דְּאוֹרַיְתָא כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (שַׁבָּת פ''ח) : בְּשָׁעָה שֶׁאָמְרוּ יִשְׂרָאֵל נַעֲשֶׂה וְנִשְׁמַע, יָרְדוּ שִׁשִּׁים רִבּוֹא מַלְאָכִים, וְנָתְנוּ שְׁנֵי כְּתָרִים בְּראשׁ כָּל אֶחָד וּכְשֶׁחָטְאוּ וְכוּ וְעָתִיד הַקָּדוֹשׁ בָּרוּך הוּא לְהַחֲזִירָן לָנוּ, שֶׁנֶּאֱמַר ''וְשִׂמְחַת עוֹלָם עַל ראשָׁם''  נִמְצָא שֶׁ הַשִּׂמְחָה הִיא בְּחִינַת נַעֲשֶׂה וְנִשְׁמַע, שֶׁהוּא בְּחִינַת קַבָּלַת הַתּוֹרָה וְ עַל יְדֵי הִתְחַדְּשׁוּת הַתּוֹרָה שֶׁזּוֹכִין עַל יְדֵי הָרְשִׁימוּ שֶׁל הַבִּטּוּל כַּנַּ''ל עַל יְדֵי זֶה מְקָרְרִין הַיִּסּוּרִין אַחַר כָּך כִּי עַל יְדֵי זֶה מְכַבִּין  צִמְאוֹן הַנֶּפֶשׁ כִּי  הַרְגָּשַׁת הַיִּסּוּרִין הוּא בְּחִינַת צִמְאוֹן הַנֶּפֶשׁ כִּי  צִמָּאוֹן הוּא עַל יְדֵי מְלִיחוּת וּמְלִיחוּת הוּא בְּחִינַת יִסּוּרִין כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ה).נֶאֱמַר בְּרִית בְּמֶלַח, וְנֶאֱמַר בְּרִית בְּיִסּוּרִין כִּי  הַנֶּפֶשׁ הִיא בַּת הַשֵּׂכֶל כִּי עִקַּר גִּדּוּל הַנֶּפֶשׁ, הוּא עַל יְדֵי הַשֵּׂכֶל שֶׁמְּגַדְּלָהּ וּמְתַקְּנָהּ וּכְמוֹ שֶׁכָּתוּב (מִשְׁלֵי י''ט) : ''גַּם בְּלא דַּעַת נֶפֶשׁ לא טוֹב'' וּ כְשֶׁהַשֵּׂכֶל בִּשְׁלֵמוּת, אֲזַי הוּא עוֹשֶׂה פֵּרוֹת אֲבָל כְּשֶׁנִּפְגָּם הַשֵּׂכֶל, אֲזַי הוּא בְּחִינַת ''אֶרֶץ פְּרִי לִמְלֵחָה'' (תְּהִלִּים ק''ז) וְהַמְלִיחוּת, הוּא בְּחִינַת  הַיִּסּוּרִין שֶׁמַּרְגִּישִׁין עַל יְדֵי שֶׁאֵין הַשֵּׂכֶל בִּשְׁלֵמוּת כַּנַּ''ל וְהוּא בְּחִינַת צִמְאוֹן הַנֶּפֶשׁ כַּנַּ''ל וְ עַל יְדֵי הַהִתְחַדְּשׁוּת הַתּוֹרָה הַנַּ''ל עַל יְדֵי זֶה מְקָרְרִין הַיִּסּוּרִין וּמְכַבִּין הַצִּמָּאוֹן, בִּבְחִינוֹת (יְשַׁעְיָה נ''ה) : ''הוֹי כָל צָמֵא לְכוּ לַמַּיִם'' (תְּהִלִּים צ''ד) : ''אַשְׁרֵי הַגֶּבֶר אֲשֶׁר תְּיַסְּרֶנּוּ יָהּ וּמִתּוֹרָתְך תְלַמְּדֶנּוּ'' כִּי עַל יְדֵי הַיִּסּוּרִין, זוֹכֶה לְהִתְחַדְּשׁוּת הַתּוֹרָה כַּנַּ''ל וְזֶה  סִימָן שֶׁפָּעַל עַל יְדֵי הַיִּסּוּרִין וְקִבְּלָם כָּרָאוּי כְּשֶׁזּוֹכֶה אַחַר כָּך לְחִדּוּשִׁין דְּאוֹרַיְתָא שֶׁזֶּה סִימָן שֶׁזָּכָה לִבְחִינוֹת בִּטּוּל אֶל הַתַּכְלִית עַל יְדֵי הַיִּסּוּרִין וְעַל יְדֵי זֶה זָכָה לְחִדּוּשִׁין דְּאוֹרַיְתָא, עַל יְדֵי הָרְשִׁימוּ כַּנַּ''ל. וְהַבַּעַל הַשָּׂדֶה הַנַּ''ל, כְּשֶׁעֵינָיו מְאִירוֹת, בִּבְחִינוֹת ''שְׂדֵה צוֹפִים'' אֲזַי יָכוֹל לְהִסְתַּכֵּל בְּכָל אֶחָד וְאֶחָד, אִם הוּא קָרוֹב אֶל הַתַּכְלִית וּכְשֶׁרוֹאֶה בְּאֶחָד שֶׁרָחוֹק מֵהַתַּכְלִית אֲזַי אֵין תְּפִלָּתוֹ עֲדַיִן בִּשְׁלֵמוּת כָּרָאוּי כַּנַּ''ל כִּי אֵינוֹ יָכוֹל לַעֲשׂוֹת אֶחָד מִכָּל הַתְּפִלָּה וּכְשֶׁעוֹמֵד בְּסוֹף הַתֵּבָה, שׁוֹכֵחַ תְּחִלַּת הַתֵּבָה וְאֵינוֹ יָכוֹל לִכְלל תְּפִלָּתוֹ בִּבְחִינוֹת אֶחָד כַּנַּ''ל וְהַבַּעַל הַשָּׂדֶה הַנַּ''ל, מִסְתַּכֵּל בּוֹ וּמְבִיאוֹ אֶל הַתַּכְלִית, שֶׁהוּא כֻּלּוֹ אֶחָד כַּנַּ''ל וַאֲזַי יָכוֹל לַעֲשׂוֹת אֶחָד מִכָּל הַתְּפִלָּה וְאַף עַל פִּי שֶׁעוֹמֵד בְּסוֹף הַתְּפִלָּה, עֲדַיִן הוּא עוֹמֵד בִּתְחִלַּת הַתֵּבָה שֶׁל תְּחִלַּת הַתְּפִלָּה כַּנַּ''ל וְזֶה בְּחִינוֹת (שַׁבָּת ק''ד) : מַנְצַפַּ''ך צוֹפִים אָמְרוּ וּמַסִּיק שָׁם, שֶׁהַצּוֹפִים תִּקְּנוּ, הֵי בִּתְחִלַּת תֵּבָה וְהֵי בְּסוֹף תֵּבָה  צוֹפִים, זֶה בְּחִינוֹת הַבַּעַל הַשָּׂדֶה כְּשֶׁעֵינָיו בִּבְחִינוֹת שְׂדֵה צוֹפִים כַּנַּ''ל אֲזַי יָכוֹל לְתַקֵּן וּלְהִסְתַּכֵּל עַל אוֹתָם שֶׁהֵם סְמוּכִים אֶל הַתַּכְלִית וּכְשֶׁעוֹמְדִים בְּסוֹף הַתְּפִלָּה עֲדַיִן הֵם בִּתְחִלַּת הַתֵּבָה כַּנַּ''ל וְעַל אוֹתָם שֶׁהֵם רְחוֹקִים מֵהַתַּכְלִית, וְהֵם בְּחִינוֹת סוֹף תֵּבָה כִּי כְּשֶׁהֵם בְּסוֹף הַתֵּבָה, הֵם בְּסוֹף הַתֵּבָה מַמָּשׁ כַּנַּ''ל וְהַצּוֹפִים מְתַקְּנִים אוֹתָם, וּמְבִיאִים אוֹתָם אֶל הַתַּכְלִית כַּנַּ''ל וְזֶה בְּחִינוֹת שְׁכָחוּם וְחָזְרוּ וְיִסְּדוּם הַיְנוּ שֶׁ מֵּחֲמַת שֶׁהֵם רְחוֹקִים מֵהַתַּכְלִית שָׁכְחוּ תְּחִלַּת הַתֵּבָה כִּי אֵינָם כּוֹלְלִים תְּפִלָּתָם בִּבְחִינַת אֶחָד כַּנַּ''ל וְחָזְרוּ וְיִסְּדוּם וְתִקְּנוּ אוֹתָם, שֶׁיִּהְיֶה כֻּלּוֹ אֶחָד כַּנַּ''ל וְזֶה פֵּרוּשׁ, וַיּאמֶר  בּעַז אֶל רוּת  הוּא הַשֵּׂכֶל, כְּמוֹ שֶׁכָּתוּב (קהֶלֶת ז) ''הַחָכְמָה תָּעז לְחָכָם''  רוּת הִיא בְּחִינַת הַנֶּפֶשׁ, שֶׁמִּמֶּנָּה יוֹצֵא הַדִּבּוּר שֶׁל הַתְּפִלּוֹת וְהַשִּׁירוֹת וְהַתִּשְׁבָּחוֹת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ז:) לָמָּה נִקְרָא שְׁמָהּ רוּת שֶׁמִּמֶּנָּה יָצָא דָּוִד שֶׁרִוָּה לְהַקָּדוֹשׁ בָּרוּך הוּא בְּשִׁירוֹת וְתִשְׁבָּחוֹת הֲלוֹא שָׁמַעַתְּ בִּתִּי כִּי הַנֶּפֶשׁ הִיא בַּת הַשֵּׂכֶל כַּנַּ''ל הֲלוֹא שָׁמַעַתְּ, הַיְנוּ הַשְׁמַע לְאָזְנֶיך מַה שֶּׁאַתָּה מוֹצִיא בְּפִיך הַיְנוּ הַטֵּה אָזְנֶיך וּשְׁמַע בַּקָּשַׁת הַדִּבּוּר וְתַחֲנוּנָיו שֶׁמְּבַקֵּשׁ וּמִתְחַנֵּן לְבַל תִּתְפָּרֵד מִמֶּנּוּ כַּנַּ''ל וְזֶהוּ אַל תֵּלְכִי לִלְקט בְּשָׂדֶה אַחֵר כַּנַּ''ל כִּי כָּל הָאוֹתִיּוֹת וְהַדִּבּוּרִים הֵם לִקּוּטִים יְקָרִים שֶׁמְּלַקְּטִים בְּשָׂדוֹת עֶלְיוֹנִים כַּנַּ''ל וְהַדִּבּוּר מְבַקֵּשׁ מֵהַנֶּפֶשׁ, לְבַל תֵּלֵך מֵאִתּוֹ לִלְקט לִקּוּטִים אֲחֵרִים כַּנַּ''ל אַך זֶה אִי אֶפְשָׁר כִּי צָרִיך לֵילֵך וְלִלְקט יוֹתֵר כַּנַּ''ל אַך וְגַם וְלא תַעֲבוּרִי מִזֶּה הַיְנוּ שֶׁאֲפִלּוּ כְּשֶׁתֵּלֵך לְתֵבָה אַחֶרֶת אַל תַּעֲבר מִתֵּבָה רִאשׁוֹנָה כַּנַּ''ל וְזֶה נַעֲשֶׂה, עַל יְדֵי שֶׁזּוֹכֶה אֶל הַתַּכְלִית כַּנַּ''ל עֵינַיִך בַּשָּׂדֶה אֲשֶׁר יִקְצרוּן הַיְנוּ בְּחִינַת הַ הִסְתַּכְּלוּת עַל הַתַּכְלִית כִּי הַקְּצִירָה הִיא תַּכְלִית הַחֲרִישָׁה וְהַזְּרִיעָה הֲלוֹא צִוִּיתִי אֶת הַנְּעָרִים לְבִלְתִּי נָגְעֵך זֶה בְּחִינַת סְתִימַת הָעֵינַיִם, שֶׁצָּרִיך לְסוֹגְרָם וּלְחַבֵּר הָרְאוּת, לְכַוְּנוֹ אֶל הַתַּכְלִית כַּנַּ''ל כִּי בְּלא זֶה אִי אֶפְשָׁר לְהִסְתַּכֵּל עַל הַתַּכְלִית כַּנַּ''ל וְזֶה ''הֲלוֹא צִוִּיתִי אֶת הַנְּעָרִים'', לְשׁוֹן צַוְתָּא וְהִתְחַבְּרוּת שֶׁצָּרִיך לְצַוֵּת וּלְחַבֵּר הָרְאוּת כַּנַּ''ל וְ הָעֵינַיִם נִקְרָאִים נְעָרִים, כִּי הֵם מְשָׁרְתֵי הַשֵּׂכֶל כַּנַּ''ל כִּי  הָרְאוּת הוּא שָׁלִיחַ וּמְשָׁרֵת לְהַשֵּׂכֶל כַּנַּ''ל וְזֶהוּ לְבִלְתִּי  נָגְעֵך בְּחִינַת נִגְעֵי הַנֶּפֶשׁ כִּי  כְּשֶׁהָרְאוּת נִתְפַּזֵּר, וְרוֹאֶה כָּל מַה שֶּׁלְּפָנָיו הַיְנוּ שֶׁאֵינוֹ סוֹתֵם וְסוֹגֵר עֵינָיו מֵחֵזוּ דְּהַאי עָלְמָא כַּנַּ''ל זֶהוּ בְּחִינַת נִגְעֵי הַנֶּפֶשׁ וְצָרִיך לְצַוֵּת וּלְחַבֵּר אֶת  הַנְּעָרִים, דְּהַיְנוּ הָרְאוּת  לִבְלִי לְהִסְתַּכֵּל מִן הַצַּד עַל הַבְלֵי עוֹלָם הַזֶּה לְבִלְתִּי לְנַגֵּעַ אֶת הַנֶּפֶשׁ וְאָז יוּכַל לְהִסְתַּכֵּל עַל הַתַּכְלִית כַּנַּ''ל וַאֲזַי  עַל יְדֵי הַהִסְתַּכְּלוּת עַל הַתַּכְלִית, נִתְבַּטְּלִין כָּל הַיִּסּוּרִין כַּנַּ''ל אַך אַחַר כָּך כְּשֶׁשָּׁב מֵהַבִּטּוּל מִתְגַּבְּרִין הַיִּסּוּרִין בְּיוֹתֵר כַּנַּ''ל שֶׁזֶּה בְּחִינַת צִמְאוֹן הַנֶּפֶשׁ כַּנַּ''ל וְזֶה, וְצָמִית וְהָלַכְתְּ אֶל הַכֵּלִים וְשָׁתִית מֵאֲשֶׁר יִשְׁאֲבוּן הַנְּעָרִים כִּי לְכַבּוֹת הַצִּמָּאוֹן הוּא עַל יְדֵי הִתְחַדְּשׁוּת הַתּוֹרָה שֶׁמְּקַבְּלִין הַמּחִין, שֶׁהֵם הַכֵּלִים שֶׁל הַשֵּׂכֶל עַל יְדֵי הָרְשִׁימוּ שֶׁנִּשְׁאָר מֵהַבִּטּוּל כַּנַּ''ל וּמִשָּׁם שׁוֹתָה הַנֶּפֶשׁ לְכַבּוֹת צִמְאוֹנָהּ כַּנַּ''ל וְשָׁתִית מֵאֲשֶׁר יִשְׁאֲבוּן הַנְּעָרִים כִּי  הַנְּעָרִים שֶׁהֵם עֵינֵי הַשֵּׂכֶל הֵם שׁוֹאֲבִין הִתְחַדְּשׁוּת הַתּוֹרָה מֵהָרְשִׁימוּ שֶׁנִּשְׁאָר מֵהַהִסְתַּכְּלוּת עַל הַתַּכְלִית כַּנַּ''ל וְעַל יְדֵי זֶה נִתְבַּטְּלִין הַיִּסּוּרִין אַחַר כָּך, וּמְכַבִּין צִמְאוֹן הַנֶּפֶשׁ כַּנַּ''ל וְ זֶה בְּחִינַת הַגַּן עֵדֶן, בְּחִינַת משֶׁה וְאַהֲרן  גַּן, הוּא בְּחִינַת הַנֶּפֶשׁ, בְּחִינַת (יִרְמְיָה ל''א) : ''וְהָיְתָה נַפְשָׁם כְּגַן רָוֶה''  עֵדֶן, הוּא בְּחִינַת הַתַּכְלִית (כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה בְּרָכוֹת ל''ד:) בְּחִינַת בִּטּוּל כַּנַּ''ל וְזֶה בְּחִינַת (תַּעֲנִית לא) : עָתִיד הַקָּדוֹשׁ בָּרוּך הוּא לַעֲשׂוֹת מָחוֹל לַצַּדִּיקִים לְעָתִיד לָבוֹא, וְכָל אֶחָד מַרְאֶה בְּאֶצְבָּעוֹ וְכוּ  מָחוֹל, זֶה בְּחִינַת הַשִּׂמְחָה, שֶׁהִיא כְּלִי לְקַבָּלַת הַתּוֹרָה כַּנַּ''ל וְכָל זֶה עַל יְדֵי הַבִּטּוּל שֶׁעַל יְדֵי הַזְּרִיחָה שֶׁל הָרְשִׁימוּ מִן הַבִּטּוּל מִשָּׁם בָּאָה הַתּוֹרָה, עַל יְדֵי הַכֵּלִים, כְּמוֹ שֶׁמּוּבָא שָׁם וְזֶה בְּחִינַת מַרְאֶה בְּאֶצְבָּעוֹ מַרְאֶה, זֶה בְּחִינַת הַמַּרְאֶה וְהַזְּרִיחָה שֶׁל הָרְשִׁימוּ שֶׁמִּשָּׁם בָּאָה הַתּוֹרָה וְזֶה בְּחִינַת מַרְאֶה  בְּאֶצְבָּעוֹ בְּחִינַת הַתּוֹרָה, שֶׁהִיא בְּחִינוֹת (שְׁמוֹת ל''א) : ''אֶצְבַּע אֱלקִים''


~ סו - וִיהִי נָא פִּי שְׁנַיִם בְּרוּחֲך אֵלָי

וִיהִי נָא פִּי שְׁנַיִם בְּרוּחֲך אֵלָי, וַיּאמֶר וְכוּ אִם תִּרְאֶה אתִי לֻקָּח מֵאִתָּך יְהִי לְך כֵן וְכוּ (מְלָכִים ב ב) וְהִנֵּה נִתְקַיֵּם אַחַר כָּך בֶּאֱלִישָׁע פִּי שְׁנַיִם נִמְצָא שֶׁהָיָה אֱלִישָׁע מִתְפַּלֵּל בְּכַוָּנָה יוֹתֵר מֵאֵלִיָּהוּ רַבּוֹ כִּי כָּל הַנִּסִּים וְהַגְּדוֹלוֹת שֶׁעָשָׂה אֱלִישָׁע, כֻּלָּם הָיוּ עַל יְדֵי תְּפִלָּה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מְגִלָּה כ''ז) עַל פָּסוּק: ''סַפְּרָה נָּא לִי אֶת כָּל הַגְּדלוֹת אֲשֶׁר עָשָׂה אֱלִישָׁע'' א. דַּע, שֶׁאֶפְשָׁר שֶׁיִּהְיֶה הַתַּלְמִיד גָּדוֹל מֵהָרַב דְּהַיְנוּ שֶׁיִּהְיֶה לוֹ פִּי שְׁנַיִם כְּרַבּוֹ וְאַף עַל פִּי כֵן, הַכּל יִהְיֶה בְּכחוֹ שֶׁל רַבּוֹ וְזֶה בְּחִינַת: ''וִיהִי נָא פִּי שְׁנַיִם בְּרוּחֲך אֵלָי'' בְּרוּחֲך דַּיְקָא שֶׁעַל יְדֵי בְּחִינַת הָרוּחַ עַצְמוֹ שֶׁל אֵלִיָּהוּ רַבּוֹ, יִהְיֶה לוֹ פִּי שְׁנַיִם כְּמוֹתוֹ. כִּי אִיתָא, שֶׁיֵּשׁ לְהַצַּדִּיק בְּחִינַת שְׁנֵי רוּחוֹת רוּחַ לְעֵלָּא, רוּחַ לְתַתָּא (בְּרֵאשִׁית ו) ''אֵלֶּה תּוֹלְדוֹת נחַ נחַ'', נחַ לְעֵלָּא נחַ לְתַתָּא [כְּמוֹ שֶׁכָּתוּב שָׁם בְּזהַר (נחַ דַּף נ''ט. עַל פָּסוּק זֶה עַיֵּן שָׁם בְּתוֹסֶפְתָּא) וְזֶה לְשׁוֹנוֹ: לָמָּה נחַ תְּרֵי זִמְנָא אֶלָּא כָּל צַדִּיק וְצַדִּיק דִּי בְּעָלְמָא, אִית לֵהּ תְּרֵין רוּחִין רוּחָא חַד בְּעָלְמָא דֵּין, וְרוּחָא חַד בְּעָלְמָא דְּאָתִי וְהָכֵי תִּשְׁכַּח בְּכֻלְּהוּ צַדִּיקֵי וְכוּ עַיֵּן שָׁם] דְּהַיְנוּ שֶׁיֵּשׁ לוֹ בְּחִינַת חִיּוּת לְמַעְלָה, וְחִיּוּת לְמַטָּה וְהָרוּחַ וְהַחִיּוּת שֶׁלְּמַעְלָה, הוּא גָּדוֹל מְאד מְאד וְהַתַּלְמִידִים הֵם עִם הַצַּדִּיק מִשּׁרֶשׁ אֶחָד רַק שֶׁהֵם תְּלוּיִים בּוֹ כַּעֲנָפִים בְּאִילָן שֶׁהָאִילָן יוֹנֵק חִיּוּתוֹ מִשָּׁרְשׁוֹ וְהָעֲנָפִים יוֹנְקִים הַחִיּוּת דֶּרֶך הָאִילָן וְיֵשׁ בָּזֶה כַּמָּה בְּחִינוֹת כִּי יֵשׁ תַּלְמִידִים שֶׁהֵם בִּבְחִינַת עֲנָפִים וְיֵשׁ שֶׁהֵם בִּבְחִינַת עָלִים וְכֵן שְׁאָרֵי הַבְּחִינוֹת וּבִשְׁעַת הִסְתַּלְּקוּת הַצַּדִּיק אֲזַי הוּא מַשִּׂיג הַרְבֵּה יוֹתֵר מִמַּה שֶּׁהִשִּׂיג בְּחַיָּיו כָּל אֶחָד לְפִי מַדְרֵגָתוֹ כְּמוֹ שֶׁמָּצִינוּ בְּרַבִּי שִׁמְעוֹן בֶּן יוֹחַאי בָּאִדְּרָא, וּבְרַבֵּנוּ הַקָּדוֹשׁ, וּבִשְׁאָר צַדִּיקִים וְדַע, שֶׁזֶּהוּ עַל יְדֵי שֶׁבִּשְׁעַת הִסְתַּלְּקוּת אֲזַי יוֹרֵד וּבָא לְמַטָּה בְּחִינַת הָרוּחַ וְהַחִיּוּת דִּלְעֵלָּא וַאֲזַי נִתְחַבְּקִין וְנִתְאַחֲדִים יַחַד הָרוּחַ דִּלְתַתָּא עִם הָרוּחַ דִּלְעֵלָּא כִּי בֶּאֱמֶת שְׁנֵיהֶם אֶחָד וְתֵכֶף כְּשֶׁנִּתְגַּלִּין זֶה לָזֶה נִתְאַחֲדִין מְאד בְּאַחְדוּת גָּדוֹל וּמֵחֲמַת שֶׁהָרוּחַ דִּלְעֵלָּא אֵינוֹ יָכוֹל לִהְיוֹת בְּזֶה הָעוֹלָם כִּי טִבְעוֹ אֵינוֹ יָכוֹל לִסְבּל כְּלָל זֶה הָעוֹלָם, עַל כֵּן נִסְתַּלֵּק לְעֵלָּא וְעַל יְדֵי זֶה נִסְתַּלֵּק הַצַּדִּיק כִּי כְּשֶׁנִּסְתַּלֵּק לְמַעְלָה הָרוּחַ הַנַּ''ל נִסְתַּלֵּק עִמּוֹ הָרוּחַ דִּלְתַתָּא מֵחֲמַת שֶׁנִּתְאַחֲדוּ מְאד בְּאַחְדוּת גָּדוֹל כַּנַּ''ל וְעַל כֵּן הוּא דָּבָר גָּדוֹל מְאד לִהְיוֹת בִּשְׁעַת הִסְתַּלְּקוּת הַצַּדִּיק אֲפִלּוּ מִי שֶׁאֵינוֹ תַּלְמִידוֹ כִּי מֵחֲמַת שֶׁאָז יוֹרֵד וְנִתְגַּלֶּה לְמַטָּה הָרוּחַ דִּלְעֵלָּא נִמְצָא שֶׁנִּתְגַּלֶּה אָז הֶאָרָה גְּדוֹלָה מְאד עַל כֵּן הוּא טוֹבָה גְּדוֹלָה לְכָל מִי שֶׁנִּמְצָא אָז שָׁם וְהוּא טוֹבָה לָהֶם לַאֲרִיכַת יָמִים (חֲגִיגָה ה:) : עַל פָּסוּק (תְּהִלִּים מ''ט) : ''וִיחִי עוֹד לָנֶצַח וְכוּ, כִּי יִרְאֶה חֲכָמִים יָמוּתוּ'' אֲבָל לְהַתַּלְמִידִים מַגִּיעַ הֶאָרָה גְּדוֹלָה מְאד אָז בְּיוֹתֵר כִּי מֵחֲמַת שֶׁהֵם תְּלוּיִין בְּהַצַּדִּיק, וְיוֹנְקִים מִשּׁרֶשׁ אֶחָד נִמְצָא שֶׁזֶּה הַחִיּוּת דִּלְעֵלָּא, הוּא חִיּוּתָם מַמָּשׁ וְנִתְאַחֲדִים וְנִתְחַבְּקִים גַּם כֵּן עִם זֶה הָרוּחַ בְּאַחְדוּת גָּדוֹל כִּי הוּא רוּחָם וְחִיּוּתָם מַמָּשׁ כַּנַּ''ל וְעַל יְדֵי זֶה, אִם זוֹכֶה יָכוֹל לְקַבֵּל פִּי שְׁנַיִם כִּי הַצַּדִּיק שֶׁהִגִּיעַ זְמַנּוֹ לְהִפָּטֵר מִן הָעוֹלָם נִסְתַּלֵּק עַל יְדֵי הָאַחְדוּת שֶׁנִּתְאַחֵד עִם הָרוּחַ דִּלְעֵלָּא כַּנַּ''ל אֲבָל הַתַּלְמִידִים שֶׁעֲדַיִן לא הִגִּיעַ זְמַנָּן אֲזַי אַדְּרַבָּה נִשְׁאָר אֶצְלָם הָרוּחַ דִּלְעֵלָּא לְגדֶל הָאַחְדוּת שֶׁנִּתְאַחֵד מְאד עִם הָרוּחַ דִּלְתַתָּא כִּי אִי אֶפְשָׁר לָהֶם לְהִתְפָּרֵד עוֹד זֶה מִזֶּה נִמְצָא שֶׁהַצַּדִּיק נִסְתַּלֵּק עַל יְדֵי זֶה עַל יְדֵי שֶׁמּוֹשֵׁך עִמּוֹ הָרוּחַ דִּלְעֵלָּא אֶת הָרוּחַ דִּלְתַתָּא וְהַתַּלְמִידִים מַגִּיעַ לָהֶם פִּי שְׁנַיִם עַל יְדֵי זֶה כִּי נִשְׁאָר אֶצְלָם בְּחִינוֹת הָרוּחַ דִּלְעֵלָּא כִּי נִתְאַחֵד מְאד עִם הָרוּחַ דִּלְתַתָּא כַּנַּ''ל. אַך כַּמָּה בְּחִינוֹת יֵשׁ בְּתַלְמִידִים וּמִי שֶׁמְּקֻשָּׁר מְאד בְּהַצַּדִּיק כְּמוֹ עֲנָפִים בְּאִילָן מַמָּשׁ דְּהַיְנוּ שֶׁהוּא מַרְגִּישׁ בְּעַצְמוֹ כָּל עֲלִיּוֹת וִירִידוֹת שֶׁיֵּשׁ לְהַצַּדִּיק אַף עַל פִּי שֶׁאֵינוֹ אֵצֶל הַצַּדִּיק כִּי רָאוּי לוֹ לְהַתַּלְמִיד לְהַרְגִּישׁ בְּעַצְמוֹ כָּל עֲלִיּוֹת וִירִידוֹת שֶׁל הַצַּדִּיק אִם הוּא מְקֻשָּׁר בֶּאֱמֶת כָּרָאוּי כְּמוֹ עֲנָפִים בְּאִילָן כִּי הָעֲנָפִים מַרְגִּישִׁים כָּל הָעֲלִיּוֹת וִירִידוֹת שֶׁיֵּשׁ לְהָאִילָן וְעַל כֵּן בַּקַּיִץ הֵם גְּדֵלִים, וְיֵשׁ לָהֶם חִיּוּת כִּי הָאִילָן יוֹנֵק חִיּוּתוֹ מִשָּׁרְשׁוֹ עַל יְדֵי הַגִּידִין שֶׁיֵּשׁ בּוֹ, שֶׁיּוֹנֵק דֶּרֶך שָׁם חִיּוּתוֹ מִשָּׁרְשׁוֹ דְּהַיְנוּ שֶׁיֵּשׁ בּוֹ חֲלָלִים שֶׁיּוֹנֵק דֶּרֶך שָׁם חִיּוּתוֹ וְעַל יְדֵי כֵּן בַּחֹרֶף שֶׁנִּתְיַבֵּשׁ הַלַּחְלוּחִית וְנִתְכַּוֵּץ הַחֲלָלִים עַל יְדֵי זֶה נִתְכַּוְּצִים גַּם כָּל הָעֲנָפִים וּמֵחֲמַת זֶה נוֹפְלִים הֶעָלִים אָז וְכֵן לְהֵפֶך בַּקַּיִץ כַּנַּ''ל וּמִי שֶׁהוּא מְקֻשָּׁר אֶל הַצַּדִּיק כְּמוֹ כֵן דְּהַיְנוּ שֶׁהוּא מַרְגִּישׁ כָּל הָעֲלִיּוֹת וִירִידוֹת שֶׁל הַצַּדִּיק כִּי יֵשׁ כַּמָּה וְכַמָּה בְּחִינוֹת שֶׁל עֲלִיּוֹת וִירִידוֹת כִּי יֵשׁ כַּמָּה וְכַמָּה בְּחִינוֹת הִסְתַּלְּקוּת כִּי יֵשׁ בְּחִינוֹת הִסְתַּלְּקוּת הַנֶּפֶשׁ וְיֵשׁ הִסְתַּלְּקוּת הַשֵּׁם שֶׁהוּא גַּם כֵּן בְּחִינוֹת הִסְתַּלְּקוּת כִּי הַשֵּׁם הוּא הַנֶּפֶשׁ, וְכַמְבאָר בְּמָקוֹם אַחֵר [לְקַמָּן סִימָן ר''ס] שֶׁזֶּה בְּחִינוֹת מְסִירַת הַנֶּפֶשׁ מַמָּשׁ עַיֵּן שָׁם וְיֵשׁ הִסְתַּלְּקוּת מִדַּרְגָּא לְדַרְגָּא שֶׁהוּא גַּם כֵּן בְּחִינוֹת הִסְתַּלְּקוּת וְהַתַּלְמִיד שֶׁמְּקֻשָּׁר כָּל כָּך שֶׁמַּרְגִּישׁ בְּעַצְמוֹ כָּל הָעֲלִיּוֹת וִירִידוֹת שֶׁל רַבּוֹ אֲזַי יָכוֹל לִזְכּוֹת לְפִי שְׁנַיִם בְּעֵת הַהִסְתַּלְּקוּת כַּנַּ''ל וְזֶה בְּחִינוֹת אִם תִּרְאֶה אתִי לֻקָּח דְּהַיְנוּ שֶׁתִּרְאֶה אוֹתִי לֻקָּח וְנִסְתַּלֵּק, מֵאִתְּך מֵאִתְּך דַּיְקָא דְּהַיְנוּ שֶׁמֵּאִתְּך וּמֵעַצְמְך תַּרְגִּישׁ הַהִסְתַּלְּקוּת כַּנַּ''ל וְאָז תִּזְכֶּה לְפִי שְׁנַיִם בְּעֵת הַהִסְתַּלְּקוּת כַּנַּ''ל כִּי בְּכָל עֵת שֶׁל הַהִסְתַּלְּקוּת מֵאֵיזֶה בְּחִינָה שֶׁהוּא אֲזַי הוּא בְּחִינַת יְרִידַת וְהִתְגַּלּוּת הָרוּחַ דִּלְעֵילָא בִּבְחִינָה הַנַּ''ל הַהִסְתַּלְּקוּת וּבִשְׁעַת הַהִסְתַּלְּקוּת לְגַמְרֵי, יוֹרֵד וְנִתְגַּלֶּה לְגַמְרֵי כַּנַּ''ל וְזֶה בְּחִינוֹת הַקְבָּלַת פְּנֵי רַבּוֹ שֶׁצָּרִיך לְהִשְׁתַּדֵּל תָּמִיד לְהַקְבִּיל פְּנֵי רַבּוֹ כִּי פֶּן וְאוּלַי עַכְשָׁו הוּא עֵת שֶׁל בְּחִינַת הִסְתַּלְּקוּת וְאִם יִזְכֶּה יְקַבֵּל אָז הֶאָרָה גְּדוֹלָה, בִּבְחִינַת פִּי שְׁנַיִם כַּנַּ''ל וּכְשֶׁמְּקַבֵּל פִּי שְׁנַיִם אֲזַי אֶפְשָׁר שֶׁיִּתְפַּלֵּל בְּכַוָּנָה, וְיַעֲשֶׂה עֻבְדּוֹת וּצְדָקוֹת יוֹתֵר מֵרַבּוֹ וְהַכּל עַל יְדֵי בְּחִינוֹת רוּחַ שֶׁל רַבּוֹ, בִּבְחִינַת: ''וִיהִי נָא פִּי שְׁנַיִם בְּרוּחֲך אֵלָי'' בְּרוּחֲך דַּיְקָא כַּנַּ''ל [וּמִי שֶׁאֵינוֹ יוֹדֵעַ זאת, אֵינוֹ יוֹדֵעַ מַהוּ אִטֵּר יָד, כִּי אִטֵּר יָד הוּא דְּבַר חִדּוּשׁ] ב. כִּי קדֶם שֶׁמּוֹצִיאִין מִכּחַ אֶל הַפּעַל אֲזַי הַכּחַ וְהַפּעַל נִקְשָׁרִים בְּיַחַד וְאֵין הֶפְרֵשׁ בֵּינֵיהֶם כִּי סוֹף מַעֲשֶׂה בְּמַחֲשָׁבָה תְּחִלָּה דְּהַיְנוּ כְּשֶׁאָדָם רוֹצֶה לַעֲשׂוֹת אֵיזֶה דָּבָר, כְּגוֹן לִבְנוֹת בַּיִת צָרִיך לַחֲשׁב תְּחִלָּה בְּמַחֲשַׁבְתּוֹ, אֵיך יִהְיֶה צִיּוּר בִּנְיַן בֵּיתוֹ וְאָז כְּשֶׁנִּגְמָר בְּמַחֲשַׁבְתּוֹ דְּמוּת בֵּיתוֹ, אֲזַי מַתְחִיל לִבְנוֹתוֹ נִמְצָא שֶׁסּוֹף הַמַּעֲשֶׂה, בְּמַחֲשָׁבָה תְּחִלָּה וְקדֶם שֶׁהוֹצִיא מִכּחַ אֶל הַפּעַל אֲזַי סוֹף הַמַּעֲשֶׂה נִקְשָׁר עֲדַיִן בִּתְחִלַּת הַמַּחֲשָׁבָה וְאֵין הֶפְרֵשׁ וְהֶבְדֵּל בֵּינֵיהֶם כְּלָל וְצָרִיך לִרְאוֹת לְהוֹצִיא מִכּחַ אֶל הַפּעַל וַאֲזַי נִפְתָּחִין וְנִבְדָּלִין הַכּחַ וְהַפּעַל וְיֵשׁ הֶפְרֵשׁ וְהֶבְדֵּל בֵּין תְּחִלַּת הַמַּחֲשָׁבָה, שֶׁהִיא בְּחִינוֹת כּחַ וּבֵין סוֹף הַמַּעֲשֶׂה, שֶׁהִיא בְּחִינַת פּעַל אָלֶף כִּי א הִיא שְׁתֵּי יוּדִין, וּוָאו בְּאֶמְצַע, שֶׁהִיא בְּחִינַת פַּתָּח וְאֵלּוּ הַשְּׁנֵי יוּדִין, הֵם בְּחִינַת יוּ''ד בָּראשׁ וְיוּ''ד בַּסּוֹף שֶׁהֵם בְּחִינוֹת כּחַ וּפעַל הַיְנוּ בְּחִינַת הַיּוּ''ד שֶׁל שֵׁם הָעֶצֶם שֶׁהוּא שֵׁם הֲוָיָה בָּרוּך הוּא שֶׁהוּא יוּ''ד בָּראשׁ שֶׁהוּא בְּחִינַת מַחֲשָׁבָה תְּחִלָּה, בְּחִינַת כּחַ וְהַיּוּ''ד הַשֵּׁנִי הִיא בְּחִינַת יוּ''ד שֶׁל הַכִּנּוּי שֶׁהוּא שֵׁם אֲדנָי שֶׁהוּא יוּ''ד בַּסּוֹף בְּחִינַת סוֹף מַעֲשֶׂה, בְּחִינַת פּעַל וּבַתְּחִלָּה שְׁנֵי יוּדִי''ן אֵלּוּ הֵם נִקְשָׁרִין יַחַד, וְאֵין הֶבְדֵּל בֵּינֵיהֶם כַּנַּ''ל וְאַחַר כָּך כְּשֶׁמּוֹצִיאִין מִכּחַ אֶל הַפּעַל, הֵם נִפְתָּחִין וְנִבְדָּלִין כַּנַּ''ל וְזֶה בְּחִינַת הַוָּאו שֶׁבְּתוֹך הָאָלֶף שֶׁהוּא בְּחִינַת פַּתָּח הַיְנוּ מַה שֶּׁנִּפְתָּחִין וְנִבְדָּלִין אֵלּוּ הַשְּׁנֵי יוּדִי''ן שֶׁהֵם בְּחִינוֹת כּחַ וּפעַל כַּנַּ''ל. וְזאת הַוָּאו שֶׁבְּתוֹך הָאָלֶף הוּא בְּחִינַת הַוָּאו אוֹתִיּוֹת שֶׁיֵּשׁ בֵּין שְׁנֵי הַיּוּדִי''ן שֶׁל שְׁנֵי הַשֵּׁמוֹת הַנַּ''ל כָּזֶה, יאקדונקי כִּי יֵשׁ שָׁלֹשׁ אוֹתִיּוֹת אֵצֶל הַיּוּ''ד שֶׁל שֵׁם הָעֶצֶם שֶׁהוּא בְּחִינַת תְּחִלַּת הַמַּחֲשָׁבָה וְכֵן יֵשׁ שָׁלֹשׁ אוֹתִיּוֹת אֵצֶל הַיּוּ''ד שֶׁל שֵׁם הַכִּנּוּי שֶׁהוּא בְּחִינַת סוֹף מַעֲשֶׂה כִּי בְּכָל דָּבָר שֶׁבָּעוֹלָם יֵשׁ שָׁלֹשׁ בְּחִינוֹת שֶׁהֵם מָקוֹם וְצִיּוּר וּזְמַן, שֶׁהֵם בְּחִינַת שָׁלֹשׁ אוֹתִיּוֹת הַנַּ''ל כְּגוֹן כְּשֶׁאָדָם רוֹצֶה לִבְנוֹת בַּיִת צָרִיך לַחֲשׁב בְּאֵיזֶה מָקוֹם לִבְנוֹתוֹ, וּבְאֵיזֶה זְמַן, וּבְאֵיזֶה צִיּוּר יִהְיֶה נִבְנֶה הַבַּיִת וְכֵן בְּכָל דָּבָר שֶׁבָּעוֹלָם וְכֵן אַחַר כָּך בְּסוֹף הַמַּעֲשֶׂה, דְּהַיְנוּ כְּשֶׁעוֹשֶׂה אֶת הַדָּבָר יֵשׁ גַּם כֵּן שָׁלֹשׁ בְּחִינוֹת הַנַּ''ל שֶׁהֵם מָקוֹם וְצִיּוּר וּזְמַן וְזֶה בְּחִינוֹת שָׁלֹשׁ אוֹתִיּוֹת שֶׁיֵּשׁ אֵצֶל יוּד בָּראשׁ, שֶׁהִיא תְּחִלַּת הַמַּחֲשָׁבָה וְכֵן יֵשׁ שָׁלֹשׁ אוֹתִיּוֹת אֵצֶל יוּד בַּסּוֹף שֶׁהִיא בְּחִינַת סוֹף הַמַּעֲשֶׂה שֶׁהֵם בְּחִינַת הַוָּאו שֶׁבֵּין שְׁנֵי הַיּוּדִין כַּנַּ''ל וְזֶה בְּחִינַת שְׁנֵי הָרוּחוֹת הַנַּ''ל, שֶׁהֵם רוּחַ דִּלְעֵלָּא וְרוּחַ דִּלְתַתָּא כַּנַּ''ל שֶׁהֵם בְּחִינַת כּחַ וּפעַל שֶׁבַּתְּחִלָּה הֵם נִקְשָׁרִים יַחַד, וְאַחַר כָּך נִפְתָּחִין וְנִבְדָּלִין כַּנַּ''ל כִּי בְּחִינַת שְׁתֵּי הָרוּחוֹת הַנַּ''ל, נַעֲשִׂין עַל יְדֵי הַמְתָּקַת חֲרוֹן אַף כִּי יֵשׁ בְּחִינַת חֲרוֹן אַף אֵצֶל הַשֵּׁם יִתְבָּרַך כִּבְיָכוֹל וְאֵצֶל בְּנֵי אָדָם וּכְשֶׁיֵּשׁ חֲרוֹן אַף, חַס וְשָׁלוֹם הוּא בְּחִינוֹת עָשָׁן שֶׁיּוֹצֵא מִנְּחִירָיו (תְּהִלִּים י''ח) : ''עָלָה עָשָׁן בְּאַפּוֹ'' וְזֶה הֶעָשָׁן מַזִּיק לְפַרְנָסָה [שֶׁעַל יָדָהּ מוֹצִיאִין מִכּחַ אֶל הַפּעַל כִּי עַל יְדֵי שֶׁיֵּשׁ לוֹ פַּרְנָסָה וְאֵינוֹ נִצְרָך לַבְּרִיּוֹת זוֹכֶה לֶאֱמֶת בְּחִינוֹת עָלְמָא דְּאָתִי בִּבְחִינוֹת: ''אַשְׁרֵי שֶׁאֵל יַעֲקב בְּעֶזְרוֹ שִׂבְרוֹ עַל ה אֱלקָיו'' שֶׁעַל יְדֵי זֶה מוֹצִיאִין מִכּחַ אֶל הַפּעַל כְּדִלְקַמָּן] (מִשְׁלֵי י) : ''כֶּעָשָׁן לָעֵינָיִם'' (תְּהִלִּים קמ''ה) : ''עֵינֵי כל אֵלֶיך יְשַׂבֵּרוּ'' וְכוּ כִּי כַּעַס מַזִּיק לְפַרְנָסָה כְּמוֹ שֶׁמּוּבָא בְּמָקוֹם אַחֵר שֶׁכַּעַס מַפְסִיד הָעֲשִׁירוּת [עַיֵּן לְעֵיל בְּסִימָן נ''ט] וְצָרִיך לְשַׁבֵּר וּלְהַמְתִּיק הַחֲרוֹן אַף דְּהַיְנוּ לְהַמְתִּיק הֶעָשָׁן וּלְבָרְרוֹ עַד שֶׁיִּהְיֶה נַעֲשֶׂה מִמֶּנּוּ בְּחִינַת רוּחַ דְּהַיְנוּ רוּחַ אֲוִירִי, שֶׁנַּעֲשֶׂה מֵהִתְבָּרְרוּת הֶעָשָׁן וְזֶה הָרוּחַ שֶׁהוּא הַמְתָּקַת הֶעָשָׁן שֶׁל הַחֲרוֹן אַף הוּא בְּחִינַת מָשִׁיחַ, בְּחִינַת (אֵיכָה ד) : ''רוּחַ אַפֵּינוּ מְשִׁיחַ ה'' וְכָל זְמַן שֶׁלּא בָּא בְּחִינַת זֶה הָרוּחַ אֶל בְּחִינַת הַיָּדַיִם עֲדַיִן הוּא קדֶם הַהֲוָיָה כִּי עִקַּר הַהֲוָיָה, הוּא בִּבְחִינַת הַיָּדַיִם שֶׁהֵם כְּלֵי הָעֲשִׂיָּה שֶׁשָּׁם הוּא עִקַּר הִתְגַּלּוּת בְּחִינַת הָרוּחַ (תְּהִלִּים ל''א) : ''בְּיָדְך אַפְקִיד רוּחִי'', וּבִבְחִינַת (אִיּוֹב י''ב) :''אֲשֶׁר בְּיָדוֹ נֶפֶשׁ כָּל חָי וְרוּחַ כָּל בְּשַׂר אִישׁ'' וְאַחַר כָּך כְּשֶׁנִּתְגַּלֶּה הָרוּחַ בִּבְחִינַת הַיָּדַיִם עֲדַיִן שְׁנֵי הָרוּחוֹת הַנַּ''ל, שֶׁהֵם בְּחִינַת כּחַ וּפעַל בְּחִינַת שְׁנֵי הַיָּדַיִם יָמִין וּשְׂמאל הֵם שְׁנֵיהֶם בְּיַחַד עֲדַיִן דְּהַיְנוּ שֶׁעֲדַיִן לא נִפְתְּחוּ וְנִתְפָּרְדוּ הַיָּדַיִם שֶׁשָּׁם הִתְגַּלּוּת שְׁתֵּי הָרוּחוֹת כַּנַּ''ל כִּי עֲדַיִן הַכּחַ וְהַפּעַל נִקְשָׁרִים יַחַד, וְאֵין הֶבְדֵּל בֵּינֵיהֶם כְּלָל וַאֲזַי אֵין נִכָּר בֵּין יָמִין לִשְׂמאל כַּנַּ''ל וְאָז עֲדַיִן בְּחִינַת קדֶם הַבְּרִיאָה דְּהַיְנוּ קדֶם שֶׁמּוֹצִיאִין מִכּחַ אֶל הַפּעַל, שֶׁאָז הֵן נִקְשָׁרִים יַחַד כַּנַּ''ל וְאַחַר כָּך כְּשֶׁמּוֹצִיאִין מִכּחַ אֶל הַפּעַל, אָז הוּא גְּמַר הַבְּרִיאָה וְאָז נִפְתָּחִין הַיָּדַיִם וְנִכָּר בֵּין יָמִין לִשְׂמאל בִּבְחִינַת (יְשַׁעְיָה מ''ח) : ''אַף יָדִי יִסְּדָה אָרֶץ וִימִינִי טִפְּחָה שָׁמָיִם'' כִּי אָז יֵשׁ הֶפְרֵשׁ וְהֶכֵּר בֵּין הַכּחַ וְהַפּעַל שֶׁהֵם בְּחִינַת שְׁתֵּי הַיָּדַיִם, שְׁתֵּי הָרוּחוֹת כַּנַּ''ל וְכָל זֶה נַעֲשֶׂה עַל יְדֵי הַמְתָּקַת הַחֲרוֹן אַף כַּנַּ''ל וְזֶה בְּחִינַת אַף יָדִי, אַף דַּיְקָא כַּנַּ''ל וְזֶה בְּחִינַת (תְּהִלִּים קמ''ה) : ''פּוֹתֵחַ אֶת יָדֶך'' שֶׁהַיָּדַיִם נִפְתָּחִין וְנִכָּרִין בֵּין יָמִין לִשְׂמאל כַּנַּ''ל וְזֶה אֶת יָדֶיך, בְּחִינַת שְׁנֵי יוּדִי''ן הַנַּ''ל (כְּמוֹ שֶׁכָּתוּב בַּזּהַר וּבַתִּקּוּנִים בַּהַקְדָּמָה דַּף ז: וּמוּבָא בִּ''פְרִי עֵץ חַיִּים בְּשַׁעַר הַזְּמִירוֹת פ''ה עַיֵּן שָׁם), אַל תִּקְרֵי יָדֶך אֶלָּא יוּדֶיך כִּי הַיָּדַיִם הֵם בְּחִינַת שְׁנֵי יוּדִין הַנַּ''ל שֶׁהֵם בְּחִינַת כּחַ וּפעַל שֶׁזֶּה בְּחִינוֹת שְׁתֵּי הַיָּדַיִם יָמִין וּשְׂמאל כַּנַּ''ל וְזֶהוּ פּוֹתֵחַ אֶת יָדֶך סוֹפֵי תֵּבוֹת חֲתָך כַּמּוּבָא הַיְנוּ בְּחִינַת שֶׁהַיָּדַיִם נִפְתָּחִין וְנֶחְתָּכִין, וְנִכָּר בֵּין יָמִין לִשְׂמאל כַּנַּ''ל בְּחִינַת: אַף יָדִי יִסְּדָה אָרֶץ וְכוּ כַּנַּ''ל וְזֶה, חֲתָך בְּגִימַטְרִיָּא שְׁתֵּי פְּעָמִים רוּחַ (כַּמּוּבָא בִּ''פְרִי עֵץ חַיִּים שָׁם) הַיְנוּ בְּחִינַת שְׁנֵי הָרוּחוֹת הַנַּ''ל שֶׁהֵם בְּחִינַת שְׁנֵי הַיּוּדִין, שְׁנֵי הַיָּדַיִם כַּנַּ''ל כְּשֶׁנִּפְתָּחִין וְנֶחְתָּכִין כְּשֶׁמּוֹצִיאִין מִכּחַ אֶל הַפּעַל כַּנַּ''ל וְזֶהוּ פּוֹתֵחַ אֶת וְכוּ, בִּבְחִינַת פַּתָּח הַנַּ''ל וְכָל זֶה נַעֲשֶׂה עַל יְדֵי הַמְתָּקוֹת הַחֲרוֹן אַף בִּבְחִינַת רוּחַ אַפֵּינוּ מְשִׁיחַ ה כַּנַּ''ל אַפִּי, הַיְנוּ בְּחִינַת רוּחַ אַפֵּינוּ וְכוּ הַנַּ''ל כִּי עַל יְדֵי בְּחִינַת רוּחַ אַפֵּינוּ וְכוּ, נִפְתָּחִין וְנֶחְתָּכִין הַיָּדַיִם שֶׁהֵם בְּחִינַת שְׁתֵּי הָרוּחוֹת כַּנַּ''ל. וְכָל הַמִּצְווֹת וְהָעֲבֵרוֹת תְּלוּיִין גַּם כֵּן בָּזֶה בִּבְחִינַת הִתְפַּתְּחוּת הַיָּדַיִם הַנַּ''ל, בְּחִינַת כּחַ וּפעַל כַּנַּ''ל כִּי יֵשׁ בָּהֶם גַּם כֵּן שָׁלֹשׁ בְּחִינוֹת הַנַּ''ל, שֶׁהֵם מָקוֹם וְצִיּוּר וּזְמַן (אָבוֹת פֶּרֶק ב) : הִסְתַּכֵּל בִּשְׁלשָׁה דְּבָרִים וְאִי אַתָּה בָּא לִידֵי עֲבֵרָה לִידֵי עֲבֵרָה דַּיְקָא כִּי עִקַּר הָעֲבֵרָה, חַס וְשָׁלוֹם, נַעֲשֶׂה עַל יְדֵי בְּחִינוֹת הַיָּדַיִם הַנַּ''ל וּבַתְּחִלָּה הָעֲבֵרָה בְּכחַ שֶׁחוֹשֵׁב לַעֲשׂוֹתָהּ, חַס וְשָׁלוֹם וְאַחַר כָּך כְּשֶׁמּוֹצִיאָה מִכּחַ אֶל הַפּעַל וְעוֹשֶׂה אוֹתָהּ, חַס וְשָׁלוֹם אֲזַי הוּא רָשָׁע גָּמוּר, וְחָשׁוּב כְּמֵת, כִּי רְשָׁעִים בְּחַיֵּיהֶן קְרוּיִין מֵתִים (בְּרָכוֹת י''ח:) (תְּהִלִּים פ''ח) : ''כְּמוֹ חֲלָלִים שׁוֹכְבֵי קֶבֶר'' וְכוּ, הַיְנוּ הָרְשָׁעִים שֶׁהֵם בְּחַיֵּיהֶן קְרוּיִים מֵתִים וְזֶהוּ מִיָּדְך נִגְזָרוּ, נִגְזָרוּ לְשׁוֹן חֲתָ''ך, כְּמוֹ שֶׁפֵּרֵשׁ רַשִׁ''י הַיְנוּ שֶׁהָעֲבֵרָה נַעֲשֶׂה עַל יְדֵי בְּחִינַת חִתּוּך הַיָּדַיִם בְּחִינַת פּוֹתֵחַ אֶת יָדֶך סוֹפֵי תֵּבוֹת חֲתָ''ך וּמִנְּפִילַת חִתּוּך וְהִתְפַּתְּחוּת הַיָּדַיִם אֵלּוּ שֶׁבִּקְדֻשָּׁה, נַעֲשֶׂה הָעֲבֵרָה בִּבְחִינוֹת וְהֵמָּה מִיָּדְך נִגְזָרוּ, לְשׁוֹן חֲתָ''ך כַּנַּ''ל וְעַל כֵּן מוֹעִיל תְּשׁוּבָה עַל עֲבֵרָה כִּי עִקַּר הַתְּשׁוּבָה הִיא חֲרָטָה שֶׁמִּתְחָרֵט עַל הָעֲבֵרָה בְּחִינוֹת (נְדָרִים כ''ב:) : פֶּתַח חֲרָטָה שֶׁזֶּה בְּחִינוֹת פַּתָּח כַּנַּ''ל בְּחִינוֹת פּוֹתֵחַ אֶת יָדֶך כַּנַּ''ל ג. וּלְהוֹצִיא מִכּחַ אֶל הַפּעַל הוּא עַל יְדֵי שְׁלֵמוּת הַדִּבּוּר וְצָרִיך שֶׁיִּהְיוּ אוֹתִיּוֹת הַדִּבּוּר בִּשְׁלֵמוּת וְזֶה נַעֲשֶׂה עַל יְדֵי בְּחִינוֹת עָלְמָא דְּאָתֵי שֶׁעַל יְדֵי זֶה נִשְׁלָמִין אוֹתִיּוֹת הַדִּבּוּר כִּי לֶעָתִיד לָבוֹא יִהְיֶה הַדִּבּוּר בִּשְׁלֵמוּת כִּי אֲפִלּוּ הָעַכּוּ''ם יִקְרְאוּ אֶת הַשֵּׁם יִתְבָּרַך עִם הַדִּבּוּר (צְפַנְיָה ג) : ''כִּי אָז אֶהְפּך אֶל הָעַמִּים שָׂפָה בְרוּרָה לִקְרא כֻּלָּם בְּשֵׁם ה'' וְכוּ נִמְצָא שֶׁיִּהְיֶה לְהַדִּבּוּר שְׁלֵמוּת כִּי עַכְשָׁו הַדִּבּוּר חָסֵר וְאֵינוֹ בִּשְׁלֵמוּת מֵאַחַר שֶׁאֵין כָּל הָעוֹלָם קוֹרְאִין לְהַשֵּׁם יִתְבָּרַך עִם הַדִּבּוּר אֲבָל לֶעָתִיד יִקְרְאוּ כֻּלָּם לְהַשֵּׁם יִתְבָּרַך עִם הַדִּבּוּר, אֲפִלּוּ עַכּוּ''ם וְעַל כֵּן אָז יִהְיֶה הַדִּבּוּר בִּשְׁלֵמוּת, בְּחִינַת שָׂפָה בְּרוּרָה מֵאַחַר שֶׁהַכּל יִקְרְאוּ לְהַשֵּׁם יִתְבָּרַך עִם הַדִּבּוּר נִמְצָא שֶׁיֵּשׁ לְהַדִּבּוּר שְׁלֵמוּת וְכָל זֶה יִהְיֶה לֶעָתִיד כִּי עִקַּר גְּדֻלָּתֵנוּ וְתִפְאַרְתֵּנוּ יִתְגַּלֶּה לֶעָתִיד לָבוֹא שֶׁאָז יֵדְעוּ וְיִרְאוּ הַכּל אֶת גְּדֻלָּתֵנוּ כִּי אָז יִרְאוּ הַכּל אֶת גְּדֻלַּת וְתִפְאֶרֶת הַצַּדִּיקִים וְהַכְּשֵׁרִים אַשְׁרֵיהֶם אַשְׁרֵי חֶלְקָם, ''מָה רַב טוּבְך הַצָּפוּן לָהֶם'' (תהלים ל''א) וּלְהֵפֶך מַפֶּלֶת הָרְשָׁעִים, כְּמָה שֶׁכָּתוּב (מַלְאָכִי ג) : ''וַעַסּוֹתֶם רְשָׁעִים'' וְכוּ כִּי אָז יִהְיֶה יוֹמָא דְּדִינָא רַבָּא שֶׁיִּהְיֶה הָאָדָם נִדּוֹן עַל כָּל מַעֲשֶׂה עַל כָּל פְּרָט וּפְרָט וְלא יְוַתְּרוּ לוֹ עַל שׁוּם דָּבָר קָטָן כִּי אֵין שִׁכְחָה לְפָנָיו יִתְבָּרַך, וְהַכּל יִהְיֶה נִזְכָּר לוֹ אָז (עיין קהלת י''ב כי את כל מעשה וגו ובתרגום שם ובחגיגה דף ה) וַאֲזַי כְּשֶׁיִּהְיֶה מַפֶּלֶת הָרְשָׁעִים וְיָשׁוּבוּ וְיִרְאוּ בֵּין צַדִּיק לְרָשָׁע וְכוּ [כְּמוֹ שֶׁכָּתוּב שָׁם בְּמַלְאַכִי: ''וְשַׁבְתֶּם וּרְאִיתֶם בֵּין צַדִּיק לְרָשָׁע בֵּין עוֹבֵד אֱלקִים לַאֲשֶׁר לא עֲבָדוֹ''] כִּי אָז דַּיְקָא בְּיוֹמָא דְּדִינָא, יִרְאוּ הַחִלּוּק בֵּין צַדִּיק לְרָשָׁע וְכוּ וַאֲזַי יִתְהַפְּכוּ כֻּלָּם לְהַשֵּׁם יִתְבָּרַך עַל יְדֵי זֶה, וְיִקְרְאוּ כֻּלָּם בְּשֵׁם ה בִּבְחִינוֹת: ''אָז אֶהְפּך אֶל כָּל הָעַמִּים'' וְכוּ כַּנַּ''ל וַאֲזַי יִהְיֶה הַדִּבּוּר בִּשְׁלֵמוּת, בְּחִינַת שָׂפָה בְרוּרָה כַּנַּ''ל נִמְצָא שֶׁעַל יְדֵי מַפֶּלֶת הָרְשָׁעִים שֶׁיִּהְיֶה לֶעָתִיד עַל יְדֵי זֶה יִהְיֶה נִשְׁלָם הַדִּבּוּר אָז כַּנַּ''ל אֲבָל צְרִיכִין לְהַמְשִׁיך בְּחִינַת עָלְמָא דְּאָתֵי גַּם בָּעוֹלָם הַזֶּה דְּהַיְנוּ שֶׁיִּהְיֶה מַפָּלָה לָרְשָׁעִים גַּם בָּעוֹלָם הַזֶּה וְזֶה נַעֲשֶׂה עַל יְדֵי אֱמֶת וְעִקַּר הָאֱמֶת הוּא, כְּשֶׁאֵין הָאָדָם נִצְרָך לַבְּרִיּוֹת כִּי כֵּיוָן שֶׁנִּצְרָך הָאָדָם לַבְּרִיּוֹת, מִשְׁתַּנֶּה פָּנָיו כִּכְרוּם, לְכַמָּה גְּוָנִין (בְּרָכוֹת ו:) כִּי מִי שֶׁהוּא נִצְרָך לַבְּרִיּוֹת, קָשֶׁה לוֹ מְאד לְהִתְפַּלֵּל בָּרַבִּים וְטוֹב וְנוֹחַ לוֹ לְהִתְפַּלֵּל בְּיָחִיד כִּי בָּרַבִּים נוֹפְלִין עָלָיו פְּנִיּוֹת גְּדוֹלוֹת וּשְׁקָרִים שֶׁעוֹשֶׂה תְּנוּעוֹת וּשְׁקָרִים בִּתְפִלָּתוֹ בִּשְׁבִיל בְּנֵי אָדָם מֵאַחַר שֶׁהוּא נִצְרָך לָהֶם וַאֲפִלּוּ מִי שֶׁאֵין נִצְרָך לַבְּרִיּוֹת בִּשְׁבִיל פַּרְנָסָה כִּי מִתְפַּרְנֵס מִשֶּׁלּוֹ אַף עַל פִּי כֵן יֵשׁ שֶׁהוּא נִצְרָך לַבְּרִיּוֹת בִּשְׁבִיל כָּבוֹד, אוֹ בִּשְׁבִיל דָּבָר אַחֵר דְּהַיְנוּ שֶׁיֵּשׁ לוֹ תַּאֲוָה שֶׁל כָּבוֹד וַחֲשִׁיבוּת וְכַיּוֹצֵא נִמְצָא שֶׁהוּא נִצְרָך לַבְּרִיּוֹת, שֶׁהוּא צָרִיך לְכָבוֹד וַחֲשִׁיבוּת שֶׁלָּהֶם וַאֲזַי כְּשֶׁהוּא נִצְרָך לַבְּרִיּוֹת בְּאֵיזֶה בְּחִינָה יוּכַל לִפּל בְּשֶׁקֶר גָּדוֹל בִּתְפִלָּתוֹ דְּהַיְנוּ לַעֲשׂוֹת תְּנוּעוֹת בְּשֶׁקֶר בִּשְׁבִיל בְּנֵי אָדָם כַּנַּ''ל וְיֵשׁ מִי שֶׁהוּא אִישׁ כָּשֵׁר קְצָת, וְיָרֵא אֶת ה בְּמִקְצָת וּמִתְבַּיֵּשׁ בְּעֵינָיו לַעֲשׂוֹת שֶׁקֶר מְגֻנֶּה בִּתְפִלָּתוֹ בִּשְׁבִיל אֲחֵרִים וּמִתְכַּוֵּן לְהִתְפַּלֵּל בֶּאֱמֶת אֲבָל הָאֱמֶת הוּא הַרְבֵּה מְאד יוֹתֵר מִדַּי, וְגַם זֶה אֵינוֹ אֱמֶת כִּי לא נִמְצָא הַרְבֵּה אֱמֶת כִּי הָאֱמֶת הוּא רַק אֶחָד, כְּמוֹ שֶׁמּוּבָא בְּמָקוֹם אַחֵר [לְעֵיל בְּהַתּוֹרָה אָמַר רַבִּי עֲקִיבָא בְּסִימָן נ''א] דְּהַיְנוּ מֵחֲמַת שֶׁהוּא בּוֹשׁ בְּעֵינֵי עַצְמוֹ לְהִתְפַּלֵּל בְּשֶׁקֶר גָּמוּר כַּנַּ''ל עַל כֵּן הוּא רוֹצֶה לְכַסּוֹת עַל הַשֶּׁקֶר, וּלְהַלְבִּישׁ הַשֶּׁקֶר בֶּאֱמֶת דְּהַיְנוּ לְמָשָׁל, שֶׁחָפֵץ לַעֲשׂוֹת אֵיזֶהוּ תְּנוּעָה אוֹ הַמְחָאַת כַּף בִּשְׁבִיל אַחֵר אֲבָל הוּא מִתְבַּיֵּשׁ בָּזֶה שֶׁיַּעֲשֶׂה שֶׁקֶר בִּתְפִלָּתוֹ בִּשְׁבִיל בְּנֵי אָדָם עַל כֵּן הוּא גּוֹנֵב דַּעַת עַצְמוֹ וּמְסַבֵּב לוֹ הַיֵּצֶר הָרָע סִבּוּבִים בְּמַחֲשַׁבְתּוֹ עַד שֶׁנִּתְגַּלְגֵּל הַדָּבָר בְּמַחֲשַׁבְתּוֹ שֶׁהוּא צָרִיך בֶּאֱמֶת לַעֲשׂוֹת תְּנוּעָה זוֹ בִּתְפִלָּתוֹ אוֹ לְהַכּוֹת כַּף אֶל כַּף דְּהַיְנוּ שֶׁמּוֹצֵא לְעַצְמוֹ אֵיזֶה אֱמֶת שֶׁהוּא צָרִיך לַעֲשׂוֹת אוֹתָהּ הַתְּנוּעָה בִּשְׁבִיל אוֹתוֹ הָאֱמֶת נִמְצָא שֶׁהוּא מְכַסֶּה הַשֶּׁקֶר בֶּאֱמֶת נִמְצָא שֶׁיֵּשׁ לוֹ הַרְבֵּה אֱמֶת יוֹתֵר מִדַּי כִּי הָעִקַּר הָאֱמֶת אֵינוֹ רַק אֶחָד דְּהַיְנוּ לְהִתְפַּלֵּל בֶּאֱמֶת לַאֲמִתּוֹ בִּשְׁבִיל הַשֵּׁם יִתְבָּרַך לְבַדּוֹ יֵשׁ בָּזֶה כַּמָּה גְּוָנִין וְכַמָּה מִינֵי אֱמֶת שֶׁמּוֹצֵא לְעַצְמוֹ לְחַפּוֹת עַל הַשֶּׁקֶר וְזֶהוּ כֵּיוָן שֶׁנִּצְרָך הָאָדָם לַבְּרִיּוֹת שֶׁאָז נוֹפֵלִים עָלָיו פְּנִיּוֹת וּשְׁקָרִים כַּנַּ''ל אֲזַי מִשְׁתַּנֶּה פָּנָיו לְכַמָּה גְּוָנִין פָּנָיו, זֶה בְּחִינַת הָאֱמֶת, שֶׁהוּא בְּחִינַת פָּנִים בְּחִינַת (תְּהִלִּים כ''ד) ''מְבַקְּשֵׁי פָנֶיך יַעֲקב סֶלָה'', בְּחִינַת (מִיכָה ז) : ''תִּתֵּן אֱמֶת לְיַעֲקב'' דְּהַיְנוּ שֶׁהָאֱמֶת שֶׁלּוֹ, שֶׁהוּא בְּחִינַת פָּנִים, נִשְׁתַּנֶּה לְכַמָּה גְּוָנִין דְּהַיְנוּ שֶׁיֵּשׁ לוֹ כַּמָּה מִינֵי אֱמֶת, שֶׁמַּלְבִּישׁ בּוֹ הַשֶּׁקֶר דְּהַיְנוּ שֶׁמּוֹצֵא לְעַצְמוֹ אֱמֶת, שֶׁכַּוָּנָתוֹ בִּשְׁבִיל כָּך, אוֹ בִּשְׁבִיל כָּך נִמְצָא שֶׁנִּשְׁתַּנֶּה הַפָּנִים שֶׁהוּא אֱמֶת, לְכַמָּה גְּוָנִין כִּי הָעִקַּר הָאֱמֶת אֵינוֹ אֶלָּא אֶחָד כַּנַּ''ל וְזֶה פֵּרוּשׁ (תְּהִלִּים קמ''ו) : ''אֲהַלְּלָה ה בְּחַיָּי'' הַיְנוּ כְּשֶׁאֵין נִצְרָך לַבְּרִיּוֹת וְזֶה בְּחַיָּי, בְּחַיָּי דַּיְקָא הַיְנוּ שֶׁאֲנִי חַי מֵחַיִּים שֶׁלִּי, שֶׁאֵינוֹ נִצְרָך לְחִיּוּת שׁוּם אָדָם כִּי הַנִּצְרָך לַבְּרִיּוֹת חַיָּיו אֵינָם חַיִּים (בֵּיצָה ל''ב:) הַיְנוּ שֶׁאֵינָם חַיִּים שֶׁלּוֹ, כִּי הוּא חַי מֵאֲחֵרִים אֲבָל כְּשֶׁאֵינִי נִצְרָך לַבְּרִיּוֹת וַאֲנִי חַי חַיִּים שֶׁלִּי אֲזַי אוּכַל לְהַלְּלוֹ וּלְהִתְפַּלֵּל לְפָנָיו בֶּאֱמֶת כַּנַּ''ל וְזֶהוּ: ''אֲהַלְּלָה ה בְּחַיָּי'' דַּיְקָא כַּנַּ''ל וְזֶהוּ (שָׁם) : כֵּיוָן שֶׁנִּצְרָך הָאָדָם לַבְּרִיּוֹת עוֹלָם חָשַׁך בַּעֲדוֹ וְכוּ (עַיֵּן לְמַטָּה) וּכְשֶׁיֵּשׁ אֱמֶת אֲזַי הוּא מַפֶּלֶת הָרְשָׁעִים כִּי עִקַּר מַפֶּלֶת הָרְשָׁעִים לָעוֹלָם הַבָּא, הוּא עַל יְדֵי הָאֱמֶת שֶׁיִּתְגַּלֶּה אָז כְּמוֹ שֶׁכָּתוּב (מִשְׁלֵי י''ב) ''שְׂפַת אֱמֶת תִּכּוֹן לָעַד'' כּוֹנַנְתָּ לָעַד לא כְּתִיב אֶלָּא תִּכּוֹן כִּי לֶעָתִיד לָבוֹא יִתְגַּלֶּה הָאֱמֶת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (זהַר תִּשָּׂא קפ''ח: וּבְתִקּוּן ס''ג) וְעַל יְדֵי הָאֱמֶת שֶׁיִּתְגַּלֶּה לֶעָתִיד עַל יְדֵי זֶה יִהְיֶה מַפֶּלֶת הָרְשָׁעִים בִּבְחִינַת (דְּבָרִים ז) : ''וּמְשַׁלֵּם לְשׂוֹנְאָיו אֶל פָּנָיו לְהַאֲבִידוֹ'' פָּנָיו זֶה בְּחִינַת אֱמֶת כַּנַּ''ל שֶׁעַל יְדֵי זֶה, מְשַׁלֵּם לְשׂוֹנְאָיו וּמַאֲבִידָן מִן הָעוֹלָם (מקץ דף קצ''ז) וְכֵן אָמְרוּ רַבּוֹתֵינוּ, זִכְרוֹנָם לִבְרָכָה, בַּגְּמָרָא (עֵרוּבִין כ''ב) : שֶׁכִּבְיָכוֹל הֵם כְּמַשָּׂא עַל פָּנָיו כִּי הַפָּנִים שֶׁהוּא בְּחִינַת הָאֱמֶת שֶׁל הַשֵּׁם יִתְבָּרַך אֵינוֹ יָכוֹל לִסְבּל אֶת הָרְשָׁעִים וּכְשֶׁנִּתְגַּלֶּה בְּחִינַת הַפָּנִים, דְּהַיְנוּ הָאֱמֶת, אֲזַי הוּא מַפֶּלֶת הָרְשָׁעִים כַּנַּ''ל וְעַל יְדֵי זֶה יִהְיֶה מַפַּלְתָּם לֶעָתִיד, כִּי אָז יִתְגַּלֶּה הָאֱמֶת כַּנַּ''ל וְעַל כֵּן כְּשֶׁזּוֹכִין לֶאֱמֶת בָּעוֹלָם הַזֶּה כַּנַּ''ל עַל יְדֵי זֶה נִתְגַּלֶּה בְּחִינַת הַפָּנִים כַּנַּ''ל וַאֲזַי מַמְשִׁיכִין בְּחִינַת עוֹלָם הַבָּא בְּתוֹך הָעוֹלָם הַזֶּה וַאֲזַי נַעֲשֶׂה מַפַּלְתָּם עַל יְדֵי הָאֱמֶת גַּם בָּעוֹלָם הַזֶּה כְּמוֹ שֶׁיִּהְיֶה בָּעוֹלָם הַבָּא כַּנַּ''ל וְעַל יְדֵי זֶה מַמְשִׁיכִין שְׁלֵמוּת אוֹתִיּוֹת הַדִּבּוּר שֶׁיִּהְיֶה לֶעָתִיד בְּחִינַת שָׂפָה בְּרוּרָה בְּתוֹך הָעוֹלָם הַזֶּה כִּי בְּחִינַת שָׂפָה בְּרוּרָה נַעֲשֶׂה עַל יְדֵי מַפַּלְתָּם שֶׁעַל יְדֵי זֶה נִתְהַפְּכִין כֻּלָּם אֶל הַשֵּׁם יִתְבָּרַך כַּנַּ''ל וְזֶה בְּחִינַת (יְשַׁעְיָה נ''ח) : ''וְדַבֵּר דָּבָר'', הַנֶּאֱמַר בְּשַׁבָּת הַיְנוּ שֶׁצָּרִיך לְהַמְשִׁיך בְּחִינוֹת דִּבּוּר שֶׁל שַׁבָּת שֶׁהוּא בְּחִינוֹת עָלְמָא דְּאָתֵי בְּתוֹך הַדִּבּוּר שֶׁל עוֹלָם הַזֶּה לְהַשְׁלִים הַדִּבּוּר בָּעוֹלָם הַזֶּה כִּי עִקַּר שְׁלֵמוּת הַדִּבּוּר הוּא מִבְּחִינוֹת שַׁבָּת כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (שַׁבָּת קי''ג:) שֶׁלּא יְהֵא דִּבּוּרְך שֶׁל שַׁבָּת כְּדִבּוּרְך שֶׁל חֹל כִּי בְּשַׁבָּת הוּא שְׁלֵמוּת הַדִּבּוּר כִּי שַׁבָּת הוּא בְּחִינוֹת עוֹלָם הַבָּא כַּנַּ''ל וְצָרִיך לְהַמְשִׁיך דִּבּוּר שֶׁל שַׁבָּת בְּתוֹך הַדִּבּוּר שֶׁל חֹל כַּנַּ''ל וְזֶהוּ בְּחִינַת אֵל הֲוָיָה בִּיצִירָה (פע''ח שער הזמירות בכוונות הללי נפשי) שֶׁעַל יְדֵי בְּחִינַת אֵל, שֶׁהוּא בְּחִינַת אֱמֶת, בְּחִינַת (בַּמִּדְבָּר כ''ג) : ''לא אִישׁ אֵל וִיכַזֵּב'' שֶׁהוּא בְּחִינַת יַעֲקב, כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מְגִלָּה י''ח) מִנַּיִן שֶׁקְּרָאוֹ הַקָּדוֹשׁ בָּרוּך הוּא לְיַעֲקב אֵל שֶׁנֶּאֱמַר: ''וַיִּקְרָא לוֹ אֵל אֱלקֵי'' וְכוּ כִּי יַעֲקב בְּחִינַת אֱמֶת כַּנַּ''ל וְזֶה הָאֱמֶת שֶׁהוּא בְּחִינוֹת עָלְמָא דְּאָתֵי, תָּלוּי בְּפַרְנָסָה כִּי כְּשֶׁיֵּשׁ לוֹ פַּרְנָסָה וְאֵין נִצְרָך לַבְּרִיּוֹת, יוּכַל לְהִתְפַּלֵּל בֶּאֱמֶת כַּנַּ''ל (תְּהִלִּים קמ''ו) : ''אַשְׁרֵי שֶׁאֵל יַעֲקב בְּעֶזְרוֹ שִׂבְרוֹ עַל ה אֱלקָיו'' כִּי כְּשֶׁשִּׂבְרוֹ עַל ה אֱלקָיו, וְאֵין נִצְרָך לַבְּרִיּוֹת, אֲזַי אֵל יַעֲקב בְּעֶזְרוֹ כִּי אֵל יַעֲקב הוּא בְּחִינַת אֱמֶת כַּנַּ''ל וַאֲזַי כְּשֶׁזּוֹכִין לְהַמְשִׁיך בְּחִינוֹת עָלְמָא דְּאָתֵי, בְּחִינוֹת אֱמֶת, בְּחִינוֹת פָּנִים בְּתוֹך הָעוֹלָם הַזֶּה אֲזַי נַעֲשֶׂה מַפֶּלֶת הָרְשָׁעִים כַּנַּ''ל וְזֶה בְּחִינַת הֲוָיָה בְּמִלּוּי הֵהִין כִּי הֵי הִיא בְּחִינַת שִׁלּוּם שָׂכָר כְּמָה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (עֵרוּבִין כ''א) עַל פָּסוּק (יְחֶזְקֵאל ב) : ''הֶגֶה וָהִי'' וָהִי זֶה שִׁלּוּם שָׂכָר לָרְשָׁעִים בָּעוֹלָם הַבָּא וְזֶה בְּחִינַת אֵל הֲוָיָה דְּהַיְנוּ אֵל שֶׁהוּא בְּחִינוֹת אֱמֶת שֶׁעַל יָדוֹ נַעֲשֶׂה שִׁלּוּם שָׂכָר לָרְשָׁעִים שֶׁהוּא בְּחִינוֹת הֲוָיָה בְּמִלּוּי הֵהִין כַּנַּ''ל צָרִיך לְהַמְשִׁיכָהּ בְּתוֹך הָעוֹלָם הַזֶּה שֶׁהוּא בְּחִינוֹת וְדַבֵּר דָּבָר לְהַמְשִׁיך דִּבּוּר שֶׁל שַׁבָּת בְּתוֹך יְמֵי הַחֹל כַּנַּ''ל שֶׁהֵם בְּחִינוֹת יְצִירָה (תְּהִלִּים קל''ט) : ''יָמִים יֻצָּרוּ וְלא אֶחָד בָּהֶם'' דְּהַיְנוּ שֶׁיְּמֵי הַחֹל הֵם בְּחִינוֹת יְצִירָה כְּשֶׁאֵין אֶחָד בָּהֶם שֶׁהוּא בְּחִינוֹת שַׁבָּת וְצָרִיך לְהַמְשִׁיך לִבְחִינוֹת יְצִירָה, שֶׁהוּא בְּחִינַת יְמֵי הַחֹל אֶת בְּחִינוֹת אֵל הֲוָיָה, שֶׁהוּא בְּחִינוֹת עָלְמָא דְּאָתֵי, בְּחִינוֹת שַׁבָּת (פתח אליהו) מַלְכוּת פֶּה, שֶׁעַל יְדֵי זֶה נִשְׁלָמִים אוֹתִיּוֹת הַדִּבּוּר כַּנַּ''ל ד. וּכְשֶׁנִּשְׁלָמִין אוֹתִיּוֹת הַדִּבּוּר כַּנַּ''ל צָרִיך לִרְאוֹת לְהוֹצִיא הַדִּבּוּר בִּשְׁלֵמוּת כִּי לִפְעָמִים נִתְחָבִין אוֹתִיּוֹת הַדִּבּוּר בְּמֵצַר הַגָּרוֹן וְאִי אֶפְשָׁר לְהוֹצִיא הַדִּבּוּר בִּשְׁלֵמוּת שֶׁזֶּה בְּחִינוֹת מַה שֶּׁקּוֹרִין בִּלְשׁוֹן אַשְׁכְּנַז הֵיזֶרִיק וְצָרִיך לִרְאוֹת לְהוֹצִיא הַדִּבּוּר מִמֵּצַר הַגָּרוֹן, שֶׁיּוּכַל לְדַבֵּר בִּשְׁלֵמוּת דְּהַיְנוּ לְהַמְשִׁיך נְקֻדּוֹת אֶל הָאוֹתִיּוֹת כִּי בְּלא נְקֻדּוֹת אִי אֶפְשָׁר לְדַבֵּר שׁוּם אוֹת, כַּיָּדוּעַ בְּחוּשׁ וַאֲזַי כְּשֶׁמַּמְשִׁיכִין נְקֻדּוֹת אֶל הָאוֹתִיּוֹת, וּמוֹצִיאִין הַדִּבּוּר בִּשְׁלֵמוּת אֲזַי יְכוֹלִין לְהוֹצִיא מִכּחַ אֶל הַפּעַל כִּי כָּל הַמַּחֲשָׁבוֹת שֶׁיֵּשׁ לָאָדָם, כֻּלָּם בָּאִים בְּתוֹך הַדִּבּוּר כִּדְאִיתָא בַּזּהַר (עיין אד''ז רצ''ד) רְחוּשֵׁי מְרַחֲשָׁן שִׂפְוָתֵהּ וְאַף שֶׁאֵין הָאָדָם מַרְגִּישׁ זאת, אַף עַל פִּי כֵן הוּא בְּדַקּוּת גָּדוֹל כִּי כָּל מַחֲשָׁבָה שֶׁבָּעוֹלָם שֶׁיֵּשׁ לָאָדָם כֻּלָּם מֻכְרָחִים לָבוֹא בְּתוֹך הַדִּבּוּר בִּשְׁעַת הַמַּחֲשָׁבָה רַק שֶׁהוּא בְּדַקּוּת מְאד וְלָכֵן כָּל עֲשִׂיָּה שֶׁעוֹשֶׂה הָאָדָם צְרִיכָה לָבוֹא בַּתְּחִלָּה בְּתוֹך הַדִּבּוּר כִּי כָּל הַדְּבָרִים צְרִיכִין לָבוֹא בִּבְחִינוֹת מַחֲשָׁבָה דִּבּוּר וּמַעֲשֶׂה נִמְצָא שֶׁעַל יְדֵי הַדִּבּוּר, נִגְמָר הַמַּעֲשֶׂה וְיוֹצֵא מִכּחַ אֶל הַפּעַל כִּי קדֶם שֶׁיּוֹצֵא הַמַּעֲשֶׂה מִכּחַ אֶל הַפּעַל צְרִיכָה לָבוֹא תְּחִלָּה בִּבְחִינוֹת דִּבּוּר עַל כֵּן כְּדֵי לְהוֹצִיא מִכּחַ אֶל הַפּעַל, צְרִיכִין לְהַשְׁלִים אוֹתִיּוֹת הַדִּבּוּר כַּנַּ''ל וּלְהוֹצִיא הַדִּבּוּר בִּשְׁלֵמוּת מִמֵּצַר הַגָּרוֹן דְּהַיְנוּ לְהַמְשִׁיך בְּחִינוֹת נְקֻדּוֹת אֶל הָאוֹתִיּוֹת וַאֲזַי כְּשֶׁיּוֹצֵא הַדִּבּוּר בִּשְׁלֵמוּת, יוֹצֵא הַדָּבָר מִכּחַ אֶל הַפּעַל כַּנַּ''ל. וּלְהַמְשִׁיך נְקֻדּוֹת אֶל הָאוֹתִיּוֹת הוּא עַל יְדֵי הַחֵשֶׁק וְהַכִּסּוּפִין שֶׁחוֹשְׁקִין לַעֲשׂוֹת הַמִּצְוָה אוֹ שְׁאָר דָּבָר שֶׁבִּקְדֻשָּׁה שֶׁאִישׁ יִשְׂרְאֵלִי חוֹשֵׁק לַעֲשׂוֹת (שִׁיר הַשִּׁירִים א) : ''נְקֻדּוֹת הַכָּסֶף'', שֶׁעַל יְדֵי הַכִּסּוּפִין וְהַחֵשֶׁק נַעֲשִׂין נְקֻדּוֹת כִּי אִי אֶפְשָׁר לַעֲשׂוֹת שׁוּם דָּבָר כִּי אִם עַל יְדֵי חֵשֶׁק דְּהַיְנוּ לְמָשָׁל כְּשֶׁמְּדַבֵּר אֵיזֶה דִּבּוּר, צָרִיך שֶׁיִּהְיֶה לוֹ מִתְּחִלָּה חֵשֶׁק לְדַבֵּר וְכֵן כְּשֶׁעוֹשֶׂה אֵיזֶה פְּעֻלָּה, אִם לא הָיָה לוֹ חֵשֶׁק מִתְּחִלָּה לַעֲשׂוֹתָהּ בְּוַדַּאי לא הָיָה עוֹשֶׂה אוֹתָהּ וְעַל כֵּן כָּל דָּבָר שֶׁבִּקְדֻשָּׁה שֶׁהָאָדָם צָרִיך לַעֲשׂוֹת כְּגוֹן לִנְסֹעַ לְהַצַּדִּיק, אוֹ שְׁאָר דָּבָר שֶׁבִּקְדֻשָּׁה שֶׁהָאָדָם צָרִיך לַעֲשׂוֹת נוֹתְנִין לוֹ מִתְּחִלָּה חֵשֶׁק כְּדֵי שֶׁעַל יְדֵי זֶה יַעֲשֶׂה הַדָּבָר וְעִקַּר גּדֶל הַחֵשֶׁק נַעֲשֶׂה עַל יְדֵי הַמְּנִיעָה שֶׁמַּזְמִינִין לוֹ כִּי כְּשֶׁאִישׁ יִשְׂרְאֵלִי צָרִיך לַעֲשׂוֹת דָּבָר הַצָּרִיך לוֹ לְיַהֲדוּתוֹ בִּפְרָט כְּשֶׁצָּרִיך לוֹ לַעֲשׂוֹת דָּבָר גָּדוֹל הַצָּרִיך לְיַהֲדוּתוֹ שֶׁכָּל יַהֲדוּתוֹ תָּלוּי בָּזֶה כְּגוֹן לִנְסֹעַ לְצַדִּיק אֲמִתִּי אֲזַי מַזְמִינִין לוֹ מְנִיעָה וְזאת הַמְּנִיעָה הִיא בִּשְׁבִיל הַחֵשֶׁק כְּדֵי שֶׁעַל יְדֵי זֶה יִהְיֶה לוֹ חֵשֶׁק יוֹתֵר לַעֲשׂוֹת אוֹתוֹ הַדָּבָר כִּי עַל יְדֵי הַמְּנִיעָה שֶׁמּוֹנְעִין אֶת הָאָדָם מִן הַדָּבָר עַל יְדֵי זֶה נַעֲשֶׂה הִתְגַּבְּרוּת הַחֵשֶׁק מְאד כְּמוֹ לְמָשָׁל כְּשֶׁמַּרְאִין לְקָטָן דָּבָר הַנֶּחֱמָד לוֹ וְתֵכֶף וּמִיָּד חוֹטְפִין מִמֶּנּוּ וּמַחְבִּיאִין מִמֶּנּוּ אֲזַי הוּא רוֹדֵף מְאד אַחַר הָאָדָם, וּמְבַקֵּשׁ וְחוֹשֵׁק מְאד לְאוֹתוֹ הַדָּבָר נִמְצָא שֶׁעִקַּר הַחֵשֶׁק נַעֲשֶׂה עַל יְדֵי שֶׁחָטְפוּ מִמֶּנּוּ וְהֶחְבִּיאוּ אֶת הַדָּבָר כְּמוֹ כֵן מוֹנְעִין אֶת הָאָדָם בִּמְנִיעוֹת מֵהַדָּבָר הַצָּרִיך לוֹ כְּדֵי שֶׁעַל יְדֵי זֶה יִהְיֶה לוֹ חֵשֶׁק יוֹתֵר (מִשְׁלֵי ט) : ''וְלֶחֶם סְתָרִים יֻנְעַם'' שֶׁכָּל מַה שֶּׁהַדָּבָר נִמְנָע וְנִסְתָּר מִן הָאָדָם בְּיוֹתֵר הוּא חוֹשֵׁק אֵלָיו וְנָעִים לוֹ בְּיוֹתֵר שֶׁמִּזֶּה בָּא תַּאֲווֹת וְהִתְגַּבְּרוּת הַחֵשֶׁק אֶל עֲבֵרָה, חַס וְשָׁלוֹם, רַחֲמָנָא לִצְלָן כִּי מֵחֲמַת שֶׁהָעֲבֵרָה נִמְנַעַת מְאד מִן הָאָדָם כִּי אָנוּ מְצֻוִּים וּמֻזְהָרִים וּמֻפְקָדִים עָלֶיהָ שֶׁלּא לַעֲשׂוֹתָהּ נִמְצָא שֶׁהִיא נִמְנַעַת מְאד מֵאִתָּנוּ עַל כֵּן יֵשׁ הִתְגַּבְּרוּת הַחֵשֶׁק אֵלֶיהָ כַּנַּ''ל, בִּבְחִינוֹת ''וְלֶחֶם סְתָרִים יֻנְעַם'' כְּמוֹ כֵן בִּקְדֻשָּׁה, כְּשֶׁיֵּשׁ מְנִיעָה לְאָדָם הַחֵשֶׁק מִתְגַּבֵּר בְּיוֹתֵר וְכָל מַה שֶּׁהַדָּבָר הַנֶּחֱשָׁק גָּדוֹל בְּיוֹתֵר, הַמְּנִיעָה יוֹתֵר גְּדוֹלָה כִּי יֵשׁ חֵשֶׁק וְחוֹשֵׁק וְנֶחֱשָׁק דְּהַיְנוּ הָאָדָם הַחוֹשֵׁק וְהַדָּבָר הַנֶּחֱשָׁק וְהַחֵשֶׁק שֶׁחוֹשְׁקִין לַדָּבָר הַנֶּחֱשָׁק וּכְפִי מַעֲלַת הַנֶּחֱשָׁק כֵּן צָרִיך לִהְיוֹת גּדֶל הַחֵשֶׁק וְעַל כֵּן כְּשֶׁהַנֶּחֱשָׁק גָּדוֹל מְאד נִמְצָא שֶׁצָּרִיך שֶׁיִּהְיֶה לוֹ חֵשֶׁק גָּדוֹל מְאד אֲזַי יֵשׁ לוֹ מְנִיעָה גְּדוֹלָה בְּיוֹתֵר שֶׁעַל יְדֵי זֶה הַחֵשֶׁק גָּדוֹל בְּיוֹתֵר כִּי כָּל מַה שֶּׁהַמְּנִיעָה יוֹתֵר גָּדוֹל הַחֵשֶׁק מִתְגַּבֵּר בְּיוֹתֵר כַּנַּ''ל וְעַל כֵּן רָאוּי לָאָדָם לָדַעַת כְּשֶׁיֵּשׁ לוֹ מְנִיעוֹת גְּדוֹלוֹת מְאד מֵאֵיזֶה דָּבָר שֶׁבִּקְדֻשָּׁה יֵדַע וְיָבִין מִזֶּה, שֶׁזֶּה הַדָּבָר שֶׁרוֹצֶה לַעֲשׂוֹת הוּא נֶחֱשָׁק גָּדוֹל מְאד, וְדָבָר יָקָר מְאד שֶׁמֵּחֲמַת זֶה הַמְּנִיעָה גְּדוֹלָה מְאד כַּנַּ''ל וּבִפְרָט כְּשֶׁרוֹצֶה לִנְסֹעַ לְצַדִּיק הָאֱמֶת כִּי יֵשׁ צַדִּיקִים הַרְבֵּה אֲבָל יֵשׁ בְּחִינוֹת נְקֻדּוֹת הָאֱמֶת בֵּין הַצַּדִּיקִים שֶׁכְּשֶׁרוֹצִים לְהִתְקָרֵב אֵלָיו, שֶׁבָּזֶה תָּלוּי הַכּל אֲזַי יֵשׁ לְהָאָדָם מְנִיעוֹת גְּדוֹלוֹת רַבּוֹת מְאד וּמִזֶּה בְּעַצְמוֹ יָבִין הָאָדָם גּדֶל מַעֲלַת הַנֶּחֱשָׁק כַּנַּ''ל. וְהִנֵּה הַכְּלָל, שֶׁכָּל הַמְּנִיעוֹת הֵם רַק בִּשְׁבִיל הַחֵשֶׁק כְּדֵי שֶׁעַל יְדֵי זֶה יִהְיֶה לוֹ חֵשֶׁק גָּדוֹל בְּיוֹתֵר כַּנַּ''ל וְעַל כֵּן כְּשֶׁאָדָם חוֹשֵׁק בְּיוֹתֵר בְּוַדַּאי יוּכַל לַעֲשׂוֹת הַדָּבָר וְיוּכַל לְהוֹצִיאוֹ מִכּחַ אֶל הַפּעַל כִּי עַל יְדֵי הַחֵשֶׁק נַעֲשִׂין נְקֻדּוֹת שֶׁעַל יְדֵי זֶה מוֹצִיאִין מִכּחַ אֶל הַפּעַל כַּנַּ''ל כִּי הַחֵשֶׁק מְשַׁבֵּר הַמְּנִיעָה כִּי עִקַּר הַמְּנִיעָה אֵינוֹ אֶלָּא בִּשְׁבִיל הַחֵשֶׁק כַּנַּ''ל וְעַל כֵּן כְּשֶׁאָדָם חוֹשֵׁק בְּיוֹתֵר כְּפִי הַמְּנִיעָה, מִמֵּילָא נִשְׁבָּר הַמְּנִיעָה וְזֶה בְּחִינַת ט נְקֻדִּין (עיין בהקדמת התיקונים ובתיקון י''ח) כִּי הַנְּקֻדּוֹת הֵם בְּחִינוֹת רְקִיעִין, שֶׁהֵם בְּחִינוֹת מְנִיעוֹת כִּי הַמְּנִיעָה הִיא בְּחִינַת רָקִיעַ, שֶׁהִיא בְּחִינַת מָסָך שֶׁמַּפְרִישׁ וּמֵסֵך לִפְנֵי הָאָדָם, וּמוֹנְעוֹ מִן הַדָּבָר כְּמוֹ שֶׁכָּתוּב (בְּרֵאשִׁית א) : ''יְהִי רָקִיעַ וִיהִי מַבְדִּיל'' שֶׁהָרָקִיעַ הוּא בְּחִינַת מְנִיעָה שֶׁמַּפְרִישׁ וּמַבְדִּיל בֵּין הַחוֹשֵׁק וְהַנֶּחֱשָׁק וְעַל כֵּן גַּם הָאָרֶץ נִקְרֵאת רָקִיעַ כְּמָה שֶׁכָּתוּב (תְּהִלִּים קל''ו) : ''לְרוֹקַע הָאָרֶץ עַל הַמָּיִם'' כִּי גַּם הָאָרֶץ הִיא שֶׁטַח הַמַּבְדִּיל וּמַפְרִישׁ וְעַל כֵּן הַט נְקֻדִּין הֵם בְּחִינַת ט רְקִיעִין כִּי הַנְּקֻדּוֹת נַעֲשִׂין עַל יְדֵי הַחֵשֶׁק כַּנַּ''ל וְעִקַּר הַחֵשֶׁק עַל יְדֵי הַמְּנִיעָה, שֶׁהִיא בְּחִינַת רָקִיעַ כַּנַּ''ל וְיֵשׁ ט נְקֻדִּין, ט רְקִיעִין כִּי יֵשׁ כַּמָּה בְּחִינוֹת בְּהַנֶּחֱשָׁק כִּי יֵשׁ נֶחֱשָׁק לְמַעְלָה מִנֶּחֱשָׁק וּלְפִי גּדֶל מַעֲלוֹת הַנֶּחֱשָׁק, כֵּן צָרִיך לִהְיוֹת גּדֶל הַחֵשֶׁק וְעַל כֵּן יֵשׁ לוֹ מְנִיעָה גְּדוֹלָה כַּנַּ''ל שֶׁעַל יְדֵי זֶה נַעֲשֶׂה הַנְּקֻדָּה כַּנַּ''ל וְזֶה בְּחִינַת תֵּשַׁע נְקֻדִּין, תִּשְׁעָה רְקִיעִין שֶׁהֵם מִקָּמַץ עַד שׁוּרֻק שֶׁהֵם נְקֻדָּה לְמַעְלָה מִנְּקֻדָּה רָקִיעַ לְמַעְלָה מֵרָקִיעַ דְּהַיְנוּ נֶחֱשָׁק לְמַעְלָה מִנֶּחֱשָׁק שֶׁלְּפִי גּדֶל הַנֶּחֱשָׁק, צָרִיך שֶׁיִּהְיֶה גּדֶל הַחֵשֶׁק שֶׁהִיא בְּחִינַת הַנְּקֻדָּה, שֶׁהִיא בְּחִינַת רָקִיעַ כִּי הַנְּקֻדָּה נַעֲשֵׂית עַל יְדֵי הָרָקִיעַ, שֶׁהוּא בְּחִינַת מְנִיעָה כַּנַּ''ל עַד שֶׁיֵּשׁ נֶחֱשָׁק שֶׁהוּא בְּחִינַת קָמַץ, קְמִיץ וּסְתִים שֶׁהוּא בְּחִינַת נְקֻדּוֹת קָמַץ שֶׁהוּא לְמַעְלָה מִכָּל הַנְּקֻדּוֹת כִּי הַנֶּחֱשָׁק קְמִיץ וּסְתִים מְאד וּכְלַל הַדְּבָרִים הָאֵלֶּה, שֶׁכָּל מַה שֶּׁהָאָדָם חוֹשֵׁק בֶּאֱמֶת בְּוַדַּאי יוּכַל לְגָמְרוֹ וּלְהוֹצִיאוֹ מִכּחַ אֶל הַפּעַל וְלא יוּכַל לְמָנְעוֹ מִזֶּה שׁוּם מְנִיעָה וָאנֶס רַק צָרִיך שֶׁיִּהְיֶה הַחֵשֶׁק גָּדוֹל מְאד, כְּפִי מַעֲלַת הַנֶּחֱשָׁק וְזֶה יוּכַל לְהָבִין מֵהַמְּנִיעָה בְּעַצְמָהּ שֶׁכְּשֶׁרוֹאֶה הַמְּנִיעָה מִתְגַּבֶּרֶת וּמִשְׁתַּטַחַת וְעוֹמֶדֶת לְפָנָיו, וּמוֹנַעַת אוֹתוֹ מְאד יֵדַע וְיָבִין מִזֶּה שֶׁהַנֶּחֱשָׁק גָּדוֹל מְאד כַּנַּ''ל שֶׁיִּהְיֶה לוֹ חֵשֶׁק גָּדוֹל מְאד מְאד, כְּפִי הַנֶּחֱשָׁק, וּכְפִי הַמְּנִיעָה כַּנַּ''ל וְאָז בְּוַדַּאי יוּכַל לְגָמְרוֹ כַּנַּ''ל. כִּי אֵין לְהָאָדָם לִפְטר אֶת עַצְמוֹ וְלִמְצא לְעַצְמוֹ תֵּרוּץ, עַל יְדֵי הַמְּנִיעָה לוֹמַר שֶׁהוּא חָפֵץ לַעֲשׂוֹת אוֹתוֹ הַדָּבָר רַק שֶׁאִי אֶפְשָׁר לוֹ מֵחֲמַת הַמְּנִיעָה וְהָאנֶס וְעַל כֵּן יִהְיֶה נֶחֱשָׁב לוֹ כְּאִלּוּ עֲשָׂאָהּ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ו) : חָשַׁב לַעֲשׂוֹת מִצְוָה, וְנֶאֱנַס וְלא עֲשָׂאָהּ, כְּאִלּוּ עֲשָׂאָהּ כִּי בֶּאֱמֶת בְּוַדַּאי כְּשֶׁיֵּשׁ לוֹ אנֶס, נֶחֱשָׁב כְּאִלּוּ עֲשָׂאָהּ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה אֲבָל כָּל זֶה נֶאֱמַר עַל מִי שֶׁרוֹצֶה לָצֵאת בָּזֶה אֲזַי יוֹצֵא בָּהּ כִּי מַה לּוֹ לַעֲשׂוֹת כִּי יֵשׁ לוֹ אנֶס אֲבָל מִי שֶׁאֵינוֹ רוֹצֶה לָצֵאת רַק שֶׁהוּא רוֹצֶה הַמִּצְוָה בְּעַצְמָהּ אוֹ הַדָּבָר שֶׁבִּקְדֻשָּׁה שֶׁרוֹצֶה לַעֲשׂוֹת, הוּא חָפֵץ בְּהַדָּבָר עַצְמוֹ אִם כֵּן מַה מּוֹעִיל לוֹ, מַה שֶּׁמְּקִלִּין לוֹ שֶׁנֶּחֱשָׁב כְּאִלּוּ עֲשָׂאָהּ כִּי אֵינוֹ מְקָרֵר דַּעְתּוֹ כְּלָל בָּזֶה כִּי הוּא תָּאֵב וְחָפֵץ וּמִתְגַּעְגֵּעַ מְאד, לַעֲשׂוֹת הַמִּצְוָה בְּעַצְמָהּ וְלא לָצֵאת עִם הַ''כְּאִלּוּ, שֶׁנֶּחֱשָׁב כְּאִלּוּ עֲשָׂאָהּ'' כִּי בֶּאֱמֶת רָאוּי לְאִישׁ יִשְׂרְאֵלִי שֶׁיִּגְמר חֶפְצוֹ וּרְצוֹנוֹ בְּכָל דָּבָר שֶׁבִּקְדֻשָּׁה מִכּחַ אֶל הַפּעַל. וַאֲזַי, כְּשֶׁחוֹשֵׁק מְאד בֶּאֱמֶת וְאֵינוֹ מְקָרֵר דַּעְתּוֹ כְּלָל בַּמֶּה שֶּׁנֶּחְשָׁב עָלָיו כְּאִלּוּ עֲשָׂאָהּ אֲזַי בְּוַדַּאי יִגְמר הַדָּבָר וְיוֹצִיאוֹ מִכּחַ אֶל הַפּעַל וִישַׁבֵּר וִיבַטֵּל כָּל הַמְּנִיעוֹת וָאֳנָסִים כִּי הֵם לא בָּאוּ רַק בִּשְׁבִיל הַחֵשֶׁק וּכְשֶׁיֵּשׁ לוֹ הַחֵשֶׁק הָרָאוּי לְאוֹתוֹ הַמְּנִיעָה, כְּפִי גּדֶל מַעֲלַת הַנֶּחֱשָׁק אֲזַי מִמֵּילָא נִתְבַּטֵּל הָאנֶס וְהַמְּנִיעָה כַּנַּ''ל וְזֶה בְּחִינַת (דְּבָרִים כ''ו) : ''וַיֵּרֶד מִצְרַיְמָה אָנוּס עַל פִּי הַדִּבּוּר'' (הגדה של פסח) שֶׁכְּשֶׁהַדִּבּוּר יוֹרֵד בְּמֵצַר הַגָּרוֹן, שֶׁזֶּה בְּחִינַת גָּלוּת מִצְרַיִם אֲזַי הוּא אָנוּס עַל פִּי הַדִּבּוּר הַיְנוּ, שֶׁיֵּשׁ לוֹ אנֶס וּמְנִיעָה עַל יְדֵי שֶׁאֵין נְקֻדּוֹת לְהָאוֹתִיּוֹת, וְאֵינוֹ יָכוֹל לְהוֹצִיאוֹ מִמֵּצַר הַגָּרוֹן שֶׁמִּזֶּה בָּאִין כָּל הַמְּנִיעוֹת וָאֳנָסִין כַּנַּ''ל וְזֶהוּ בְּחִינַת אָנוּס עַל פִּי הַדִּבּוּר שֶׁעַל יְדֵי שֶׁאֵין הַדִּבּוּר בִּשְׁלֵמוּת עַל יְדֵי זֶה הוּא אָנוּס כַּנַּ''ל וְזֶהוּ (בֵּיצָה ל''ב:) : כֵּיוָן שֶׁנִּצְרָך לַבְּרִיּוֹת עוֹלָם חָשַׁך בַּעֲדוֹ חָשַׁך לְשׁוֹן מְנִיעָה, כְּמוֹ שֶׁכָּתוּב (בְּרֵאשִׁית ל''ט) : ''וְלא חָשַׂך מִמֶּנִּי, וְלא חָשַׂכְתָּ אֶת בִּנְך'' וְכוּ (שָׁם כ''ב) הַיְנוּ כְּשֶׁנִּצְרָך לַבְּרִיּוֹת, אֲזַי יֵשׁ לוֹ מְנִיעוֹת וְזֶה עוֹלָם חָשַׁך בַּעֲדוֹ הַיְנוּ כְּשֶׁהוּא בֵּין הָעוֹלָם אֲזַי יֵשׁ לוֹ מְנִיעוֹת וְקָשֶׁה לוֹ לְהִתְפַּלֵּל בֶּאֱמֶת כַּנַּ''ל כִּי כְּשֶׁנִּצְרָך לַבְּרִיּוֹת נוֹחַ וְטוֹב לוֹ יוֹתֵר לְהִתְפַּלֵּל בְּיָחִיד כַּנַּ''ל אֲבָל מִי שֶׁאֵינוֹ נִצְרָך לַבְּרִיּוֹת, שֶׁאֵינוֹ צָרִיך לָהֶם לְשׁוּם דָּבָר יוּכַל לַעֲמד בֵּין אֲלָפִים אֲנָשִׁים לְהִתְפַּלֵּל בֶּאֱמֶת לְהַשֵּׁם יִתְבָּרַך לְבַדּוֹ מֵאַחַר שֶׁאֵין נִצְרָך לְשׁוּם בְּרִיָּה לא לְפַרְנָסָה, וְלא לְכָבוֹד, וְלא לְשׁוּם דָּבָר, רַק ''שִׂבְרוֹ עַל ה אֱלקָיו'' וְזֶה סוֹד (בְּרָכוֹת י''ח:) : מַעֲשֶׂה בְּחָסִיד אֶחָד שֶׁהִקְנִיטַתּוּ אִשְׁתּוֹ וְהָלַך וְלָן וְכוּ וְשָׁמַע שְׁתֵּי רוּחוֹת שֶׁמְּסַפְּרוֹת זוֹ עִם זוֹ וְסִפּוּרָם הָיָה עַל אוֹדוֹת פַּרְנָסָה, כַּמּוּבָא שָׁם בַּגְּמָרָא שֶׁהִקְנִיטַתּוּ, זֶה בְּחִינַת הַחֲרוֹן אַף שְׁתֵּי רוּחוֹת זֶה בְּחִינַת שְׁתֵּי רוּחוֹת הַנַּ''ל הַנַּעֲשִׂין עַל יְדֵי הַמְתָּקַת הַחֲרוֹן אַף דְּהַיְנוּ כְּשֶׁמּוֹצִיאִין מִכּחַ אֶל הַפּעַל כַּנַּ''ל וְזֶה תָּלוּי בִּבְחִינַת פַּרְנָסָה שֶׁעַל יָדָהּ מוֹצִיאִין מִכּחַ אֶל הַפּעַל כַּנַּ''ל. וְלא גִּלָּה יוֹתֵר, אֵיך כָּל הַתּוֹרָה הַזּאת מְרֻמֶּזֶת בְּמַאֲמָר זֶה


~ סז - וַיִּבֶן ה אֱלקִים אֶת הַצֵּלָע אֲשֶׁר לָקַח

וַיִּבֶן ה אֱלקִים אֶת הַצֵּלָע אֲשֶׁר לָקַח וְכוּ וַיְבִאֶהָ אֶל הָאָדָם (בְּרֵאשִׁית ב) חַד אָמַר מְלַמֵּד שֶׁנָּתַן בָּהּ בִּינָה יְתֵרָה וְחַד אָמַר מְלַמֵּד שֶׁקְּלָעָהּ לְחַוָּה וֶהֱבִיאָהּ אֶל הָאָדָם (נִדָּה מ''ה:) א. הַנֶּפֶשׁ הִיא יְקָרָה מְאד וְצָרִיך לִהְיוֹת זָהִיר בָּהּ וּלְשָׁמְרָהּ מְאד עַל כֵּן צְרִיכִין לִזָּהֵר מְאד, כְּשֶׁבָּא אֵיזֶה כָּבוֹד חָדָשׁ לָאָדָם כִּי הַכָּבוֹד הוּא אֵם כָּל חַי, וְהוּא שׁרֶשׁ כָּל הַנְּפָשׁוֹת וּכְשֶׁהַנֶּפֶשׁ מִסְתַּלֶּקֶת, הִיא מִסְתַּלֶּקֶת אֶל הַכָּבוֹד, שֶׁהוּא שָׁרְשָׁהּ בִּבְחִינַת (יְשַׁעְיָה נ''ח) : ''כְּבוֹד ה יַאַסְפֶך'' שֶׁהִסְתַּלְּקוּת וַאֲסִיפַת הַנְּפָשׁוֹת הֵם לְתוֹך הַכָּבוֹד כִּי שָׁם שָׁרְשָׁם כַּנַּ''ל וְעַל כֵּן כְּשֶׁבָּא כָּבוֹד חָדָשׁ לָאָדָם צָרִיך לִזָּהֵר וּלְהִשָּׁמֵר כִּי אוּלַי בָּא הַכָּבוֹד, חַס וְשָׁלוֹם, בִּשְׁבִיל הִסְתַּלְּקוּת כְּדֵי שֶׁתִּסְתַּלֵּק הַנֶּפֶשׁ אֶל הַכָּבוֹד, שֶׁהִיא שָׁרְשָׁהּ כַּנַּ''ל. אַך מִדָּה טוֹבָה מְרֻבָּה וְעַל כֵּן עַל פִּי הָרב, בָּא הַכָּבוֹד לְטוֹבָה דְּהַיְנוּ, כְּשֶׁבָּא נֶפֶשׁ חֲדָשָׁה אֶל הָאָדָם אֲזַי הִיא בָּאָה מְלֻבֶּשֶׁת בְּהַכָּבוֹד, שֶׁהִיא אֵם כָּל חַי כַּנַּ''ל וְעַל כֵּן כְּשֶׁבָּא כָּבוֹד חָדָשׁ לָאָדָם, עַל פִּי רב הוּא לְטוֹבָה דְּהַיְנוּ שֶׁבָּא נֶפֶשׁ חֲדָשָׁה לָאָדָם עַל יְדֵי זֶה הַכָּבוֹד וְהַכְּלָל, שֶׁהַכָּבוֹד הוּא שׁרֶשׁ הַנְּפָשׁוֹת וְעַל כֵּן לִפְעָמִים בָּא כָּבוֹד חָדָשׁ לָאָדָם בִּשְׁבִיל הִסְתַּלְּקוּת אֵיזֶה נֶפֶשׁ, חַס וְשָׁלוֹם כְּדֵי שֶׁתִּסְתַּלֵּק הַנֶּפֶשׁ אֶל הַכָּבוֹד כַּנַּ''ל אֲבָל עַל פִּי רב, בָּא הַכָּבוֹד לְטוֹבָה דְּהַיְנוּ, שֶׁבָּא נֶפֶשׁ חֲדָשָׁה לְהָאָדָם עַל יְדֵי זֶה הַכָּבוֹד שֶׁהוּא שׁרֶשׁ כָּל הַנְּפָשׁוֹת כַּנַּ''ל עַל כֵּן צְרִיכִין לִזָּהֵר מְאד, לְקַבֵּל הַכָּבוֹד בִּקְדֻשָּׁה גְּדוֹלָה, לִשְׁמוֹ יִתְבָּרַך לְבַד כִּי הַכָּבוֹד הוּא שׁרֶשׁ כָּל הַנְּפָשׁוֹת כַּנַּ''ל ב. וְצָרִיך לִרְאוֹת, שֶׁיִּהְיֶה פָּנִים אֶל הַכָּבוֹד כִּי עַל יְדֵי תַּאֲוַת אֲכִילָה, אֲזַי נִפְגָּם הַכָּבוֹד, וְאֵין לוֹ פָּנִים כִּי שֻׁלְחָנוֹ שֶׁל אָדָם הִיא בְּחִינַת כֶּתֶר מַלְכוּת (יוֹמָא ע''ב: עַיֵּן רַשִׁ''י) וְהוּא בְּחִינַת כָּבוֹד, בִּבְחִינַת (תְּהִלִּים כ''ד) : ''מֶלֶך הַכָּבוֹד'' כִּי הַכָּבוֹד הוּא בְּחִינַת מַלְכוּת וּכְשֶׁפּוֹגֵם בַּאֲכִילָה אֲזַי נִפְגָּם הַכָּבוֹד וְאֵין לוֹ פָּנִים (דְּבָרִים ל''א) : ''וְהִסְתַּרְתִּי פָּנַי וְהָיָה לֶאֱכל'' שֶׁעַל יְדֵי תַּאֲוַת אֲכִילָה, חַס וְשָׁלוֹם, הוּא הַסְתָּרַת פָּנִים אֲבָל עַל יְדֵי מִעוּט אֲכִילָה, שֶׁמְּשַׁבֵּר תַּאֲוַת אֲכִילָה עַל יְדֵי זֶה הוּא נְשִׂיאוּת פָּנִים (בְּרָכוֹת כ:) : ''יִשָּׂא ה פָּנָיו אֵלֶיך'' וְכוּ וְכִי לא אֶשָּׂא פָּנִים לְיִשְׂרָאֵל שֶׁאֲנִי אָמַרְתִּי ''וְאָכַלְתָּ וְשָׂבָעְתָּ וּבֵרַכְתָּ'', וְהֵם מְדַקְדְּקִין מִכַּזַּיִת וְעַד כַּבֵּיצָה נִמְצָא שֶׁעַל יְדֵי שִׁבּוּר תַּאֲוַת אֲכִילָה שֶׁמְּדַקְדְּקִין מִכַּזַּיִת וְעַד כַּבֵּיצָה עַל יְדֵי זֶה הוּא נְשִׂיאוּת פָּנִים וְזֶה בְּחִינוֹת (יְחֶזְקֵאל מ''א) ''וַיְדַבֵּר אֵלַי זֶה הַשֻּׁלְחָן אֲשֶׁר לִפְנֵי ה'' לִפְנֵי ה דַּיְקָא, בְּחִינַת הֶאָרַת פָּנִים עַל יְדֵי הַשֻּׁלְחָן דְּהַיְנוּ עַל יְדֵי אֲכִילָה בִּקְדֻשָּׁה כַּנַּ''ל. ג. וּכְשֶׁפּוֹגֵם בְּתַאֲוַת אֲכִילָה וְעַל יְדֵי זֶה נִפְגָּם הַכָּבוֹד וְאֵין לוֹ פָּנִים כַּנַּ''ל עַל יְדֵי זֶה מִתְגַּבְּרִין עַזֵּי פָּנִים דְּהַיְנוּ שֶׁנּוֹפֵל הַכָּבוֹד, שֶׁהוּא בְּחִינַת מַלְכוּת וַאֲזַי נוֹטְלִין כָּבוֹד הָעַזֵּי פָּנִים שֶׁבַּדּוֹר (סַנְהֶדְרִין ק''ה) הַיְנוּ כְּשֶׁאֵין בְּחִינַת מַלְכוּת, בְּחִינַת הַשֻּׁלְחָן שֶׁבִּקְדֻשָּׁה, בִּשְׁלֵמוּת כַּנַּ''ל אֲזַי מִתְגַּבֵּר הָעַזּוּת, שֶׁהוּא מַלְכוּתָא בְּלָא תָגָא, בְּלא כֶּתֶר מַלְכוּת הַנַּ''ל וְזֶה בְּחִינַת (יְשַׁעְיָה נ''ו) : ''וְהַכְּלָבִים עַזֵּי נֶפֶשׁ לא יָדְעוּ שָׂבְעָה'' הַיְנוּ עַל יְדֵי תַּאֲוַת אֲכִילָה, בְּחִינַת (מִשְׁלֵי י''ג) : ''בֶּטֶן רְשָׁעִים תֶּחְסָר'' וְזֶהוּ: ''לא יָדְעוּ שָׂבְעָה'', הֶפֶך ''צַדִּיק אוֹכֵל לְשׂבַע נַפְשׁוֹ'' (שָׁם) עַל יְדֵי זֶה מִתְגַּבְּרִים הָעַזֵּי פָּנִים, שֶׁהֵם בְּחִינַת כְּלָבִים עַזֵּי נֶפֶשׁ בְּחִינַת (סוֹטָה מ''ט:) פְּנֵי הַדּוֹר כִּפְנֵי הַכֶּלֶב (שָׁם בַּפָּסוּק ''וְהַכְּלָבִים עַזֵּי נֶפֶשׁ'' הַנַּ''ל) ''הֵמָּה רעִים לא יָדְעוּ הָבִין'', שֶׁהֵם נַעֲשִׂים רוֹעִים וּמַנְהִיגִים אֶל הַדּוֹר כִּי הַכָּבוֹד נָפַל אֲלֵיהֶם, וְיֵשׁ לָהֶם כָּל הַכָּבוֹד אֲבָל כְּשֶׁמְּשַׁבְּרִין תַּאֲוַת אֲכִילָה, בִּבְחִינַת ''צַדִּיק אוֹכֵל לְשׂבַע נַפְשׁוֹ'' עַל יְדֵי זֶה הוּא נְשִׂיאוּת פָּנִים וַאֲזַי אֵין שׁוּם פְּקִידוּת וּשְׂרָרָה לְהָעַזֵּי פָּנִים כִּי יְנִיקָתָם הוּא רַק מֵהַסְתָּרַת פָּנִים, עַל יְדֵי תַּאֲוַת אֲכִילָה כַּנַּ''ל וְזֶהוּ (מִשְׁלֵי י''ט) ''וְשָׂבֵעַ יָלִין בַּל יִפָּקֵד רָע'' וְשָׂבֵעַ יָלִין, זֶה בְּחִינַת צַדִּיק אוֹכֵל לְשׂבַע נַפְשׁוֹ עַל יְדֵי זֶה, בַּל יִפָּקֵד רָע שֶׁאֵין שׁוּם פְּקֻדָּה וְהִתְמַנּוּת לְהָרַע דְּהַיְנוּ לְהָעַזֵּי פָּנִים וְכַנַּ''ל ד. וּכְשֶׁנּוֹפֵל הַמַּלְכוּת וְהַכָּבוֹד לְהָעַזֵּי פָּנִים כַּנַּ''ל אֲזַי הִיא בְּחִינַת צֶדֶק [האות] צַדִּיק הוּא יוּד נוּן וְהַיּוּד הִיא בְּהַחְזָרַת פָּנִים מִן הַנּוּן, (כָּזֶה צ) שֶׁהִיא בְּחִינַת מַלְכוּת בְּחִינַת (תְּהִלִּים ע''ב) ''לִפְנֵי שֶׁמֶשׁ יִנּוֹן שְׁמוֹ'' (פרש''י ינון לשון מלכות) הַיְנוּ בְּחִינַת הַסְתָּרַת פָּנִים דְּהַיְנוּ שֶׁאֵין לְהַכָּבוֹד פָּנִים כַּנַּ''ל וְזֶה בְּחִינַת הַדָּלֶת דְּהַיְנוּ שֶׁהַכָּבוֹד וְהַמַּלְכוּת אַזְלָא וְנִדַּלְדְּלָה, וְנָפְלָה אֶל הַסִּטְרָא אָחֳרָא שֶׁהֵן הָעַזֵּי פָּנִים כַּנַּ''ל קּוּף, הַיְנוּ כְּשֶׁהַמַּלְכוּת וְהַכָּבוֹד אַזְלָא וְנִדַּלְדְּלָה, הִיא כְּקוֹף בִּפְנֵי אָדָם דְּהַיְנוּ שֶׁנִּתְאָרֵך רֶגֶל הַהֵא, וְנַעֲשֶׂה קוּף דְּהַיְנוּ שֶׁנִּתְאָרֵך מֵהָרֶגֶל לְמַטָּה, בִּבְחִינַת (מִשְׁלֵי ה) : ''רַגְלֶיהָ יוֹרְדוֹת מָוֶת'' וְיוֹנְקִים מִמֶּנָּה כִּי הַכָּבוֹד וְהַמַּלְכוּת נָפַל בֵּינֵיהֶם כַּנַּ''ל וַאֲזַי הִיא בְּחִינַת ''רַגְלֶיהָ יוֹרְדוֹת מָוֶת'' דְּהַיְנוּ שֶׁקִּיּוּם מַלְכוּת דִּקְדֻשָּׁה, צְרִיכִין לְקַבֵּל מֵהֶם וְעַל כֵּן כְּשֶׁיִּשְׂרָאֵל צְרִיכִין לִפְעל אֵיזֶה תַּקִּיפוּת לְצרֶך קִיּוּם דָּתֵנוּ הַקָּדוֹשׁ צְרִיכִין לְקַבֵּל הַכּחַ וְהַמֶּמְשָׁלָה מִמַּלְכוּת הָעַכּוּ''ם. ה. וְצָרִיך לְהַעֲלוֹת אֶת הַכָּבוֹד וְהַמַּלְכוּת מֵהֶם וְזֶה נַעֲשֶׂה עַל יְדֵי צְדָקָה, בִּבְחִינַת (מִשְׁלֵי י) : ''צְדָקָה תַּצִּיל מִמָּוֶת'' (עיין זוהר בחוקותי קיג) דְּהַיְנוּ שֶׁעַל יְדֵי צְדָקָה מַעֲלִין וּמַצִּילִין אוֹתָהּ מִבְּחִינַת רַגְלֶיהָ יוֹרְדוֹת מָוֶת, וְעוֹשִׂין מִצֶּדֶק צְדָקָה כִּי צְדָקָה הִיא בְּחִינַת חֲמִשָּׁה חֲסָדִים כִּי הַצְּדָקָה הִיא בְּחִינַת חֶסֶד כְּמוֹ שֶׁאָמְרוּ רַבּוֹתֵינוּ זַ''ל (סֻכָּה מ''ט:) : אֵין הַצְּדָקָה מִשְׁתַּלֶּמֶת אֶלָּא לְפִי חֶסֶד שֶׁבָּהּ שֶׁנֶּאֱמַר: ''זִרְעוּ לָכֶם לִצְדָקָה וְקִצְרוּ לְפִי חָסֶד'' ה, וְנַעֲשֵׂית מִצֶּדֶק צְדָקָה. וּכְנֶגֶד זֶה נִזְכַּר בַּתּוֹרָה חָמֵשׁ פְּעָמִים צְדָקָה כְּנֶגֶד הַחֲמִשָּׁה חֲסָדִים שֶׁהוּא בְּחִינַת צְדָקָה כַּנַּ''ל וְזֶה בְּחִינַת (יְשַׁעְיָה מ''א) : ''מִי הֵעִיר מִמִּזְרָח צֶדֶק יִקְרָאֵהוּ לְרַגְלוֹ'' מִי הֵעִיר מִמִּזְרָח, זֶה בְּחִינַת צְדָקָה (שָׁם מ''ג) : ''מִמִּזְרָח אָבִיא זַרְעֶך'', בְּחִינוֹת (הוֹשֵׁעַ יוד) : ''זִרְעוּ לָכֶם לִצְדָקָה'' וְכוּ עַל יְדֵי זֶה ''צֶדֶק יִקְרָאֵהוּ לְרַגְלוֹ'' הַיְנוּ, שֶׁעַל יְדֵי הַצְּדָקָה, אֲזַי הַצֶּדֶק קוֹרֵא אֶת הָרַגְלִין שֶׁמַּעֲלִין אֶת הָרַגְלִין, מִבְּחִינַת רַגְלֶיהָ יוֹרְדוֹת וְכוּ כַּנַּ''ל וְזֶה בְּחִינַת (יְשַׁעְיָה נ''ח) : ''וְהָלַך לְפָנֶיך צִדְקֶך'' דְּהַיְנוּ שֶׁהַצֶּדֶק יוּכַל לֵילֵך הַיְנוּ בְּחִינַת שֶׁמַּעֲלִין הָרַגְלִין, שֶׁהֵם כְּלֵי הַהֲלִיכָה וְזֶה ''וְהָלַך לְפָנֶיך'' לְפָנֶיך דַּיְקָא כִּי מַעֲלִין אֶת הַכָּבוֹד וְהַמַּלְכוּת, אֶל אוֹר הַפָּנִים כַּנַּ''ל. ו. וַאֲזַי, כְּשֶׁמַּעֲלִין אֶת הַכָּבוֹד וְהַמַּלְכוּת אֲזַי יוֹצֵא הַכָּבוֹד מִן הַסִּטְרָא אָחֳרָא, מִבֵּין הָעַזֵּי פָּנִים הַנַּ''ל וְחוֹזֵר הַכָּבוֹד אֶל הַמְּבִינֵי מַדָּע הֶפֶך נְפִילַת הַכָּבוֹד אֶל הָעַזֵּי פָּנִים שֶׁהֵם נִקְרָאִים, הֵמָּה רעִים לא יָדְעוּ הָבִין וְעַכְשָׁו חוֹזֵר אֶל הַמְּבִינֵי מַדָּע. וַאֲזַי, כְּשֶׁחוֹזֵר הַכָּבוֹד אֶל הַמְּבִינֵי מַדָּע בִּתְחִלַּת מֶמְשַׁלְתָּם, נַעֲשֶׂה מַחֲלקֶת כִּי עִקַּר יְנִיקַת הָאוֹיְבִים, הוּא מִן הַמְּבִינֵי מַדָּע, דְּהַיְנוּ מִן הַמּחַ (דְּבָרִים ל''ב) : ''מֵראשׁ פַּרְעוֹת אוֹיֵב'' הַיְנוּ שֶׁמִּן הַמּחַ שֶׁבָּראשׁ, מִשָּׁם נִתְגַּלִּין כָּל הָאוֹיְבִים וְהַשּׂוֹנְאִים כִּי יֵשׁ בְּהַמּחַ מוֹתָרוֹת, שֶׁמִּן אֵלּוּ הַמּוֹתָרוֹת שֶׁבַּמּחַ יוֹצְאִין הַשְּׂעָרוֹת, וּמֵהֶם יוֹנְקִים הָאוֹיְבִים וְהֵם יוֹנְקִים עַד שֶׁכָּלֶה כָּל הַמּוֹתָרוֹת שֶׁבַּמּחַ, וַאֲזַי אֵין לָהֶם יְנִיקָה, וְנוֹפְלִים וְזֶה בְּחִינַת קְרִיחַת ראשׁ זְקֵנִים, כִּי בְּסָבֵי מחָא שָׁקִיט וְשָׁכִיך (כְּמוֹ שֶׁמּוּבָא בְּאִדְרָא רַבָּא דַּף קכ''ח:) הַיְנוּ שֶׁדַּעַת הַזְּקֵנִים צַח וְצָלוּל, וְאֵין לָהֶם מוֹתָרוֹת בַּמּחַ וְעַל כֵּן נוֹפְלִים הַשְּׂעָרוֹת, כִּי אֵין לָהֶם יְנִיקָה כַּנַּ''ל וְעַל כֵּן עַל יְדֵי הַפֵּרוּד שֶׁבֵּין הַשּׂוֹנְאִים עַל יְדֵי זֶה יֵשׁ לָהֶם אֲרִיכַת זְמַן וְקִיּוּם בְּיוֹתֵר כִּי הֵם יוֹנְקִים עַד שֶׁיִּכְלֶה כָּל הַמּוֹתָרוֹת שֶׁבַּמּחַ וַאֲזַי כְּשֶׁיִּכְלֶה הַמּוֹתָרוֹת, וְיִהְיֶה הַדַּעַת צַח וְצָלוּל, אֲזַי יִפְּלוּ כִּי לא יִהְיֶה לָהֶם עוֹד יְנִיקָה וְעַל יְדֵי הַפֵּרוּד שֶׁיֵּשׁ בֵּינֵיהֶם, אֵין לָהֶם כּחַ לִינק הַרְבֵּה, וְיוֹנְקִים מְעַט מְעַט וְעַל כֵּן עַל יְדֵי זֶה מַאֲרִיכִין זְמַן יוֹתֵר עַד שֶׁיִּגְמְרוּ לִינק כָּל הַמּוֹתָרוֹת אֲבָל כְּשֶׁמִּתְחַבְּרִין הַשּׂוֹנְאִים יַחַד, אֲזַי יוֹנְקִים הַרְבֵּה וַאֲזַי יוֹנְקִים בִּמְהֵרָה כָּל הַמּוֹתָרוֹת וְנוֹפְלִים כַּנַּ''ל וְזֶה בְּחִינַת שְׂעָרוֹת קְלוּעִין שֶׁנִּמְצָאִין בִּבְנֵי אָדָם, שֶׁקּוֹרִין קָאלְטִינִיס שֶׁהָעוֹלָם חוֹשְׁשִׁין לְקַצְּצָם, רַק שֶׁיִּפְּלוּ מֵאֲלֵיהֶם הַיְנוּ כְּשֶׁיֵּשׁ הַרְבֵּה מוֹתָרוֹת בַּמּחַ אֲזַי מֻטְבָּע בְּטֶבַע הָאָדָם, שֶׁיֵּצְאוּ שְׂעָרוֹת קְלוּעִין כְּדֵי שֶׁעַל יְדֵי קְלִיעוּתָן וְהִתְחַבְּרוּתָם, יִינְקוּ בְּיוֹתֵר וִיקַבְּלוּ וְיוּכְלוּ לִינק כָּל הַמּוֹתָרוֹת הַרְבֵּה שֶׁבַּמּחַ וְעַל כֵּן אֵין נִקְצָצִין קדֶם זְמַנָּם, כִּי יוּכְלוּ לְהַזִּיק לְהַמּחַ עַל יְדֵי שֶׁיִּשָּׁאֵר בְּתוֹכוֹ הַמּוֹתָרוֹת עַל יְדֵי שֶׁלּא יִהְיֶה הַשְּׂעָרוֹת קְלוּעִין לִינק אוֹתָן וְזֶה בְּחִינַת מְלַמֵּד שֶׁנָּתַן בָּהּ בִּינָה יְתֵרָה יְתֵרָה, הַיְנוּ בְּחִינַת מוֹתְרוֹת הַמּחִין שֶׁמִּשָּׁם יוֹנְקִין הַשְּׂעָרוֹת, שֶׁמִּשָּׁם יְנִיקַת הָאוֹיְבִים כַּנַּ''ל וְזֶהוּ, וְחַד אָמַר מְלַמֵּד שֶׁקְּלָעָהּ לְחַוָּה וְכוּ, הַיְנוּ הַך וְלָא פְּלִיגֵי כִּי עַל יְדֵי מוֹתָרוֹת שֶׁבַּמּחַ, שֶׁזֶּה בְּחִינַת בִּינָה יְתֵרָה כַּנַּ''ל מִזֶּה בָּא שְׂעָרוֹת קְלוּעִין, בְּחִינַת שֶׁקְּלָעָהּ לְחַוָּה כַּנַּ''ל [כִּי הַכָּבוֹד הוּא בְּחִינַת חַוָּה שֶׁהִיא הַצֵּלָע הַנַּ''ל (בְּרֵאשִׁית ג) : ''אֵם כָּל חָי'' כַּנַּ''ל] וְזֶה בְּחִינַת (שְׁמוּאֵל א כ''ה) : ''וְאֶת נֶפֶשׁ איְבֶיך יְקַלְּעֶנָּה בְּתוֹך כַּף הַקָּלַע'' בְּחִינַת שְׂעָרוֹת קְלוּעִין הַנַּ''ל הַיְנוּ בְּחִינַת הִתְחַבְּרוּת הַשּׂוֹנְאִים שֶׁעַל יְדֵי זֶה הוּא מַפַּלְתָּם כַּנַּ''ל ז. וַאֲזַי, כְּשֶׁבָּא הַכָּבוֹד חָדָשׁ אֶל הָאָדָם, וּמְלֻבָּשׁ בְּתוֹכוֹ נֶפֶשׁ דִּקְדֻשָּׁה כַּנַּ''ל צָרִיך לִרְאוֹת לְהוֹלִיד אֶת הַנֶּפֶשׁ בְּנָקֵל, בְּלִי קִשּׁוּי הוֹלָדָה כִּי הַכָּבוֹד הִיא אֵם כָּל חָי כַּנַּ''ל וְהַנֶּפֶשׁ מְלֻבֶּשֶׁת בָּהּ כְּעֻבָּר בִּמְעֵי אִמּוֹ וְלִפְעָמִים כְּשֶׁיֵּשׁ, חַס וְשָׁלוֹם, בְּחִינַת קִשּׁוּי לֵילֵד יְכוֹלִין לְהִסְתַּלֵּק שְׁנֵיהֶם, חַס וְשָׁלוֹם, הָאֵם וְהַוָּלָד דְּהַיְנוּ הַכָּבוֹד וְהַנֶּפֶשׁ אוֹ לִפְעָמִים נִסְתַּלֵּק אֶחָד מֵהֶם, חַס וְשָׁלוֹם, כְּפִי עִנְיַן הַקִּשּׁוּי לֵילֵד וְצָרִיך לִרְאוֹת לְהוֹלִיד בְּנָקֵל בְּלא קִשּׁוּי. וְאַחַר כָּך כְּשֶׁנּוֹלָד הַנֶּפֶשׁ, צָרִיך לְגַדֵּל אֶת הַנֶּפֶשׁ וּשְׁתֵּי בְּחִינוֹת אֵלּוּ, דְּהַיְנוּ הַהוֹלָדָה וְהַגִּדּוּל נַעֲשִׂין, עַל יְדֵי יִרְאָה וְאַהֲבָה שֶׁהֵם בְּחִינַת שְׁתֵּי יָדַיִם, יָד הַגְּדוֹלָה וְיָד הַחֲזָקָה כִּי הַהוֹלָדָה נַעֲשֵׂית עַל יְדֵי הַיִּרְאָה, בִּבְחִינַת (תְּהִלִּים מ''ח) ''רְעָדָה אֲחָזָתַם שָׁם חִיל כַּיּוֹלֵדָה'' וְאַחַר שֶׁנּוֹלַד, אֲזַי מַגְדִּילִין אוֹתָהּ עַל יְדֵי הָאַהֲבָה, בִּבְחִינַת (בְּרֵאשִׁית ב) : ''אֵלֶּה תוֹלְדוֹת הַשָּׁמַיִם וְהָאָרֶץ בְּהִבָּרְאָם'' הַיְנוּ בְּהִבָּרְאָם, שֶׁהוּא לְאַחַר הַבְּרִיאָה וְהַהוֹלָדָה אֲזַי מְגַדְּלִין אוֹתָהּ עַל יְדֵי בְּחִינַת אַבְרָהָם, שֶׁהוּא בְּחִינַת אַהֲבָה, בְּחִינַת יַד יָמִין בְּהִבָּרְאָם בְּאַבְרָהָם כַּמּוּבָא (בְּרֵאשִׁית רַבָּה פָּרָשָׁה י''ב), הַיְנוּ כַּנַּ''ל וְזֶה בְּחִינַת (דִּבְרֵי הַיָּמִים א כ''ט) : ''וְאַתָּה מוֹשֵׁל בַּכּל'' הַיְנוּ בְּחִינַת הַמֶּמְשָׁלָה וְהַמַּלְכוּת, בְּחִינַת מֶלֶך הַכָּבוֹד הַנַּ''ל, שֶׁשָּׁם מְלֻבָּשׁ הַנֶּפֶשׁ וּבְיָדְך כּחַ וּגְבוּרָה, וּבְיָדְך לְגַדֵּל וּלְחַזֵּק לַכּל הַיְנוּ בְּחִינַת שְׁתֵּי הַיָּדַיִם כַּנַּ''ל וּבְיָדְך כּחַ וּגְבוּרָה, זֶה בְּחִינַת יָד הַחֲזָקָה וּבְיָדְך לְגַדֵּל וּלְחַזֵּק, זֶה בְּחִינַת יָד הַגְּדוֹלָה שֶׁעַל יְדֵי בְּחִינַת שְׁתֵּי הַיָּדַיִם אֵלּוּ, מוֹלִידִין וּמְגַדְּלִין הַנֶּפֶשׁ הַמְּלֻבֶּשֶׁת בְּהַכָּבוֹד כַּנַּ''ל וְזֶה בְּחִינַת הַצְּדָקָה שֶׁנּוֹתְנִין אֵצֶל וְאַתָּה מוֹשֵׁל בַּכּל (כְּמוֹ שֶׁמּוּבָא בַּכַּוָּנוֹת) כִּי עַל יְדֵי הַצְּדָקָה, מוֹצִיאִין וּמַעֲלִין אֶת הַכָּבוֹד וְהַמֶּמְשָׁלָה כַּנַּ''ל וְזֶה בְּחִינַת (אִיּוֹב כ''ט) : ''כְּבוֹדִי חָדָשׁ עִמָּדִי וְקַשְׁתִּי בְּיָדִי תַחֲלִיף'' הַיְנוּ, כְּשֶׁמַּגִּיעַ כָּבוֹד חָדָשׁ אֶל הָאָדָם, אֲזַי צָרִיך לְהַחֲלִיף וּלְהַעֲבִיר הַקִּשּׁוּי, עַל יְדֵי בְּחִינַת יָדַיִם הַנַּ''ל וְזֶהוּ: ''וְקַשְׁתִּי בְּיָדִי תַחֲלִיף'' שֶׁעַל יְדֵי הַיָּדַיִם, חוֹלֶפֶת וְעוֹבֶרֶת הַקִּשּׁוּי לֵילֵד כַּנַּ''ל וְזֶה בְּחִינַת חִלּוּף שֵׁם אקי''ק שֶׁהוּא שֵׁם בוכ''ו, שֶׁהוּא בְּגִימַטְרִיָּא יָדְך, שֶׁעַל יָדוֹ הַהוֹלָדָה כַּיָּדוּעַ וְעַיֵּן בַּכַּוָּנוֹת שֶׁל ''וְאַתָּה מוֹשֵׁל בַּכּל'' ח. וְלִפְעָמִים יֵשׁ עֲיֵפוּת אֶל הַנֶּפֶשׁ עַל יְדֵי שֶׁנִּתְרַחֲקָה מֵאִמָּהּ, דְּהַיְנוּ הַכָּבוֹד כַּנַּ''ל וְצָרִיך לְהַחֲיוֹתָהּ וּלְהַבְרִיאָהּ, עַל יְדֵי מַיִם קָרִים, בִּבְחִינַת (מִשְׁלֵי כ''ה) : ''מַיִם קָרִים עַל נֶפֶשׁ עֲיֵפָה'' הַיְנוּ כְּשֶׁמִּתְפַּלְּלִין בְּלא לֵב עַל יְדֵי זֶה נִתְרַחֵק הַנֶּפֶשׁ מִן הַכָּבוֹד בִּבְחִינַת (יְשַׁעְיָה כ''ט) : ''בִּשְׂפָתָיו כִּבְּדוּנִי וְלִבּוֹ רִחַק'' וְכוּ כִּי כַּוָּנַת הַלֵּב זֶה בְּחִינַת הַנֶּפֶשׁ, כְּמוֹ שֶׁכָּתוּב (תְּהִלִּים כ''ה) : ''אֵלֶיך ה נַפְשִׁי אֶשָּׂא'' וּפֵרוּשׁ רַשִׁ''י: לִבִּי אֲכַוֵּן אֲבָל כְּשֶׁהַלֵּב רָחוֹק מִדִּבּוּרֵי הַתְּפִלָּה אֲזַי הוּא בְּחִינַת הִתְרַחֲקוּת הַנֶּפֶשׁ שֶׁהוּא בְּחִינַת הַלֵּב, מִן הַכָּבוֹד בִּבְחִינַת: ''בִּשְׂפָתָיו כִּבְּדוּנִי וְלִבּוֹ רִחַק'' וַאֲזַי יֵשׁ עֲיֵפוּת אֶל הַנֶּפֶשׁ וְצָרִיך לְהַבְרִיאָהּ עַל יְדֵי מַיִם קָרִים כַּנַּ''ל. וּמַיִם קָרִים, מְקַבְּלִין עַל יְדֵי בְּחִינַת רְעָמִים וּרְעָמִים נַעֲשִׂין, עַל יְדֵי מַה שֶּׁנּוֹתְנִין כָּבוֹד לְזָקֵן שֶׁשָּׁכַח תַּלְמוּדוֹ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ח:) הִזָּהֲרוּ בְּזָקֵן שֶׁשָּׁכַח תַּלְמוּדוֹ, שֶׁצָּרִיך לִזָּהֵר וּלְכַבְּדוֹ וְעַל יְדֵי זֶה נַעֲשִׂין רְעָמִים וּמִשָּׁם בָּאִים מַיִם קָרִים לְהַחֲיוֹת הַנֶּפֶשׁ כַּנַּ''ל. כִּי הָרְעָמִים נַעֲשִׂין, עַל יְדֵי שֶׁיּוֹצְאִין אֵדִים וְקִיטוֹרִים חַמִּים, וּבָאִים בְּתוֹך הֶעָנָן, וְנִתְלַהֲבִים שָׁם וְעַל יְדֵי זֶה נִקְרָע הֶעָנָן וּמִזֶּה נִשְׁמָע קוֹל הָרַעַם וּפְעֻלּוֹת הָרְעָמִים שֶׁעַל יְדֵי זֶה נִתְחַלְּקִין הַמַּיִם שֶׁל כָּל מָקוֹם וּמָקוֹם, כְּפִי הַצָּרִיך לְהַשְׁקוֹתוֹ, בְּמִדָּה וּבְמִשְׁקָל כְּפִי הָרָאוּי לְפִי הַמָּקוֹם בִּבְחִינַת (תְּהִלִּים ק''ד) : ''מִקּוֹל רַעַמְך יֵחָפֵזוּן יַעֲלוּ הָרִים יֵרְדוּ בְקָעוֹת אֶל מְקוֹם זֶה יָסַדְתָּ לָהֶם'' כְּמוֹ כֵן, כְּשֶׁנּוֹתְנִין כָּבוֹד לְזָקֵן שֶׁשָּׁכַח תַּלְמוּדוֹ וְהַשִּׁכְחָה הוּא בְּחִינַת עֲנָנִין דִּמְכַסְּיָן עַל עֵינִין וּכְשֶׁנּוֹתְנִין לוֹ כָּבוֹד וְהַכָּבוֹד הוּא בְּחִינַת אֵשׁ, בִּבְחִינַת (שְׁמוֹת כ''ד) : ''וּכְבוֹד ה כְּאֵשׁ אכֶלֶת'' וְהוּא בָּא בְּתוֹך הֶעָנָן, בִּבְחִינַת (שָׁם ט''ז) : ''וּכְבוֹד ה נִרְאָה בֶּעָנָן'' הַיְנוּ בְּתוֹך בְּחִינַת הָעֲנָנִין דִּמְכַסְּיָן עַל עֵינִין וַאֲזַי נִקְרָע הֶעָנָן, וּמִזֶּה נַעֲשִׂין בְּחִינַת רְעָמִים (תְּהִלִּים כ''ט) ''אֵל הַכָּבוֹד הִרְעִים ה עַל מַיִם רַבִּים'' שֶׁעַל יְדֵי הַכָּבוֹד נַעֲשִׂין רְעָמִים כַּנַּ''ל וַאֲזַי יוֹצְאִין מַיִם רַבִּים, דְּהַיְנוּ שֶׁנִּתְגַּלֶּה דַּעַת הַזָּקֵן עַל יְדֵי שֶׁנִּקְרָע הֶעָנָן הַמְכַסֶּה עַל הָעֵינִין כַּנַּ''ל בִּבְחִינַת (יְשַׁעְיָה י''א) : ''כִּי מָלְאָה הָאָרֶץ דֵּעָה וְכוּ כַּמַּיִם לַיָּם מְכַסִּים'' וְזֶהוּ בְּחִינַת מַיִם רַבִּים הַנַּ''ל וְהֵם בְּחִינַת מַיִם קָרִים, שֶׁעַל יָדָן מְחַיִּין וּמַבְרִיאִים אֶת הַנֶּפֶשׁ כַּנַּ''ל. וְעַל יְדֵי אֵלּוּ הָרְעָמִים נִתְחַלְּקִין מֵימֵי הַדַּעַת לְכָל אֶחָד וְאֶחָד כָּרָאוּי לוֹ לְפִי מַה שֶּׁצָּרִיך לְקַבֵּל מַיִם קָרִים, לְהַחֲיוֹת אֶת נַפְשׁוֹ וְזֶה הַחִלּוּק שֶׁבֵּין הַלּוֹמֵד מִן הַסֵּפֶר, לְשׁוֹמֵעַ מִפִּי צַדִּיקֵי אֱמֶת כִּי כְּשֶׁלּוֹמֵד מִן הַסֵּפֶר, אֵינוֹ יוֹדֵעַ הַשִּׁעוּר שֶׁצָּרִיך לִלְמד לְהַחֲיוֹת נַפְשׁוֹ אֲבָל כְּשֶׁשּׁוֹמֵעַ מִפִּי הַצַּדִּיק, אֲזַי מַשְׁפִּיעַ לוֹ בְּחִינַת מַיִם קָרִים לְפִי הָרָאוּי לוֹ לְפִי מַדְרֵגָתוֹ, עַל יְדֵי בְּחִינַת הָרְעָמִים כַּנַּ''ל. וְאֵלּוּ הַמַּיִם קָרִים מְחַיִּין וּמְתַקְּנִין אֶת הַנֶּפֶשׁ שֶׁהָיְתָה עֲיֵפָה עַל יְדֵי שֶׁנִּתְרַחֲקָה מִן הַכָּבוֹד עַל יְדֵי שֶׁהִתְפַּלֵּל בְּלא כַּוָּנַת הַלֵּב כַּנַּ''ל כִּי הִסְתַּלְּקוּת הַחָכְמָה מִן הַזְּקֵנִים, הַיְנוּ מִבְּחִינַת זָקֵן שֶׁשָּׁכַח תַּלְמוּדוֹ הַנַּ''ל זֶה נַעֲשֶׂה עַל יְדֵי מַה שֶּׁמִּתְפַּלְּלִין בְּלא לֵב וּכְמוֹ שֶׁכָּתוּב (שָׁם בִּישַׁעְיָה כ''ט) : ''בִּשְׂפָתָיו כִּבְּדוּנִי וְלִבּוֹ רִחַק מִמֶּנִּי, לָכֵן הִנְנִי יוֹסִיף לְהַפְלִיא אֶת הָעָם הַזֶּה הַפְלֵא וָפֶלֶא, וְאָבְדָה חָכְמַת חֲכָמָיו וּבִינַת נְבנָיו תִּסְתַּתָּר'' וְעַל כֵּן עַל יְדֵי שֶׁנּוֹתְנִין כָּבוֹד לְזָקֵן שֶׁשָּׁכַח תַּלְמוּדוֹ שֶׁעַל יְדֵי זֶה חוֹזֵר וְנִתְגַּלֶּה חָכְמָתוֹ כַּנַּ''ל, עַל יְדֵי בְּחִינַת הָרְעָמִים כַּנַּ''ל נִמְצָא שֶׁבָּזֶה בְּעַצְמוֹ מְתַקֵּן הַפְּגָם שֶׁגָּרַם עַל יְדֵי שֶׁהִתְפַּלֵּל בְּלִי כַּוָּנַת הַלֵּב דְּהַיְנוּ שֶׁגָּרַם הִסְתַּלְּקוּת הַחָכְמָה מִן הַזְּקֵנִים כַּנַּ''ל כִּי עַכְשָׁו עַל יְדֵי הַכָּבוֹד שֶׁנּוֹתֵן לָהֶם, חוֹזֵר וְנִתְגַּלֶּה חָכְמָתָם כַּנַּ''ל וְעַל כֵּן, אֲזַי עַל יְדֵי זֶה בְּעַצְמוֹ, יוֹצְאִין מַיִם קָרִים וּמְחַיֶּה אֶת נַפְשׁוֹ, שֶׁהָיְתָה עֲיֵפָה עַל יְדֵי פְּגַם הַתְּפִלָּה כַּנַּ''ל וְזֶה בְּחִינַת (אִיּוֹב ל''ז) : ''יַרְעֵם אֵל בְּקוֹלוֹ נִפְלָאוֹת'' הַיְנוּ שֶׁקּוֹל הָרְעָמִים מְתַקְּנִין אֶת בְּחִינַת הַנִּפְלָאוֹת שֶׁהוּא בְּחִינַת הִסְתַּלְּקוּת הַחָכְמָה מִן הַזְּקֵנִים כְּמוֹ שֶׁכָּתוּב: ''הִנְנִי יוֹסִיף לְהַפְלִיא הַפְלֵא וָפֶלֶא וְאָבְדָה חָכְמַת חֲכָמָיו'' וְכוּ וְעַל יְדֵי הָרְעָמִים נִתְתַּקְּנִין, וְחוֹזֵר וְנִתְגַּלֶּה חָכְמָתָם כַּנַּ''ל. וַאֲזַי, כְּשֶׁמְּחַיִּין הַנֶּפֶשׁ עַל יְדֵי מַיִם קָרִים הַנַּ''ל, מְחַיִּין גַּם אֶת הָעֲצָמוֹת כִּי פְּגַם הַנֶּפֶשׁ הוּא פְּגַם הָעֲצָמוֹת, כְּמוֹ שֶׁכָּתוּב (תְּהִלִּים ו) : ''כִּי נִבְהֲלוּ עֲצָמָי וְנַפְשִׁי נִבְהֲלָה מְאד'' כִּי עַל יְדֵי שֶׁאֵין מִתְפַּלְּלִין בְּכַוָּנַת הַלֵּב שֶׁעַל יְדֵי זֶה הוּא עֲיֵפוּת הַנֶּפֶשׁ עַל יְדֵי זֶה הוּא פְּגַם הָעֲצָמוֹת כִּי צָרִיך לְהִתְפַּלֵּל לְהַרְגִּישׁ דִּבּוּרֵי הַתְּפִלָּה בְּכָל עַצְמוֹתָיו (שָׁם ל''ה) : ''כָּל עַצְמוֹתַי תּאמַרְנָה'' וְעַל יְדֵי הַמַּיִם קָרִים, שֶׁעַל יְדֵי זֶה מְחַיֶּה הַנֶּפֶשׁ עַל יְדֵי זֶה מְחַיֶּה הָעֲצָמוֹת, בִּבְחִינַת (אִיּוֹב כ''א) : ''וּמחַ עַצְמוֹתָיו יְשֻׁקֶּה'' (מִשְׁלֵי כ''ה) : ''מַיִם קָרִים עַל נֶפֶשׁ עֲיֵפָה, וּשְׁמוּעָה טוֹבָה מֵאֶרֶץ מֶרְחָק'' שְׁמוּעָה טוֹבָה זֶה בְּחִינַת קוֹל הָרְעָמִים שֶׁמַּשְׁמִיעִין עַצְמָן בְּטוֹב שֶׁהֵם מְתַקְּנִין הִתְרַחֲקוּת הַנֶּפֶשׁ מִן הַכָּבוֹד וְזֶה בְּחִינַת שְׁמוּעָה טוֹבָה מֵאֶרֶץ מֶרְחָק שֶׁזֶּהוּ בְּחִינַת מַיִם קָרִים עַל נֶפֶשׁ עֲיֵפָה שֶׁהֵם בָּאִים מִן הָרְעָמִים, שֶׁהֵם בְּחִינַת שְׁמוּעָה טוֹבָה כַּנַּ''ל וְזֶה בְּחִינַת (שָׁם ט''ו) : ''שְׁמוּעָה טוֹבָה תְּדַשֶּׁן עָצֶם'' שֶׁעַל יְדֵי בְּחִינַת שְׁמוּעָה טוֹבָה, שֶׁהִיא בְּחִינַת רְעָמִים שֶׁמִּשָּׁם בְּחִינַת מַיִם קָרִים, שֶׁהֵם מְחַיִּין וּמַבְרִיאִין הַנֶּפֶשׁ כַּנַּ''ל עַל יְדֵי זֶה נִתְתַּקְּנִין וְנִתְדַּשְּׁנִין הָעֲצָמוֹת בִּבְחִינַת וּמחַ עַצְמוֹתָיו יְשֻׁקֶּה כַּנַּ''ל וְזֶה תְּדַשֶּׁן עָצֶם כַּנַּ''ל כִּי תִּקּוּן הַנֶּפֶשׁ הוּא תִּקּוּן הָעֲצָמוֹת כַּנַּ''ל [מִן תֵּבַת וַאֲזַי כְּשֶׁמְּחַיִּין הַנֶּפֶשׁ עַד כָּאן, לא נִכְתַּב כָּרָאוּי] וְזֶה בְּחִינַת (בַּמִּדְבָּר כ''ח) ''וּבְיוֹם הַבִּכּוּרִים'' בְּחִינַת הֻלֶּדֶת הַנֶּפֶשׁ בְּלִי קִשּׁוּי לֵילֵד, בְּחִינַת (יִרְמְיָה ד) : ''צָרָה כְּמַבְכִּירָה'' שֶׁהוּא בְּחִינַת קִשּׁוּי לֵילֵד וְגַם הוּא בְּחִינַת גִּדּוּל הַנֶּפֶשׁ בְּחִינַת (זְכַרְיָה י''ב) : ''כְּהָמִיר עַל הַבְּכוֹר'', שֶׁהוּא צַעַר הַגִּדּוּל מִקְרָא קדֶשׁ, זֶה בְּחִינַת שֶׁהַכָּבוֹד שֶׁהוּא בְּחִינַת קדֶשׁ כְּמוֹ שֶׁכָּתוּב (שְׁמוֹת כ''ט) : ''וְנִקְדַּשׁ בִּכְבוֹדִי'' קוֹרֵא אֶת הָרַגְלִין בִּבְחִינַת צֶדֶק יִקְרָאֵהוּ לְרַגְלוֹ כַּנַּ''ל וְהַשְּׁאָר לא בֵּאֵר.


~ סח - כָּל הַנְּפָשׁוֹת תְּאֵבִים וּמִתְאַוִּים לְמָמוֹן

כָּל הַנְּפָשׁוֹת תְּאֵבִים וּמִתְאַוִּים לְמָמוֹן וְלא לְמָמוֹן בִּלְבַד מִתְאַוִּים וְאוֹהֲבִים אוֹתוֹ אֶלָּא אֲפִלּוּ לְהָאָדָם שֶׁיֵּשׁ לוֹ הַמָּמוֹן דֶּרֶך בְּנֵי אָדָם לִמְשׁך אֵלָיו וְלֶאֱהב אוֹתוֹ מֵחֲמַת שֶׁיֵּשׁ לוֹ מָמוֹן כְּמוֹ שֶׁאָנוּ רוֹאִין בְּחוּשׁ, וּכְמוֹ שֶׁכָּתוּב (מִשְׁלֵי י''ד) : ''וְאוֹהֲבֵי עָשִׁיר רַבִּים'' וְזֶה מֵחֲמַת שֶׁהַנֶּפֶשׁ בָּאָה מִמָּקוֹם עֶלְיוֹן שֶׁהַמָּמוֹן בָּא וּמִשְׁתַּלְשֵׁל וּמִתְהַוֶּה מִשָּׁם כִּי בְּוַדַּאי הַתְחָלַת הַמָּקוֹם שֶׁמִּשְׁתַּלְשֵׁל מִשָּׁם הַמָּמוֹן הוּא בְּוַדַּאי בְּחִינַת קְדֻשָּׁה וְשֶׁפַע קדֶשׁ וְאַחַר כָּך נִתְגַּשָּׁם לְמַטָּה, כְּדֶרֶך הַהִשְׁתַּלְשְׁלוּת, וְנִתְהַוֶּה מָמוֹן וְעַל כֵּן הַנֶּפֶשׁ תְּאֵבָה לְמָמוֹן מֵחֲמַת שֶׁהַנֶּפֶשׁ בָּאָה מִמָּקוֹם שֶׁהַמָּמוֹן בָּא מִשָּׁם אַך צָרִיך לִבְלִי לְהִתְאַוּוֹת לְהַמָּמוֹן כַּמְבאָר כְּבָר כַּמָּה פְּעָמִים גּדֶל גְּנוּת תַּאֲוַת מָמוֹן רַק לְהִתְאַוּוֹת וְלֶאֱהב הַמָּקוֹם שֶׁהַמָּמוֹן בָּא וּמִשְׁתַּלְשֵׁל מִשָּׁם כַּנַּ''ל וּבִבְחִינָה זוֹ, רַבִּי מְכַבֵּד עֲשִׁירִים כְּמוֹ שֶׁאָמְרוּ רַבּוֹתֵינוּ זַ''ל (עֵרוּבִין פ''ו) מֵחֲמַת שֶׁיֵּשׁ לָהֶם מָמוֹן שֶׁהוּא בָּא מִמָּקוֹם גָּבוֹהַּ כַּנַּ''ל וְדַע, שֶׁרָאוּי שֶׁכָּל יִשְׂרָאֵל יִהְיוּ לָהֶם מָמוֹן אַך יֵשׁ מִדָּה אַחַת שֶׁמַּפְסֶדֶת וּמְאַבֶּדֶת מֵהֶם הַמָּמוֹן וְהִיא מִדָּה רָעָה מְגֻנָּה, שֶׁקָּשֶׁה מְאד לְהִנָּצֵל מִמֶּנָּה וַאֲפִלּוּ אִם יִרְצֶה אֶחָד לְהִנָּצֵל מִמֶּנָּה וּבִפְרָט בִּשְׁבִיל תַּאֲוַת הַמָּמוֹן כְּדֵי שֶׁלּא תַּפְסִיד לוֹ אֶת הַמָּמוֹן עִם כָּל זֶה הַמִּדָּה רָעָה הַזּאת מִתְגַּבֶּרֶת עָלָיו בְּיַלְדוּתוֹ וּבְקַטְנוּתוֹ וְעַל יְדֵי זֶה מַפְסֶדֶת מִמֶּנּוּ הַמָּמוֹן שֶׁהָיָה רָאוּי שֶׁיִּהְיֶה לוֹ וְהַמִּדָּה רָעָה הַהִיא הוּא מִדַּת הַכַּעַס שֶׁעַל יְדֵי זֶה מַפְסִיד וּמְאַבֵּד הַמָּמוֹן הָרָאוּי לוֹ כִּי בִּבְחִינַת שׁרֶשׁ הַהִשְׁתַּלְשְׁלוּת שֶׁמִּשְׁתַּלְשֵׁל הַמָּמוֹן מִמָּקוֹם שֶׁמִּשְׁתַּלְשֵׁל מִשָּׁם הוּא בְּחִינָה אַחַת עִם הַכַּעַס מַמָּשׁ וְעַל כֵּן הַבַּעַל דָּבָר כְּשֶׁרוֹאֶה שֶׁמִּשְׁתַּלְשֵׁל וְיוֹרֵד שֶׁפַע לָאָדָם שֶׁיִּהְיֶה לוֹ מָמוֹן אֲזַי יוֹרֵד וּמַזְמִין לוֹ כַּעַס וְעוֹשֶׂה לוֹ מִבְּחִינַת הַהַשְׁפָּעָה וְהִשְׁתַּלְשְׁלוּת שֶׁיּוֹרֵד אֵלָיו שֶׁיִּהְיֶה לוֹ מָמוֹן עוֹשֶׂה לוֹ מִמֶּנּוּ כַּעַס כִּי הַכַּעַס הוּא מַמָּשׁ בְּחִינָה אַחַת וְעִנְיָן אֶחָד עִם הַמָּמוֹן, בִּמְקוֹם שׁרֶשׁ הַהִשְׁתַּלְשְׁלוּת וְאֵין בֵּינֵיהֶם שׁוּם הֶפְרֵשׁ כִּי שְׁנֵיהֶם יוֹרְדִים מִגְּבוּרוֹת וְנִמְשָׁכִין מִמָּקוֹם אֶחָד מַמָּשׁ בִּבְחִינַת (אִיּוֹב ל''ז) ''מִצָּפוֹן זָהָב יֶאֱתֶה'' וּכְתִיב (יִרְמְיָה א) : ''מִצָּפוֹן תִּפָּתַח הָרָעָה'' הַיְנוּ בְּחִינַת כַּעַס, כְּמוֹ שֶׁכָּתוּב (קהֶלֶת י''א) : ''וְהָסֵר כַּעַס מִלִּבֶּך וְהַעֲבֵר רָעָה מִבְּשָׂרֶך''. כִּי הַמָּמוֹן וְהָעֲשִׁירוּת הִיא בְּחִינַת חוֹמָה כְּמוֹ שֶׁכָּתוּב (מִשְׁלֵי י''ח) : ''הוֹן עָשִׁיר קִרְיַת עֻזּוֹ וּכְחוֹמָה נִשְׂגָּבָה'' וְכוּ (שָׁם כ''ה) : ''עִיר פְּרוּצָה אֵין חוֹמָה אִישׁ אֲשֶׁר אֵין מַעְצָר לְרוּחוֹ'' וְהַבַּעַל דָּבָר כְּשֶׁרוֹאֶה שֶׁיּוֹרֵד לָאָדָם הִשְׁתַּלְשְׁלוּת שֶׁפַע שֶׁל מָמוֹן שֶׁהוּא בְּחִינַת חוֹמָה כַּנַּ''ל אֲזַי הוּא עוֹשֶׂה לוֹ מִזֶּה הַהִשְׁתַּלְשְׁלוּת, כַּעַס שֶׁמַּזְמִין לוֹ דָּבָר לִכְעס וְנִתְקַלְקֵל בְּחִינַת הַחוֹמָה, עַל יְדֵי הַכַּעַס כַּנַּ''ל כִּי הַכַּעַס וְהַמָּמוֹן הֵם בְּחִינָה אַחַת, בְּשׁרֶשׁ הַהִשְׁתַּלְשְׁלוּת כַּנַּ''ל וְעַל כֵּן בְּקַל מְהַפֵּך לוֹ הַהִשְׁתַּלְשְׁלוּת שֶׁפַע שֶׁל מָמוֹן, שֶׁהוּא בְּחִינַת חוֹמָה לְכַעַס שֶׁהוּא הֶפֶך הַחוֹמָה וְעוֹשֶׂה לוֹ מֵחוֹמָה חֵמָה, שֶׁמְּהַפֵּך הַמָּמוֹן לְכַעַס כַּנַּ''ל כִּי תְּחִלַּת שׁרֶשׁ הִשְׁתַּלְשְׁלוּת הַמָּמוֹן הוּא מָקוֹם שֶׁהַנֶּפֶשׁ בָּאָה מִשָּׁם בִּבְחִינַת (דְּבָרִים כ''ד) : ''וְאֵלָיו הוּא נוֹשֵׂא אֶת נַפְשׁוֹ'' הַנֶּאֱמַר עַל מָמוֹן שֶׁל שְׂכִיר יוֹם וּכְמוֹ שֶׁכָּתוּב (אֵיכָה ה) ''בְּנַפְשֵׁנוּ נָבִיא לַחְמֵנוּ'' וְעַל כֵּן הַנֶּפֶשׁ מִתְאַוָּה וְתָאֵב לוֹ כַּנַּ''ל וְעַל יְדֵי כַּעַס, מְאַבֵּד נַפְשׁוֹ, בִּבְחִינַת (אִיּוֹב י''ח) : ''טוֹרֵף נַפְשׁוֹ בְּאַפּוֹ'', כַּמּוּבָא בַּזּהַר (תְּצַוֶּה דַּף קפ''ב) וְדַע, שֶׁאֲפִלּוּ אִם כְּבָר הִגִּיעַ לוֹ הַשֶּׁפַע, וְנִתְהַוֶּה מִמֶּנָּה מָמוֹן וּכְבָר יֵשׁ לוֹ הַמָּמוֹן, שֶׁהוּא בְּחִינַת חוֹמָה כַּנַּ''ל עַל כָּל זֶה, לִפְעָמִים הַבַּעַל דָּבָר מְגָרֶה אוֹתוֹ בְּכַעַס גָּדוֹל כָּל כָּך עַד שֶׁמַּפְסִיד וּמְאַבֵּד מִמֶּנּוּ, אֲפִלּוּ הַמָּמוֹן שֶׁיֵּשׁ לוֹ כְּבָר אַף שֶׁהָיָה רָאוּי שֶׁלּא יוּכַל אָז לְהַפְסִיד לוֹ הַמָּמוֹן עַל יְדֵי הַכַּעַס מֵאַחַר שֶׁכְּבָר נִתְהַוָּה מֵהִשְׁתַּלְשְׁלוּת הַשֶּׁפַע מָמוֹן וְשׁוּב אִי אֶפְשָׁר לְהִתְהַפֵּך לְכַעַס וְאַדְּרַבָּא הַמָּמוֹן שֶׁיֵּשׁ לוֹ, שֶׁהוּא בְּחִינַת חוֹמָה רָאוּי שֶׁיָּגֵן עָלָיו שֶׁלּא יוּכַל לְהַפְסִיד לוֹ וּלְהַזְמִין לוֹ כַּעַס שֶׁהוּא הֶפֶך בְּחִינַת חוֹמָה עַל כָּל זֶה, יֵשׁ כּחַ בְּיַד הַבַּעַל דָּבָר לְהִתְגַּבֵּר עַל הָאָדָם בְּכַעַס גָּדוֹל כָּל כָּך שֶׁיַּפְסִיד מִמֶּנּוּ אֲפִלּוּ הַמָּמוֹן שֶׁיֵּשׁ לוֹ כְּבָר כִּי כְּשֶׁהַמָּמוֹן יוֹרֵד לָאָדָם הוּא בִּבְחִינַת (תְּהִלִּים קי''א) : טֶרֶף נָתַן לִירֵאָיו וְהוּא מְהַפְּכוֹ לְכַעַס וְנַעֲשֶׂה מִזֶּה טוֹרֵף נַפְשׁוֹ בְּאַפּוֹ כַּנַּ''ל ה יִשְׁמְרֵנוּ וְיַצִּילֵנוּ מִמִּדָּה הַמְגֻנָּה הַזּאת אָמֵן כֵּן יְהִי רָצוֹן


~ סט - הַגּוֹזֵל אֶת חֲבֵרוֹ מָמוֹן, בָּזֶה הוּא גּוֹזֵל מִמֶּנּוּ בָּנִים

דַּע, שֶׁהַגּוֹזֵל אֶת חֲבֵרוֹ מָמוֹן, בָּזֶה הוּא גּוֹזֵל מִמֶּנּוּ בָּנִים הַיְנוּ שֶׁהַגַּזְלָן נוֹטֵל מֵהַנִּגְזָל בָּנִים כִּי עִקַּר הַמָּמוֹן שֶׁל הָאָדָם, בָּא לוֹ עַל יְדֵי בַּת זוּגוֹ (עיין זוהר תזריע נב) כִּי עַל יְדֵי אוֹר נַפְשָׁהּ, מִזֶּה בָּא לוֹ הַמָּמוֹן הַיְנוּ עַל יְדֵי שֶׁמִּתְנוֹצֵץ וּמִתְפַּשֵּׁט אוֹרוֹת מֵאוֹר נַפְשָׁהּ אֵלּוּ הָאוֹרוֹת הֵם בְּחִינַת הַמָּמוֹן כִּי הַמָּמוֹן הוּא מִמְּקוֹם הַנֶּפֶשׁ, כַּמְבאָר בְּמָקוֹם אַחֵר (לעיל בסי נ''ט, ס''ח, ובלקו''ת סי מ''ו) וְנֶפֶשׁ הִיא בְּחִינַת נְקֵבָה כַּיָּדוּעַ בְּכִתְבֵי הָאֲרִ''י כִּי הִיא הַבְּחִינָה הָאַחֲרוֹנָה מִן נֶפֶשׁ רוּחַ נְשָׁמָה וְכֵן כְּלַל נֶפֶשׁ רוּחַ וּנְשָׁמָה שֶׁלָּהּ, הוּא בְּחִינַת נֶפֶשׁ נֶגְדּוֹ כִּי כְּלַל הַמַּדְרֵגָה הַתַּחְתּוֹנָה הִיא בְּחִינוֹת נֶפֶשׁ, בְּחִינַת נְקֵבָה, נֶגֶד מַדְרֵגָה שֶׁלְּמַעְלָה הֵימֶנָּה עַל כֵּן, עַל יְדֵי בְּחִינַת הַנְּקֵבָה בַּת זוּגוֹ, שֶׁהִיא בְּחִינַת הַנֶּפֶשׁ אֶצְלוֹ עַל יָדָהּ בָּא לוֹ הַמָּמוֹן כִּי עִקַּר הַמָּמוֹן תָּלוּי בָּהּ, כַּמְבאָר בְּמָקוֹם אַחֵר כִּי הִיא בְּחִינַת רַגְלִין כְּמוֹ שֶׁכָּתוּב בַּזּהַר (וַיֵּרָא קי''ב:) : ''רַגְלֵי חֲסִידָיו יִשְׁמר'' דָּא אִתְּתָא (דְּבָרִים י''א) : ''וְאֶת כָּל הַיְקוּם אֲשֶׁר בְּרַגְלֵיהֶם'', זֶה מָמוֹנוֹ שֶׁל אָדָם שֶׁמַּעֲמִידוֹ עַל רַגְלָיו (פְּסָחִים קי''ט) כִּי עִקַּר הַמָּמוֹן בָּא מִבְּחִינַת נֶפֶשׁ, בְּחִינַת נְקֵבָה, בְּחִינַת רַגְלִין (יְבָמוֹת ס''ב:) הַשָּׁרוּי בְּלא אִשָּׁה שָׁרוּי בְּלא חוֹמָה, הַיְנוּ בְּלא מָמוֹן כִּי חוֹמָה הִיא בְּחִינַת הַמָּמוֹן, כְּמוֹ שֶׁכָּתוּב (מִשְׁלֵי י''ח) : ''הוֹן עָשִׁיר קִרְיַת עֻזּוֹ וּכְחוֹמָה נִשְׂגָּבָה'' וְכוּ וְעַל כֵּן אָמְרוּ רַבּוֹתֵינוּ, זִכְרוֹנָם לִבְרָכָה (בָּבָא מְצִיעָא נ''ט) : אוֹקִירוּ לִנְשַׁיְכוּ כִּי הֵיכֵי דְּתִתְעַתְרוּ (עיין תיקונא שבעין קכו). וְכָל אָדָם וְאָדָם כַּאֲשֶׁר הוּא בָּא לָעוֹלָם הוּא בָּא עִם בַּת זוּגוֹ הַמְיֻחֶדֶת לוֹ וְעִם סְכוּם מָמוֹן הַקָּצוּב לוֹ, שֶׁיִּהְיֶה לוֹ בְּזֶה הָעוֹלָם וְכַמָּה פֵּרוֹת, הַיְנוּ בָּנִים שֶׁיִּהְיוּ לוֹ בְּזֶה הָעוֹלָם וְהֵם בְּחִינַת אִילָן וַעֲנָפִים וּפֵרוֹת הַיְנוּ, שֶׁאוֹר נַפְשָׁהּ הוּא בְּחִינַת עִקַּר הָאִילָן שֶׁמִּמֶּנּוּ יוֹצְאִים וּמִתְפַּשְּׁטִים עֲנָפִים הַיְנוּ הִתְנוֹצְצוּת וְהִתְפַּשְׁטוּת אוֹרָהּ הַיְנוּ בְּחִינַת הַמָּמוֹן כַּנַּ''ל, הוּא בְּחִינַת עֲנָפִים שֶׁל הָאִילָן וְעַל הָעֲנָפִים אֵלּוּ גְּדֵלִים הַפֵּרוֹת, הַיְנוּ הַבָּנִים נִמְצָא כְּשֶׁאֶחָד גּוֹזֵל מֵחֲבֵרוֹ מָמוֹן הוּא גּוֹזֵל וְנוֹטֵל מִמֶּנּוּ עֲנָפִים שֶׁל הָאִילָן שֶׁלּוֹ הַיְנוּ הִתְנוֹצְצוּת אוֹר נַפְשָׁהּ, שֶׁמִּשָּׁם הַמָּמוֹן כַּנַּ''ל עַל כֵּן, עַל יְדֵי זֶה הוּא גּוֹזֵל וְנוֹטֵל מִמֶּנּוּ נֶפֶשׁ בָּנָיו וּבְנוֹתָיו שֶׁהֵם תְּלוּיִים וּגְדֵלִים וְיוֹנְקִים מֵאוֹר הֶעָנָף הַזֶּה כִּי הֵם הֵם הַפֵּרוֹת הַגְּדֵלִים עַל הָעֲנָפִים אֵלּוּ וּכְשֶׁנּוֹטֵל הֶעָנָף נוֹטֵל הַפֵּרוֹת וְזֶה שֶׁכָּתוּב (אֶסְתֵּר ה) : ''וַיְסַפֵּר לָהֶם הָמָן אֶת כְּבוֹד עָשְׁרוֹ, וְרב בָּנָיו'' כִּי זֶה תָּלוּי בָּזֶה וּכְמוֹ שֶׁכָּתוּב (אִיּוֹב כ''א) : ''עָתְקוּ גַּם גָּבְרוּ חָיִל, זַרְעָם נָכוֹן לִפְנֵיהֶם וְצֶאֱצָאֵיהֶם לְעֵינֵיהֶם'' עָתְקוּ גַּם גָּבְרוּ חָיִל זֶה עֲשִׁירוּת עַל יְדֵי זֶה זַרְעָם נָכוֹן וְכוּ (בְּרֵאשִׁית ל''א) : ''כִּי כָל הָעשֶׁר אֲשֶׁר הִצִּיל אֱלקִים מֵאָבִינוּ לָנוּ הוּא וּלְבָנֵינוּ'' לָנוּ וּלְבָנֵינוּ דַּיְקָא כִּי עִקַּר הָעֲשִׁירוּת עַל יְדֵי הָאִשָּׁה, וּבָהּ תְּלוּיִים הַבָּנִים כַּנַּ''ל כִּי הָאִשָּׁה הִיא עִקַּר בְּחִינַת הָאִילָן וְהָעֲשִׁירוּת הֵם הָעֲנָפִים שֶׁל הָאִילָן וְהַבָּנִים הֵם הַפֵּרוֹת הַגְּדֵלִים בָּעֲנָפִים הָאֵלּוּ כַּנַּ''ל (בָּבָא קַמָּא קי''ט) : הַגּוֹזֵל אֶת חֲבֵרוֹ כְּאִלּוּ גּוֹזֵל מִמֶּנּוּ נֶפֶשׁ בָּנָיו וּבְנוֹתָיו וְדַע, שֶׁאִם זֶה הַנִּגְזָל עֲדַיִן לא הָיָה לוֹ בָּנִים יוּכַל לִגְזל מִמֶּנּוּ שֶׁלּא יִהְיֶה לוֹ, עַל יְדֵי שֶׁגּוֹזֵל וְנוֹטֵל הֶעָנָף כַּנַּ''ל וַאֲפִלּוּ אִם כְּבָר יֵשׁ לְהַנִּגְזָל בָּנִים יוּכַל לְהַזִּיק לוֹ שֶׁיָּמוּתוּ בָּנָיו, חַס וְשָׁלוֹם כִּי אִם עֲדַיִן הַבָּנִים צְרִיכִין לְאִמָּן, הַיְנוּ לָעֲנָפִים שֶׁלָּהּ כְּמוֹ שֶׁיֵּשׁ פֵּרוֹת שֶׁלּא נִגְמְרוּ כָּל צָרְכָּן, וּצְרִיכִין לִינק עוֹד מֵהֶעָנָף וְעַל כֵּן כְּשֶׁזֶּה נוֹטֵל הֶעָנָף, הוּא מַזִּיק הַפֵּרוֹת הַיְנוּ הַבָּנִים, הַצְּרִיכִים לִינק עוֹד וּלְקַבֵּל מֵהֶעָנָף הַיְנוּ מֵהִתְנוֹצְצוּת אוֹר אִמָּן כַּנַּ''ל וְהַכּל לְפִי הַגְּזֵלָה, וְהַכּל לְפִי הָאִילָן וְהָעֲנָפִים וְהַפֵּרוֹת כִּי יֵשׁ כַּמָּה וְכַמָּה שִׁנּוּיִים בֵּין הָאִילָנוֹת עַצְמָן וּבֵין מַהוּת וְאֵיכוּת הָעֲנָפִים, וּבֵין רִבּוּי הָעֲנָפִים, וְכֵן בֵּין הַפֵּרוֹת בְּכֻלָּן יֵשׁ שִׁנּוּיִים רַבִּים כִּי יֵשׁ אִילָן שֶׁיֵּשׁ לוֹ עֲנָפִים רַבִּים וּפֵרוֹת מֻעָטִים וְכֵן לְהֵפֶך עֲנָפִים מֻעָטִים וּפֵרוֹת רַבִּים וְכֵן בֵּין מַהוּת הָעֲנָפִים עַצְמָן יֵשׁ אִילָן שֶׁיֵּשׁ לוֹ עָנָף אֶחָד, אֲבָל הוּא יָקָר מְאד וְיֵשׁ שֶׁיֵּשׁ לוֹ עֲשָׂרָה עֲנָפִים, וְכֻלָּם אֵינָם שָׁוִים רַק עֲשָׂרָה זְהוּבִים כֵּן יֵשׁ כַּמָּה עֲנִיִּים שֶׁיֵּשׁ לָהֶם בָּנִים רַבִּים וְאֵין יָדוֹ מַשֶּׂגֶת אֶלָּא זוּז אֶחָד הַיְנוּ שֶׁכָּל הָעֲנָפִים שֶׁלּוֹ הֵם פְּחוּתִים, וְאֵינָם רַק בְּעֵרֶך זָהָב אֶחָד אוֹ שֶׁיֵּשׁ לוֹ עֲנָפִים מֻעָטִים וּפְחוּתִים וְכֵן לְהֵפֶך, יֵשׁ עָשִׁיר גָּדוֹל, מֵחֲמַת שֶׁהֶעָנָף שֶׁלּוֹ הוּא יָקָר מְאד אוֹ שֶׁיֵּשׁ לוֹ עֲנָפִים רַבִּים וִיקָרִים וְעִם כָּל זֶה יָכוֹל לִהְיוֹת שֶׁלּא יִהְיוּ לוֹ רַק בָּנִים מֻעָטִים, כַּנַּ''ל בִּמְשַׁל הָאִילָנוֹת וְהִנֵּה נִתְפּס לְמָשָׁל אִילָן אֶחָד עִם שְׁלֹשָׁה עֲנָפִים וְכָל עָנָף מְיֻחָד לוֹ שֶׁרָאוּי לְהוֹצִיא שְׁנֵי פֵּרוֹת נִמְצָא שֶׁרָאוּי שֶׁיִּהְיֶה לוֹ שִׁשָּׁה בָּנִים וְכֵן נאמַר לְמָשָׁל, שֶׁכָּל עָנָף הוּא בִּבְחִינָה וְעֵרֶך שֶׁיִּהְיֶה לוֹ מֵאָה אֲדֻמִּים נִמְצָא שֶׁרָאוּי לִהְיוֹת לוֹ שְׁלֹשׁ מֵאוֹת אֲדֻמִּים, מִשְּׁלֹשָׁה עֲנָפִים הַלָּלוּ נִמְצָא אִם גּוֹזֵל מִמֶּנָּה מֵאָה אֲדֻמִּים, הוּא גּוֹזֵל וְנוֹטֵל מִמֶּנּוּ עָנָף אֶחָד נִמְצָא שֶׁנּוֹטֵל מִמֶּנּוּ שְׁנֵי בָּנִים אֲבָל דַּע, שֶׁבָּזֶה יֵשׁ חִלּוּק גָּדוֹל אִם הַפֵּרוֹת רְאוּיִים לָצֵאת מֵהָעֲנָפִים בָּזֶה אַחַר זֶה נִמְצָא שֶׁאַף שֶׁזֶּה גּוֹזֵל מִמֶּנּוּ עָנָף אֶחָד, וְנוֹטֵל מִמֶּנּוּ שְׁנֵי בָּנִים אַף עַל פִּי כֵן עֲדַיִן רְאוּיִים לוֹ לְהִתְקַיֵּם יֶתֶר הַבָּנִים שֶׁל הָעֲנָפִים הַנִּשְׁאָרִים כִּי לא הִזִּיק בְּהַנִּשְׁאָרִים, כִּי לא נָטַל מֵהֶם כְּלוּם אֲבָל אִם הָיוּ רְאוּיִים לָצֵאת בְּבַת אַחַת, בִּבְחִינַת (שמו''ר פ''א) שִׁשָּׁה בְּכָרֵס אֶחָד עַל כֵּן אַף שֶׁזֶּה לא גָּזַל מִמֶּנּוּ כִּי אִם מֵאָה אֲדֻמִּים שֶׁהֵם בְּחִינַת עֵרֶך עָנָף אֶחָד שֶׁל שְׁנֵי פֵּרוֹת עִם כָּל זֶה קִלְקֵל אוֹר כֻּלָּם מֵאַחַר שֶׁכֻּלָּם הָיוּ רְאוּיִים לָצֵאת בְּבַת אַחַת וְזֶה נָטַל וְחִסֵּר מֵהֶם אוֹרָם, וְאֵין לָהֶם שְׁלֵמוּת עַל כֵּן יוּכַל לְהַזִּיק לוֹ בְּאֵלּוּ הַמֵּאָה אֲדֻמִּים לְבַד שֶׁנָּטַל מִמֶּנּוּ לִטּל מִמֶּנּוּ כָּל הַבָּנִים וְכֵן יֵשׁ בְּעִנְיָן זֶה כַּמָּה וְכַמָּה שִׁנּוּיִים לְפִי הַגְּזֵלָה, וּלְפִי הָאִילָן, וְהָעֲנָפִים וְהַפֵּרוֹת, בְּמַהוּתָם וְכַמּוּתָם וְהַכְּלָל, כִּי הִיא צְרִיכָה תָּמִיד לְהַשְׁלִים אוֹרָהּ וְכָל זְמַן שֶׁאֵין לָהּ שְׁלֵמוּת, אִי אֶפְשָׁר לָהּ לְהוֹלִיד וְעִקַּר שְׁלֵמוּתָהּ עַל יְדֵי הַמָּמוֹן, כִּי הוּא בְּחִינַת הִתְנוֹצְצוּת אוֹרָהּ כַּנַּ''ל וְזֶה שֶׁכָּתוּב (יְשַׁעְיָה א) : ''לִמְדוּ הֵיטֵב דִּרְשׁוּ מִשְׁפָּט אַשְּׁרוּ חָמוֹץ'' שֶׁהַפָּסוּק מַזְהִיר לַעֲשׂוֹת מִשְׁפָּט וּלְחַזֵּק אֶת הַנִּגְזָל לְהַצִּיל עָשׁוּק מִיַּד עוֹשְׁקוֹ, כְּדֵי לְהַצִּיל נֶפֶשׁ בָּנָיו וּבְנוֹתָיו כַּנַּ''ל וְזֶה לִמְדוּ הֵיטֵב וְכוּ שֶׁמַּה שֶּׁתַּעֲשׂוּ מִשְׁפָּט, וְתַצִּילוּ גָּזוּל מִיַּד גּוֹזְלוֹ עַל יְדֵי זֶה תַּעֲשׂוּ טוֹבָה לְהַבָּנִים, שֶׁהֵם בְּחִינַת לִמּוּדֵי ה כְּמָה שֶׁכָּתוּב (שָׁם נ''ד) : ''וְכָל בָּנַיִך לִמּוּדֵי ה'' וְזֶה לִמְדוּ הֵיטֵב שֶׁהַהֲטָבָה תִּהְיֶה לְהַבָּנִים, שֶׁהֵם בְּחִינַת לִמּוּדֵי ה (בָּבָא קַמָּא קג) הַגּוֹזֵל אֶת חֲבֵרוֹ שְׁוֵה פְּרוּטָה יוֹלִיכֶנּוּ אַחֲרָיו אֲפִלּוּ לְמָדַי וְהוּא פְּלִיאָה נִשְׂגָּבָה מְאד, לָמָּה תָּפְסוּ מָדַי דַּוְקָא אַך דַּע, שֶׁהַגְּמָרָא הִיא נֶעְלֶמֶת וְנִסְתֶּרֶת מְאד וְזֶה כַּוָּנָתָם הָאֱמֶת הַגּוֹזֵל וְכוּ יוֹלִיכֶנּוּ אַחֲרָיו אֲפִלּוּ לְמָדַי הַיְנוּ לִמּוּדֵי ה הַיְנוּ הַבָּנִים שֶׁצָּרִיך לְהַחֲזִיר לוֹ אֲפִלּוּ הַבָּנִים שֶׁגָּזַל מִמֶּנּוּ, עַל יְדֵי שֶׁגָּזַל אֶת מָמוֹנוֹ וְזֶה לְמָדַי, בְּחִינַת לִמּוּדֵי ה הַנַּ''ל וְדַע, שֶׁלִּפְעָמִים אַף שֶׁנּוֹטֵל מִמֶּנּוּ מָמוֹן עִם כָּל זֶה לא יַזִּיק לְבָנָיו, וְלא יֶחְסַר אוֹר נַפְשָׁהּ כִּי בְּרוּחָנִיּוּת הַנֶּפֶשׁ מַרְגֶּשֶׁת הַכְּאֵב וְהַצַּעַר הַגָּדוֹל שֶׁיֵּשׁ לָהּ כְּשֶׁזֶּה הַגַּזְלָן שֶׁהוּא כְּמוֹ רוֹצֵחַ נְפָשׁוֹת מַמָּשׁ בָּא לְחַסֵּר אוֹרָהּ, וְלִגְזל נֶפֶשׁ בָּנֶיהָ וְעַל כֵּן הִיא מְצַמְצֶמֶת אוֹרָהּ, וּמַמְשֶׁכֶת וּמְכַוֶּצֶת עַצְמָהּ וּמְקַבֶּצֶת לְעַצְמָהּ חֶלְקֵי נַפְשָׁהּ כְּדֵי שֶׁזֶּה הַגַּזְלָן לא יוּכַל לִינק מִמֶּנָּה, וּלְחַסֵּר אוֹרָהּ עַד שֶׁלִּפְעָמִים לא יוּכַל הַגַּזְלָן לְהִתְגַּבֵּר עָלֶיהָ לְקַבֵּל מֵאוֹרָהּ וְאַף שֶׁגָּזַל וְנָטַל הַמָּמוֹן מִמֶּנּוּ עִם כָּל זֶה כְּבָר הִתְגַּבְּרָה הַנֶּפֶשׁ, וְצִמְצְמָה וּמָשְׁכָה וְקִבְּצָה אוֹרָהּ וְלא הִנִּיחָה לְקַבֵּל מֵאוֹרָהּ וְזֶה הַמָּמוֹן שֶׁלָּקַח הַגַּזְלָן, אֵינוֹ מָמוֹן כְּלָל, רַק עַפְרָא בְּעַלְמָא מֵאַחַר שֶׁאֵין בּוֹ אוֹר כְּלָל וְהַמָּמוֹן הַזֶּה הוּא בִּבְחִינַת (אִיּוֹב כ''ח) : ''עַפְרוֹת זָהָב'' בִּבְחִינַת (דִּבְרֵי הַיָּמִים ב ט) : ''אֵין כֶּסֶף נֶחֱשָׁב'' מֵחֲמַת שֶׁאֵין בְּהַכֶּסֶף וְהַזָּהָב שׁוּם אוֹר כִּי הִתְגַּבְּרָה וְלא הִנִּיחָה לְקַבֵּל מֵאוֹרָהּ וּכְמוֹ שֶׁיֵּשׁ דֻּגְמָתוֹ בָּעוֹלָם הַזֶּה כִּי יֵשׁ אִילָנוֹת בִּמְדִינַת אוּנְגַרִין שֶׁכְּשֶׁאָדָם בָּא לִטְּלָם, הֵם מַמְשִׁיכִין וּמַקְטִינִים עַצְמָן, וְאֵינָם מַנִּיחִים לִטּל אוֹתָם וְזֶה בְּחִינַת קִדּוּשִׁין כִּי כְּשֶׁאֵין שְׁלֵמוּת בְּדָבָר, יֵשׁ שָׁם אֲחִיזַת הַסִּטְרָא אָחֳרָא וְהַקְּלִפּוֹת וְהַנֶּפֶשׁ בְּחִינַת נוּקְבָא, הִיא בֵּין הַקְּלִפּוֹת כִּי הִיא מִתְפַּזֶּרֶת וְנִדַּחַת בֵּינֵיהֶם תָּמִיד, בִּבְחִינַת (מִשְׁלֵי ה) : ''רַגְלֶיהָ יוֹרְדוֹת מָוֶת'' וְעַל כֵּן כְּשֶׁהִיא רוֹאָה זֶה הַכֶּסֶף אוֹ שְׁוֵה כֶּסֶף שֶׁהוּא בְּחִינַת שְׁלֵמוּת אוֹרָהּ כַּנַּ''ל בְּיַד זֶה הָאִישׁ שֶׁבָּא לְקַדֵּשׁ אוֹתָהּ, וּלְהַשְׁלִימָהּ עַל יְדֵי זֶה תְּאֵבָה אֵלָיו וְנִכְסֶפֶת לוֹ, שֶׁהוּא יַשְׁלִים אוֹרָהּ וִיקַבֵּץ נִדָּחֶיהָ מִבֵּין הַקְּלִפּוֹת, לְהוֹצִיא רַגְלֶיהָ מִמָּוֶת וְזֶה בְּחִינַת קִדּוּשִׁין בְּכֶסֶף כִּי עַל יְדֵי שֶׁנִּשְׁלָם אוֹרָהּ עַל יְדֵי הַכֶּסֶף וְאֵין בָּהּ חִסָּרוֹן עַל יְדֵי זֶה הִיא מִתְקַדֶּשֶׁת מִטֻּמְאָתָהּ, וְיוֹצְאָה מִבֵּין הַקְּלִפּוֹת וְעַל כֵּן הִיא מְקֻדֶּשֶׁת וְנִקְנֵית אֵלָיו עַל יְדֵי הַכֶּסֶף הַזֶּה כִּי הַכֶּסֶף הוּא שְׁלֵמוּת אוֹר הָאִשָּׁה כַּנַּ''ל וְזֶה לְשׁוֹן קִדּוּשִׁין שֶׁמִּתְקַדֶּשֶׁת וּמַזְמֶנֶת עַצְמָהּ לָצֵאת מִן הַטֻּמְאָה, וּלְקַבֵּל קְדֻשָּׁה עַל יָדוֹ וּבְכָל הַמַּשָּׂא וּמַתָּן שֶׁהוּא נוֹשֵׂא וְנוֹתֵן וּמַרְוִיחַ הוּא מַשְׁלִים אוֹרָהּ בָּזֶה, וּמְקַבֵּץ נִדָּחֶיהָ כִּי הוּא צָרִיך לְהַשְׁלִים אוֹרָהּ תָּמִיד כִּי הוּא בְּחִינַת הֲנָקַת הָאִילָן וְהָעֲנָפִים וְהַפֵּרוֹת שֶׁעַל יְדֵי שֶׁהוּא מֵינִיקָם וּמַשְׁלִימָם עַל יְדֵי זֶה הָאִילָן מְגַדֵּל עֲנָפִים הַיְנוּ שֶׁמִּתְנוֹצֵץ אוֹרָהּ, וְהָעֲנָפִים עוֹשִׂים פֵּרוֹת כַּנַּ''ל וְזֶה שֶׁנּוֹתֵן לָהּ כְּתֻבָּה תֵּכֶף אַחַר הַקִּדּוּשִׁין, וּמַבְטִיחַ לָהּ בַּכְּתֻבָּה, וַאֲנָא אֶפְלַח וְאוֹקִיר וְאוֹזִין וַאֲפַרְנֵס יָתֵך שֶׁמַּבְטִיחַ לָהּ לְהַשְׁלִים אוֹרָהּ תָּמִיד, עַל יְדֵי הַמָּמוֹן כַּנַּ''ל וְזֶה בְּחִינַת יְרֻשָּׁה שֶׁשַּׁיָּך לַבָּנִים כִּי כְּשֶׁהַפֵּרוֹת יוֹצְאִין לִפְעָמִים עֲדַיִן צְרִיכִין לְעַנְפֵיהֶם לִינק מֵהֶם כַּנַּ''ל וְעַל כֵּן כְּשֶׁנִּפְטָר, וְאֵינָם יְכוֹלִים לִינק עוֹד כִּי נִפְסָק הֲנָקַת הָאִילָן עַל כֵּן הֵם מְקַבְּלִים וְיוֹרְשִׁים הַמָּמוֹן הַשַּׁיָּך לָהֶם, לְהַשְׁלִים אוֹרָם וְהִיא מְקַבֶּלֶת הַשְּׁאָר מַה שֶּׁרָאוּי לָהּ לְאוֹרָהּ וְזֶה בְּחִינַת הַכְּתֻבָּה שֶׁנּוֹטֶלֶת וְלִפְעָמִים אֵין צְרִיכִין הַבָּנִים לְקַבֵּל עוֹד אוֹר מֵהָעֲנָפִים וְאַף עַל פִּי כֵן נוֹטְלִים יְרֻשָּׁה זֶהוּ מִבְּחִינָה אַחֶרֶת כִּי כְּשֶׁהַבָּנִים יוֹצְאִים לָעוֹלָם יוֹצֵא תֵּכֶף עִמָּהֶם בַּת זוּגָם, וּמָמוֹנָם וּבְנֵיהֶם הַיְנוּ, הָאִילָן וְהָעֲנָפִים וְהַפֵּרוֹת, וְהָאָב מְקַבֵּץ אוֹרָם וְעַל כֵּן אֶפְשָׁר שֶׁיִּהְיֶה גַּם כֵּן לָאָב מָמוֹן בִּשְׁבִיל בָּנָיו עַל יְדֵי שֶׁמְּקַבֵּץ חֶלְקֵי אוֹר שֶׁלָּהֶם וְעַל כֵּן לִפְעָמִים הֵם נוֹטְלִים יְרֻשָּׁה אַף שֶׁאֵינָם צְרִיכִים לְאִמָּן לְקַבֵּל אוֹר מֵעֲנָפֶיהָ אֲבָל הֵם נוֹטְלִים מָמוֹן שֶׁלָּהֶם, שֶׁקִּבֵּץ אֲבִיהֶם עַל יָדָם מֵחֶלְקֵי אוֹר שֶׁלָּהֶם וּבֶאֱמֶת לא הָיָה רָאוּי לְחַלֵּק הַיְרֻשָּׁה בְּשָׁוֶה כִּי בְּוַדַּאי אֵינוֹ שָׁוֶה חֶלְקֵי אוֹרָם אֲבָל אִי אֶפְשָׁר לִמְסֹר מִשְׁפָּט זֶה לְבֵית דִּין שֶׁלְּמַטָּה כִּי אֵין יוֹדֵעַ חִלּוּקִים אֵלּוּ, כִּי אִם הַיּוֹדֵעַ תַּעֲלוּמוֹת וְהוּא בֶּאֱמֶת מְסַדֵּר אַחַר כָּך כָּרָאוּי, וְנוֹטֵל מִזֶּה וְנוֹתֵן לָזֶה וְדַע, שֶׁעַל יְדֵי זֶה שֶׁגּוֹזֵל אֶת חֲבֵרוֹ הוּא בָּא לְהִרְהוּרִים כִּי בְּוַדַּאי הוּא מִתְדַּבֵּק וְנִכְסָף לְאֵשֶׁת חֲבֵרוֹ שֶׁגְּזָלוֹ עַל יְדֵי הַמָּמוֹן שֶׁנָּטַל מִמֶּנּוּ, שֶׁהוּא אוֹר נַפְשָׁהּ כַּנַּ''ל וְכֵן הִיא מְהַרְהֶרֶת אַחֲרָיו, עַל יְדֵי שֶׁמָּשַׁך אוֹתָהּ אֵלָיו עַל יְדֵי שֶׁמָּשַׁך לְעַצְמוֹ אוֹר נַפְשָׁהּ (סַנְהֶדְרִין פ''א) הַיּוֹרֵד לְאֻמָּנוּת חֲבֵרוֹ, כְּאִלּוּ בָּא עַל אֵשֶׁת אִישׁ שֶׁנֶּאֱמַר: ''וְאֶת אֵשֶׁת רֵעֵהוּ לא טִמֵּא'' וְכוּ כִּי הוּא בָּא וּמְטַמֵּא מַמָּשׁ אֵשֶׁת רֵעֵהוּ, עַל יְדֵי הַגְּזֵלָה כַּנַּ''ל וְלִפְעָמִים, יְאַבֵּד הַגַּזְלָן בַּת זוּג שֶׁלּוֹ עַל יְדֵי הַגְּזֵלָה כִּי מֵאַחַר שֶׁנָּתַן עֵינוֹ בְּמָמוֹן חֲבֵרוֹ, הַיְנוּ בְּאוֹר בַּת זוּגוֹ אִם כֵּן הוּא מְמָאֵס בְּשֶׁלּוֹ, וּפוֹנֶה אֶת עַצְמוֹ מִשֶּׁלּוֹ וְאֵינוֹ רוֹצֶה בְּחֶלְקוֹ, בַּמָּמוֹן שֶׁלּוֹ, בְּאוֹר בַּת זוּג שֶׁלּוֹ עַל כֵּן הִיא גַּם הִיא פּוֹנָה אֶת עַצְמָהּ מִמֶּנּוּ, וּמִתְרַחֶקֶת מִמֶּנּוּ כְּמוֹ שֶׁהוּא הִתְרַחֵק אֶת עַצְמוֹ, וּפָנָה מִמֶּנָּה (יְרוּשַׁלְמִי בְּרָכוֹת פֶּרֶק ט) מָשָׁל לְאִשָּׁה שֶׁהִיא מַמְתֶּנֶת לְאִישׁ כָּל זְמַן שֶׁהָיָה בְּדַעְתּוֹ לְהִנָּשֵׂא לָהּ, הָיְתָה יוֹשֶׁבֶת וּמַמְתֶּנֶת לוֹ כֵּיוָן שֶׁהִפְלִיג אֶת דַּעְתּוֹ מִמֶּנָּה, אַף הִיא הָלְכָה וְנִשֵּׂאת לְאַחֵר עַל כֵּן אִם אֵין לְהַגַּזְלָן אִשָּׁה, יוּכַל לְאַבֵּד בַּת זוּג שֶׁלּוֹ וְגַם יוּכַל הַגַּזְלָן לִפְעָמִים לִגְזל מֵחֲבֵרוֹ, אֲפִלּוּ הַבַּת זוּג שֶׁל הַנִּגְזָל וְהַכּל לְפִי תּקֶף וְחֹזֶק תַּאֲוָתוֹ וְחִשְׁקָוֹ וְהִתְגַּבְּרוּתוֹ עַל מָמוֹן חֲבֵרוֹ בְּהִרְהוּר וּבְמַעֲשֶׂה עַד שֶׁאֶפְשָׁר שֶׁיִּתְגַּבֵּר וְיִקַּח גַּם בַּת זוּג שֶׁל חֲבֵרוֹ הַנִּגְזָל כִּי מֵאַחַר שֶׁהִתְגַּבֵּר וְגָזַל מָמוֹן חֲבֵרוֹ, שֶׁהוּא אוֹר נֶפֶשׁ בַּת זוּגוֹ כַּנַּ''ל עַל כֵּן לִפְעָמִים נִמְשֶׁכֶת הִיא בְּעַצְמָהּ גַּם כֵּן אַחַר הַמָּמוֹן שֶׁגָּזַל זֶה הַגַּזְלָן מִבַּעְלָהּ וְעַל כֵּן לִפְעָמִים הַגַּזְלָן גּוֹזֵל גַּם אֵשֶׁת חֲבֵרוֹ עַל יְדֵי הַמָּמוֹן שֶׁגָּזַל מִמֶּנּוּ בְּיָדַיִם, אוֹ עַל יְדֵי חֶמְדָּה כִּי דַּע, כִּי גַּם עַל יְדֵי חֶמְדָּה וְתַאֲוָה וְהִשְׁתּוֹקְקוּת שֶׁיֵּשׁ לוֹ לְמָמוֹן חֲבֵרוֹ גַּם עַל יְדֵי זֶה יוּכַל לְגָזְלוֹ כִּי הַמַּחֲשָׁבָה יֵשׁ לָהּ תּקֶף גָּדוֹל, כַּמְבאָר בְּמָקוֹם אַחֵר [לְקַמָּן בְּסִימָן קצג ובשיחות הר''ן סימן ח וסימן ס''ב] וְעַל כֵּן יוּכַל לִהְיוֹת שֶׁיִּהְיֶה לְהָאָדָם מָמוֹן גְּזֵלָה, אַף שֶׁלּא גָּזַל כְּלוּם בְּיָדַיִם וְזֶהוּ הָאִסּוּר הַלָּאו הֶחָמוּר שֶׁבַּעֲשֶׂרֶת הַדִּבְּרוֹת, לא תַחְמד כִּי הַחֶמְדָּה בְּעַצְמָהּ הוּא אִסּוּר חָמוּר מְאד רַחֲמָנָא לִצְלָן כִּי יֵשׁ כּחַ בְּהַחֶמְדָּה לִגְזל מִמֶּנּוּ מָמוֹנוֹ וְנֶפֶשׁ בָּנָיו וּבְנוֹתָיו כַּנַּ''ל וְעַל כֵּן יֵשׁ אִסּוּר אֲפִלּוּ בְּמַחֲשָׁבָה לִשְׁלחַ יָד בְּפִקָּדוֹן כְּמוֹ שֶׁשָּׁנִינוּ בְּבָבָא מְצִיעָא (דַּף מ''ג:) : הַחוֹשֵׁב לִשְׁלחַ יָד בְּפִקָּדוֹן כִּי הַפְּלֻגְתָּא הִיא רַק אִם חַיָּב עַל זֶה, כְּמוֹ הַשּׁוֹלֵחַ יָד מַמָּשׁ אֲבָל אִסּוּר יֵשׁ בְּוַדַּאי לְכֻלֵּי עָלְמָא, כַּנַּ''ל וְהִנֵּה, לִפְעָמִים הַגַּזְלָן הוּא בִּבְחִינַת מְמָאֵס בְּאֵשֶׁת נְעוּרִים, וְחוֹמֵד אֵשֶׁת חֲבֵרוֹ כַּנַּ''ל וְלִפְעָמִים רוֹצֶה בִּשְׁנֵיהֶם, שֶׁרוֹצֶה אֶת מָמוֹנוֹ, וְחָפֵץ גַּם בְּשֶׁל חֲבֵרוֹ וְזֶה בְּחִינַת מַכְנִיס צָרָה בְּתוֹך בֵּיתוֹ (מַלְאָכִי ב) : ''וּבְאֵשֶׁת נְעוּרֶיך אַל תִּבְגּד, כִּי שָׂנֵא שַׁלַּח'' הַכַּוָּנָה, אִם אֵין דַּי לְך בְּחֶלְקְך, וְאַתָּה שׂוֹנֵא אֶת מָמוֹנְך שֶׁאֵינוֹ מַסְפִּיק לְך עַל כֵּן שַׁלַּח הַיְנוּ שֶׁתַּעֲשֶׂה תַּקָּנָה לָזֶה, שֶׁתִּתֵּן צְדָקָה שֶׁהִיא בְּחִינוֹת שַׁלַּח כְּמוֹ שֶׁכָּתוּב (קהֶלֶת י''א) : ''שַׁלַּח לַחְמְך עַל פְּנֵי הַמָּיִם'' כְּמָה שֶׁאָמְרוּ רַזַ''ל (גִּטִּין ז:) אִם רוֹאֶה אָדָם שֶׁמְּזוֹנוֹתָיו מְצֻמְצָמִין, יַעֲשֶׂה מֵהֶם צְדָקָה כִּי מַה שֶּׁמְּזוֹנוֹתָיו מְצֻמְצָמִין, הוּא מֵחֲמַת הִתְגַּבְּרוּת הַקְּלִפּוֹת עַל הַנֶּפֶשׁ בְּחִינַת נוּקְבָא, בִּבְחִינַת: ''רַגְלֶיהָ יוֹרְדוֹת מָוֶת'' וְעַל יְדֵי שֶׁמִּתְגַּבְּרִים הַקְּלִפּוֹת עָלֶיהָ, הֵם יוֹנְקִים מִמֶּנָּה וּמְחַסְּרִים אוֹרָהּ וְעַל יְדֵי זֶה אֵין לוֹ מָמוֹן אֲבָל עַל יְדֵי צְדָקָה, הוּא מוֹצִיאָהּ מִבֵּין הַקְּלִפּוֹת כִּי ''צְדָקָה תַּצִּיל מִמָּוֶת'' (מִשְׁלֵי י), הַיְנוּ מִמַּה שֶּׁהָיָה מִקּדֶם ''רַגְלֶיהָ יוֹרְדוֹת מָוֶת'' וְעַל כֵּן, עַל יְדֵי צְדָקָה יוּכַל לְתַקֵּן מָמוֹנוֹ בְּחִינוֹת אֵשֶׁת נְעוּרָיו, וְלא לִבְגּד בָּהּ וְזֶה, כִּי שָׂנֵא שַׁלַּח וְדַע, שֶׁעַל יְדֵי צְדָקָה יוּכַל לְתַקֵּן מָמוֹן גְּזֵלָה שֶׁיֵּשׁ לוֹ הַיְנוּ שֶׁגְּזָלוֹ עַל יְדֵי חֶמְדָּה כִּי גְּזֵלָה מַמָּשׁ אֵין לָהּ תִּקּוּן עַד שֶׁיָּשִׁיב אֶת הַגְּזֵלָה וְכֵן אִם גָּזַל אֶת הָרַבִּים, צָרִיך לַעֲשׂוֹת בְּהַמָּמוֹן שֶׁגָּזַל, צָרְכֵי רַבִּים אֲבָל אִם יֵשׁ לוֹ מָמוֹן גְּזֵלָה עַל יְדֵי חֶמְדָּה כַּנַּ''ל זֶה יָכוֹל לְתַקֵּן עַל יְדֵי צְדָקָה שֶׁעַל יְדֵי צְדָקָה יִתְקַיֵּם כָּך הַיְנוּ שֶׁיִּתְקַיֵּם אֶצְלוֹ מָמוֹנוֹ, אַף שֶׁהִיא שֶׁל גְּזֵלָה עַל יְדֵי הַחֶמְדָּה וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (קִדּוּשִׁין עא) עַל פָּסוּק (מַלְאָכִי ג) : ''וְיָשַׁב מְצָרֵף וּמְטַהֵר כֶּסֶף וְטִהַר אֶת בְּנֵי לֵוִי וְזִקַּק אתָם כַּזָּהָב וְכַכָּסֶף וְהָיוּ לַה מַגִּישֵׁי מִנְחָה בִּצְדָקָה'' צְדָקָה עָשָׂה הַקָּדוֹשׁ בָּרוּך הוּא עַל מִשְׁפָּחָה שֶׁנִּטְמְעָה נִטְמְעָה הַיְנוּ, שֶׁעַל יְדֵי צְדָקָה נִתְתַּקֵּן הַגְּזֵלָה, שֶׁהוּא בְּחִינוֹת מִשְׁפָּחָה שֶׁנִּטְמְעָה כִּי הוּא בְּחִינַת גּוֹזֵל נֶפֶשׁ בָּנָיו וּבְנוֹתָיו וְנוֹטֵל אֵשֶׁת חֲבֵרוֹ כַּנַּ''ל עַל כֵּן הוּא בְּחִינַת מִשְׁפָּחָה שֶׁל תַּעֲרוֹבוֹת וְעַל יְדֵי צְדָקָה, נִתְתַּקֵּן שֶׁיִּתְקַיֵּם כָּך כְּמוֹ שֶׁאָמְרוּ מִשְׁפָּחָה שֶׁנִּטְמְעָה נִטְמְעָה וְזֶה: ''וְיָשַׁב מְצָרֵף וּמְטַהֵר כֶּסֶף וְזִקַּק אתָם כַּזָּהָב וְכַכָּסֶף'' הַיְנוּ שֶׁיְּצָרֵף וִיזַקֵּק הַכֶּסֶף וְהַזָּהָב שֶׁהוּא שֶׁל גְּזֵלָה כַּנַּ''ל שֶׁהוּא בְּחִינַת מִשְׁפָּחָה שֶׁנִּטְמְעָה כַּנַּ''ל וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (קִדּוּשִׁין ע) : הַנּוֹשֵׂא אִשָּׁה לְשֵׁם מָמוֹן הָוְיָן לֵהּ בָּנִים שֶׁאֵינָם מְהֻגָּנִים כִּי כְּשֶׁנְּשָׂאָהּ לְשֵׁם מָמוֹן, וּפוֹנֶה עַצְמוֹ לְהַמָּמוֹן, הוּא שׁוֹטֶה וּכְסִיל כִּי ''לֵב חָכָם לִימִינוֹ וְלֵב כְּסִיל לִשְׂמאלוֹ'' (קהֶלֶת י), (עיין מ''ר בבר פ כ''ב) הַיְנוּ שֶׁהֶחָכָם כְּשֶׁנּוֹשֵׂא אִשָּׁה הוּא פּוֹנֶה לִימִינוֹ הַיְנוּ לְהַתּוֹרָה, שֶׁהוּא בְּחִינַת יָמִין, כְּמוֹ שֶׁכָּתוּב (דְּבָרִים ל''ג) : ''מִימִינוֹ אֵשׁ דָּת לָמוֹ'' הַיְנוּ, שֶׁנּוֹשֵׂא אִשָּׁה בִּשְׁבִיל הַתּוֹרָה כְּדֵי שֶׁיִּלְמַד תּוֹרָה בְּטָהֳרָה, כְּמוֹ שֶׁאָמְרוּ רַזַ''ל (מְנָחוֹת ק''י) הַלּוֹמֵד תּוֹרָה בְּטָהֳרָה נוֹשֵׂא אִשָּׁה וְכוּ אֲבָל לֵב כְּסִיל לִשְׂמאלוֹ שֶׁנּוֹשֵׂא אִשָּׁה בִּשְׁבִיל מָמוֹן שֶׁהוּא בְּחִינַת שְׂמאל, כְּמוֹ שֶׁכָּתוּב (מִשְׁלֵי ג) ''בִּשְׂמאלָה עשֶׁר וְכָבוֹד'' וְנִמְצָא כְּשֶׁנּוֹשֵׂא לְשֵׁם מָמוֹן הוּא כְּסִיל וּפוֹגֵם וְאוֹבֵד דַּעְתּוֹ וְעַל כֵּן הַוְיָן לֵהּ בָּנִים שֶׁאֵינָם מְהֻגָּנִים מֵאַחַר שֶׁפָּגַם הַדַּעַת שֶׁמִּשָּׁם בָּאִים הַבָּנִים וְדַע, שֶׁעַל יְדֵי שֶׁפּוֹנֶה עַצְמוֹ לְהַמָּמוֹן, מִזֶּה נַעֲשִׂים שׂוֹנְאִים כִּי עִקַּר הִתְגַּבְּרוּת הַשִּׂנְאָה, הוּא בָּא מִבִּלְבּוּל וַעֲכִירַת הַמּחַ כִּי אַהֲבָה תְּלוּיָה בְּדַעַת וָשֵׂכֶל, וּכְמוֹ שֶׁכָּתוּב (אִיּוֹב ל''ט) ''תַקְשִׁיחַ בָּנֶיהָ לְלא לָהּ, כִּי הִשָּׁהּ אֱלוֹקַּ חָכְמָה'' הַיְנוּ, שֶׁאֵין לָהּ אַהֲבָה עַל בָּנֶיהָ, זֶה בָּא מֵחֲמַת שֶׁאֵין לָהּ חָכְמָה וְעַל כֵּן כְּשֶׁיֵּשׁ לוֹ עֲכִירַת הַמּחַ מִזֶּה יוֹנְקִים וּמִתְגַּבְּרִים הַשּׂוֹנְאִים וּכְפִי הַבִּלְבּוּל וְהָעֲכִירוּת שֶׁל הַמּחַ עַל יְדֵי תַּאֲוַת מָמוֹן כֵּן הִתְגַּבְּרוּת הַשּׂוֹנְאִים וְלִפְעָמִים נַעֲשִׂים מִזֶּה שׂוֹנְאֵי חִנָּם כִּי לְפִי תַּאֲוָתוֹ וּפְנִיָּתוֹ לְמָמוֹן כֵּן נַעֲשֶׂה כְּסִיל וְכֵן נִתְעַכֵּר מחוֹ וְכֵן מִתְגַּבְּרִים הַשּׂוֹנְאִים וְכָל זְמַן שֶׁהָעֲכִירוּת בְּתוֹך הַמּחַ אֲזַי הַשּׂוֹנְאִים הַמִּתְגַּבְּרִים מִשָּׁם הַיְנוּ מֵהָעֲכִירוּת הַמּחַ הֵם גַּם כֵּן שׂוֹנְאִים בְּדַעַת וּבְמחַ שֶׁיֵּשׁ לָהֶם טַעַם עַל שִׂנְאָתָם אַף שֶׁהַדַּעַת הַזֶּה הוּא בְּחִינוֹת עֲכִירוּת הַמּחַ כִּי עִקַּר הַשִּׂנְאָה הוּא רַק מֵעֲכִירַת הַמּחַ עִם כָּל זֶה יֵשׁ לָהֶם עַל כָּל פָּנִים טַעַם עַל שִׂנְאָתָם מֵאַחַר שֶׁהָעֲכִירוּת עֲדַיִן בְּתוֹך הַמּחַ אֲבָל דַּע, שֶׁלִּפְעָמִים חוֹשֵׁק כָּל כָּך לְמָמוֹן וְנַעֲשֶׂה כָּל כָּך כְּסִיל עַד שֶׁאֵין הַמּחַ יָכוֹל לִסְבּל כְּלָל הָעֲכִירוּת עַד שֶׁיּוֹצֵא בִּבְחִינוֹת שְׂעָרוֹת כִּי שְׂעָרוֹת הֵם מוֹתְרֵי מחִין כַּיָּדוּעַ וְאָז גַּם הַשּׂוֹנְאִים הַבָּאִים מִשָּׁם הַיְנוּ מֵהָעֲכִירוּת הַזּאת, מִבְּחִינַת מוֹתְרֵי מחִין, מִבְּחִינַת שְׂעָרוֹת, הֵם שׂוֹנְאֵי חִנָּם כִּי אֵין לָהֶם שׁוּם טַעַם עַל שִׂנְאָתָם מֵאַחַר שֶׁאֵינָם בָּאִים אֲפִלּוּ מֵהָעֲכִירוּת שֶׁבְּתוֹך הַמּחַ רַק מִמּוֹתְרֵי מחִין מִבְּחִינַת שְׂעָרוֹת עַל כֵּן אֵין לָהֶם שׁוּם טַעַם וָדַעַת, אֲפִלּוּ שֶׁל עֲכִירַת מחַ, עַל שִׂנְאָתָם וְהֵם רַק שׂוֹנְאֵי חִנָּם וְזֶה בְּחִינוֹת (תְּהִלִּים ס''ט) : ''רַבּוּ מִשַּׂעֲרוֹת ראשִׁי שׂוֹנְאֵי חִנָּם'' כִּי שׂוֹנְאֵי חִנָּם בָּאִים מִבְּחִינַת שְׂעָרוֹת מוֹתְרֵי מחִין כַּנַּ''ל. אֲבָל הֶחָכָם, אַף שֶׁיֵּשׁ לוֹ גַּם כֵּן מוֹתְרֵי מחִין, בְּחִינַת שְׂעָרוֹת דַּע, שֶׁהֶחָכָם, בְּחִינוֹת מוֹתְרֵי מחִין וּשְׂעָרוֹת שֶׁלּוֹ, הֵם בְּחִינַת שַׁעַר בְּיָמִין עַל הַשִּׁין שֶׁמּוֹתְרֵי מחִין שֶׁלּוֹ, הֵם בְּחִינַת שְׁעָרִים שֶׁפּוֹתֵחַ בָּהֶם שַׁעֲרֵי הַחָכְמָה וְהַמַּדָּע לַעֲבוֹדַת הַשֵּׁם יִתְבָּרַך כִּי מֵחֲמַת שֶׁמּחוֹ בְּעַצְמוֹ, אִי אֶפְשָׁר לְהָעוֹלָם לְסָבְלוֹ לְקַבֵּל מֵאוֹרוֹ הוּא צָרִיך לְהִתְלַבֵּשׁ וּלְהִתְכַּסּוֹת עַצְמוֹ, וּלְהַשְׁפִּיל עַצְמוֹ לִדְבָרִים קְטַנִּים וּנְמוּכִים כְּדֵי שֶׁיּוּכְלוּ הָעוֹלָם לְקַבֵּל מִמֶּנּוּ כְּדֵי שֶׁיִּפְתַּח לָהֶם שַׁעֲרֵי הַחָכְמָה וְהַמַּדָּע לְקָרְבָם לְהַשֵּׁם יִתְבָּרַך (מִשְׁלֵי י''ד) : ''שַׁחוּ רָעִים לִפְנֵי טוֹבִים, וּרְשָׁעִים עַל שַׁעֲרֵי צַדִּיק'' שֶׁכְּדֵי לִשְׁחוֹת וּלְהַכְנִיעַ הָרָעִים לִפְנֵי הַטּוֹבִים צָרִיך לְהָבִיא הָרְשָׁעִים עַל שַׁעֲרֵי צַדִּיק כַּנַּ''ל וְזֶהוּ אֵצֶל הַצַּדִּיק, בְּחִינַת מוֹתְרֵי מחִין, בְּחִינַת שְׂעָרוֹת שַׁעַר בְּיָמִין שְׂעָרוֹת מַמָּשׁ בִּשְׂמאל וְזֶה בְּחִינַת ''לֵב חָכָם לִימִינוֹ, וְלֵב כְּסִיל לִשְׂמאלוֹ'' וְעַל כֵּן אָמְרוּ רַזַ''ל (שָׁם בְּקִדּוּשִׁין ע) : הַנּוֹשֵׂא אִשָּׁה שֶׁאֵינָהּ הוֹגֶנֶת לוֹ, אֵלִיָּהוּ כּוֹפְתוֹ וכוּ כִּי כְּשֶׁנּוֹשֵׂא אִשָּׁה שֶׁאֵינָהּ הוֹגֶנֶת לוֹ בְּוַדַּאי אֵינוֹ מִתְרַצֶּה בְּחֶלְקוֹ, בְּמָמוֹנוֹ בְּאֵשֶׁת נְעוּרָיו וּבוֹחֵר בַּמֶּה שֶּׁאֵינוֹ שֶׁלּוֹ, שֶׁאֵינָהּ הֲגוּנָה לוֹ וְעַל יְדֵי זֶה הוּא בְּחִינַת מוֹתָרוֹת, בְּחִינַת שְׂעָרוֹת כַּנַּ''ל עַל כֵּן אֵלִיָּהוּ מְמֻנֶּה עַל זֶה לְעָנְשׁוֹ כִּי הוּא ''בַּעַל שֵׂעָר'' (מְלָכִים ב א), שֶׁמְּמֻנֶּה עַל זֶה, עַל בְּחִינַת שְׂעָרוֹת, לַעֲשׂוֹת בָּהֶם דִּין (שָׁם) אֵלִיָּהוּ כּוֹפְתוֹ, וְהַקָּדוֹשׁ בָּרוּך הוּא רוֹצְעוֹ זֶה בְּחִינַת מחִין, וּבְחִינַת מוֹתְרֵי מחִין (שִׁיר הַשִּׁירִים ז) : ''מֶלֶך אָסוּר בָּרְהָטִים'', בְּרַהֲטֵי מחִין, שֶׁהֵם בְּחִינַת תְּפִלִּין כַּמּוּבָא (בתקו''ז תיקון ו) רוֹצְעוֹ, זֶה בְּחִינַת מוֹתְרֵי מחִין, בְּחִינַת רְצוּעוֹת, שֶׁהֵן בְּחִינַת מוֹתְרֵי מחִין [זאת הַתּוֹרָה שֶׁל חֹמֶר אִסּוּר גְּזֵלָה, וְהַתּוֹרָה שֶׁבְּסִימָן ס''ח הַקּוֹדֵם מֵעִנְיַן פְּגַם הַכַּעַס שֶׁמַּפְסִיד הָעֲשִׁירוּת, שְׁנֵי הַתּוֹרָה אֵלּוּ, יֵשׁ לָהֶם חִבּוּר וְשַׁיָּכוּת זֶה לָזֶה, כַּמּוּבָן לְמַשְׂכִּיל. וְהֵם מְחֻבָּרִים יַחַד בְּתוֹך הַתּוֹרָה שֶׁל הֵיכַל הַקּדֶשׁ שֶׁבְּסִימָן נ''ט, כִּי שָׁם הוּבְאוּ שְׁנֵי עִנְיָנִים אֵלּוּ בְּקִצּוּר בְּתוֹך הֶמְשֵׁך הַתּוֹרָה הַהִיא]


~ ע - וַיְהִי בַּיּוֹם הַשְּׁמִינִי קָרָא משֶׁה

וַיְהִי בַּיּוֹם הַשְּׁמִינִי קָרָא משֶׁה לְאַהֲרן וּלְבָנָיו וּלְזִקְנֵי יִשְׂרָאֵל: (וַיִּקְרָא ט) וַיְהִי בַּיּוֹם הַשְּׁמִינִי כִּי  כָּל הַדְּבָרִים הֵם עַל הָאָרֶץ כְּמוֹ שֶׁאָנוּ רוֹאִין בְּחוּשׁ, שֶׁהַכּל גָּדֵל מִן הָאָרֶץ וְכָל הַדְּבָרִים וְהַבְּרִיּוֹת הוֹלְכִים וּמֻנָּחִים עַל הָאָרֶץ וְאִי אֶפְשָׁר שֶׁיִּפָּסְקוּ וְיִתְרַחֲקוּ מֵהָאָרֶץ אִם לא עַל יְדֵי כּחַ הַמַּכְרִיחַ הַיְנוּ עַל יְדֵי שֶׁיֵּשׁ מִי שֶׁמַּכְרִיחַ הַדָּבָר וְנוֹטְלוֹ מִמְּקוֹמוֹ מֵהָאָרֶץ, וּמַרְחִיקוֹ מִמֶּנָּה וּכְפִי כּחַ הַמַּכְרִיחַ, כֵּן נִתְרַחֵק הַדָּבָר מֵהָאָרֶץ וְאַחַר כָּך כְּשֶׁנִּפְסָק כּחַ הַמַּכְרִיחַ, חוֹזֵר הַדָּבָר לְהָאָרֶץ כְּגוֹן : אִם זוֹרֵק אָדָם דָּבָר לְמַעְלָה אֲזַי עַל יְדֵי כּחוֹ, מַכְרִיחַ הַדָּבָר וּמַפְסִיקוֹ מֵהָאָרֶץ וּכְפִי כּחוֹ, כֵּן מַכְרִיחַ הַדָּבָר וְזוֹרְקוֹ לְמַעְלָה יוֹתֵר וְאַחַר כָּך כְּשֶׁנִּפְסָק כּחוֹ, שֶׁהוּא כּחַ הַמַּכְרִיחַ חוֹזֵר הַדָּבָר וְנוֹפֵל לְהָאָרֶץ כִּי הָאָרֶץ יֵשׁ לָהּ כּחַ הַמּוֹשֵׁך, וּמַמְשֶׁכֶת כָּל הַדְּבָרִים לְעַצְמָהּ כִּי אִם לָאו, לא הָיוּ יְכוֹלִים לְהִתְקַיֵּם עָלֶיהָ כִּי הָיָה רָאוּי לִפּל מִמֶּנָּה, מֵחֲמַת שֶׁהִיא כַּדּוּרִית וְכָל בְּנֵי הָעוֹלָם עוֹמְדִים סְבִיבָהּ כַּיָּדוּעַ אַך שֶׁיֵּשׁ לָהּ כּחַ הַמּוֹשֵׁך וְעַל כֵּן כְּשֶׁנִּפְסָק כּחַ הַמַּכְרִיחַ וְחוֹזֵר הַדָּבָר וְנוֹפֵל לְמַטָּה לְהָאָרֶץ כָּל מַה שֶּׁמִּתְקָרֵב יוֹתֵר לְמַטָּה הוּא פּוֹרֵחַ וְנוֹפֵל לְמַטָּה בִּמְהִירוּת יוֹתֵר זֶה מֵחֲמַת שֶׁמִּתְקָרֵב לְהַכּחַ הַמּוֹשֵׁך שֶׁל הָאָרֶץ עַל כֵּן נוֹפֵל בִּמְהִירוּת יוֹתֵר לְמַטָּה וְהַצַּדִּיק הוּא בְּחִינַת עָפָר הַנַּ''ל כִּי הַצַּדִּיק הוּא יְסוֹד עוֹלָם כְּמוֹ שֶׁכָּתוּב (מִשְׁלֵי י) : ''וְצַדִּיק יְסוֹד עוֹלָם'' וְכָל הַדְּבָרִים עוֹמְדִים עָלָיו וְיֵשׁ לוֹ כּחַ הַמּוֹשֵׁך, לְהַמְשִׁיך כָּל הַדְּבָרִים אֵלָיו כִּי  זֶה הַצַּדִּיק, הוּא רַק יָחִיד בָּעוֹלָם, שֶׁהוּא יְסוֹד עוֹלָם שֶׁ כָּל הַדְּבָרִים נִמְשָׁכִים מִמֶּנּוּ וַאֲפִלּוּ כָּל הַצַּדִּיקִים הֵם רַק עֲנָפִים מִמֶּנּוּ, כָּל אֶחָד לְפִי בְּחִינָתוֹ יֵשׁ שֶׁהוּא בְּחִינוֹת עָנָף, מִמֶּנּוּ וְיֵשׁ שֶׁהוּא בְּחִינוֹת עָנָף מִן הֶעָנָף כִּי זֶה הַצַּדִּיק הַיָּחִיד בָּעוֹלָם, הוּא עָנָו וְשָׁפָל וּמֵשִׂים עַצְמוֹ כְּעָפָר, בִּבְחִינוֹת (בְּרֵאשִׁית י''ח) : ''וְאָנכִי עָפָר וָאֵפֶר'' וְעַל כֵּן הוּא יְסוֹד עוֹלָם, הַיְנוּ בְּחִינַת עָפָר, שֶׁכָּל הַדְּבָרִים הֵם עָלָיו כַּנַּ''ל וְזֶה שֶׁאָנוּ מְבַקְּשִׁים : וְנַפְשִׁי כְּעָפָר לַכּל תִּהְיֶה הַיְנוּ שֶׁיִּהְיֶה לָהּ כּחַ הַמּוֹשֵׁך, לְהַמְשִׁיך הַכּל אֵלָיו כְּעָפָר כַּנַּ''ל וזה הצדיק, ממשיך כל ההשפעות לעולם בבחינות (אִיּוֹב כ''ח) : ''וְעַפְרוֹת זָהָב'' שֶׁכָּל הַהַשְׁפָּעוֹת נִמְשָׁכִין מִבְּחִינוֹת עָפָר, מֵהַצַּדִּיק הַנַּ''ל וְעַל כֵּן אִם נוֹתְנִין צְדָקָה לְזֶה הַצַּדִּיק הוּא מִתְבָּרֵך מִיָּד כִּי הוּא בְּחִינַת זְרִיעָה עַל הֶעָפָר, שֶׁמַּצְמַחַת כֶּפֶל כִּפְלַיִם בִּבְחִינוֹת (הוֹשֵׁעַ י) : ''זִרְעוּ לָכֶם לִצְדָקָה וְקִצְרוּ לְפִי חָסֶד'' אֲבָל אִם נוֹתֵן צְדָקָה לְמִי שֶׁאֵינוֹ בְּחִינַת עָפָר כְּלָל אֵינוֹ עוֹשֶׂה פֵּרוֹת וְזֶה שֶׁקִּלֵּל יִרְמְיָה אֶת אַנְשֵׁי עֲנָתוֹת: ''בְּעֵת אַפְּך עֲשֵׂה בָּהֶם'' הַכְשִׁילֵם בַּעֲנִיִּים שֶׁאֵינָם מְהֻגָּנִים (בָּבָא קַמָּא ט''ז:) הַיְנוּ שֶׁאֵינָם בִּבְחִינַת עָפָר כְּלָל וְעַל כֵּן הַצְּדָקָה שֶׁנּוֹתְנִים לָהֶם אֵינָהּ בְּחִינַת זְרִיעָה כְּלָל וְהִנֵּה  הָיָה רָאוּי שֶׁיִּמָּשְׁכוּ כָּל בְּנֵי אָדָם לְזֶה הַצַּדִּיק שֶׁהוּא בְּחִינַת עָפָר שֶׁיֵּשׁ לוֹ כּחַ הַמּוֹשֵׁך כַּנַּ''ל אַך עַל יְדֵי כּחַ הַמַּכְרִיחַ, מַפְסִיקִין וּמַרְחִיקִין מִמֶּנּוּ הַיְנוּ, שֶׁיֵּשׁ בְּנֵי אָדָם, שֶׁעַל יְדֵי דִּבּוּרָם וּמַעֲשֵׂיהֶם הֵם מַכְרִיחִים אֶת בְּנֵי אָדָם, לְהַפְסִיקָם וּלְהַרְחִיקָם מֵהַצַּדִּיק הַנַּ''ל וּלְפִי כּחַ הַמַּכְרִיחַ, כֵּן מַרְחִיק מֵהַצַּדִּיק כַּנַּ''ל וְאַחַר כָּך כְּשֶׁיַּפְסִיק כּחַ הַמַּכְרִיחַ יַחֲזר וְיַמְשִׁיך עַצְמוֹ וְיִתְקָרֵב לְהַצַּדִּיק שֶׁהוּא בְּחִינַת עָפָר כַּנַּ''ל כִּי כְּשֶׁיַּפְסִיק הַמַּכְרִיחַ יָשׁוּב לְהֶעָפָר לְהַצַּדִּיק הַנַּ''ל שֶׁיֵּשׁ לוֹ כּחַ הַמּוֹשֵׁך כַּנַּ''ל וְעַל כֵּן יֵשׁ בְּנֵי אָדָם שֶׁהֵם רְחוֹקִים מְאד מֵהַצַּדִּיק מֵחֲמַת שֶׁהֵם עֲדַיִן בַּכּחַ הַמַּכְרִיחַ הַמַּרְחִיק אוֹתָם אֲבָל אַחַר כָּך כְּשֶׁיַּפְסִיק כּחַ הַמַּכְרִיחַ, יַחְזְרוּ וְיִתְקָרְבוּ כַּנַּ''ל וְזֶה שֶׁאָנוּ רוֹאִין כְּשֶׁאָדָם נוֹסֵעַ לְהַצַּדִּיק, כָּל מַה שֶּׁמִּתְקָרֵב לִמְקוֹם הַצַּדִּיק יוֹתֵר יֵשׁ לוֹ חֵשֶׁק יוֹתֵר, מֵחֲמַת שֶׁמִּתְקָרֵב יוֹתֵר לְהַכּחַ הַמּוֹשֵׁך כַּנַּ''ל וְזֶה בְּחִינַת  מִשְׁכָּן כִּי מִשְׁכָּן הָיָה לוֹ כּחַ הַמּוֹשֵׁך לְהַמְשִׁיך אֱלקוּת לַמָּקוֹם שֶׁהָיָה עוֹמֵד שָׁם בחינת (שִׁיר הַשִּׁירִים א) ''מָשְׁכֵנִי אַחֲרֶיך נָּרוּצָה'' אַחֲרֶיך נָּרוּצָה דַּיְקָא כִּי כָּל מַה שֶּׁמִּתְקָרֵב יוֹתֵר אֵלָיו, הוּא רָץ בְּיוֹתֵר כַּנַּ''ל מֵחֲמַת הַכּחַ הַמּוֹשֵׁך כַּנַּ''ל וכמובא במדרש (שְׁמוֹת פֶּרֶק ל''א) שֶׁ הַמִּשְׁכָּן הוּא לְשׁוֹן מַשְׁכּוֹן שֶׁהוּא מַשְׁכּוֹן לְיִשְׂרָאֵל שֶׁתִּשְׁרֶה שְׁכִינָה אֶצְלָם אֲפִלּוּ אִם יֶחֶטְאוּ, חַס וְשָׁלוֹם כְּמוֹ שֶׁכָּתוּב (וַיִּקְרָא כ''ו) : ''וְנָתַתִּי מִשְׁכָּנִי בְּתוֹכְכֶם וְלא תִגְעַל נַפְשִׁי אֶתְכֶם'' נִמְצָא שֶׁעַל יְדֵי הַמִּשְׁכָּן, הַשְּׁכִינָה שׁוֹרָה בְּיִשְׂרָאֵל הַיְנוּ כַּנַּ''ל כִּי מִשְׁכָּן לְשׁוֹן מָשְׁכֵנִי וְכוּ שֶׁיֵּשׁ לוֹ בְּחִינַת כּחַ הַמּוֹשֵׁך לְהַמְשִׁיך אֱלקוּת לַמָּקוֹם שֶׁהָיָה עוֹמֵד שָׁם כַּנַּ''ל ועל כן אי אפשר להקים את הַמִּשְׁכָּן אֶלָּא הַצַּדִּיק שֶׁהוּא בְּחִינַת עָפָר, בְּחִינַת משֶׁה שֶׁהָיָה עָנָו מִכָּל הָאָדָם, כְּמוֹ שֶׁכָּתוּב (שְׁמוֹת מ) : ''וַיָּקֶם משֶׁה אֶת הַמִּשְׁכָּן'' וְאַחֵר לא הָיָה יָכוֹל לַהֲקִימוֹ כִּי דַּוְקָא זֶה הַצַּדִּיק, שֶׁהוּא בְּחִינַת עָפָר, בְּחִינַת כּחַ הַמּוֹשֵׁך יָכוֹל לְהָקִים הַמִּשְׁכָּן, שֶׁהוּא בְּחִינַת כּחַ הַמּוֹשֵׁך, לְהַמְשִׁיך הָאֱלקוּת כַּנַּ''ל וְזֶה שֶׁכָּתוּב (דְּבָרִים ז) : ''לא מֵרֻבְּכֶם חָשַׁק ה בָּכֶם כִּי אַתֶּם הַמְּעַט'' וְדָרְשׁוּ רַזַ''ל (חֻלִּין פ''ט וְהוּבָא בְּפֵרַשִׁ''י שָׁם) ''לא וְכוּ רַק מֵחֲמַת שֶׁאַתֶּם מַמְעִיטִין עַצְמְכֶם וְכוּ, חָשַׁק ה בָּכֶם'' כִּי מֵחֲמַת שֶׁהֵם מַמְעִיטִין וּמַקְטִינִים עַצְמָן עַל יְדֵי זֶה הֵם בִּבְחִינַת עָפָר, שֶׁיֵּשׁ לוֹ כּחַ הַמּוֹשֵׁך בְּחִינַת מִשְׁכָּן, שֶׁמּוֹשֵׁך הָאֱלקוּת כַּנַּ''ל וְעַל כֵּן חָשַׁק ה בָּכֶם וזה בחינת (יְשַׁעְיָה נ''ז) : ''אֶשְׁכּן אֶת דַּכָּא'' כִּי  עַל יְדֵי שִׁפְלוּת, שֶׁמֵּשִׂים עַצְמוֹ כְּעָפָר עַל יְדֵי זֶה יֵשׁ לוֹ כּחַ הַמּוֹשֵׁך, לְהַמְשִׁיך הַשֵּׁם יִתְבָּרַך אֶצְלוֹ שֶׁזֶּהוּ בְּחִינַת הַמִּשְׁכָּן כַּנַּ''ל וְזֶה בְּחִינַת הַכָּבוֹד הַנֶּאֱמַר אֵצֶל הַמִּשְׁכָּן כְּמוֹ שֶׁכָּתוּב (שְׁמוֹת כ''ט) : ''וְנִקְדַּשׁ בִּכְבוֹדִי'' וּכְמוֹ שֶׁכָּתוּב (שָׁם מ) : ''וּכְבוֹד ה מָלֵא אֶת הַמִּשְׁכָּן'' כִּי  כָּל הַכָּבוֹד שֶׁיֵּשׁ לְכָל אָדָם שֶׁבָּעוֹלָם, מִקָּטן וְעַד גָּדוֹל כֻּלָּם הֵם מְקַבְּלִים רַק מִזֶּה הַצַּדִּיק שֶׁהוּא בְּחִינַת עָפָר, בְּחִינַת מִשְׁכָּן שֶׁמִּמֶּנּוּ נִמְשָׁך הַכּל כִּי כָּל הַכָּבוֹד וְהַגְּדֻלָּה, הוּא רַק אֵצֶל זֶה הַצַּדִּיק וְכֻלָּם מְקַבְּלִים מִמֶּנּוּ כְּמוֹ שֶׁכָּתוּב (מְגִלָּה ל''א) : כָּל מָקוֹם שֶׁאַתָּה מוֹצֵא גְּדֻלָּתוֹ שָׁם אַתָּה מוֹצֵא עַנְוְתָנוּתוֹ נִמְצָא, שֶׁ בִּמְקוֹם הַשִּׁפְלוּת וְהַקַּטְנוּת שָׁם שׁוֹרֶה כָּל הַכָּבוֹד וְהַגְּדֻלָּה כְּמוֹ שֶׁכָּתוּב: ''אֶשְׁכּן אֶת דַּכָּא'' וְעַל כֵּן כָּל הָרָאשִׁים שֶׁבָּעוֹלָם מְקַבְּלִים כְּבוֹדָם מִזֶּה הַצַּדִּיק, שֶׁהוּא בְּחִינַת עָפָר וְכֵן הִתְחַדְּשׁוּת הַכָּבוֹד כִּי בְּכָל פַּעַם נִתְחַדֵּשׁ הַכָּבוֹד שֶׁזֶּה הַמְּמֻנֶּה בָּא לְהִתְמַנּוּת אַחֵר, וְנִתְחַדֵּשׁ הָרָאשִׁיּוּת וְהַכָּבוֹד הוּא הַכּל עַל יְדֵי זֶה הַצַּדִּיק כִּי כְּפִי הֲקָמָתוֹ אֶת הַמִּשְׁכָּן בְּכָל פַּעַם שֶׁמִּשָּׁם בָּא הַכָּבוֹד בִּבְחִינוֹת: ''וּכְבוֹד ה מָלֵא אֶת הַמִּשְׁכָּן'' כַּנַּ''ל כֵּן נִתְחַדֵּשׁ כָּל הַכָּבוֹד וְהָרָאשִׁיּוּת כַּנַּ''ל וְזֶה ''וַיְהִי בַּיּוֹם הַשְּׁמִינִי קָרָא משֶׁה לְאַהֲרן וּלְבָנָיו וּלְזִקְנֵי יִשְׂרָאֵל'' כִּי כְּשֶׁהַצַּדִּיק צָרִיך לִקְרוֹת אֶת רָאשֵׁי הָעָם הוּא קוֹרֵא אוֹתָם בָּזֶה שֶׁהוּא מֵקִים אֶת הַמִּשְׁכָּן, שֶׁשָּׁם הַכָּבוֹד כַּנַּ''ל וְעַל יְדֵי זֶה קוֹרֵא אוֹתָם, כִּי כֻּלָּם בָּאִים אֵלָיו לְקַבֵּל הַכָּבוֹד מִמֶּנּוּ וְזֶה בַּיּוֹם הַשְּׁמִינִי, שֶׁהֵקִים משֶׁה אֶת הַמִּשְׁכָּן עַל יְדֵי זֶה, קָרָא משֶׁה לְאַהֲרן וּלְבָנָיו וּלְזִקְנֵי יִשְׂרָאֵל שֶׁהֵם כְּלַל רָאשֵׁי הָעָם, מִקָּטן וְעַד גָּדוֹל כִּי עַל יְדֵי הֲקָמַת הַמִּשְׁכָּן קָרָא אֶת כָּל רָאשֵׁי הָעָם, שֶׁהֵם בְּחִינַת אַהֲרן וּבָנָיו וְכוּ כַּנַּ''ל וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (ראשׁ הַשָּׁנָה א) : שֶׁנִּיסָן ראשׁ הַשָּׁנָה לִמְלָכִים כִּי אָז הָיָה הֲקָמַת הַמִּשְׁכָּן שֶׁמִּשָּׁם נִמְשָׁך הַכָּבוֹד שֶׁל מְלָכִים שֶׁל כָּל הַמְמֻנִּים וְהָרָאשִׁים כַּנַּ''ל וְעַל כֵּן הָיָה הֲקָמַת הַמִּשְׁכָּן בְּראשׁ חֹדֶשׁ נִיסָן דַּוְקָא כִּי זֶה בְּחִינַת ראשׁ חֹדֶשׁ, שֶׁעַל יְדֵי זֶה נִתְחַדְּשִׁים כָּל הָרָאשִׁים כַּנַּ''ל וְזֶהוּ בְּחִינַת ראשׁ חֹדֶשׁ נִיסָן, ראשׁ הַשָּׁנָה לִמְלָכִים כַּנַּ''ל


~ עא - קָּשֶׁה מְאד לִהְיוֹת מְפֻרְסָם

דַּע, שֶׁ קָּשֶׁה מְאד לִהְיוֹת מְפֻרְסָם כִּי מַה שֶּׁהוּא מְפֻרְסָם, הוּא מַזִּיק לוֹ מְאד כִּי לִפְעָמִים צָרִיך לִסְבּל יִסּוּרִין בִּשְׁבִיל רַבִּים, כְּמָה שֶׁכָּתוּב (יְשַׁעְיָה נ''ג) : ''וּבַחֲבֻרָתוֹ נִרְפָּא לָנוּ'' כִּי מֵאַחַר שֶׁהוּא מְפֻרְסָם, עַל כֵּן הוּא בִּבְחִינוֹת (שָׁם) : ''לָכֵן אֲחַלֶּק לוֹ בָרַבִּים'' עַל כֵּן צָרִיך לִסְבּל יִסּוּרִין בִּשְׁבִיל רַבִּים כִּי עָלָיו נֶאֱמַר: ''וּבַחֲבֻרָתוֹ נִרְפָּא לָנוּ'' רַק שֶׁיֵּשׁ כַּמָּה בְּנֵי אָדָם שֶׁצְּרִיכִים לִהְיוֹת מְפֻרְסָמִים וְעוֹשִׂים אוֹתָם דַּוְקָא מְפֻרְסָמִים אֲבָל  יֵשׁ צַדִּיקִים שֶׁמְּקַבְּלִים מֵעַצְמָם יִסּוּרִים עֲלֵיהֶם בִּשְׁבִיל יִשְׂרָאֵל וּבָזֶה מַחֲלִיפִין הַשֶּׁפַע כַּמְבאָר לְמַעְלָה בְּסִימָן ס''ג עַל פָּסוּק ''וּבִשְׁתַּיִם יְכַסֶּה פָנָיו''


~ עב - לִפְעָמִים בָּא לָאָדָם הִרְהוּר תְּשׁוּבָה

לִפְעָמִים בָּא לָאָדָם הִרְהוּר תְּשׁוּבָה וְנַעֲשֶׂה בְּאוֹתוֹ שָׁעָה אִישׁ כָּשֵׁר וְאַחַר כָּך רוֹצֶה לַעֲשׂוֹת עֻבְדָּא בַּאֲשֶׁר שֶׁנִּתְעוֹרֵר לִבּוֹ לִתְשׁוּבָה בְּכֵן רוֹצֶה לִנְסֹעַ לְהַצַּדִּיק וְאַחַר כָּך כְּשֶׁנּוֹסֵעַ, מִתְגַּבֵּר עָלָיו הַיֵּצֶר הָרָע וְנוֹפֵל מִתְּשׁוּקָתוֹ שֶׁהָיָה לוֹ תְּחִילָה וְאַחַר כָּך כְּשֶׁבָּא לְהַצַּדִּיק מִתְגַּבֵּר עָלָיו הַיֵּצֶר הָרָע עוֹד יוֹתֵר, וְאוֹבֵד כָּל חִשְׁקוֹ אַל יִקְשֶׁה בְּעֵינֶיך זאת, וְאַל יְבַהֲלוּך רַעְיוֹנֶיך עַל זֶה כִּי דַּע, שֶׁזֶּה נִמְשָׁך מֵחֲמַת כִּי  בַּתְּחִלָּה כְּשֶׁבָּא לוֹ הַהִרְהוּר תְּשׁוּבָה מֵחֲמַת הַטּוֹב שֶׁהִתְעוֹרֵר בְּתוֹכוֹ אֲזַי עַל יְדֵי מַעֲשָׂיו בְּאוֹתוֹ שָׁעָה הֵמִית יִצְרוֹ, וְנִתְבַּטֵּל יִצְרוֹ הָרַע שֶׁהָיָה לוֹ כִּי הֵמִיתוֹ בְּזֶה הַהִרְהוּר תְּשׁוּבָה וְהָעֻבְדָּא שֶׁל אוֹתוֹ הַשָּׁעָה וְאַחַר כָּך כְּשֶׁרוֹצֶה לִנְסֹעַ מִתְגַּבֵּר עָלָיו יֵצֶר הָרָע אַחֵר (כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה סֻכָּה נ''ב) וְיֵשׁ לוֹ עַתָּה יֵצֶר הָרָע גָּדוֹל מִמַּה שֶּׁהָיָה לוֹ תְּחִלָּה עַל כֵּן אִם אֵינוֹ מִתְחַזֵּק נֶגְדּוֹ אֲזַי מִתְגַּבֵּר עָלָיו זֶה הַיֵּצֶר הָרָע הֶחָדָשׁ וְנוֹפֵל מִתְּשׁוּקָתוֹ שֶׁהָיָה לוֹ תְּחִלָּה כִּי צָרִיך הִתְגַּבְּרוּת חָדָשׁ בְּיוֹתֵר נֶגֶד זֶה הַיֵּצֶר הָרָע הֶחָדָשׁ שֶׁבָּא לוֹ כַּנַּ''ל כִּי  יֵשׁ כַּמָּה בְּחִינוֹת בַּיֵּצֶר הָרָע כִּי  יֵשׁ בְּנֵי אָדָם נְמוּכִים מְגֻשָּׁמִים שֶׁהַיֵּצֶר הָרָע שֶׁלָּהֶם הוּא גַּם כֵּן יֵצֶר הָרָע נָמוּך וּמְגֻשָּׁם וְ הָרב, הַיֵּצֶר הָרָע שֶׁלָּהֶם הֵם הַדָּמִים בְּעַצְמָם הַיְנוּ הַדָּם שֶׁבֶּחָלָל הַשְּׂמָאלִי, שֶׁהוּא בְּתָקְפּוֹ וְעִקַּר בִּלְבּוּלִים שֶׁלָּהֶם, מֵעֲכִירַת וּמִבִּלְבּוּל הַדָּמִים וּבֶאֱמֶת  מִי שֶׁיֵּשׁ לוֹ דַּעַת צַח כָּל שֶׁהוּא הַיֵּצֶר הָרָע הַזֶּה, הוּא אֶצְלוֹ שְׁטוּת גָּדוֹל וְשִׁגָּעוֹן וְאֵין צָרִיך שׁוּם הִתְגַּבְּרוּת לְנַצֵּחַ אוֹתוֹ וַ אֲפִלּוּ מַה שֶּׁנֶּחֱשָׁב בְּעֵינֵי הֶהָמוֹן לְנִסָּיוֹן גָּדוֹל כְּגוֹן הַנִּסָּיוֹן שֶׁל תַּאֲוַת נִאוּף הוּא אֶצְלוֹ שְׁטוּת, וְלא נֶחֱשָׁב לוֹ לְשׁוּם נִסָּיוֹן כְּלָל (עיין שבחי הר''ן סי טז ובשיחות הר''ן סי נא) כִּי  מִי שֶׁיֵּשׁ לוֹ שׁוּם דַּעַת וְיוֹדֵעַ מְעַט מִגְּדֻלַּת אֲדוֹנֵנוּ הַבּוֹרֵא יִתְבָּרַך שְׁמוֹ כְּמָה שֶׁכָּתוּב (תְּהִלִּים קל''ה) ''כִּי אֲנִי יָדַעְתִּי כִּי גָּדוֹל ה וַאֲדנֵינוּ מִכָּל אֱלהִים'' וְאִי אֶפְשָׁר לְהַסְבִּיר זֶה לא בִּכְתָב וְלא בְּעַל פֶּה (עיין שיחות הר''ן סי א) כִּי גְּדֻלַּת הַשֵּׁם יִתְבָּרַך הוּא רַק לְכָל חַד לְפוּם מָה דִּמְשָׁעֵר בְּלִבֵּהּ כְּמוֹ שֶׁכָּתוּב בַּזּהַר הַקָּדוֹשׁ (וַיֵּרָא ק''ג:) ''נוֹדָע בַּשְּׁעָרִים בַּעְלָהּ'', לְכָל חַד לְפוּם מָה דִּמְשָׁעֵר בְּלִבֵּהּ וּמִי שֶׁזּוֹכֶה לְשַׁעֵר בְּלִבּוֹ אֶת גְּדֻלַּת הַשֵּׁם יִתְבָּרַך בְּוַדַּאי אֵצֶל זֶה אֵינוֹ נֶחֱשָׁב שׁוּם דָּבָר לְנִסָּיוֹן וְאֵין צָרִיך שׁוּם הִתְגַּבְּרוּת עַל זֶה רַק שֶׁ יֵּשׁ בְּחִינַת יֵצֶר הָרָע, שֶׁהוּא מַלְאָך הַקָּדוֹשׁ וְאַף עַל פִּי כֵן הוּא יֵצֶר הָרָע וְצָרִיך לְהִתְגַּבֵּר וּלְהִמָּלֵט מְאד מִמֶּנּוּ הַיְנוּ בְּחִינוֹת גְּבוּרוֹת, בְּחִינוֹת דִּינִים וְזֶה  הַבַּר דַּעַת, יֵשׁ לוֹ זֶה הַיֵּצֶר הָרָע הַנַּ''ל, הַיְנוּ גְּבוּרוֹת וְדִינִים וְ צָרִיך לְהִתְגַּבֵּר עָלָיו, וּלְהַמְתִּיק הַדִּינִים, שֶׁיִּהְיֶה רַק כֻּלּוֹ טוֹב כִּי מִי שֶׁ נִּכְלָל בַּמָּקוֹם שֶׁצָּרִיך לְהִכָּלֵל, הַיְנוּ בָּאֵין סוֹף שָׁם כֻּלּוֹ טוֹב, וְאֵין שָׁם דִּין, חַס וְשָׁלוֹם כֵּן צָרִיך לִהְיוֹת כֻּלּוֹ טוֹב וּלְהַמְתִּיק כָּל הַגְּבוּרוֹת וְהַדִּינִים שֶׁהֵם הַיֵּצֶר הָרָע שֶׁלְּמַעְלָה. וּבָזֶה  פָּגַם דָּוִד בְּבַת שֶׁבַע כִּי בְּוַדַּאי, חָלִילָה לוֹמַר שֶׁדָּוִד חָטָא בְּגַשְׁמִיּוּת מֵחֲמַת תַּאֲוָה, חַס וְשָׁלוֹם כִּי כְּבָר אָמַר דָּוִד בְּעַצְמוֹ, ''וְלִבִּי חָלַל בְּקִרְבִּי'' (תְּהִלִּים ק''ט) שֶׁהָרַג כְּבָר אֶת הַיֵּצֶר הָרָע הַגַּשְׁמִי בְּתַכְלִית וְהִכְנִיעַ הַדָּם שֶׁבֶּחָלָל הַשְּׂמָאלִי (שַׁבָּת נ''ו:) כָּל הָאוֹמֵר דָּוִד חָטָא אֵינוֹ אֶלָּא טוֹעֶה וְכוּ אַף עַל פִּי כֵן, אֲפִלּוּ זֶה הַפְּגָם הַקָּטָן וְהַחֵטְא קַל שֶׁנַּעֲשָׂה כַּמּוּבָא גַּם זֶה בְּוַדַּאי לא הָיָה, חַס וְשָׁלוֹם, מֵחֲמַת תַּאֲוָה מֵחֲמַת עֲכִירַת הַדָּמִים, חַס וְשָׁלוֹם שֶׁמִּשָּׁם בָּא תַּאֲוָה זוֹ שֶׁל נִאוּף רַק  הַפְּגָם שֶׁלּוֹ הָיָה לְמַעְלָה בִּגְבוּרוֹת שֶׁלּא הִמְתִּיק הַיֵּצֶר הָרָע שֶׁלְּמַעְלָה, הַיְנוּ הַגְּבוּרוֹת וְהַדִּינִים וְגַם זֶה הָיָה בְּדַקּוּת גָּדוֹל, כִּי רְאוּיָה הָיְתָה בַּת שֶׁבַע לְדָוִד וְכוּ (דִּבְרֵי הַיָּמִים א כ''ב). ''לא תִבְנֶה בַּיִת לִשְׁמִי כִּי דָּמִים רַבִּים שָׁפַכְתָּ'' הַיְנוּ שֶׁלּא הִמְתִּיק הַגְּבוּרוֹת, עַל כֵּן לא זָכָה לִבְנוֹת הַבַּיִת וְאַף שֶׁמִּלְחֶמֶת ה נִלְחַם עִם כָּל זֶה  לְמַעְלָה לְמַעְלָה, בְּתַכְלִית הַמַּעֲלָה בַּמָּקוֹם שֶׁצָּרִיך לְהִכָּלֵל, הַיְנוּ בָּאֵין סוֹף, שָׁם כֻּלּוֹ טוֹב וְצָרִיך לִהְיוֹת רַק טוֹב בְּלִי שׁוּם דִּינִים כְּלָל וְזֶה בְּחִינַת (תִּקּוּנֵי זהַר תִּקּוּן ע דַּף קכ''ג:) : אֲפִלּוּ כֶּתֶר עֶלְיוֹן אֻכָּמָא אִיהוּ לְגַבֵּי עִלַּת הָעִלּוֹת בְּחִינַת (תְּהִלִּים פ''ב) : ''לא יָדְעוּ וְלא יָבִינוּ בַּחֲשֵׁכָה יִתְהַלָּכוּ'' בְּחִינַת הַקְּדֻשָּׁה שֶׁלְּמַעְלָה* [עיין לעיל אחר המאמר בסי נז, בד''ה שייך לעיל] שֶׁהוּא הַיֵּצֶר הָרָע שֶׁל הַצַּדִּיקִים הַקְּדוֹשִׁים הַנַּ''ל וְגַם לְמַעְלָה [כִּבְיָכוֹל] אֶצְלוֹ יִתְבָּרַך מָצִינוּ בְּחִינַת יֵצֶר הָרָע הַנַּ''ל כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה (בְּרֵאשִׁית רַבָּה פָּרָשָׁה י''ב וּמוּבָא בְּפֵרַשִׁ''י). בַּתְּחִלָּה עָלָה בְּמַחֲשָׁבָה לִבְרא אֶת הָעוֹלָם בְּמִדַּת הַדִּין שֶׁזֶּה בְּחִינַת יֵצֶר הָרָע כַּנַּ''ל וְאַחַר כָּך כִּבְיָכוֹל שָׁבַר הַיֵּצֶר הָרָע, וְשִׁתֵּף מִדַּת רַחֲמִים וְכוּ וּ מִזֶּה הַכּחַ נִשְׁתַּלְשֵׁל וְנִמְשַׁך כּחַ לְמַטָּה לְשַׁבֵּר אֶת הַיֵּצֶר הָרָע כִּי לוּלֵא זאת לא הָיָה כּחַ לְשַׁבֵּר הַיֵּצֶר הָרָע וְכֵן מְבאָר לָשׁוֹן זֶה בַּגְּמָרָא (יוֹמָא ס''ט:) שֶׁאָמְרוּ שָׁם זוֹ הִיא גְּבוּרַת גְּבוּרָתוֹ שֶׁכּוֹבֵשׁ אֶת יִצְרוֹ שֶׁנּוֹתֵן אֶרֶך אַפַּיִם לָרְשָׁעִים נִמְצָא מְבאָר שָׁם עִנְיָן הַנַּ''ל שֶׁ מַּה שֶּׁהַשֵּׁם יִתְבָּרַך כּוֹבֵשׁ מִדַּת הַדִּין וּמַאֲרִיך אַפּוֹ הוּא בְּחִינַת שְׁבִירַת הַיֵּצֶר הָרָע אֶצְלוֹ יִתְבָּרַך (עיין רש''י שם בגמ הנ''ל ועיין ב''ב טז כאדם שמסיתין אותו וניסת וכו, הוא שטן הוא יצה''ר וכו ועיין סוכה נב ע''ב שכביכול הוא ית בעצמו מתחרט על בריאת היצה''ר וכו וכ''ז לשבר את האוזן, כפי המהרש''א בחא''ג בב''ב שם והכלל שמבחינת ה''ד משתלשלים בחינת המלאכים העוים לשמאל, עד שנשתלשל גם בחיהשטן, כמ''ש איוב א ויבא גם השטן בתוכם והוא שטן הוא יצה''ר, כי משם נמשך שורש היצה''ר שבלב האדם, שעי''ז יש לו בחירה) וְעַיֵּן בַּזּהַר בְּכַמָּה מְקוֹמוֹת שָׁם מוּבָן וּמְבאָר, שֶׁ בְּחִינַת מִדַּת הַדִּין הוּא [שׁרֶשׁ] בְּחִינַת הַיֵּצֶר הָרָע. (ועיין זוהר בראשית מט ע''ב, ובזוהר ויצא קמח, ובזוהר שמות כו ע''ב, ובתיקון כא בענין פרה אדומה, ושם בדף ס וגבורה תמן ס''מ דאיהו יצה''ר, וכן מבואר בכתבי האריז''ל במקומות הרבה, ועיין מאורי אור) וְכֵן  שְׁלמה הַמֶּלֶך, עָלָיו הַשָּׁלוֹם, שֶׁנָּשָׂא בַּת פַּרְעה וְנָשִׁים נָכְרִיּוֹת רַבּוֹת בְּוַדַּאי לא יַעֲלֶה עַל הַדַּעַת, שֶׁהָיָה מֵהַיֵּצֶר הָרָע הַגַּשְׁמִי כִּי הָיָה חֲכַם אֱמֶת, כְּמוֹ שֶׁכָּתוּב (מְלָכִים א ה) ''וַיֶּחְכַּם מִכָּל הָאָדָם'' וְכוּ וּכְבָר מֻנָּח כְּלָל בְּיָדֵינוּ, שֶׁ מִּי שֶׁהוּא חֲכַם אֱמֶת קְצָת אֵינוֹ נֶחֱשָׁב אֶצְלוֹ זאת הַתַּאֲוָה לְשׁוּם נִסָּיוֹן אֲפִלּוּ אִם תִּתְבַּע אוֹתוֹ אִשָּׁה יָפָה בִּמְקוֹם סֵתֶר שֶׁיִּהְיֶה בְּיָדוֹ לְמַלּאת הַתַּאֲוָה הוּא אֶצְלוֹ רַק שְׁטוּת וְשִׁגָּעוֹן וְאֵינוֹ נֶחְשָׁב לוֹ לְנִסָּיוֹן כְּלָל וּמַה שֶּׁנֶּאֱמַר בַּתּוֹרָה שֶׁבַח יוֹסֵף הַצַּדִּיק שֶׁעָמַד בְּנִסָּיוֹן, יֵשׁ בָּזֶה סוֹד וְ עִקַּר הַנִּסָּיוֹן בַּבְּחִינָה הַנַּ''ל בִּבְחִינַת הַמְתָּקַת הַגְּבוּרוֹת, לְנַצֵּחַ הַיֵּצֶר הָרָע שֶׁל מַעְלָה אֲבָל לא לְנַצֵּחַ הַיֵּצֶר הָרָע הַגַּשְׁמִי שֶׁזֶּה אֵינוֹ נִסָּיוֹן כְּלָל וְכֵן  מַה שֶּׁפָּגַם שְׁלמה, לא הָיָה רַק בַּבְּחִינָה זוֹ כַּנַּ''ל וְעַל כֵּן,  מִי שֶׁיֵּשׁ עָלָיו דִּינִים, חַס וְשָׁלוֹם וְיֵשׁ לוֹ אֵיזֶה צָרָה רַחֲמָנָא לִצְלָן צָרִיך לִרְאוֹת וּלְהִשְׁתַּדֵּל מְאד לְהִנָּצֵל מֵהַיֵּצֶר הָרָע אָז כִּי עִקַּר הַיֵּצֶר הָרָע הוּא מֵהַדִּינִים כִּי  אֲפִלּוּ הַיֵּצֶר הָרָע הָעָב וְהַגַּשְׁמִי שֶׁל עֲכִירוּת הַדָּמִים בְּוַדַּאי יֵשׁ לוֹ שׁרֶשׁ לְמַעְלָה הֵימֶנּוּ וְזֶה הַיֵּצֶר הָרָע שֶׁלְּמַעְלָה מִמֶּנּוּ, יֵשׁ לוֹ גַּם כֵּן שׁרֶשׁ כִּי יֵשׁ כַּמָּה בְּחִינוֹת בַּיֵּצֶר הָרָע וְ יֵשׁ יֵצֶר הָרָע, שֶׁאֵינוֹ מְגֻשָּׁם כָּל כָּך, שֶׁאֵינוֹ מֵעֲכִירַת הַדָּמִים אַך הוּא בְּחִינַת קְלִפָּה דַּקָּה וְגַם זֶה הַיֵּצֶר הָרָע אֵינוֹ הַיֵּצֶר הָרָע שֶׁל הַקְּדוֹשִׁים בַּעֲלֵי חָכְמָה וָדַעַת כִּי אֶצְלָם הוּא רַק הַיֵּצֶר הָרָע שֶׁלְּמַעְלָה שֶׁהוּא מַלְאָך הַקָּדוֹשׁ שֶׁהוּא בְּחִינַת גְּבוּרוֹת וְדִינִים  וְהוּא תַּכְלִית הַשּׁרֶשׁ הָעֶלְיוֹן, שֶׁל כָּל הַיְצָרִים רָעִים מֵהַיֵּצֶר הָרָע הָעֶלְיוֹן עַד הַיֵּצֶר הָרָע הַתַּחְתּוֹן הַמְּגֻשָּׁם וְהַמְזהָם הַשּׁוֹטֶה וְהַפֶּתִי וְהַסָּכָל, עֲכִירַת הַדָּמִים עַל כֵּן,  כְּשֶׁיֵּשׁ עַל אָדָם דִּינִים מֵאַחַר שֶׁמִּתְגַּבֵּר עָלָיו גְּבוּרוֹת וְדִינִים, שֶׁהוּא הַשּׁרֶשׁ שֶׁל כָּל הַיֵּצֶר הָרָע עַל כֵּן אָז מִתְגַּבֵּר עָלָיו מְאד הַיֵּצֶר הָרָע שֶׁלּוֹ וְצָרִיך הִשְׁתַּדְּלוּת וְהִתְחַזְּקוּת עַל זֶה גַּם בְּעִנְיַן הַהִתְקָרְבוּת עַצְמוֹ לְהַשֵּׁם יִתְבָּרַך, יֵשׁ יֵצֶר הָרָע גָּדוֹל [כְּלוֹמַר, שֶׁלִּפְעָמִים רִבּוּי הַהִתְלַהֲבוּת חוּץ מֵהַמִּדָּה הוּא מֵהַיֵּצֶר הָרָע, כִּי זֶהוּ בְּחִינַת ''פֶּן יֶהֶרְסוּ'' וְכַמְבאָר גַּם בְּמָקוֹם אַחֵר] (בלק''ת סי ה אות ז ובסי ט) כִּי  יֵשׁ יֵצֶר הָרָע גָּדוֹל, כְּשֶׁמַּתְחִיל לְהִתְקָרֵב לְהַשֵּׁם יִתְבָּרַך וְעַל כֵּן בִּשְׁעַת מַתַּן תּוֹרָה, הִזְהִיר הַשֵּׁם יִתְבָּרַך לְמשֶׁה (שְׁמוֹת י''ט) : ''רֵד הָעֵד בָּעָם פֶּן יֶהֶרְסוּ אֶל ה לִרְאוֹת'' כִּי יִשְׂרָאֵל הָיוּ אָז בְּמַעֲלָה גְּדוֹלָה וְהֻצְרְכוּ לְהַזְהִירָם מֵהַיֵּצֶר הָרָע שֶׁיֵּשׁ בְּהִתְקָרְבוּת לְהַשֵּׁם יִתְבָּרַך וְתֵדַע, שֶׁ הַיֵּצֶר הָרָע שֶׁל רב הָעוֹלָם, שֶׁהוּא עֲכִירַת הַדָּמִים הוּא שְׁטוּת וְשִׁגָּעוֹן וְסִכְלוּת גָּדוֹל כְּמָה שֶׁאָמְרוּ (סוֹטָה ג) : אֵין אָדָם עוֹבֵר עֲבֵרָה אֶלָּא אִם כֵּן נִכְנָס בּוֹ רוּחַ שְׁטוּת כִּי בֶּאֱמֶת  יֵשׁ רוּחַ שְׁטוּת שֶׁל עֲבֵרָה שֶׁהוּא חָכָם גָּדוֹל יוֹתֵר מִכָּל הָעוֹלָם וְאַף עַל פִּי כֵן הוּא רוּחַ שְׁטוּת אַך זֶה  הָרוּחַ שְׁטוּת שֶׁל רב הָעוֹלָם הוּא שְׁטוּת מַמָּשׁ אֱוִיל פֶּתִי וּמְשֻׁגָּע וַהֲלא תִּרְאֶה, שֶׁ יֵּשׁ כַּמָּה בְּנֵי אָדָם שֶׁיֵּשׁ לָהֶם הִרְהוּרֵי עֲבוֹדָה זָרָה וְיֵשׁ שֶׁבְּשָׁעָה שֶׁעוֹמֵד לְהִתְפַּלֵּל בָּא לְנֶגְדּוֹ דְּמוּת עֲבוֹדָה זָרָה וְאַף שֶׁיּוֹדֵעַ בְּעַצְמוֹ שֶׁאֵין בָּהּ מַמָּשׁ אַף עַל פִּי כֵן מִתְגַּבֵּר עָלָיו מְאד וּמִצְטַיֵּר וְעוֹמֵד לְפָנָיו זֶה הַדְּמוּת וְקָשֶׁה לוֹ מְאד לְהַעֲבִיר זאת מִדִּמְיוֹנוֹ וּמַחֲשַׁבְתּוֹ וְעַתָּה רְאֵה, הֲיֵשׁ לְך שְׁטוּת גָּדוֹל וְשִׁגָּעוֹן יוֹתֵר מִזֶּה ? ! וּבְוַדַּאי  מִי שֶׁמִּתְגַּבְּרִים עָלָיו אֵלּוּ הַדִּמְיוֹנוֹת קָשֶׁה לוֹ מְאד לְהִנָּצֵל מֵהֶם, וּלְהַעֲבִירָם מִמַּחֲשַׁבְתּוֹ וְכָל מַה שֶּׁמִּתְגַּבֵּר וּמְנַעְנֵעַ וְזוֹרֵק ראשׁוֹ הֵנָּה וָהֵנָּה מִתְגַּבְּרִים עָלָיו הַדִּמְיוֹנוֹת אֵלּוּ יוֹתֵר וְיוֹתֵר כִּי זֶה טֶבַע וּסְגֻלַּת שֶׁל אֵלּוּ הַיְצָרִין הָרָעִים הַמְזהָמִים כָּל מַה שֶּׁרוֹצִים לְהִתְגַּבֵּר עַל אֵלּוּ הַמַּחֲשָׁבוֹת יוֹתֵר וְיוֹתֵר הֵם מִתְגַּבְּרִים כִּי הוּא  כְּמוֹ שֶׁאָדָם בּוֹרֵחַ מִדָּבָר וּמִסְתַּכֵּל מִן הַצַּד כִּלְאַחַר יָד עַל זֶה הַדָּבָר שֶׁבָּרַח מִמֶּנּוּ וַאֲזַי הַדָּבָר הַזֶּה מִתְגַּבֵּר עָלָיו בְּיוֹתֵר כִּי לא הִסִּיחַ דַּעְתּוֹ מִזֶּה רַק אַדְּרַבָּא שֶׁמִּסְתַּכֵּל בְּכָל פַּעַם לְאַחֲרָיו עַל זאת הַמַּחֲשָׁבָה וְהָבֵן זֶה וּכְמוֹ שֶׁיָּדוּעַ לְכָל מִי שֶׁנִּלְכָּד בָּזֶה וְיֵשׁ לוֹ אֵלּוּ הַמַּחֲשָׁבוֹת, רַחֲמָנָא לִצְלָן שֶׁהוּא שְׁטוּת וְשִׁגָּעוֹן גָּדוֹל וְהוּא רַק מֵ עֲכִירַת הַדָּמִים, מֵעֲכִירַת וּבִלְבּוּל הַמּחַ כִּי זֶה יָדוּעַ לַכּל, שֶׁעֲבוֹדָה זָרָה אֵין בָּהּ מַמָּשׁ וְאַף עַל פִּי כֵן  קָשֶׁה לוֹ מְאד לְסַלֵּק מַחֲשַׁבְתּוֹ מֵהֶם מֵחֲמַת שֶׁכְּבָר נִתְעַכֵּר וְנִתְבַּלְבֵּל מחוֹ מְאד כֵּן אֵלּוּ הַהִרְהוּרֵי זְנוּת שֶׁיֵּשׁ לְרב הָעוֹלָם בִּפְרָט כְּשֶׁרוֹאֶה בְּעֵינָיו כְּגוֹן בְּעֵת שֶׁנִּזְדַּמֵּן לְפָנָיו אִשָּׁה וּכְשֶׁהוּא רוֹצֶה לִהְיוֹת אִישׁ כָּשֵׁר, וְאֵינוֹ רוֹצֶה אֵלּוּ הַהִרְהוּרִים וַאֲזַי מְנַעְנֵעַ ראשׁוֹ, וְרוֹצֶה לְסַלֵּק הַמַּחֲשָׁבוֹת אֵלּוּ מִמֶּנּוּ וְיוֹתֵר וְיוֹתֵר הֵם מִתְגַּבְּרִים עָלָיו כַּנַּ''ל וּבֶאֱמֶת  מִי שֶׁיֵּשׁ לוֹ דֵּעָה, הוּא אֶצְלוֹ שְׁטוּת גָּדוֹל וְאֵינוֹ נֶחֱשָׁב אֶצְלוֹ אֲפִלּוּ לְשׁוּם מַעֲלָה מַה שֶּׁאֵינוֹ נוֹפֵל עָלָיו הִרְהוּר מִזֶּה וְאֵינוֹ צָרִיך כְּלָל לִזְרק וּלְנַעְנֵעַ ראשׁוֹ כְּלָל וּכְמוֹ שֶׁאֵצֶל רב בְּנֵי אָדָם הוּא שְׁטוּת וְשִׁגָּעוֹן אֵלּוּ הַהִרְהוּרֵי עֲבוֹדָה זָרָה כֵּן אֶצְלוֹ שְׁטוּת הַהִרְהוּרֵי זְנוּת (קְדוֹשִׁים פ''ד) : שֶׁרַבִּי שִׁמְעוֹן בַּר יוֹחַאי כַּד חֲזָא  נָשִׁין שַׁפִּירִין, אָמַר: ''אַל תִּפְנוּ אֶל הָאֱלִילִים'' כִּי הֵם בְּחִינַת אֱלִילִים וּכְמוֹ שֶׁהִרְהוּרֵי עֲבוֹדָה זָרָה הֵם שְׁטוּת נִגְלֶה לְכָל הָעוֹלָם כֵּן אֵלּוּ הַהִרְהוּרֵי זְנוּת הֵם שְׁטוּת וְשִׁגָּעוֹן עַל כֵּן  עִקַּר הַתַּקָּנָה מִי שֶׁכְּבָר נִלְכַּד בָּזֶה, וְיֵשׁ לוֹ אֵלּוּ הַמַּחֲשָׁבוֹת הֵן הִרְהוּרֵי זְנוּת, הֵן הִרְהוּרֵי עֲבוֹדָה זָרָה, חַס וְשָׁלוֹם אֵין לוֹ תַּקָּנָה רַק שֶׁיְּקַדֵּשׁ וִיטַהֵר גּוּפוֹ, כְּדֵי שֶׁיִּזְדַּכֵּך וִיטַהֵר דָּמָיו וְיֵלֵך אֵצֶל חֲכַם הָאֱמֶת וְיוֹרֶה לוֹ דַּרְכֵי הַתְּשׁוּבָה, דַּרְכֵי הַחָכְמָה עֵצוֹת נְכוֹנוֹת עַל כָּל דָּבָר אָז יִכָּנַע לְבָבוֹ הֶעָרֵל, וְשָׁב וְרָפָא לוֹ אֲבָל  כָּל זְמַן שֶׁעֲדַיִן לא נִתְקַדֵּשׁ וְנִטְהַר גּוּפוֹ אֵין שׁוּם תַּקָּנָה מַה שֶּׁמִּתְגַּבֵּר וּמִתְאַמֵּץ וְיֵשׁ לוֹ יִסּוּרִים גְּדוֹלִים לְסַלֵּק הַמַּחֲשָׁבָה כִּי יוֹתֵר וְיוֹתֵר הֵם מִתְגַּבְּרִים כַּנַּ''ל גַּם  עַצְבוּת הוּא מַזִּיק מְאד וְנוֹתֵן כּחַ לְזֶה הַיֵּצֶר הָרָע הָעָב הַגַּשְׁמִי עַל כֵּן אַדְּרַבָּא  אִם רוֹצֶה לִהְיוֹת יְרֵא ה, וְרוֹצֶה לְהִתְפַּלֵּל וְאֵינוֹ רוֹצֶה בְּאֵלּוּ הַמַּחֲשָׁבוֹת רָעוֹת צָרִיך שֶׁלּא לְהַשְׁגִּיחַ עֲלֵיהֶם כְּלָל וְשֶׁלּא יִכְפַּת לֵהּ מַה שֶּׁעוֹמְדִים לְפָנָיו וְרַק יַעֲשֶׂה אֶת שֶׁלּוֹ בַּמֶּה שֶּׁהוּא עוֹסֵק בַּתּוֹרָה אוֹ תְּפִלָּה אוֹ מַשָּׂא וּמַתָּן וְלא יַשְׁגִּיחַ עֲלֵיהֶם כְּלָל וּכְמוֹ שֶׁשָּׁמַעְתִּי  מַעֲשֶׂה בְּאֶחָד שֶׁבְּשָׁעָה שֶׁעָמַד לְהִתְפַּלֵּל הָיָה מִזְדַּמֵּן וְעוֹמֵד לְפָנָיו בְּדִמְיוֹנוֹ עַכּוּ''ם עָרֵל וְהָיָה לוֹ יִסּוּרִים גְּדוֹלִים מִזֶּה וְכָל מַה שֶּׁרָצָה לְהִתְגַּבֵּר וּלְסַלֵּק הַמַּחֲשָׁבָה הִתְגַּבְּרָה עָלָיו יוֹתֵר וְיָעַץ לוֹ חָכָם, שֶׁלּא יִכְפַּת לֵהּ וְיַעֲמד הָעַכּוּ''ם, וְאַף עַל פִּי כֵן יַעֲשֶׂה אֶת שֶׁלּוֹ וְיִתְפַּלֵּל וּבָזֶה יִסְתַּלֵּק מִמֶּנּוּ אַך זֶה עֵצָה לְפִי שָׁעָה כָּל זְמַן שֶׁלּא נִתְקַדֵּשׁ גּוּפוֹ עֲדַיִן וְהָעִקָּר לְקַדֵּשׁ וּלְטַהֵר עַצְמוֹ כַּנַּ''ל וְיֵלֵך לְחָכָם, וְיִתֵּן לוֹ עֵצָה נְכוֹנָה עַל כָּל דָּבָר כַּנַּ''ל


~ עג - כִּי תַעֲבר בַּמַּיִם אִתְּך אָנִי

[לְשׁוֹן הַחֲבֵרִים] כִּי תַעֲבר בַּמַּיִם אִתְּך אָנִי (יְשַׁעְיָה מ''ג) דְּהִנֵּה הַתּוֹרָה סְתִים וְגַלְיָא וְהַקָּדוֹשׁ בָּרוּך הוּא גַּם כֵּן סְתִים וְגַלְיָא דְּהַיְנוּ מַה שֶּׁנִּגְלֶה לָנוּ הוּא הַלְּבוּשׁ וְחִיצוֹנִיּוּת וּמַה שֶּׁנִּסְתָּר מִמֶּנּוּ הוּא הַפְּנִימִיּוּת וְהִנֵּה  כָּל אָדָם צָרִיך לְזָרֵז אֶת עַצְמוֹ לְהַשִּׂיג הַפְּנִימִיּוּת מַה שֶּׁנִּסְתָּר מִמֶּנּוּ אַך  אֵיך יוּכַל לְהַגִּיעַ אֶל הַנִּסְתָּר מִמֶּנּוּ בִּתְפִלָּה לִשְׁמָהּ שֶׁיְּקַשֵּׁר הַמַּחֲשָׁבָה אֶל הַדִּבּוּר שֶׁל הַתְּפִלָּה, בְּקֶשֶׁר אַמִּיץ וְחָזָק כִּי הַקָּדוֹשׁ בָּרוּך הוּא מִתְאַוֶּה לִתְפִלָּתָן שֶׁל צַדִּיקִים (חֻלִּין ס:) וְלָמָּה, כִּי  הַקָּדוֹשׁ בָּרוּך הוּא חָפֵץ חֶסֶד הוּא (מיכה ז) וְרוֹצֶה תָּמִיד לְהַשְׁפִּיעַ הַשְׁפָּעוֹת וּבְרָכוֹת וְ אֵין הַשְׁפָּעָה יְכוֹלָה לֵירֵד, רַק עַל יְדֵי כְּלִי הַנִּקְרָא אֲנִי שֶׁנֶּאֱמַר (בְּמִדְבַּר ו) ''וַאֲנִי אֲבָרֲכֵם'' וְהַכְּלִי הַנַּ''ל נַעֲשֶׂה עַל יְדֵי כָּל אֶחָד מִיִּשְׂרָאֵל כְּשֶׁמִּתְפַּלֵּל בְּאפֶן שֶׁמְּקַשֵּׁר הַמַּחֲשָׁבָה לְהַדִּבּוּר (יְשַׁעְיָה ס) ''וְעַמֵּך כֻּלָּם צַדִּיקִים'' וזהו אני  אָלֶף, מִלָּשׁוֹן ''אַלּוּפֵינוּ מְסֻבָּלִים'' (תְּהִלִּים קמ''ד)  נּוּן נִקְרָא דִּבּוּר, כִּי  הַדִּבּוּר הוּא מַלְכוּת, עַל דֶּרֶך מַלְכוּת פֶּה (פתח אליהו) וּ מַלְכוּת נִקְרָא נוּן, כְּמוֹ שֶׁכָּתוּב (תְּהִלִּים ע''ב) : ''יִנּוֹן שְׁמוֹ'' וּפֵרֵשׁ רַשִׁ''י: לְשׁוֹן מַלְכוּת  יוּד נַעֲשֶׂה, עַל יְדֵי הַמַּחֲשָׁבָה שֶׁמְּקַשֵּׁר לְהַדִּבּוּר כַּנַּ''ל (שְׁמוֹת ט''ו) : ''אָז יָשִׁיר משֶׁה'', וּפֵרֵשׁ רַשִׁ''י:  יוּ''ד עַל שֵׁם הַמַּחֲשָׁבָה נֶאֶמְרָה וְנִגְמָר הַכְּלִי הַנִּקְרָא אֲנִי וְהַשֶּׁפַע יוֹרֵד וְנִשְׁלָם חֵפֶץ הַשֵּׁם יִתְבָּרַך כִּי חָפֵץ חֶסֶד הוּא וּלְפִיכָך הַשֵּׁם יִתְבָּרַך מִתְאַוֶּה לִתְפִלָּתָן וְיָדוּעַ הוּא, כִּי  מִי שֶׁמְּקַבֵּל תַּעֲנוּג מֵאַחֵר נִקְרָא נוּקְבָא, רוֹצֶה לוֹמַר לְגַבֵּהּ וְנִמְצָא  כְּשֶׁהַשֵּׁם יִתְבָּרַך מְקַבֵּל תַּעֲנוּג מִיִּשְׂרָאֵל מִתְּפִלָּתָן כִּבְיָכוֹל נַעֲשֶׂה נוּקְבָא לְגַבֵּי יִשְׂרָאֵל וְזֶהוּ שֶׁכָּתוּב (בְּמִדְבַּר כ''ח) : ''אִשֵּׁה רֵיחַ נִיחוֹחַ לַה'' כִּי עַל יְדֵי רֵיחַ הַנִּיחוֹחַ שֶׁמְּקַבֵּל הַשֵּׁם יִתְבָּרַך מִתְּפִלּוֹת שֶׁל יִשְׂרָאֵל נַעֲשֶׂה בְּסוֹד אִשָּׁה (יִרְמְיָה ל''א) אִם כֵּן מֵהַפְּנִימִיּוּת נַעֲשֶׂה חִיצוֹנִיּוֹת [וְעַיֵּן לְעֵיל בְּהַתּוֹרָה אוֹר הַגָּנוּז (סִימָן ט''ו), שָׁם מְבאָר גַּם כֵּן עִנְיָן זֶה] וְזֶהוּ פֵּרוּשׁ הַפָּסוּק, כִּי תַעֲבר בְּמַיִם וְ תַעֲבר, מִלְּשׁוֹן הִתְגַּלּוּת כְּמָה שֶׁכָּתוּב (שְׁמוֹת י''ב) : ''וְעָבַר ה לִנְגּף אֶת מִצְרַיִם'', וְתִרְגֵּם אוּנְקְלוֹס: וְיִתְגַּלֵּי ה וְכוּ וְאֵין מַיִם אֶלָּא תּוֹרָה (בָּבָא קַמָּא י''ז) וְהַפֵּרוּשׁ הוּא, כְּשֶׁתִּרְצֶה שֶׁיִּתְגַּלֶּה לְך הַנִּסְתָּר מֵהַתּוֹרָה אִתְּך אָנִי, כְּלוֹמַר, תִּרְאֶה שֶׁתַּעֲשֶׂה הַכְּלִי שֶׁנִּקְרֵאת אֲנִי כַּנַּ''ל


~ עד - רוּמָה עַל הַשָּׁמַיִם אֱלהִים עַל כָּל הָאָרֶץ כְּבוֹדֶך

[לְשׁוֹן הַחֲבֵרִים] רוּמָה עַל הַשָּׁמַיִם אֱלהִים עַל כָּל הָאָרֶץ כְּבוֹדֶך (תְּהִלִּים נ''ז) הִנֵּה כָּל אָדָם צָרִיך לְרַפְּאוֹת נַפְשׁוֹ דְּהַיְנוּ לְהַעֲלוֹתָהּ לִמְקוֹם שָׁרְשָׁהּ (עיין זוהר פקודי רכ''ג:) ובמה ? דהנה יש שני מיני דינים א, דִּינָא דִּמְסָאֳבָא, בְּחִינַת נָחָשׁ הִטִּיל זֻהֲמָא בְּחַוָּה (שַׁבָּת קמו מִשְׁלֵי ג) ויש דינא קדישא כמו שכתוב ''אֲשֶׁר יֶאֱהַב ה יוֹכִיחַ'' וְהַתְחָלַת הִתְקָרְבוּת הוּא הִתְרַחֲקוּת כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (תַּעֲנִית ח) כָּל הַמַּצְדִּיק אֶת עַצְמוֹ מִלְּמַטָּה, מַצְדִּיקִים עָלָיו אֶת הַדִּין מִלְּמַעְלָה וְהוּא בְּחִינַת מחִין דְּקַטְנוּת, וְהוּא בְּחִינַת (בְּרֵאשִׁית כ''ה) : ''אַבְרָהָם הוֹלִיד אֶת יִצְחָק'' כִּי אַבְרָהָם הוּא חֶסֶד, וְיִצְחָק הוּא גְּבוּרָה ''פַּחַד יִצְחָק'' (שָׁם ל''א תְּהִלִּים כ) : ''בִּגְבוּרוֹת יֵשַׁע יְמִינוֹ'' וְזֶה שֶׁנֶּאֱמַר (שָׁם קי''ז) : ''כִּי גָּבַר עָלֵינוּ חַסְדּוֹ'' וְזֶהוּ, כִּי יִצְחָק הוּא בְּחִינַת אֱלקִים, כְּמוֹ שֶׁכָּתוּב (בְּרֵאשִׁית כ''א) : ''צְחוֹק עָשָׂה לִי אֱלקִים'' וְהוּא בָּא מִבְּחִינַת שָׂרָה, מִדַּת מַלְכוּת כְּמוֹ שֶׁפֵּרֵשׁ רַשִׁ''י (שָׁם י''ז, וְהוּא מִגְּמָרָא בְּרָכוֹת י''ג) : שֶׁשָּׂרָה עַל כָּל הָעוֹלָם וְדִינָא דְּמַלְכוּתָא דִּינָא (גִּטִּין י: תִּקּוּנֵי זהַר דַּף י''ז) : צֶדֶק מַלְכוּתָא קַדִּישָׁא, ''וּמַלְכִּי צֶדֶק מֶלֶך שָׁלֵם'' (בְּרֵאשִׁית י''ד) וְזֶהוּ בְּחִינַת קַטְנוּת (שָׁם כ''ז), וְהוּא בְּחִינַת חֹשֶׁך (שָׁם א) וְהוּא בְּחִינַת נֶפֶשׁ, כְּמוֹ שֶׁכָּתוּב (יְשַׁעְיָה כ''ו) : ''נַפְשִׁי אִוִּיתִך בַּלַּיְלָה'' (עיין זוהר לך לך פג) וְצָרִיך כָּל אָדָם, לֵילֵך מִקַּטְנוּת לְגַדְלוּת וּכְשֶׁבָּא לְגַדְלוּת, הוּא בְּחִינַת (בְּרֵאשִׁית ג) : ''וַתִּפָּקַחְנָה עֵינֵי שְׁנֵיהֶם'' וּפֵרֵשׁ רַשִׁ''י: עַל שֵׁם הַחָכְמָה נֶאֱמַר (שָׁם א) ''וַיַּרְא אֱלקִים אֶת הָאוֹר כִּי טוֹב'', וְאֵין טוֹב אֶלָּא תּוֹרָה (בְּרָכוֹת ח) וּשְׁנֵי בְּחִינוֹת אֵלּוּ, הֵן בְּחִינוֹת הוֹשַׁעְנָא רַבָּא וְשִׂמְחַת תּוֹרָה שֶׁהֵן בְּחִינוֹת יִצְחָק וְיַעֲקב כִּי הוֹשַׁעְנָא רַבָּא, הוּא בְּחִינַת דִּבּוּר בְּלא דֵּעָה וְהוּא בְּחִינַת עֲרָבָה, כִּי עֲרָבָה דּוֹמָה לִשְׂפָתַיִם (תַּנְחוּמָא פָּרָשַׁת אֱמר, זהַר צַו ל''ב, פִּינְחָס רנ''ו), כִּדְאִיתָא בַּזּהַר הַקָּדוֹשׁ (קְדוֹשִׁים דַּף פ''ה:) אִית מָאן דְּלָעֵי בְּאוֹרַיְתָא וּמְגַמְגֵּם בָּהּ בְּגִמְגּוּמָא דְּלָא יָדַע כָּל מִלָּה וּמִלָּה סָלְקָא לְעֵילָא וְקֻדְשָׁא בְּרִיך הוּא חָדֵי בְּהַאי מִלָּה וְקַבִּיל לַהּ וְנָטַע לַהּ סָחֳרָנִין דְּהַאי נַחֲלָא וְאִתְעֲבִדוּ מֵאִנּוּן מִלִּין אִילָנִין רַבְרְבִין, וְאִקְרוּן עַרְבֵי נַחַל וְשִׂמְחַת תּוֹרָה, הוּא בְּחִינַת דִּבּוּר בְּדֵעָה וְהוּא הַחִיּוּת שֶׁל הַנֶּפֶשׁ כְּמוֹ שֶׁכָּתוּב בַּזּהַר (שָׁם) : זַכָּאִין אִנּוּן דְּיָדְעִי אוֹרְחוֹי דְּאוֹרַיְתָא וּמִשְׁתַּדְּלִי בָּהּ בְּארַח מִישׁוֹר דְּאִנּוּן נָטְעִין אִילָנָא דְּחַיִּין לְעֵלָּא דְּכלָּא אַסְוָתָא וְכוּ (מַלְאָכִי ג) : ''שֶׁמֶשׁ צְדָקָה וּמַרְפֵּא בִּכְנָפֶיהָ'' כִּי שֶׁמֶשׁ הוּא בְּחִינַת יַעֲקב שֶׁהוּא בְּחִינַת דִּבּוּר בְּדֵעָה וְהוּא בְּחִינַת אִילָנָא דְּאַסְוָתָא וְזֶה מַאֲמַר הַכָּתוּב (תְּהִלִּים פ''ד) : ''שֶׁמֶשׁ וּמָגֵן ה אֱלקִים'' (עיין זוהר בראשית כ פקודי רכד: ובהקדמת התיקונים) כִּי בְּחִינוֹת יִצְחָק וְיַעֲקב, הֵם בְּחִינוֹת דִּין וְרַחֲמִים (יְשַׁעְיָה ל) : ''וְהָיָה אוֹר הַלְּבָנָה כְּאוֹר הַחַמָּה'' כִּי הַלְּבָנָה הוּא בְּחִינַת יִצְחָק (עיין מ''ר בבר פב) וְהַחַמָּה הוּא בְּחִינַת יַעֲקב (עיין מ''ר ויצא פ סח) וְסִימָן שֶׁיֵּדַע אָדָם אִם הוּא בִּבְחִינַת דִּינָא דִּמְסָאֳבָא וְאִם הוּא בִּבְחִינַת דִּינָא קַדִּישָׁא סִימָן לַדָּבָר, תְּפִלָּה כְּשֶׁאֵין בּוֹ בִּטּוּל תְּפִלָּה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת ה) : אֵיזֶהוּ יִסּוּרִין שֶׁל אַהֲבָה, כּל שֶׁאֵין בּוֹ בִּטּוּל תְּפִלָּה שֶׁנֶּאֱמַר ''בָּרוּך ה אֲשֶׁר לא הֵסִיר תְּפִלָּתִי וְחַסְדּוֹ מֵאִתִּי'' וּתְפִלָּה הוּא בְּחִינַת פָּנִים כְּמוֹ שֶׁכָּתוּב (יְשַׁעְיָה ל''ח) : ''וַיַּסֵּב חִזְקִיָּה פָּנָיו וַיִּתְפַּלֵּל'' וְזֶה שֶׁכָּתוּב (תְּהִלִּים ל) : ''הִסְתַּרְתָּ פָנֶיך הָיִיתִי נִבְהָל'' וְזֶה מַה שֶּׁפֵּרֵשׁ רַשִׁ''י לְפִי שֶׁהָיוּ לֵיצָנֵי הַדּוֹר אוֹמְרִים. מֵאֲבִימֶלֶך נִתְעַבְּרָה שָׂרָה, בְּחִינַת סִטְרָא דִּמְסָאֳבָא וְהַקָּדוֹשׁ בָּרוּך הוּא צָר קְלַסְתֵּר פָּנִים שֶׁל יִצְחָק דּוֹמֶה לוֹ וְהָיוּ הַכּל מוֹדִים שֶׁאַבְרָהָם הוֹלִיד אֶת יִצְחָק פֵּרוּשׁ שֶׁהַדִּין, הוּא בְּחִינַת דִּינָא קַדִּישָׁא וּמִסִּטְרָא דְּאַבְרָהָם, הוֹלִיד יִצְחָק וּבִבְחִינַת דִּין זֶה, שֶׁהוּא הַנֶּפֶשׁ, יֵשׁ שְׁתֵּי בְּחִינוֹת יַעֲקב, הוּא הַדִּבּוּר וּבְחִינַת עֵשָׂו הוּא הַסִּיגִים וְהוּא בְּחִינַת (וַיִּקְרָא ה) : ''נֶפֶשׁ כִּי תֶחֱטָא'' וְזֶה פֵּרֵשׁ רַשִׁ''י: אֵלֶּה תּוֹלְדוֹת יִצְחָק בֶּן אַבְרָהָם, יַעֲקב וְעֵשָׂו וּכְשֶׁבָּא אֶל בְּחִינַת יַעֲקב, הוּא הַחָכְמָה כְּמוֹ שֶׁכָּתוּב (בְּרֵאשִׁית כ''ז) : ''וַיַּעְקְבֵנִי זֶה פַעֲמַיִם'' וְתִרְגֵּם אוּנְקְלוֹס: וְחַכְּמַנִי אָז נִתְרַפֵּא בְּחִינַת הַנֶּפֶשׁ כְּמוֹ שֶׁכָּתוּב ''שֶׁמֶשׁ צְדָקָה וּמַרְפֵּא בִּכְנָפֶיהָ'' וְזֶה שֶׁכָּתוּב (תְּהִלִּים י''ט) : ''תּוֹרַת ה תְּמִימָה מְשִׁיבַת נָפֶשׁ'' וְהַדִּבּוּר בְּלא דֵּעָה נִקְרָא צֶדֶק, כְּמוֹ שֶׁכָּתוּב (תְּהִלִּים נ''ח) : ''צֶדֶק תְּדַבֵּרוּן'' וּכְשֶׁבָּא אֶל בְּחִינַת יַעֲקב, הִיא הַחָכְמָה נִקְרָא צְדָקָה וְזֶה פֵּרוּשׁ הַפָּסוּק (יְשַׁעְיָה ס''ג) : ''אֲנִי הַמְדַבֵּר בִּצְדָקָה רַב לְהוֹשִׁיעַ'' דְּהַיְנוּ הַנֶּפֶשׁ שֶׁהָיָה מִקּדֶם בְּלא יְדִיעָה וְנוֹשַׁע עַל יְדֵי הַצְּדָקָה, שֶׁהוּא בְּחִינַת דִּבּוּר בִּידִיעָה וְזֶה פֵּרוּשׁ הַפָּסוּק (מִשְׁלֵי ג) ''רִפְאוּת תְּהִי לְשָׁרֶיך'', שֶׁהִיא מִדַּת מַלְכוּת וּכְשֶׁבָּא אֶל בְּחִינַת חָכְמָה נִתַּקֵּן הַנֶּפֶשׁ, וּמַעֲלֵהוּ לְשָׁרְשׁוֹ כִּי טִפַּת הַזֶּרַע נִמְשֶׁכֶת מֵהַמּחַ, וּמחָא חָכְמָה (פתח אליהו) וְכָל הָעֲבוֹדוֹת שֶׁצָּרִיך הָאָדָם לַעֲבד הַבּוֹרֵא הוּא רַק שֶׁיִּתְגַּלֶּה כְּבוֹדוֹ וְהַחָכְמָה נִקְרָא כָּבוֹד, כְּמוֹ שֶׁכָּתוּב (מַלְאָכִי א) ''וְאִם אָב אֲנִי אַיֵּה כְּבוֹדִי'' וְאָב נִקְרָא חָכְמָה, כְּמוֹ שֶׁכָּתוּב (בְּרֵאשִׁית מ''א) ''אַבְרֵך'', פֵּרֵשׁ רַשִׁ''י: אָב בְּחָכְמָה וְעַל יְדֵי חָכְמָה נִתְחַדְּשׁוּ הָעוֹלָמוֹת כִּי קֻדְשָׁא בְּרִיך הוּא בְּאוֹרַיְתָא בְּרָא עָלְמִין וְהַתּוֹרָה נִקְרָא חָכְמָה וְיִשְׂרָאֵל עָלוּ בְּמַחֲשָׁבָה תְּחִלָּה (בְּרֵאשִׁית רַבָּה פָּרָשָׁה א) וּכְשֶׁבָּא הַנֶּפֶשׁ אֶל הַחָכְמָה, אֲזַי נִתְחַדֵּשׁ הָעוֹלָם וְיַעֲקב הוּא בְּחִינַת שָׁמַיִם וְזֶה פֵּרוּשׁ הַפָּסוּק ''רוּמָה עַל הַשָּׁמַיִם אֱלקִים'' כְּשֶׁהוּא מַעֲלֶה בְּחִינַת נֶפֶשׁ, שֶׁהִיא בְּחִינַת אֱלקִים, דִּינָא קַדִּישָׁא לִבְחִינַת יַעֲקב שֶׁהוּא שָׁמַיִם, בְּחִינַת חָכְמָה אָז ''עַל כָּל הָאָרֶץ כְּבוֹדֶך'', שֶׁנִּתְגַּלֶּה כְּבוֹדוֹ [זאת הַתּוֹרָה שֶׁבְּסִימָן זֶה, לא שָׁמַעְתִּי מִפִּיו הַקָּדוֹשׁ, וְהוּא מִלְּשׁוֹן הַחֲבֵרִים כַּנַּ''ל. וְהַמְעַיֵּן יִרְאֶה בְּעֵינָיו שֶׁהַלָּשׁוֹן מְגֻמְגָּם מְאד, וְחָסֵר הַרְבֵּה, וְגַם מַה שֶּׁנִּכְתַּב הוּא שֶׁלּא כְּסֵדֶר. עַל כֵּן אָמַרְתִּי לְבָאֵר קְצָת כְּפִי מַה שֶּׁהֵבַנְתִּי מִדְּבָרִים אֵלּוּ הַנִּכְתָּבִים כָּאן] כִּי צָרִיך כָּל אָדָם לְרַפְּאוֹת נַפְשׁוֹ דְּהַיְנוּ לְהַעֲלוֹתָהּ לִמְקוֹם שָׁרְשָׁהּ וְזֶה עַל יְדֵי שֶׁמִּתְיַגֵּעַ בַּתּוֹרָה, עַד שֶׁזּוֹכֶה לֵידַע אוֹתָהּ וְלַהֲבִינָהּ כִּי יֵשׁ שְׁנֵי מִינֵי דִּינִים כִּי יֵשׁ דִּינָא דִּמְסָאֳבָא, בְּחִינַת נָחָשׁ הִטִּיל זֻהֲמָא בְּחַוָּה וְיֵשׁ דִּינָא קַדִּישָׁא בְּחִינַת: ''אֶת אֲשֶׁר יֶאֱהַב ה יוֹכִיחַ'' וְזֶהוּ בְּחִינַת הִתְרַחֲקוּת שֶׁהוּא הַתְחָלַת הַהִתְקָרְבוּת כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה, כָּל הַמַּצְדִּיק אֶת עַצְמוֹ מִלְּמַטָּה מַצְדִיקִים עָלָיו אֶת הַדִּין מִלְּמַעְלָה דְּהַיְנוּ כְּשֶׁאָדָם רוֹצֶה לְהַצְדִּיק אֶת עַצְמוֹ וּלְהִתְקָרֵב לְהַשֵּׁם יִתְבָּרַך אֲזַי מַצְדִיקִים עָלָיו אֶת הַדִּין דְּהַיְנוּ שֶׁנִּמְשָׁכִים עָלָיו דִּינִים וְיִסּוּרִים וְאֵלּוּ הַדִּינִים וְהַיִּסּוּרִים הֵם נִרְאִין כְּהִתְרַחֲקוּת כְּאִלּוּ רוֹצִים לְהַרְחִיקוֹ מֵעֲבוֹדָתוֹ, חַס וְשָׁלוֹם וּבֶאֱמֶת זֶה הַהִתְרַחֲקוּת הוּא עִקַּר הַהִתְקָרְבוּת כִּי אֵלּוּ הַדִּינִים וְהַהִתְרַחֲקוּת הֵם לְטוֹבָתוֹ, בְּחִינַת ''אֶת אֲשֶׁר יֶאֱהַב ה יוֹכִיחַ'' כְּדֵי שֶׁיַּעֲמד בַּנִּסָּיוֹן הַזֶּה, וְיִתְגַּבֵּר וְיִתְאַמֵּץ לְהִתְקָרֵב יוֹתֵר [וְעַיֵּן בְּמָקוֹם אַחֵר (לעיל בסי סו אות ד) שֶׁהַמְּנִיעוֹת הֵם בִּשְׁבִיל הַחֵשֶׁק וְעוֹד מְבאָר מִזֶּה בְּכַמָּה מְקוֹמוֹת] וְעַל כֵּן, זֶה הַדִּין הוּא בְּחִינַת דִּינָא קַדִּישָׁא רַק שֶׁהוּא בְּחִינַת מחִין דְּקַטְנוּת שֶׁמִּשָּׁם עִקַּר אֲחִיזַת הַדִּין כַּיָּדוּעַ וְזֶהוּ בְּחִינַת ''אַבְרָהָם הוֹלִיד אֶת יִצְחָק'' כִּי אַבְרָהָם הוּא בְּחִינַת חֶסֶד וְיִצְחָק הוּא בְּחִינַת גְּבוּרָה, בְּחִינַת פַּחַד יִצְחָק הַיְנוּ, שֶׁזֶּה הַדִּין הַקָּדוֹשׁ, שֶׁהוּא בְּחִינַת יִצְחָק הוּא נוֹלָד וְנִמְשָׁך מֵאַבְרָהָם, שֶׁהוּא בְּחִינַת חֶסֶד כִּי בֶּאֱמֶת בְּזֶה הַדִּין מְלֻבָּשׁ חֶסֶד גָּדוֹל, כִּי הוּא לְטוֹבָתוֹ בְּחִינַת ''אֶת אֲשֶׁר יֶאֱהַב ה יוֹכִיחַ'' כַּנַּ''ל וְזֶה בְּחִינַת ''בִּגְבוּרוֹת יֵשַׁע יְמִינוֹ'' שֶׁבְּתוֹך הַגְּבוּרוֹת וְהַדִּינִים מְלֻבָּשׁ בָּהֶם יֵשַׁע יְמִינוֹ, בְּחִינַת חֶסֶד כִּי זֶה הַדִּין נִמְשָׁך מֵחֶסֶד, בְּחִינַת ''אַבְרָהָם הוֹלִיד אֶת יִצְחָק'' כַּנַּ''ל וְזֶהוּ בְּחִינַת ''כִּי גָבַר עָלֵינוּ חַסְדּוֹ'' שֶׁהַגְּבוּרוֹת הֵם חֲסָדִים בֶּאֱמֶת כַּנַּ''ל כְּדֵי שֶׁיִּתְקָרֵב עַל יְדֵי זֶה יוֹתֵר לְהַשֵּׁם יִתְבָּרַך כַּנַּ''ל אֲבָל צָרִיך כָּל אֶחָד לִרְאוֹת לְהַמְתִּיק זֶה הַדִּין כִּי הַדִּינִים הֵם מִבְּחִינַת מחִין דְּקַטְנוּת וְצָרִיך כָּל אָדָם לֵילֵך מִקַּטְנוּת לְגַדְלוּת וְעַל יְדֵי זֶה יַמְתִּיק אֶת הַדִּין שֶׁהוּא בְּחִינַת יִצְחָק כִּי יִצְחָק הוּא בְּחִינַת דִּין, בְּחִינַת אֱלקִים כְּמוֹ שֶׁכָּתוּב: ''צְחוֹק עָשָׂה לִי אֱלקִים'' כִּי יִצְחָק נוֹלָד מִשָּׂרָה, שֶׁהִיא בְּחִינַת מַלְכוּת כְּמוֹ שֶׁפֵּרֵשׁ רַשִׁ''י: שֶׁנִּקְרֵאת שָׂרָה עַל שֵׁם שֶׁשָּׂרָה עַל כָּל הָעוֹלָם כֻּלּוֹ וּמַלְכוּת הוּא בְּחִינַת דִּין, בְּחִינַת דִּינָא דְּמַלְכוּתָא דִּינָא וְעִקַּר הַדִּין הוּא, כְּשֶׁהוּא בִּבְחִינַת מחִין דְּקַטְנוּת שֶׁאָז נִקְרֵאת הַמַּלְכוּת צֶדֶק כַּיָּדוּעַ כִּי צֶדֶק מַלְכוּתָא קַדִּישָׁא, בְּחִינַת ''וּמַלְכִּי צֶדֶק מֶלֶך שָׁלֵם'' וְאָז כְּשֶׁהַמַּלְכוּת הִיא בִּבְחִינַת צֶדֶק אָז הוּא בְּחִינַת מחִין דְּקַטְנוּת, בְּחִינַת דִּינִים שֶׁמִּשָּׁם נִמְשָׁך הַדִּין שֶׁל יִצְחָק שֶׁהוּא בְּחִינַת חֹשֶׁך, בְּחִינַת ''וַתִּכְהֶין עֵינָיו מֵרְאוֹת'' שֶׁהוּא בְּחִינַת לַיְלָה, בְּחִינַת ''וְלַחֹשֶׁך קָרָא לָיְלָה'' וְזֶהוּ בְּחִינַת נֶפֶשׁ, בְּחִינַת ''נַפְשִׁי אִוִּיתִך בַּלַּיְלָה'' וְצָרִיך כָּל אָדָם לֵילֵך מִקַּטְנוּת לְגַדְלוּת וּלְהַמְתִּיק הַדִּין שֶׁבָּא מִבְּחִינַת מחִין דְּקַטְנוּת וּכְשֶׁבָּא לִבְחִינַת מחִין דְּגַדְלוּת זֶהוּ בְּחִינַת ''וַתִּפָּקַחְנָה עֵינֵי שְׁנֵיהֶם'', וּפֵרֵשׁ רַשִׁ''י: עַל שֵׁם הַחָכְמָה נֶאֱמַר כִּי עִקַּר הַהַמְתָּקָה הוּא עַל יְדֵי חָכְמָה, בְּחִינַת מחִין דְּגַדְלוּת דְּהַיְנוּ עַל יְדֵי יְדִיעַת הַתּוֹרָה (מִשְׁלֵי ו) וְתוֹרָה אוֹר, וּכְמוֹ שֶׁכָּתוּב: ''וַיַּרְא אֱלקִים אֶת הָאוֹר כִּי טוֹב'' וְאֵין טוֹב אֶלָּא תּוֹרָה הַיְנוּ, כִּי הַתּוֹרָה הִיא בְּחִינַת אוֹר שֶׁהִיא הֶפֶך הַחֹשֶׁך, שֶׁהוּא בְּחִינַת דִּין כַּנַּ''ל כִּי עַל יְדֵי יְדִיעַת הַתּוֹרָה נִמְתָּק הַדִּין וְסִימָן שֶׁיֵּדַע הָאָדָם אִם הוּא בִּבְחִינַת דִּינָא דִּמְסָאֳבָא וְאִם הוּא בִּבְחִינַת דִּינָא קַדִּישָׁא סִימָן לַדָּבָר, תְּפִלָּה כְּשֶׁאֵין בּוֹ בִּטּוּל תְּפִלָּה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה, אֵיזֶה יִסּוּרִין שֶׁל אַהֲבָה, כָּל שֶׁאֵין בּוֹ בִּטּוּל תְּפִלָּה שֶׁנֶּאֱמַר: ''בָּרוּך ה אֲשֶׁר לא הֵסִיר תְּפִלָּתִי וְחַסְדּוֹ מֵאִתִּי'' וְזֶה שֶׁכָּתוּב: ''הִסְתַּרְתָּ פָנֶיך הָיִיתִי נִבְהָל'' פָּנִים, זֶה בְּחִינַת תְּפִלָּה, כְּמוֹ שֶׁכָּתוּב: ''וַיַּסֵּב חִזְקִיָּהוּ פָּנָיו וְכוּ וַיִּתְפַּלֵּל'' הַיְנוּ כְּשֶׁהוּא הַסְתָּרַת פָּנִים, חַס וְשָׁלוֹם דְּהַיְנוּ בִּטּוּל תְּפִלָּה, חַס וְשָׁלוֹם אָז הוּא דִּין קָשֶׁה, חַס וְשָׁלוֹם, בְּחִינַת ''הִסְתַּרְתָּ פָנֶיך הָיִיתִי נִבְהָל'' כַּנַּ''ל נִמְצָא, שֶׁיִּצְחָק הוּא בְּחִינַת דִּינָא קַדִּישָׁא שֶׁנִּמְשָׁך מִצַּד הַחֶסֶד בְּחִינַת ''אַבְרָהָם הוֹלִיד אֶת יִצְחָק'' כַּנַּ''ל וְזֶה מַה שֶּׁפֵּרֵשׁ רַשִׁ''י עַל פָּסוּק זֶה לְפִי שֶׁהָיוּ לֵיצָנֵי הַדּוֹר אוֹמְרִים מֵאֲבִימֶלֶך נִתְעַבְּרָה שָׂרָה הַיְנוּ בְּחִינַת סִטְרָא דִּמְסָאֳבָא הַיְנוּ, שֶׁהַדִּין שֶׁל יִצְחָק שֶׁנּוֹלַד מִשָּׂרָה נִמְשַׁך מִסִּטְרָא דִּמְסָאֳבָא, חַס וְשָׁלוֹם, שֶׁהוּא בְּחִינַת אֲבִימֶלֶך וְעַל כֵּן צָר הַקָּדוֹשׁ בָּרוּך הוּא קְלַסְתֵּר פָּנִים שֶׁל יִצְחָק דּוֹמֶה לְאַבְרָהָם וְהָיוּ הַכּל מוֹדִים שֶׁאַבְרָהָם הוֹלִיד אֶת יִצְחָק פֵּרוּשׁ שֶׁהַדִּין הוּא בְּחִינַת דִּינָא קַדִּישָׁא וּמִסִּטְרָא דְּאַבְרָהָם בְּחִינַת חֶסֶד, נוֹלָד יִצְחָק כַּנַּ''ל וְהַמְתָּקַת הַדִּין שֶׁל יִצְחָק, עַל יְדֵי הַחָכְמָה, שֶׁהוּא יְדִיעַת הַתּוֹרָה כַּנַּ''ל זֶה בְּחִינַת יַעֲקב שֶׁנּוֹלַד מִיִּצְחָק כִּי מִבְּחִינַת הַדִּין הַזֶּה בְּחִינַת יִצְחָק שֶׁהוּא בְּחִינַת הַנֶּפֶשׁ כַּנַּ''ל נוֹלָדִים שְׁתֵּי בְּחִינוֹת, שֶׁהֵם בְּחִינַת יַעֲקב וְעֵשָׂו יַעֲקב, הוּא בְּחִינַת הַחָכְמָה, בְּחִינַת דִּבּוּר בִּידִיעָה שֶׁהוּא בְּחִינַת הַמְתָּקַת הַדִּין שֶׁל יִצְחָק וְעֵשָׂו, הוּא בְּחִינַת הַסִּיגִים וְהַפְּסֹלֶת גָּמוּר שֶׁמִּשְׁתַּלְשְׁלִין וְיוֹרְדִין מִבְּחִינַת הַדִּין וְהוּא בְּחִינַת ''נֶפֶשׁ כִּי תֶחֱטָא'' וְזֶהוּ: ''אֵלֶּה תּוֹלְדוֹת יִצְחָק בֶּן אַבְרָהָם'' וּפֵרֵשׁ רַשִׁ''י יַעֲקב וְעֵשָׂו כִּי הַמְתָּקַת הַדִּין שֶׁל יִצְחָק, הוּא עַל יְדֵי בְּחִינַת יַעֲקב שֶׁהוּא בְּחִינַת דִּבּוּר בְּדֵעָה כִּי יַעֲקב הוּא בְּחִינַת חָכְמָה כְּמוֹ שֶׁכָּתוּב ''וַיַּעְקְבֵנִי'', וְתִרְגֵּם אוּנְקְלוֹס וְחַכְּמַנִי כִּי יֵשׁ דִּבּוּר בְּלא דֵּעָה, וְיֵשׁ דִּבּוּר בְּדֵעָה וּשְׁנֵי בְּחִינוֹת אֵלּוּ, הֵן בְּחִינַת הוֹשַׁעְנָא רַבָּא וְשִׂמְחַת תּוֹרָה שֶׁהֵן בְּחִינַת יִצְחָק וְיַעֲקב כִּי הוֹשַׁעְנָא רַבָּא, הוּא בְּחִינַת דִּבּוּר בְּלא דֵּעָה שֶׁהוּא בְּחִינַת עֲרָבָה כִּי עֲרָבָה דּוֹמָה לִשְׂפָתַיִם כִּי אִיתָא בַּזּהַר הַקָּדוֹשׁ אִית מָאן דְּלָעֵי בְּאוֹרַיְתָא וּמְגַמְגֵּם בָּהּ בְּגִמְגּוּמָא דְּלָא יָדַע כָּל מִלָּה וּמִלָּה סָלְקָא לְעֵלָּא וְקֻדְשָׁא בְּרִיך הוּא חָדֵי בְּהַאי מִלָּה וְנָטַע לַהּ סָחֳרָנִין דְּהַהוּא נַחֲלָא וְאִתְעֲבִדוּ מֵאִנּוּן מִלִּין אִילָנִין רַבְרְבִין, וְאִקְרוּן עַרְבֵי נַחַל נִמְצָא שֶׁעַרְבֵי נַחַל הֵם בְּחִינַת דִּבּוּר בְּלא דֵּעָה וְזֶהוּ בְּחִינַת הוֹשַׁעְנָא רַבָּא שֶׁהוּא בְּחִינַת דִּין בְּחִינַת פַּחַד יִצְחָק, שֶׁנִּמְשָׁך מִמּחִין דְּקַטְנוּת וְעַל כֵּן הַדִּבּוּר בְּלא דַּעַת עֲדַיִן אֲבָל שִׂמְחַת תּוֹרָה, הוּא בְּחִינַת דִּבּוּר בְּדֵעָה וְהוּא הַחִיּוּת שֶׁל הַנֶּפֶשׁ כִּדְאִיתָא בַּזּהַר: זַכָּאִין אִנּוּן דְּיָדְעִין אוֹרְחוֹי דְּאוֹרַיְתָא, וּמִשְׁתַּדְּלִי בָּהּ בְּארַח מִישׁוֹר, דְּאִנּוּן נָטְעִין אִילָנָא דְּחַיֵּי לְעֵלָּא דְּכלָּא אַסְוָתָא וְזֶה בְּחִינַת יַעֲקב, שֶׁהוּא בְּחִינַת חָכְמָה, בְּחִינַת מחִין דְּגַדְלוּת שֶׁהוּא בְּחִינַת רְפוּאַת הַנֶּפֶשׁ, בְּחִינַת ''שֶׁמֶשׁ צְדָקָה וּמַרְפֵּא בִּכְנָפֶיהָ'' כִּי שֶׁמֶשׁ, הוּא בְּחִינַת יַעֲקב [כְּמוֹ שֶׁכָּתוּב (בְּרֵאשִׁית ל''ב) ''וַיִּזְרַח לוֹ הַשֶּׁמֶשׁ''] שֶׁהוּא בְּחִינַת חָכְמָה, בְּחִינַת דִּבּוּר בְּדֵעָה שֶׁהוּא בְּחִינַת הַתּוֹרָה, בְּחִינַת שִׂמְחַת תּוֹרָה שֶׁהוּא בְּחִינַת אִילָנָא דְּאַסְוָתָא כַּנַּ''ל וְזֶה בְּחִינַת ''שֶׁמֶשׁ וּמָגֵן ה אֱלקִים'' ה אֱלקִים, זֶה בְּחִינַת רַחֲמִים וְדִין בְּחִינַת יַעֲקב וְיִצְחָק שֶׁהֵם בְּחִינַת שֶׁמֶשׁ וּמָגֵן וְזֶה בְּחִינַת ''וְהָיָה אוֹר הַלְּבָנָה כְּאוֹר הַחַמָּה'' כִּי הַלְּבָנָה הִיא בְּחִינַת יִצְחָק וְהַחַמָּה הִיא בְּחִינַת יַעֲקב וְצָרִיך לְהַמְתִּיק הַדִּין שֶׁל יִצְחָק, שֶׁהוּא בְּחִינַת לְבָנָה עַל יְדֵי בְּחִינַת שֶׁמֶשׁ, שֶׁהוּא בְּחִינַת יַעֲקב עַד שֶׁיִּהְיֶה אוֹר הַלְּבָנָה כְּאוֹר הַחַמָּה וְאָז נַעֲשֶׂה מִצֶּדֶק צְדָקָה, בְּחִינַת שֶׁמֶשׁ צְדָקָה וּמַרְפֵּא כִּי כְּשֶׁהַמַּלְכוּת בִּבְחִינַת דִּין, נִקְרֵאת צֶדֶק וּכְשֶׁמַּמְתִּיקִין אוֹתָהּ עַל יְדֵי בְּחִינַת יַעֲקב, אֲזַי הִיא בִּבְחִינַת צְדָקָה בְּחִינַת שֶׁמֶשׁ צְדָקָה שֶׁהוּא בְּחִינַת דִּבּוּר בְּדֵעָה בְּחִינַת ''אֲנִי ה הַמְדַבֵּר בִּצְדָקָה וְרַב לְהוֹשִׁיעַ'' כִּי הַנֶּפֶשׁ שֶׁהָיָה מִקּדֶם בִּבְחִינַת דִּין בִּבְחִינַת צֶדֶק, בִּבְחִינַת מחִין דְּקַטְנוּת, בְּחִינַת דִּבּוּר בְּלא דֵּעָה כְּשֶׁעוֹלָה מִצֶּדֶק לִצְדָקָה, זֶהוּ הַמְתָּקָתָהּ וִישׁוּעָתָהּ בְּחִינַת ''מְדַבֵּר בִּצְדָקָה וְרַב לְהוֹשִׁיעַ'' וְכַנַּ''ל וְזֶהוּ בְּחִינַת ''תּוֹרַת ה תְּמִימָה מְשִׁיבַת נָפֶשׁ'' תּוֹרַת ה תְּמִימָה, הַיְנוּ חָכְמַת הַתּוֹרָה, בְּחִינַת דִּבּוּר בְּדֵעָה זֶהוּ עִקַּר הַהַמְתָּקָה, שֶׁהוּא בְּחִינַת רְפוּאַת הַנֶּפֶשׁ בְּחִינַת מְשִׁיבַת נָפֶשׁ וְכַנַּ''ל וְזֶהוּ בְּחִינַת: ''רִפְאוּת תְּהִי לְשָׁרֶיך'', שֶׁנֶּאֱמַר בְּשֶׁבַח הַתּוֹרָה לְשָׁרֶיך, זֶה בְּחִינַת מַלְכוּת בְּחִינַת שֶׁשָּׂרָה עַל כָּל הָעוֹלָם, שֶׁמִּשָּׁם נִמְשָׁך הַדִּין שֶׁל יִצְחָק וְהַתּוֹרָה, הִיא הָרְפוּאָה וְהַהַמְתָּקָה שֶׁל הַדִּין הַזֶּה כַּנַּ''ל כִּי כְּשֶׁבָּא לְחָכְמַת הַתּוֹרָה נִתְתַּקֵּן הַנֶּפֶשׁ, וּמַעֲלֵהוּ לְשָׁרְשׁוֹ כִּי טִפַּת הַזֶּרַע שֶׁל הוֹלָדַת הַנֶּפֶשׁ נִמְשֶׁכֶת מֵהַמּחַ וּמחָא, חָכְמָה כִּי יִשְׂרָאֵל עָלוּ בְּמַחֲשָׁבָה תְּחִלָּה וְהַמַּחֲשָׁבָה הִיא חָכְמָה שֶׁהִיא שׁרֶשׁ נַפְשׁוֹת יִשְׂרָאֵל, וְשׁרֶשׁ כָּל הָעוֹלָמוֹת כִּי שׁרֶשׁ כֻּלָּם הוּא חָכְמַת הַתּוֹרָה כִּי בְּאוֹרַיְתָא קֻדְשָׁא בְּרִיך הוּא בְּרָא עָלְמִין וְהַתּוֹרָה נִקְרֵאת חָכְמָה, כְּמוֹ שֶׁכָּתוּב (מִשְׁלֵי ח) : ''אֲנִי חָכְמָה'' וְכוּ וּכְשֶׁזּוֹכֶה הַנֶּפֶשׁ לְחָכְמַת הַתּוֹרָה, זֶהוּ בְּחִינַת חִדּוּשׁ הָעוֹלָם כִּי חִדּוּשׁ כָּל הָעוֹלָמוֹת הָיָה עַל יְדֵי חָכְמָה, שֶׁהוּא הַתּוֹרָה כַּנַּ''ל וַאֲזַי כְּשֶׁזּוֹכֶה לַחָכְמָה, אֲזַי נִתְגַּלֶּה כְּבוֹדוֹ יִתְבָּרַך שֶׁזֶּהוּ עִקַּר הַתַּכְלִית שֶׁל כָּל עֲבוֹדוֹת הָאָדָם כִּי תַּכְלִית כָּל הָעֲבוֹדוֹת שֶׁצָּרִיך הָאָדָם לַעֲבד אֶת הַבּוֹרֵא יִתְבָּרַך הוּא רַק כְּדֵי שֶׁיִּתְגַּלֶּה כְּבוֹדוֹ (יְשַׁעְיָה מ''ג) : ''לִכְבוֹדִי בְּרָאתִיו'' וְכוּ וְהַכָּבוֹד נִתְגַּלֶּה עַל יְדֵי הַחָכְמָה כְּמוֹ שֶׁכָּתוּב ''וְאִם אָב אֲנִי אַיֵּה כְּבוֹדִי'' וְאָב הוּא בְּחִינַת חָכְמָה כְּמוֹ שֶׁכָּתוּב אַבְרֵך, וּפֵרֵשׁ רַשִׁ''י: אָב בְּחָכְמָה וְזֶה פֵּרוּשׁ הַפָּסוּק, רוּמָה עַל הַשָּׁמַיִם אֱלקִים זֶה בְּחִינַת יַעֲקב [כַּמּוּבָא בְּמָקוֹם אַחֵר] כְּשֶׁהוּא מַעֲלֶה בְּחִינַת נֶפֶשׁ, שֶׁהוּא בְּחִינַת אֱלקִים, דִּינָא קַדִּישָׁא לִבְחִינַת יַעֲקב, שֶׁהוּא בְּחִינַת שָׁמַיִם, בְּחִינַת חָכְמָה אֲזַי, עַל כָּל הָאָרֶץ כְּבוֹדֶך אֲזַי נִתְגַּלֶּה כְּבוֹדוֹ כַּנַּ''ל


~ עה - יְבָרְכֵנוּ אֱלקִים וְיִירְאוּ אתוֹ כָּל אַפְסֵי אָרֶץ

[לְשׁוֹן הַחֲבֵרִים] יְבָרְכֵנוּ אֱלקִים וְיִירְאוּ אתוֹ כָּל אַפְסֵי אָרֶץ דְּהִנֵּה, יֵשׁ  מִדַּת נִצָּחוֹן וּמַחֲלקֶת וּמִלְחָמָה וּמֵהֵיכָן בָּא מִדָּה זוֹ ? מִדָּמִים שֶׁעֲדַיִן לא עָבַד בָּהֶם הַשֵּׁם יִתְבָּרַך כְּמוֹ שֶׁכָּתוּב: ''וְיֵז נִצְחָם'' וּפֵרֵשׁ רַשִׁ''י: דָּמִים וְלא מָצָא הַקָּדוֹשׁ בָּרוּך הוּא כְּלִי מַחֲזִיק בְּרָכָה לְיִשְׂרָאֵל אֶלָּא הַשָּׁלוֹם וְכוּ (עוֹקְצִין פֶּרֶק ג) וּ בְמַחֲלקֶת יֵשׁ בְּחִינַת הָעוֹשֶׂה שָׁלוֹם וְהוּא בְּחִינַת הַעֲלָאַת מַיִּין נוּקְבִין לְמָשָׁל,  כְּשֶׁנּוֹפֵל לְאָדָם אֵיזֶה קֻשְׁיָא, הוּא בְּחִינוֹת מַחֲלקֶת וְהַתֵּרוּץ, הוּא בְּחִינַת הָעוֹשֶׂה שָׁלוֹם וְהוּא הַעֲלָאַת מַיִּין נוּקְבִין וְלִפְעָמִים, שָׁלוֹם עוֹשֶׂה שָׁלוֹם בְּמָקוֹם אַחֵר וְהוּא הַעֲלָאַת מַיִּין נוּקְבִין לְמָקוֹם אַחֵר וְתוֹרָה וּתְפִלָּה, הוּא גַּם כֵּן בְּחִינַת הַעֲלָאַת מַיִּין נוּקְבִּין, שֶׁהוּא שָׁלוֹם כְּמוֹ שֶׁכָּתוּב ''בּוֹרֵא נִיב שְׂפָתָיִם שָׁלוֹם'' ''וְעוֹשֶׂה שָׁלוֹם וּבוֹרֵא אֶת הַכּל'' כִּי  בִּשְׁעַת בְּרִיאָה נָפְלוּ עוֹלָמוֹת לְמַטָּה וְהָעוֹלָמוֹת הֵם אוֹתִיּוֹת וְנִתְפַּזְרוּ לְכַמָּה נִיצוֹצוֹת וְעַל יְדֵי הַעֲלָאַת מַיִּין נוּקְבִין שֶׁל תּוֹרָה וּתְפִלָּה נַעֲשֶׂה צֵרוּף מֵהַנִּיצוֹצוֹת, וְנַעֲשֶׂה עוֹלָם וְזֶה ''וְנָתַתִּי שָׁלוֹם בָּאָרֶץ'' כִּי מֵהָאַרְצִיּוּת נִתְעַלֶּה הַנִּיצוֹצוֹת, וְנַעֲשֶׂה שָׁלוֹם וְזֶהוּ ''וְלֵאמר לְצִיּוֹן עַמִּי אָתָּה'', אַל תִּקְרֵי עַמִּי אֶלָּא עִמִּי בְּשֻׁתָּפִי וְכוּ כִּי הוּא גַּם כֵּן כְּמוֹ בּוֹרֵא בְּמִלּוּלוֹ שָׁמַיִם וָאָרֶץ כַּנַּ''ל וּבְחִינָה זאת נַעֲשֶׂה בְּכָל יוֹם, עַד בִּיאַת מָשִׁיחַ, עַד ''וּבַיּוֹם הַהוּא יַעַמְדוּ רַגְלָיו עַל הַר הַזֵּיתִים'' שֶׁהוּא בְּחִינַת רַגְלִין וְ תוֹרָה וּתְפִלָּה, הֵם גַּם כֵּן בְּחִינַת עֲמִידָה תּוֹרָה כְּמוֹ שֶׁכָּתוּב: ''וְאַתָּה פּה עֲמד עִמָּדִי, וַיִּתְיַצְּבוּ בְּתַחְתִּית הָהָר'' וּתְפִלָּה ''וַיַּעֲמד פִּינְחָס וַיְּפַלֵּל'' וְהוּא בְּחִינַת רַגְלִין וְעַל יְדֵי בְּחִינַת רַגְלִין דְּתוֹרָה וּתְפִלָּה נִתְקָרְבוּ, בְּחִינַת: ''וְעָמְדוּ רַגְלָיו עַל הַר הַזֵּיתִים'' כְּמוֹ שֶׁכָּתוּב ''צֶדֶק לְפָנָיו יְהַלֵּך'' וְ צֶדֶק הוּא תּוֹרָה וּתְפִלָּה כְּמוֹ שֶׁכָּתוּב: ''צֶדֶק תְּדַבֵּרוּן'' וְזֶה פֵּרוּשׁ: שׁוּתָא דִּינוּקָא בְּשׁוֹקָא דְּאַבּוּהּ וּדְאִמָּא (סֻכָּה נ''ו) כִּי עַל יְדֵי הַדִּבּוּרִים שֶׁל תּוֹרָה וּתְפִלָּה, נַעֲשֶׂה בְּחִינוֹת שׁוֹקִין וְרַגְלַיִן ''וּבִדְבַר ה שָׁמַיִם נַעֲשׂוּ'' לָכֵן  יֵשׁ נִיצוֹצוֹת שֶׁנָּפְלוּ בְּכָל דָּבָר בְּמַאֲכָל וּבְמִשְׁתֶּה וּבְמַלְבּוּשׁ וְהַתַּעֲנוּג שֶׁיֵּשׁ מִן הַדְּבַר מַאֲכָל וּמִשְׁתֶּה, הוּא הַנִּיצוֹצוֹת וְ הַנִּיצוֹצוֹת הֵם אוֹתִיּוֹת וְ קדֶם שֶׁמּוֹצִיא אֶל הַדִּבּוּר, הֵם בְּחִינַת דָּם וְהוּא בְּחִינַת נֶפֶשׁ, כְּמוֹ שֶׁכָּתוּב: ''כִּי נֶפֶשׁ כָּל בָּשָׂר דָּמוֹ בְּנַפְשׁוֹ הוּא'' וּכְשֶׁיָּצְאָה לְדִבּוּר, הוּא בְּחִינַת: ''נַפְשִׁי יָצְאָה בְדַבְּרוֹ'' וְ קדֶם הִיא בְּחִינַת: ''צוֹלֵעַ עַל יְרֵכוֹ'' וּבְהַיְצִיאָה אֶל הַדִּבּוּר, הוּא בְּחִינַת: ''וַיִּבֶן אֶת הַצֵּלָע'' וּמִפְּנֵי שֶׁנִּיצוֹצוֹת הַנַּ''ל קדֶם הַדִּבּוּר אֵין לָהֶם צֵרוּף וְהֵם בִּבְחִינַת שְׁבָרִים וּמַחֲלקֶת כִּי כָּל נִיצוֹץ מִתְגַּבֵּר עַל חֲבֵרוֹ וּבְהוֹצִיאוֹ אֶל הַדִּבּוּר, הוּא בְּצֵרוּף, וְהוּא בְּחִינַת שָׁלוֹם נִמְצָא, שֶׁצָּרִיך בְּהַנִּיצוֹצוֹת הַנַּ''ל, לְדַבֵּר בְּדִבְרֵי תּוֹרָה וּתְפִלָּה, וְלא בִּדְבָרִים אַחֵרִים וְזֶהוּ פֵּרוּשׁ הַגְּמָרָא (סֻכָּה נ''ג תַּעֲנִית כ''ה) : לֵוִי הִטִּיחַ דְּבָרִים כְּלַפֵּי מַעְלָה וְאִטְלַע שֶׁהוּא בְּחִינַת צוֹלֵעַ עַל יְרֵכוֹ כִּי מִכּחַ שֶׁהוֹצִיא הַנִּיצוֹצוֹת בִּדְבָרִים אֲחֵרִים נִשְׁאַר בִּבְחִינַת: צוֹלֵעַ עַל יְרֵכוֹ וְ צָרִיך לְדַבֵּר בְּתוֹרָה אוֹ בִּתְפִלָּה עַד שֶׁיִּהְיֶה הַגּוּף בָּטֵל וְאֶפֶס וְזֶה פֵּרוּשׁ הַפָּסוּק  ''וְהָיוּ לְבָשָׂר אֶחָד'' שֶׁיְּהֵא הַגּוּף אֶחָד עִם הַדִּבּוּר, עַד שֶׁיְּהֵא כְּאֶפֶס וּבַמֶּה הוּא בָּא לְדָבָר זֶה ? בְּיִרְאָה כִּי אָמְרוּ חֲזַ''ל (בָּבָא בַּתְרָא י) : גּוּף קָשֶׁה פַּחַד שׁוֹבְרוֹ וּ פַחַד, הוּא פַּחַד יִצְחָק, הוּא יִרְאָה וְזֶה פֵּרוּשׁ הַפָּסוּק: ''יְבָרְכֵנוּ אֱלקִים וְיִירְאוּ אוֹתוֹ'' כְּלוֹמַר כִּי הַבְּרָכָה כְּשֶׁיִּהְיֶה בִּבְחִינַת יִרְאָה  ''כָּל אַפְסֵי אָרֶץ'' כְּלוֹמַר כָּל אַרְצִיּוּת נַעֲשִׂים אֶפֶס, כְּמָה שֶׁכָּתוּב: ''וְהָיוּ לְבָשָׂר אֶחָד'' וּ בְתוֹרָה וּתְפִלָּה יֵשׁ שְׁנֵי גְּוָנִים מַחֲשָׁבָה וּצְעָקָה וְהוּא בְּחִינַת משֶׁה וְדָוִד כִּי הַצְּעָקָה בְּחִינַת: ''חָכְמוֹת בַּחוּץ תָּרנָּה'' וּבְמַחֲשָׁבָה בְּחִינַת ''חַמּוּקֵי יְרֵכַיִך'' בְּמשֶׁה כְּתִיב וַיִּצְעַק משֶׁה, וּכְתִיב: ''וַיֵּלֶך וַיְדַבֵּר'' וְכוּ כְּלוֹמַר שֶׁהָיָה מַקְהִיל קְהִלּוֹת בָּרַבִּים וְזֶה בְּחִינַת: ''חָכְמוֹת בַּחוּץ תָּרנָּה'' וּבְדָוִד כְּתִיב ''בְּמַקְהֵלוֹת בָּרְכוּ אֱלקִים'' וְהוּא גַּם כֵּן : ''חָכְמוֹת בַּחוּץ תָּרנָּה'' [גַּם זאת הַתּוֹרָה, הַלָּשׁוֹן אֵינוֹ מְתֻקָּן וּמְסֻדָּר כְּלָל, גַּם חָסֵר הַרְבֵּה וְכָל אֲשֶׁר מָצְאָה יָדִי לְהָבִין מִדְּבָרִים אֵלּוּ בְּעֵזֶר ה יִתְבָּרַך, הֻכְרַחְתִּי לַחֲזר וּלְכָתְבָם בְּמַהֲדוּרָא תִּנְיָנָא] יְבָרְכֵנוּ אֱלקִים וְיִירְאוּ אתוֹ כָּל אַפְסֵי אָרֶץ (תְּהִלִּים ס''ז) כִּי יֵשׁ מִדַּת נִצָּחוֹן וּמַחֲלקֶת וּמִלְחָמָה וּמִדָּה זאת בָּאָה מִדָּמִים שֶׁעֲדַיִן לא עָבַד בָּהֶם אֶת הַשֵּׁם יִתְבָּרַך כִּי עִקַּר מִדַּת הַנִּצָּחוֹן הוּא מֵהַדָּמִים כְּמוֹ שֶׁכָּתוּב (יְשַׁעְיָה ס''ג) : ''וְיֵז נִצְחָם'', וּפֵרֵשׁ רַשִׁ''י: דָּמִים וְצָרִיך כָּל אֶחָד לְבַטֵּל מִדַּת הַנִּצָּחוֹן וְהַמַּחֲלקֶת, וְלִרְדּף אַחַר הַשָּׁלוֹם כִּי לא מָצָא הַקָּדוֹשׁ בָּרוּך הוּא כְּלִי מַחֲזִיק בְּרָכָה אֶלָּא הַשָּׁלוֹם (עוֹקְצִין פ''ג) וְזֶה זוֹכִין עַל יְדֵי שֶׁיְּדַבֵּר הַרְבֵּה בְּתוֹרָה וּתְפִלָּה עַל יְדֵי זֶה יִזְכֶּה לְשָׁלוֹם כִּי כְּשֶׁיֵּשׁ מַחֲלקֶת, צְרִיכִין לַעֲשׂוֹת שָׁלוֹם וְזֶה הָעוֹשֶׂה שָׁלוֹם, הוּא בִּבְחִינַת הַעֲלָאַת מַיִּין נוּקְבִין כִּי  כְּשֶׁנּוֹפֵל לָאָדָם אֵיזֶה קֻשְׁיָא, הוּא בְּחִינַת מַחֲלקֶת כִּי חָלוּק לִבּוֹ, וְאֵינוֹ מֵבִין הַדָּבָר כִּי נִרְאֶה לוֹ כְּאִלּוּ הַדְּבָרִים סוֹתְרִין זֶה אֶת זֶה, וְחוֹלְקִין זֶה עַל זֶה וְהַתֵּרוּץ הוּא בְּחִינַת הָעוֹשֶׂה שָׁלוֹם כִּי עַל יְדֵי הַתֵּרוּץ הוּא עוֹשֶׂה שָׁלוֹם בֵּין הַדְּבָרִים הַנִּרְאִים כְּחוֹלְקִים וְסוֹתְרִים זֶה אֶת זֶה וְזֶהוּ בְּחִינַת הַעֲלָאַת מַיִּין נוּקְבִין [כִּי  עִקַּר בְּחִינַת הַעֲלָאַת מַיִּין נוּקְבִין הוּא בְּחִינַת הִשְׁתּוֹקְקוּת וְאַהֲבָה שֶׁמְּעוֹרֵר אֶחָד לְגַבֵּי חֲבֵרוֹ כְּגוֹן  כְּשֶׁאֶחָד מִשְׁתּוֹקֵק לְהַשֵּׁם יִתְבָּרַך, אוֹ לִנְסֹעַ לְצַדִּיק אֲמִתִּי זֶהוּ בְּחִינַת הַעֲלָאַת מַיִּין נוּקְבִין שֶׁעַל יְדֵי זֶה מִתְחַבְּרִין וּמִתְקַשְּׁרִין לְהַשֵּׁם יִתְבָּרַך וּלְצַדִּיקָיו נִמְצָא שֶׁזֶּה הָעוֹשֶׂה שָׁלוֹם, שֶׁמַּכְנִיס אַהֲבָה בְּלֵב כָּל אֶחָד לְגַבֵּי חֲבֵרוֹ וּמְקָרְבָם יַחַד, וְעוֹשֶׂה שָׁלוֹם בֵּינֵיהֶם זֶהוּ בְּחִינַת הַעֲלָאַת מַיִּין נוּקְבִין] וְלִפְעָמִים זֶה הַשָּׁלוֹם עוֹשֶׂה שָׁלוֹם בְּמָקוֹם אַחֵר וְהוּא בְּחִינַת הַעֲלָאַת מַיִּין נוּקְבִין לְמָקוֹם אַחֵר וְכָל הַדִּבּוּרִים שֶׁמְּדַבְּרִים בְּתוֹרָה וּתְפִלָּה, הֵם בִּבְחִינַת הַעֲלָאַת מַיִּין נוּקְבִין כַּיָּדוּעַ (יְשַׁעְיָה נ''ז) : ''בּוֹרֵא נִיב שְׂפָתָיִם שָׁלוֹם'' וְזֶה עִקַּר תִּקּוּן הַבְּרִיאָה, כְּמוֹ שֶׁכָּתוּב: ''עוֹשֶׂה שָׁלוֹם וּבוֹרֵא אֶת הַכּל'' כִּי בִּשְׁעַת בְּרִיאָה נָפְלוּ עוֹלָמוֹת לְמַטָּה [עַל יְדֵי שְׁבִירַת כֵּלִים כַּיָּדוּעַ] וְהָעוֹלָמוֹת הֵן בְּחִינַת אוֹתִיּוֹת וְנִתְפַּזְּרוּ לְכַמָּה נִיצוֹצוֹת וְעַל יְדֵי הַעֲלָאַת מַיִּין נוּקְבִין שֶׁל תּוֹרָה וּתְפִלָּה נַעֲשֶׂה צֵרוּף מֵהַנִּיצוֹצוֹת וְהָאוֹתִיּוֹת, וְנַעֲשֶׂה עוֹלָם וְזֶהוּ בְּחִינַת שָׁלוֹם כִּי קדֶם שֶׁמַּכְנִיס אֵלּוּ הַנִּיצוֹצוֹת וְהָאוֹתִיּוֹת תּוֹך דִּבּוּרֵי תּוֹרָה וּתְפִלָּה אֵין לָהֶם שׁוּם צֵרוּף וְחִבּוּר וְהֵם בִּבְחִינַת שְׁבָרִים וּמַחֲלקֶת כִּי כָּל נִיצוֹץ מִתְגַּבֵּר עַל חֲבֵרוֹ וּכְשֶׁמַּכְנִיסָם אֶל הַדִּבּוּר דִּקְדֻשָּׁה הוּא מְצָרְפָם וּמְחַבְּרָם, שֶׁזֶּהוּ בְּחִינַת שָׁלוֹם כִּי עַל יְדֵי הַדִּבּוּר דִּקְדֻשָּׁה שֶׁל תּוֹרָה וּתְפִלָּה נַעֲשֶׂה הַעֲלָאַת מַיִּין נוּקְבִין, שֶׁעַל יְדֵי זֶה נַעֲשֶׂה שָׁלוֹם כַּנַּ''ל שֶׁעַל יְדֵי זֶה נִתְתַּקְּנִין וְנִתְחַדְּשִׁין כָּל הָעוֹלָמוֹת הַנְּפוּלִין וְנֶחֱשָׁב כְּאִלּוּ בְּרָאָן מֵחָדָשׁ וְזֶהוּ מַה שֶּׁאָמְרוּ רַבּוֹתֵינוּ, זִכְרוֹנָם לִבְרָכָה (הַקְדָּמַת הַזּהַר דַּף ה) ''וְלֵאמר לְצִיּוֹן עַמִּי אָתָּה'', אַל תִּקְרֵי עַמִּי אֶלָּא עִמִּי בְּשֻׁתָּפִי, מָה אֲנָא בּוֹרֵא שָׁמַיִם וָאָרֶץ בְּמִלּוּלִי, אַף אַתָּה כֵּן וְכוּ כִּי בְּוַדַּאי הוּא בּוֹרֵא שָׁמַיִם וָאָרֶץ בְּדִבּוּרֵי תּוֹרָה וּתְפִלָּה כִּי חוֹזֵר וּמְחַדֵּשׁ וּמְתַקֵּן הָעוֹלָמוֹת הַנְּפוּלִין כַּנַּ''ל וְזֶה בְּחִינַת (וַיִּקְרָא כ''ו) : ''וְנָתַתִּי שָׁלוֹם בָּאָרֶץ'' כִּי מֵהָאַרְצִיּוּת נִתְעַלִּין הַנִּיצוֹצוֹת, וְנַעֲשֶׂה שָׁלוֹם שֶׁזֶּהוּ עִקַּר תִּקּוּן הַבְּרִיאָה כַּנַּ''ל עַל כֵּן צְרִיכִין לְדַבֵּר רַק דִּבּוּרִים קְדוֹשִׁים, וְלא דְּבָרִים אֲחֵרִים כְּדֵי לְהַעֲלוֹת הַנִּיצוֹצוֹת הַנַּ''ל, לְתַקֵּן כָּל הָעוֹלָמוֹת כִּי עִקַּר הַבְּרִיאָה הָיְתָה עַל יְדֵי הַדִּבּוּר, כְּמוֹ שֶׁכָּתוּב (תְּהִלִּים ל''ג) : ''בִּדְבַר ה שָׁמַיִם נַעֲשׂוּ'' וְ עַל יְדֵי הַשְּׁבִירָה נָפְלוּ נִיצוֹצוֹת בְּכָל הַדְּבָרִים בְּמַאֲכָל וּבְמִשְׁתֶּה וּבְמַלְבּוּשׁ, וּבְכָל הַתַּעֲנוּגִים שֶׁבָּעוֹלָם כִּי הַתַּעֲנוּג שֶׁיֵּשׁ בְּהַדָּבָר שֶׁאוֹכֵל וְשׁוֹתֶה וְכַיּוֹצֵא בָּזֶה הוּא מֵהַנִּיצוֹצוֹת שֶׁנָּפְלוּ לְשָׁם וְהַנִצּוֹצוֹת הֵם אוֹתִיּוֹת כַּנַּ''ל וְקדֶם שֶׁמּוֹצִיאָם אֶל הַדִּבּוּר, הֵם בִּבְחִינַת דָּם, שֶׁהוּא בְּחִינַת נֶפֶשׁ כְּמוֹ שֶׁכָּתוּב (וַיִּקְרָא י''ז) : ''כִּי נֶפֶשׁ כָּל בָּשָׂר דָּמוֹ בְּנַפְשׁוֹ הוּא'' וּכְשֶׁמּוֹצִיאָם עַל יְדֵי הַדִּבּוּר, זֶהוּ בְּחִינַת (שִׁיר הַשִּׁירִים ה) : ''נַפְשִׁי יָצְאָה בְּדַבְּרוֹ'' וְאָז מַעְלָה הַנִּיצוֹצוֹת וּמְחַבְּרָם יַחַד וְעוֹשֶׂה שָׁלוֹם בֵּינֵיהֶם וְזֶהוּ שֶׁאָמַרְנוּ לְמַעְלָה שֶׁעַל יְדֵי הַדָּמִים שֶׁלּא עָבַד בָּהֶם אֶת הַשֵּׁם יִתְבָּרַך מִזֶּה בָּא נִצָּחוֹן וּמַחֲלקֶת כִּי עִקַּר הַנִּצָּחוֹן וְהַמַּחֲלקֶת, הוּא מִבְּחִינַת הַנִּיצוֹצוֹת הַנְּפוּלִין הַנַּ''ל קדֶם שֶׁמְּחַבְּרָם וּמְתַקְּנָם, שֶׁאָז הֵם בִּבְחִינַת מַחֲלוֹקֶת כַּנַּ''ל וַאֲזַי הֵם בִּבְחִינַת דָּמִים כַּנַּ''ל וְעַל כֵּן צָרִיך לַעֲבד אֶת הַשֵּׁם יִתְבָּרַך בְּכָל הַטִּפֵּי דָּם שֶׁנִּמְצָאִים בּוֹ דְּהַיְנוּ שֶׁיְּדַבֵּר הַרְבֵּה בְּתוֹרָה וּתְפִלָּה, עַד שֶׁיִּהְיֶה נַעֲשֶׂה מִכָּל הַדָּמִים דִּבּוּרִים שֶׁל תּוֹרָה וּתְפִלָּה כִּי הַדִּבּוּר הוּא מֵהַנֶּפֶשׁ, שֶׁהוּא בְּחִינַת דָּמִים כַּנַּ''ל וַאֲזַי מְבַטֵּל כָּל הַנִּצָּחוֹן וְהַמַּחֲלקֶת הַנִּמְשָׁך מֵהַנִּיצוֹצוֹת הַנְּפוּלִין הַנַּ''ל שֶׁהֵם הֵם בְּחִינַת הַדָּמִים שֶׁעֲדַיִן לא עָבַד בָּהֶם אֶת הַשֵּׁם יִתְבָּרַך כַּנַּ''ל וּבְחִינָה זאת שֶׁל בֵּרוּר הַנִּיצוֹצוֹת, נַעֲשֶׂה בְּכָל יוֹם עַד בִּיאַת הַמָּשִׁיחַ עַד שֶׁיִּתְקַיֵּם (זְכַרְיָה י''ד) : ''וְעָמְדוּ רַגְלָיו בַּיּוֹם הַהוּא עַל הַר הַזֵּיתִים'' (כַּמּוּבָא בְּכִתְבֵי הָאֲרִיזַ''ל) כִּי עִקַּר תִּקּוּן הַנִּיצוֹצוֹת, הוּא בִּבְחִינַת רַגְלִין (כַּמְבאָר בְּמָקוֹם אַחֵר) כִּי תּוֹרָה וּתְפִלָּה הֵם בְּחִינַת עֲמִידָה, שֶׁהוּא בְּחִינַת רַגְלִין תּוֹרָה, כְּמוֹ שֶׁכָּתוּב (דְּבָרִים ה) : ''וְאַתָּה פּה עֲמד עִמָּדִי'' (שְׁמוֹת י''ט) ''וַיִּתְיַצְּבוּ בְּתַחְתִּית הָהָר'' (תְּהִלִּים ק''ו) ''וַיַעֲמד פִּינְחָס וַיְּפַלֵּל'' (שָׁם פ''ה). ''צֶדֶק לְפָנָיו יְהַלֵּך'', צֶדֶק, הוּא בְּחִינַת הַדִּבּוּר שֶׁל תּוֹרָה וּתְפִלָּה כְּמוֹ שֶׁכָּתוּב (שָׁם נ''ח) : ''צֶדֶק תְּדַבֵּרוּן'' עַל יְדֵי זֶה נִתְתַּקְּנִין הָרַגְלִין, בִּבְחִינַת: ''צֶדֶק לְפָנָיו יְהַלֵּך'' וְעַל יְדֵי זֶה זוֹכִין לִבְחִינַת: ''וְעָמְדוּ רַגְלָיו בַּיּוֹם הַהוּא'' וְכוּ [וְזֶה בְּחִינַת שׁוּתָא דִּינוּקָא וְכוּ עַיֵּן לְעֵיל, זֶה אֵינִי מֵבִין כְּלָל] כִּי קדֶם הַתִּקּוּן, דְּהַיְנוּ קדֶם שֶׁמּוֹצִיא הַנִּיצוֹצוֹת אֶל הַדִּבּוּר דִּקְדֻשָּׁה אֲזַי הֵם בִּבְחִינַת: ''צוֹלֵעַ עַל יְרֵכוֹ'' (בְּרֵאשִׁית ל''ב) שֶׁהוּא בְּחִינַת פְּגַם הָרַגְלִין וְאַחַר כָּך כְּשֶׁמּוֹצִיאָם אֶל הַדִּבּוּר, וּבוֹנֶה מֵהֶם דִּבּוּר דִּקְדֻשָּׁה זֶהוּ בְּחִינַת (שָׁם ב) : ''וַיִּבֶן אֶת הַצֵּלָע'' שֶׁמְּתַקֵּן בְּחִינַת צוֹלֵעַ עַל יְרֵכוֹ (מְגִלָּה כ''ב:) : לֵוִי הִטִּיחַ דְּבָרִים כְּלַפֵּי מַעְלָה וְאִטְלַע, זֶה בְּחִינַת צוֹלֵעַ עַל יְרֵכוֹ כִּי מֵחֲמַת שֶׁפָּגַם בְּהַדִּבּוּר, עַל כֵּן אִטְלַע כִּי נִשְׁאַר בִּבְחִינַת צוֹלֵעַ עַל יְרֵכוֹ שֶׁהוּא בְּחִינַת פְּגַם הַדִּבּוּר כַּנַּ''ל וּצְרִיכִין לְדַבֵּר בְּתוֹרָה וּתְפִלָּה, עַד שֶׁיִּהְיֶה הַגּוּף בָּטֵל וָאָפֶס וְזֶהוּ בְּחִינַת (בְּרֵאשִׁית ב) : ''וְהָיוּ לְבָשָׂר אֶחָד'', שֶׁיְּהֵא הַגּוּף אֶחָד עִם הַדִּבּוּר (תְּהִלִּים י''ט) ''וְלַיְלָה לְלַיְלָה יְחַוֶּה'' כַּמְבאָר בְּמָקוֹם אַחֵר (לעיל בסי יט אות ג ובלקו''ת סי פב) שֶׁהִיא בְּחִינַת הַצֵּלָע הַנַּ''ל, בְּחִינַת: וַיִּבֶן אֶת הַצֵּלָע שֶׁעַל זֶה נֶאֱמַר: וְהָיוּ לְבָשָׂר אֶחָד דְּהַיְנוּ, שֶׁיִּתְבַּטֵּל הַגּוּף לְגַמְרֵי כְּאַיִן וּכְאֶפֶס עַל יְדֵי דִּבּוּרֵי תּוֹרָה וּתְפִלָּה וְלָבוֹא לָזֶה, לְבַטֵּל הַגּוּף לְגַמְרֵי הוּא עַל יְדֵי יִרְאָה כְּמוֹ שֶׁאָמְרוּ רַבּוֹתֵינוּ ז''ל (בָּבָא בַּתְרָא דַּף י) : גּוּף קָשֶׁה פַּחַד שׁוֹבְרוֹ וּפַחַד הוּא בְּחִינַת (בְּרֵאשִׁית ל''א) : ''פַּחַד יִצְחָק'' דְּהַיְנוּ יִרְאָה וְזֶה פֵּרוּשׁ הַפָּסוּק יְבָרְכֵנוּ אֱלקִים, זֶה בְּחִינַת שָׁלוֹם כִּי לא מָצָא הַקָּדוֹשׁ בָּרוּך הוּא כְּלִי מַחֲזִיק בְּרָכָה אֶלָּא הַשָּׁלוֹם וְיִירְאוּ אתוֹ, הַיְנוּ יִרְאָה, שֶׁעַל יְדֵי זֶה נִתְבַּטֵּל הַגּוּף לְגַמְרֵי, עַל יְדֵי דִּבּוּרֵי תּוֹרָה וּתְפִלָּה כַּנַּ''ל כָּל אַפְסֵי אָרֶץ, הַיְנוּ שֶׁכָּל הָאַרְצִיּוּת נַעֲשִׂים אֶפֶס וָאַיִן, כִּי נִתְבַּטְּלִים לְגַמְרֵי כַּנַּ''ל אֲזַי זוֹכִין לִבְרָכָה, שֶׁהוּא בְּחִינַת שָׁלוֹם, בְּחִינַת יְבָרְכֵנוּ אֱלקִים וְכַנַּ''ל וּבְתוֹרָה וּתְפִלָּה יֵשׁ שְׁנֵי גְּוָנִים מַחֲשָׁבָה וּצְעָקָה וְכוּ [גַּם זֶה לא הֵבַנְתִּי כְּלָל]


~ עו - וְהָאֱלהִים נִסָּה אֶת אַבְרָהָם

[לְשׁוֹן הַחֲבֵרִים] וַיְהִי אַחַר הַדְּבָרִים הָאֵלֶּה וְהָאֱלהִים נִסָּה אֶת אַבְרָהָם (בְּרֵאשִׁית כ''ב). אִיתָא בְּתִקּוּנֵי זהַר (תִּקּוּן ע קי''ח), מִסִּטְרָא דִּימִינָא מחָא חִוָּרָא כְּכַסְפָּא הַדָּא הוּא דִּכְתִיב: ''זֶרַע אַבְרָהָם אוֹהֲבִי'' הִנֵּה, בְּהִסְתַּכְּלוּת יֵשׁ אוֹר הַיָּשָׁר וְאוֹר הַחוֹזֵר דְּהִתְפַּשְּׁטוּת הָרְאוּת הוּא אוֹר הַיָּשָׁר וּבְהַגִּיעַ לִרְאוֹת דָּבָר שֶׁחָפֵץ, הוּא אוֹר הַחוֹזֵר [כִּי עִקַּר כּחַ הָרְאוּת, מֵחֲמַת שֶׁכּחַ הָרְאוּת הוֹלֵך וּמִתְפַּשֵּׁט וּמַכֶּה בַּדָּבָר הַנִּרְאֶה וְחוֹזֵר הַכּחַ הָרְאוּת, מֵחֲמַת הַהַכָּאָה, לָעֵינַיִם וְנִצְטַיֵּר הַדָּבָר בָּעֵינַיִם. וְאָז הָעֵינַיִם רוֹאִין אֶת הַדָּבָר הַנִּרְאֶה [לְעֵיל סִימָן י''ג אוֹת ד עַיֵּן שָׁם] נִמְצָא, שֶׁיֵּשׁ בְּכחַ הָרְאוּת בְּחִינַת אוֹר הַיָּשָׁר וְאוֹר הַחוֹזֵר כִּי כּחַ הִתְפַּשְּׁטוּת הָרְאוּת מֵעֵינָיו לְהַדָּבָר הַנִּרְאֶה, זֶהוּ בְּחִינַת אוֹר הַיָּשָׁר וְהַכָּאַת הָרְאוּת בַּדָּבָר הַנִּרְאֶה, שֶׁעַל יְדֵי זֶה חוֹזֵר הַדָּבָר לְעֵינָיו וְנִצְטַיֵּר בְּעֵינָיו, שֶׁעַל יְדֵי זֶה עִקַּר הָרְאִיָּה כַּנַּ''ל זֶהוּ בְּחִינַת אוֹר הַחוֹזֵר שֶׁחוֹזֵר וְשָׁב הָרְאוּת לְעֵינָיו כַּנַּ''ל] וְהַשֵּׁם יִתְבָּרַך בָּרוּך הוּא אַף שֶׁאֵינוֹ נִתְפָּס בְּשׁוּם מִדָּה, אַך כְּדֵי לְשַׂבֵּר הָאזֶן נֶאֱמַר בּוֹ גַּם כֵּן (תְּהִלִּים קל''ח) : ''כִּי רָם ה וְשָׁפָל יִרְאֶה וְגָבוֹהּ מִמֶּרְחָק יֵדָע'' יִרְאֶה, הוּא בְּחִינַת אוֹר הַיָּשָׁר מִמֶּרְחָק יֵדָע, הוּא בְּחִינַת אוֹר הַחוֹזֵר [כִּי עִקַּר הַיְדִיעָה, לֵידַע מַה שֶּׁרוֹאֶה הוּא עַל יְדֵי בְּחִינַת אוֹר הַחוֹזֵר, שֶׁהִיא בְּחִינַת מַה שֶּׁחוֹזֵר הַכּחַ הָרְאוּת לְעֵינָיו וְעַל כֵּן לִפְעָמִים הָאָדָם רוֹאֶה אֵיזֶה דָּבָר בְּעֵינָיו מַמָּשׁ וְאַף עַל פִּי כֵן אֵינוֹ יוֹדֵעַ מַה הוּא רוֹאֶה כְּגוֹן כְּשֶׁמַּעֲבִירִין אֵיזֶה דָּבָר לִפְנֵי עֵינָיו בִּמְהִירוּת גָּדוֹל וְזֶה מֵחֲמַת שֶׁלּא הָיָה פְּנַאי שֶׁיַּחֲזר הַכּחַ הָרְאוּת לְעֵינָיו וִיצַיֵּר הַדָּבָר בְּדַעְתּוֹ עַד שֶׁיֵּדַע אוֹתוֹ [וְכַמְבאָר בְּסִימָן ס''ה אוֹת ג עַיֵּן שָׁם] נִמְצָא שֶׁהַיְדִיעָה מַה שֶּׁיּוֹדֵעַ מַה שֶּׁהוּא רוֹאֶה, זֶה בְּחִינַת אוֹר הַחוֹזֵר] וְדַע, שֶׁהִסְתַּכְּלוּת עוֹשָׂה כְּלִי, דְּהַיְנוּ גְּבוּל וּזְמַן כִּי מִקּדֶם רְאוֹתוֹ הַדָּבָר הוּא בְּלא גְּבוּל וּכְשֶׁרוֹאֶה הַדָּבָר, נַעֲשֶׂה לוֹ גְּבוּל (יוֹמָא ע''ד) ''וַיְעַנְּך וַיַּרְעִיבֶך וַיַּאֲכִילְך אֶת הַמָּן'' כִּי אֵינוֹ דּוֹמֶה מִי שֶׁרוֹאֶה וְאוֹכֵל וְכוּ מִכָּאן שֶׁסּוּמָא אֵין לוֹ שׂבַע כִּי מִי שֶׁאֵינוֹ רוֹאֶה אֵין לוֹ גְּבוּל כַּנַּ''ל וּמַסְקָנָא דִּגְמָרָא, מַאי קְרָא: ''טוֹב מַרְאֵה עֵינַיִם מֵהֲלָך נָפֶשׁ'' כִּי בְּכחַ הָרְאוּת, עוֹשֶׂה הִלּוּך לְנַפְשׁוֹ, וְהוּא הַגְּבוּל וְזֶהוּ בְּחִינַת מַעֲלַת הַבִּטָּחוֹן כִּי הַבִּטָּחוֹן הוּא בְּחִינַת הִסְתַּכְּלוּת שֶׁמִּסְתַּכֵּל וְצוֹפֶה בְּעֵינָיו לְהַשֵּׁם יִתְבָּרַך לְבַד, וּבוֹטֵחַ בּוֹ, בִּבְחִינַת (תְּהִלִּים קמ''ה) : ''עֵינֵי כל אֵלֶיך יְשַׂבֵּרוּ'' כִּי עַל יְדֵי הַהִסְתַּכְּלוּת בְּבִטָּחוֹן, גַּם כֵּן עוֹשֶׂה כְּלִי, דְּהַיְנוּ גְּבוּל וּזְמַן כִּי הַהַשְׁפָּעָה יוֹרֶדֶת מִלְּמַעְלָה תָּמִיד, אַך שֶׁהִיא בְּלא זְמַן כִּי לִפְעָמִים דָּבָר שֶׁצָּרִיך לוֹ עַכְשָׁו, יָבוֹא בִּשְׁתַּיִם אוֹ שָׁלֹשׁ שָׁנִים אַך עַל יְדֵי הִסְתַּכְּלוּת בְּבִטָּחוֹן עוֹשֶׂה לְהַהַשְׁפָּעָה גְּבוּל וּזְמַן, שֶׁתָּבוֹא הַשֶּׁפַע בְּעֵת וּזְמַן שֶׁהוּא צָרִיך וְזֶה פֵּרוּשׁ הַפָּסוּק ''עֵינֵי כל אֵלֶיך יְשַׂבֵּרוּ'' עַל יְדֵי זֶה, ''נוֹתֵן לָהֶם אֶת אָכְלָם בְּעִתּוֹ'' פֵּרוּשׁ: בְּהִסְתַּכְּלוּתוֹ בְּעֵינָיו לְהַשֵּׁם יִתְבָּרַך, דְּהַיְנוּ בְּחִינוֹת בִּטָּחוֹן בְּחִינַת: ''עֵינֵי כל אֵלֶיך יְשַׂבֵּרוּ'' עַל יְדֵי זֶה ''אַתָּה נוֹתֵן לָהֶם אֶת אָכְלָם בְּעִתּוֹ'' בְּעִתּוֹ דַּיְקָא, דְּהַיְנוּ בְּעֵת וּזְמַן שֶׁהוּא צָרִיך כִּי הַבִּטָּחוֹן שֶׁהוּא בְּחִינַת הִסְתַּכְּלוּת, עוֹשֶׂה כְּלִי וּגְבוּל וּזְמַן כַּנַּ''ל וְזֶה בְּחִינַת מַעֲלַת הִתְקָרְבוּת לְצַדִּיקִים (שָׁם מ''ב) ''צָמְאָה נַפְשִׁי'', דְּהַיְנוּ כְּמוֹ מִי שֶׁהוּא צָמֵא מְאד, שֶׁשּׁוֹתֶה אֲפִלּוּ מַיִם הָרָעִים כְּמוֹ כֵן גַּם בַּעֲבוֹדַת הַבּוֹרֵא יִתְבָּרַך יֵשׁ בְּנֵי אָדָם שֶׁהֵם תָּמִיד בִּבְחִינַת צִמָּאוֹן וְלוֹמְדִים וְעוֹבְדִים עֲבוֹדָתוֹ תָּמִיד וְהֵם תָּמִיד בִּבְחִינַת צִמָּאוֹן כִּי נַפְשׁוֹ שׁוֹקֶקֶת תָּמִיד לַעֲבוֹדַת הַשֵּׁם יִתְבָּרַך אַך שֶׁהוּא בְּלא זְמַן וָשֵׂכֶל כִּי לִפְעָמִים בִּטּוּלָהּ שֶׁל תּוֹרָה הִיא קִיּוּמָהּ (מְנָחוֹת צ''ט) כְּמָה שֶׁכָּתוּב (תְּהִלִּים קי''ט) : ''עֵת לַעֲשׂוֹת לַה הֵפֵרוּ תּוֹרָתֶך'' וְזֶהוּ מַעֲלַת הִתְדַּבְּקוּת בְּצַדִּיקִים כִּי הֵם עוֹשִׂים גְּבוּל וּזְמַן, לְבַל יִהְיֶה בִּבְחִינַת צִמָּאוֹן וְזֶה פֵּרוּשׁ הַפָּסוּק: ''צָמְאָה נַפְשִׁי לֵאלקִים לְאֵל חָי'', זֶה בְּחִינַת צִמָּאוֹן כַּנַּ''ל ''מָתַי אָבוֹא'' וְלא יְהֵא בִּבְחִינַת צִמָּאוֹן ''וְאֵרָאֶה פְּנֵי אֱלקִים'' וְאֵרָאֶה דַּיְקָא דְּהַיְנוּ שֶׁאֶזְכֶּה שֶׁתִּהְיֶה הָעֲבוֹדָה בִּבְחִינַת רְאִיָּה, שֶׁאֲזַי הוּא בִּבְחִינַת גְּבוּל וּזְמַן כָּרָאוּי כַּנַּ''ל וַאֲזַי אֵינוֹ בִּבְחִינַת צִמָּאוֹן כַּנַּ''ל. עַל כֵּן בְּכָל יוֹם וָיוֹם צָרִיך הִתְחַדְּשׁוּת הַמּחִין כְּמָה שֶׁכָּתוּב (אֵיכָה ג) ''חֲדָשִׁים לַבְּקָרִים'' וְכוּ וּכְמָה שֶׁכָּתוּב: ''הַמְּחַדֵּשׁ בְּטוּבוֹ'' וְכוּ [כִּי חִדּוּשׁ הַמּחַ, דְּהַיְנוּ שֶׁזּוֹכֶה לְשֵׂכֶל חָדָשׁ, וְשִׂכְלוֹ הלֵך וְגָדוֹל בְּכָל פַּעַם זֶהוּ בְּחִינַת רְאִיָּה כִּי יְדִיעַת הַשֵּׂכֶל הוּא בְּחִינַת רְאִיָּה שֶׁיּוֹדֵעַ וּמֵבִין הַדָּבָר עַל בֻּרְיוֹ, כְּאִלּוּ רוֹאֶה אוֹתוֹ בְּעֵינָיו בִּרְאִיָּה יָפָה וּכְמוֹ שֶׁכָּתוּב (בְּרֵאשִׁית ג) ''וַתִּפָּקַחְנָה עֵינֵי שְׁנֵיהֶם'' וּפֵרֵשׁ רַשִׁ''י: עַל שֵׁם הַחָכְמָה נֶאֱמַר, כַּמּוּבָא בְּדִבְרֵי רַבֵּנוּ כַּמָּה פְּעָמִים] וּבְכחַ הָרְאוּת יֵשׁ שְׁתֵּי בְּחִינוֹת כִּי מִי שֶׁכּחַ הָרְאוּת שֶׁלּוֹ יָפֶה, יָכוֹל לִרְאוֹת מֵרָחוֹק, וְאֵין צָרִיך לְהִתְקָרֵב אֶל הַדָּבָר שֶׁצָּרִיך לִרְאוֹת אֲבָל מִי שֶׁאֵין כּחַ הָרְאוּת שֶׁלּוֹ חָזָק, הוּא צָרִיך לְהִתְקָרֵב לְהַדָּבָר שֶׁרוֹצֶה לִרְאוֹת, וּלְהִסְתַּכֵּל בּוֹ יָפֶה כֵּן בַּעֲבוֹדַת הַשֵּׁם יִתְבָּרַך, יֵשׁ מִי שֶׁמּחוֹ צַח וְיָכוֹל לְהִתְפַּלֵּל אוֹ לִלְמד בְּלִי עִיּוּן וְיֵשׁ מִי שֶׁצָּרִיך לְהַעֲלוֹת בְּמַחֲשַׁבְתּוֹ מִקּדֶם שֶׁיְּדַבֵּר וְאִם יְדַבֵּר מִקּדֶם שֶׁיַּעֲלֶה בְּמַחֲשַׁבְתּוֹ, יִהְיֶה הַדִּבּוּר בְּלא מַחֲשָׁבָה וְהוּא בְּחִינַת אַחַר הַדְּבָרִים וְזֶהוּ בְּחִינַת מחִין דְּקַטְנוּת, שֶׁהֵם בְּחִינַת דִּינִים וּמִי שֶׁשִּׂכְלוֹ צַח הוּא בְּגַדְלוּת הַמּחִין, וְהוּא בְּחִינוֹת רַחֲמִים וַחֲסָדִים כְּמַאֲמַר חֲכָמֵינוּ, זִכְרוֹנוֹ לִבְרָכָה (בְּרָכוֹת ל''ג) : גְּדוֹלָה דֵּעָה שֶׁנִּתְּנָה בֵּין שְׁנֵי שֵׁמוֹת, שֶׁנֶּאֱמַר ''כִּי אֵל דֵּעוֹת ה'' וְאֵל הוּא חֶסֶד, כְּמוֹ שֶׁכָּתוּב (תְּהִלִּים נ''ב) : ''חֶסֶד אֵל כָּל הַיּוֹם'' וַה הוּא רַחֲמִים, כְּמוֹ שֶׁכָּתוּב (שָׁם קי''ט) : ''רַחֲמֶיך רַבִּים ה'' אַך אִי אֶפְשָׁר לְהִתְפַּלֵּל בְּשֵׂכֶל צַח, עַד שֶׁיָּשׁוּב בִּתְשׁוּבָה שְׁלֵמָה עַל חֲטָאָיו כְּמוֹ שֶׁכָּתוּב (דְּבָרִים ל) : ''וּמָל ה אֶת לְבָבְך'' וְתַרְגּוּמוֹ: וְיַעְדִּי ה יָת טִפְּשׁוּת לִבָּך וּבְאֵיזֶה תְּשׁוּבָה נֶאֱמַר, בִּתְשׁוּבָה מֵאַהֲבָה, שֶׁלּא יִשָּׁאֵר שׁוּם רשֶׁם כְּלָל כְּמַאֲמַר חֲכָמֵינוּ, זִכְרוֹנָם לִבְרָכָה (יוֹמָא פ''ו) ''שׁוּבוּ בָּנִים שׁוֹבָבִים אֶרְפָּא מְשׁוּבָתָם'' דְּקָשֶׁה, שׁוֹבָבִים מַשְׁמַע דְּמֵעִקָּרָא בְּלא שׁוּם רשֶׁם וְאֶרְפָּא, מַשְׁמָע שֶׁיִּשָּׁאֵר רשֶׁם וּמְשַׁנִי, כָּאן מֵאַהֲבָה כָּאן מִיִּרְאָה כִּי מֵאַהֲבָה אֵין נִשְׁאָר שׁוּם רשֶׁם וְיֵשׁ לוֹ שֵׂכֶל צַח, וְיָכוֹל לְהִתְפַּלֵּל בְּלִי עִיּוּן וּבְכָל יוֹם וָיוֹם יָכוֹל לְהִתְחַדֵּשׁ מחוֹ וְזֶה פֵּרוּשׁ הַפָּסוּק: וַיְהִי אַחַר הַדְּבָרִים פֵּרוּשׁ, אָדָם שֶׁהוּא תָּמִיד בְּשָׁוֶה שֶׁאֵינוֹ יָכוֹל לָבוֹא לְהִתְחַדְּשׁוּת הַמּחִין שֶׁהוּא בְּקַטְנוּת הַמּחִין שֶׁהוּא בְּחִינַת אֱלקִים, דִּינִין שֶׁזֶּהוּ בְּחִינַת אַחַר הַדְּבָרִים כַּנַּ''ל וְהָאֱלקִים נִסָּה הַיְנוּ לְנַסּוֹת וּלְהָרִים אֶת בְּחִינַת הַמּחִין דְּקַטְנוּת שֶׁהֵם בְּחִינַת אֱלקִים זֶה זוֹכִין, עַל יְדֵי בְּחִינַת אַבְרָהָם, שֶׁהוּא בְּחִינַת אַהֲבָה כִּי עַל יְדֵי תְּשׁוּבָה מֵאַהֲבָה, זוֹכִין לְמחִין דְּגַדְלוּת שֶׁהֵם בְּחִינַת חֲסָדִים וְרַחֲמִים כַּנַּ''ל וְזֶהוּ וְהָאֱלקִים נִסָּה, אֶת אַבְרָהָם שֶׁעַל יְדֵי בְּחִינַת אַבְרָהָם, מְנַסִּין וּמְרִימִין אֶת הַמּחִין דְּקַטְנוּת, שֶׁהֵם בְּחִינַת אֱלקִים, וְזוֹכִין לְמחִין דְּגַדְלוּת כַּנַּ''ל וְזֶה פֵּרוּשׁ הַזּהַר הַקָּדוֹשׁ: מִסִּטְרָא דִּימִינָא מחָא חִוָּרָא פֵּרוּשׁ: מִמִּדַּת אַהֲבָה נַעֲשֶׂה שִׂכְלוֹ צַח כַּכֶּסֶף הַדָּא הוּא דִּכְתִיב: ''זֶרַע אַבְרָהָם אוֹהֲבִי'' כִּי הַמּחַ נִקְרָא זֶרַע אַבְרָהָם אוֹהֲבִי שֶׁהִיא מִדַּת אַהֲבָה שֶׁמִּמִּדָּה זאת בָּא לְשֵׂכֶל צַח כַּנַּ''ל.


~ עז - וְהָיָה ה לְמֶלֶך עַל כָּל הָאָרֶץ

[לְשׁוֹן הַחֲבֵרִים] וְהָיָה ה לְמֶלֶך עַל כָּל הָאָרֶץ (זְכַרְיָה י''ד) דְּהִנֵּה הַכְּלָל הוּא, שֶׁ כָּל מַה שֶּׁאָנוּ עוֹשִׂים, הֵן הַתְּפִלָּה, וְהֵן לִמּוּד הוּא כְּדֵי שֶׁיִּתְגַּלֶּה מַלְכוּתוֹ יִתְבָּרַך כי  ההבל פה הוא בחינת ה וְ הַקּוֹל הוּא בְּהַמְשָׁכָה, הוּא בְּחִינַת ו וּ כְשֶׁלּוֹמֵד אוֹ מִתְפַּלֵּל בִּדְחִילוּ וּרְחִימוּ, נִתְגַּלֶּה בְּחִינַת י''ה (תִּקּוּן י) וּ כְשֶׁלּוֹמֵד הֲלָכָה בְּאפֶן זֶה, בּוֹרֵא עוֹלָם אֶחָד וּכְשֶׁלּוֹמֵד כָּל הַמַּסֶּכְתָּא, נַעֲשֶׂה מַטְרוֹנִיתָא וְ הַהֲלָכוֹת הֵן עָלְמִין דִּילֵהּ (בְּהַקְּדָמַת הַתִּקּוּנִים דַּף י''ד) כִּי אֵין מֶלֶך בְּלא עַם וְזֶה: ''וְהָיָה ה לְמֶלֶך עַל כָּל הָאָרֶץ'', שֶׁנִּתְגַּלֶּה מַלְכוּתוֹ.  [מְבאָר לַמְעַיֵּן שֶׁחָסֵר כָּאן רֻבּוֹ כְּכֻלּוֹ כִּי עִקַּר הַמְכֻוָּן חָסֵר מִן הַסֵּפֶר וְלא זָכִיתִי לַעֲמד כְּלָל עַל דְּבָרִים אֵלּוּ]


~ עח - וְיִתֶּן עז לְמַלְכּוֹ וְיָרֵם קֶרֶן מְשִׁיחוֹ

[לְשׁוֹן הַחֲבֵרִים] וְיִתֶּן עז לְמַלְכּוֹ וְיָרֵם קֶרֶן מְשִׁיחוֹ (שְׁמוּאֵל א ב) הִנֵּה יֵשׁ בָּזֶה בְּחִינַת מָשִׁיחַ וְרוּחַ הַקּדֶשׁ וְיִחוּד קֻדְשָׁא בְּרִיך הוּא וּשְׁכִינְתֵּהּ וּתְחִיָּה כִּי תְּחִלַּת הַבְּרִיאָה הָיָה כְּדֵי שֶׁיִּתְגַּלֶּה מִדַּת מַלְכוּתוֹ וּמֵחֲמַת גּדֶל הֶאָרָתוֹ לא הָיָה בְּאֶפְשָׁרִי לְקַבֵּל וְהֻכְרַח לְהִתְצַמְצֵם בְּתוֹך עוֹלָמוֹת (תְּהִלִּים קמ''ה). ''מַלְכוּתְך מַלְכוּת כָּל עוֹלָמִים'' הַיְנוּ שֶׁמִּדַּת מַלְכוּת הִתְלַבֵּשׁ בְּתוֹך עוֹלָמוֹת כְּדֵי שֶׁנּוּכַל לְקַבֵּל וְאֵין מִי שֶׁיְּקַבֵּל על מַלְכוּתוֹ לָכֵן יוֹצְאוֹת נַפְשׁוֹת יִשְׂרָאֵל, שֶׁיְּקַבְּלוּ על מַלְכוּתוֹ כִּי אֵין מֶלֶך בְּלא עָם וּמֵאַיִן יוֹצְאוֹת נַפְשׁוֹת יִשְׂרָאֵל ? מֵעוֹלַם הַדִּבּוּר (שִׁיר הַשִּׁירִים ה) ''נַפְשִׁי יָצְאָה בְדַבְּרוֹ'' הַיְנוּ שֶׁנַּפְשׁוֹת יִשְׂרָאֵל יוֹצְאוֹת מֵעוֹלַם הַדִּבּוּר וְהַדִּבּוּר הוּא בְּחִינַת מַלְכוּת כְּמוֹ שֶׁאָמַר אֵלִיָּהוּ מַלְכוּת פֶּה וּבְחִינוֹת שְׁכִינָה גַּם כֵּן כִּי שׁוֹכֶנֶת אִתָּם תָּמִיד בְּלִי הֶפְסֵק רֶגַע כְּמוֹ שֶׁכָּתוּב (וַיִּקְרָא ט''ז) : ''הַשּׁוֹכֵן אִתָּם בְּתוֹך טֻמְאוֹתָם'' (עיין יומא נז ומ''ר נשא פז) וְהוּא בְּחִינַת (תהלים קיג) : ''אֵם הַבָּנִים'' הַיְנוּ כְּמוֹ שֶׁהָאֵם הוֹלֶכֶת תָּמִיד עִם בָּנֶיהָ, וְאֵינָהּ שׁוֹכַחַת אוֹתָם כֵּן הַדִּבּוּר שֶׁהוּא בְּחִינַת שְׁכִינָה, הוֹלֶכֶת עִם הָאָדָם תָּמִיד (יִרְמְיָה ל''א) : ''כִּי מִדֵּי דַבְּרִי בוֹ זָכוֹר אֶזְכְּרֶנּוּ'' הַיְנוּ כְּמוֹ שֶׁאָמַרְנוּ, שֶׁהַדִּבּוּר זוֹכֶרֶת אוֹתוֹ תָּמִיד וְהוֹלֶכֶת עִמּוֹ אֲפִלּוּ בִּמְקוֹם הַטִּנּפֶת וְזֶהוּ בְּחִינַת גָּלוּת הַשְּׁכִינָה שֶׁהַדִּבּוּר שֶׁהוּא בְּחִינַת הַשְּׁכִינָה, בַּגָּלוּת (תְּהִלִּים ל''ט) : ''נֶאֱלַמְתִּי דּוּמִיָּה'' (תְּהִלִּים נ''ח) : ''הַאֻמְנָם אֵלֶם צֶדֶק תְּדַבֵּרוּן'' הַיְנוּ כִּי צֶדֶק זֶה מַלְכוּתָא קַדִּישָׁא כַּנּוֹדַע (פתח אליהו) וּמַלְכוּת, הוּא הַדִּבּוּר כַּנַּ''ל כְּשֶׁהוּא בַּגָּלוּת הוּא אִלֵּם וְלָכֵן בַּמֶּה שֶּׁפָּגַם יְתַקֵּן, הַיְנוּ וִדּוּי דְּבָרִים (הוֹשֵׁעַ י''ד) : ''קְחוּ עִמָּכֶם דְּבָרִים'' שֶׁיִּתְוַדֶּה תָּמִיד בְּכָל לִבּוֹ ''נכַח פְּנֵי אֲדנָי'' אֲזַי, ''וְשׁוּבוּ אֶל ה'' שֶׁיָּשׁוּבוּ כָּל הַדְּבָרִים שֶׁפָּגַם אֶל שָׁרְשׁוֹ וְזֶהוּ בְּחִינַת יִחוּד קֻדְשָׁא בְּרִיך הוּא וּשְׁכִינְתֵּהּ כִּי מְיַחֵד הַדִּבּוּר, שֶׁהוּא בְּחִינַת הַשְּׁכִינָה כַּנַּ''ל, אֶל ה וְזֶהוּ גַּם כֵּן שֶׁאָמַר הַכָּתוּב (יְשַׁעְיָה מ) : ''וְנִגְלָה כְּבוֹד ה וְרָאוּ כָל בָּשָׂר יַחְדָּו כִּי פִי ה דִּבֵּר'' הַיְנוּ, כְּשֶׁמְּיַחֵד הַדִּבּוּר עִם ה שֶׁהוּא יִחוּד קֻדְשָׁא בְּרִיך הוּא וּשְׁכִינְתֵּהּ כַּנַּ''ל אֲזַי ''וְנִגְלָה כְּבוֹד ה'' כָּבוֹד, זוֹ שְׁכִינָה כַּנּוֹדַע הַיְנוּ, שֶׁנִּתְגַּלֶּה וְנִתְגַּדֵּל הֶאָרַת הַשְּׁכִינָה, שֶׁהוּא בְּחִינַת מַלְכוּת כִּי עַכְשָׁו נִקְטָן אוֹרָהּ וְנֶחֱלָשׁ כּחָהּ כְּמוֹ שֶׁכָּתוּב בַּזּהַר הַקָּדוֹשׁ (בתיקון ו מהי''א תיקונים אחרונים) שֶׁהַשְּׁכִינָה צוֹוַחַת: ''סַמְּכוּנִי בָּאֲשִׁישׁוֹת וְכוּ, כִּי חוֹלַת אַהֲבָה אָנִי'' הַיְנוּ אַהֲבַת יִשְׂרָאֵל, שֶׁאֲנִי שׁוֹכֵן אִתָּם אֲפִלּוּ בְּתוֹך טֻמְאוֹתָם וְזֶהוּ גָּלוּת הַשְּׁכִינָה אֲבָל כְּמוֹ שֶׁאָמַרְנוּ [שֶׁעַל יְדֵי] שֶׁיְּתַקֵּן פַּרְצוּף מַלְכוּת וִייַחֵד הַדִּבּוּר, שֶׁהוּא בְּחִינַת מַלְכוּת וּבְחִינַת שְׁכִינָה עִם ה יִתְגַּלֶּה וְיִתְגַּדֵּל אוֹרָהּ שֶׁל פַּרְצוּף מַלְכוּת (מִשְׁלֵי ט''ז) : ''בְּאוֹר פְּנֵי מֶלֶך חַיִּים'' הַיְנוּ [שֶׁעַל יְדֵי] שֶׁיִּתֵּן הֶאָרָה בְּפַרְצוּף מַלְכוּת יָכוֹל לִחְיוֹת כִּי שׁוֹאֵב חַיִּים מִמִּדַּת מַלְכוּת, שֶׁהוּא שָׁרְשׁוֹ כַּנַּ''ל. וְגַם זֶהוּ בְּחִינַת רוּחַ הַקּדֶשׁ כִּי מַה שֶּׁאָדָם חַי, אֵינוֹ כִּי אִם מֵחֲמַת שֶׁנּוֹשֵׁם נְשִׁימוֹת וּמַה הִיא נְשִׁימָה שֶׁמּוֹצִיא וּמַכְנִיס הָרוּחַ וְזֶהוּ בְּחִינַת (יְחֶזְקֵאל א) : ''הַחַיּוֹת רָצוֹא וָשׁוֹב'' וְלָכֵן, כְּשֶׁאָדָם דָּבוּק לְמַלְכוּתָא קַדִּישָׁא וּמְדַבֵּר תּוֹרָה אוֹ תְּפִלָּה מוֹצִיא וּמַכְנִיס רוּחַ הַקְּדֻשָּׁה וְזֶהוּ (שָׁם ל''ו) : ''וְרוּחַ חֲדָשָׁה אֶתֵּן בְּקִרְבְּכֶם'' הַיְנוּ קֶרֶב שֶׁלָּכֶם כְּשֶׁהוּא נוֹשֵׁם נְשִׁימָה שֶׁל קְדֻשָּׁה אֲזַי, ''וְרוּחַ חֲדָשָׁה אֶתֵּן'' הַיְנוּ רוּחַ הַקּדֶשׁ וְזֶה (בְּרֵאשִׁית א) : ''וְרוּחַ אֱלקִים מְרַחֶפֶת עַל פְּנֵי הַמָּיִם'' הַיְנוּ כְּשֶׁלּוֹמֵד תּוֹרָה כִּי מַיִם זוֹ תּוֹרָה (עיין תענית ז בבא קמא י''ז, פ''ב) כַּיָּדוּעַ אֲזַי, ''וְרוּחַ אֱלקִים'', שֶׁהוּא רוּחַ הַקּדֶשׁ ''מְרַחֶפֶת'' וְחוֹפֵף עָלָיו וְשׁוֹאֵב רוּחַ חַיִּים כִּי בְּלא תּוֹרָה אִי אֶפְשָׁר לִחְיוֹת כְּמוֹ שֶׁכָּתוּב (בְּתִקּוּנֵי זהַר תִּקּוּן י''ג דַּף כ''ז:) אִלְמָלֵא כַּנְפֵי רֵאָה דְּנָשְׁבִי עַל לִבָּא הָוֵי לִבָּא אוֹקִיד כָּל גּוּפָא וְרֵאָה דָּא מַיָּא (זהַר פִּינְחָס רי''ח:) וּמַיָּא דָּא תּוֹרָה כִּי כְּשֶׁהָאִישׁ הַיִּשְׂרְאֵלִי בּוֹעֵר בְּלִבּוֹ לְהַשֵּׁם יִתְבָּרַך הָיָה בְּאֶפְשָׁרִי לִהְיוֹת אוֹקִיד כָּל גּוּפָא אֲבָל כְּשֶׁיִּתְלַבֵּשׁ בְּאוֹתִיּוֹת הַתּוֹרָה אוֹ תְּפִלָּה מֵגֶנֶת וּמַצֶּלֶת עָלָיו וְכֵן, חַס וְשָׁלוֹם, לְהֶפֶך כְּשֶׁבּוֹעֵר אֶל תַּאֲווֹת עוֹלָם הַזֶּה, הֲוָה אוֹקִיד גַּם כֵּן כָּל גּוּפָא אֲבָל כְּשֶׁאַחַר כָּך לוֹמֵד תּוֹרָה אוֹ עוֹשֶׂה מִצְוָה הִיא מֵגֶנֶת וּמַצֶּלֶת עָלָיו, וְיָכוֹל לִחְיוֹת כִּי שׁוֹאֵב רוּחַ חַיִּים, שֶׁהוּא רוּחַ הַקּדֶשׁ מִמִּדַּת מַלְכוּת שֶׁהוּא שָׁרְשׁוֹ (בְּרָכוֹת י''ח:). כִּי מֵחֲמַת שֶׁנִּפְסָק מֵחֶבֶל דִּקְדֻשָּׁה מֵאַיִן יִהְיֶה לוֹ חִיּוּת וְשׁוֹאֵב רוּחַ שֶׁל שְׁטוּת כִּי דָּבוּק אֶל ''מֶלֶך זָקֵן וּכְסִיל'' (קהֶלֶת ד) וְזֶהוּ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סוֹטָה ג). אֵין אָדָם עוֹבֵר עֲבֵרָה אֶלָּא אִם כֵּן נִכְנַס בּוֹ רוּחַ שְׁטוּת אֲבָל לְהֵפֶך, נִכְנַס בּוֹ רוּחַ הַקּדֶשׁ וְרוּחַ הַקּדֶשׁ הוּא בְּחִינוֹת מַלְכוּת כְּמוֹ שֶׁאָמַר הַכָּתוּב (אֶסְתֵּר ה) ''וַתִּלְבַּשׁ אֶסְתֵּר מַלְכוּת'' וְדָרְשׁוּ רַבּוֹתֵינוּ, זִכְרוֹנָם לִבְרָכָה (מְגִלָּה י''ד:).שֶׁלְּבָשַׁתָּהּ רוּחַ הַקּדֶשׁ וּבְחִינַת תְּחִיָּה גַּם כֵּן כְּמוֹ שֶׁפֵּרֵשׁ רַשִׁ''י עַל פָּסוּק (בְּרֵאשִׁית מ''ה) : ''וַתְּחִי רוּחַ יַעֲקב'' שֶׁשָּׁרְתָה עָלָיו רוּחַ הַקּדֶשׁ וְזֶהוּ בְּחִינָה שֶׁל מָשִׁיחַ כִּי כָּתוּב אֶצְלוֹ (יְשַׁעְיָה י''א) : ''לא לְמַרְאֵה עֵינָיו יִשְׁפּט'' וְכוּ אֶלָּא הַכּל בְּרוּחַ הַקּדֶשׁ כִּי אֲזַי יְתֻקַּן פַּרְצוּף מַלְכוּת בִּשְׁלֵמוּת וְנִתְקַבֵּץ כָּל הַבְּחִינַת מַלְכוּת אֶל שָׁרְשׁוֹ ''וְהָיְתָה לַה הַמְּלוּכָה'' (עוֹבַדְיָה) ''וְהָיָה ה לְמֶלֶך עַל כָּל הָאָרֶץ'' (זְכַרְיָה י''ד) וְנוּכַל לְהַכִּיר אֶת בּוֹרְאֵנוּ לְמַעְלָה מִכָּל הָעוֹלָמוֹת בְּלא שׁוּם לְבוּשׁ וְצִיּוּר וּתְמוּנָה (תְּהִלִּים מ''ז) : ''כִּי ה וְכוּ מֶלֶך גָּדוֹל עַל כָּל הָאָרֶץ'' הַיְנוּ כְּשֶׁמִּדַּת מַלְכוּת יִהְיֶה גָּדוֹל וְיִתְעַלֶּה אוֹרָהּ מֵחֲמַת תִּקּוּן מַעֲשֵׂינוּ אֲזַי נוּכַל לְהַכִּיר אֶת בּוֹרְאֵנוּ עַל כָּל דְּהַיְנוּ לְמַעְלָה מִכָּל הָעוֹלָמוֹת וְלא כְּמוֹ עַכְשָׁו כִּי עַכְשָׁו הוּא בְּהִתְלַבְּשׁוּת עוֹלָמוֹת כַּנַּ''ל וְזֶהוּ: ''וְיִתֶּן עז לְמַלְכּוֹ'' הַיְנוּ כְּשֶׁיִּתֵּן עז וְהֶאָרָה לְמִדַּת מַלְכוּת אֲזַי ''וְיָרֵם קֶרֶן מְשִׁיחוֹ'' כִּי כָּל אֶחָד יְתַקֵּן בְּחִינוֹת מָשִׁיחַ שֶׁלּוֹ וְיֵלֵך מִמַּדְרֵגָה אֶל מַדְרֵגָה מְעַט מְעַט עַד שֶׁיְּתַקֵּן הֶאָרַת פַּרְצוּף מַלְכוּת בִּשְׁלֵמוּת וְזֶהוּ בְּחִינוֹת מָשִׁיחַ כַּנַּ''ל. [גַּם דְּבָרִים אֵלֶּה אֵינָם מְסֻדָּרִים יָפֶה, וְחָסֵר בָּהֶם גַּם כֵּן וּכְפִי הַנִּרְאֶה הַמְכֻוָּן מֵהֶם שֶׁמְּדַבֵּר מִמַּעֲלַת הַדִּבּוּר דִּקְדֻשָּׁה כִּי הַדִּבּוּר דִּקְדֻשָּׁה הוּא בְּחִינוֹת הַשְּׁכִינָה וְהוּא בְּחִינוֹת רוּחוֹ שֶׁל מָשִׁיחַ בְּחִינוֹת רוּחַ הַקּדֶשׁ, בְּחִינוֹת תְּחִיָּה, בְּחִינוֹת יִחוּד קֻדְשָׁא בְּרִיך הוּא וּשְׁכִינְתֵּהּ וְכָל זֶה מְבאָר מִתּוֹך דִּבְרֵי הַתּוֹרָה הַנַּ''ל רַק שֶׁאֵין הַדְּבָרִים מְסֻדָּרִים כָּרָאוּי, וְאֵין הַלָּשׁוֹן מְתֻקָּן אַף עַל פִּי כֵן כֻּלָּם נְכוֹחִים לַמֵּבִין וִישָׁרִים לְמוֹצְאֵי דַּעַת. גַּם מְבאָר מִתּוֹרָה זאת שֶׁהַדִּבּוּר הוֹלֵך עִם הָאָדָם אֲפִלּוּ לַמְּקוֹמוֹת הַמְטֻנָּפִים כְּמוֹ הָאֵם הַהוֹלֶכֶת עִם הַוָּלָד לְכָל מָקוֹם שֶׁהוּא הוֹלֵך וְעַל כֵּן נִקְרָא הַדִּבּוּר ''אֵם הַבָּנִים'' וְזֶהוּ: ''כִּי מִדֵּי דַבְּרִי בוֹ זָכוֹר אֶזְכְּרֶנּוּ עוֹד'' הַיְנוּ שֶׁאֲפִלּוּ אִם הָאָדָם מֻנָּח, חַס וְשָׁלוֹם, בַּמָּקוֹם שֶׁהוּא אֲפִלּוּ בְּשֵׁפֶל הַמַּדְרֵגָה מְאד, אֲפִלּוּ בַּמְּקוֹמוֹת הַמְטֻנָּפִים אַף עַל פִּי כֵן עַל יְדֵי הַדִּבּוּר יָכוֹל לְהַזְכִּיר אֶת עַצְמוֹ בְּהַשֵּׁם יִתְבָּרַך דְּהַיְנוּ שֶׁאֲפִלּוּ אִם הוּא בַּמָּקוֹם שֶׁהוּא אִם יִתְחַזֵּק גַּם שָׁם לְדַבֵּר עַל כָּל פָּנִים דִּבּוּרִים קְדוֹשִׁים שֶׁל תּוֹרָה וּתְפִלָּה וְהִתְבּוֹדְדוּת יָכוֹל לְהַזְכִּיר אֶת עַצְמוֹ בְּהַשֵּׁם יִתְבָּרַך אֲפִלּוּ שָׁם בַּמְּקוֹמוֹת הַנְּמוּכִים, שֶׁהֵם בְּחִינוֹת מְקוֹמוֹת הַמְטֻנָּפִים אֲפִלּוּ אִם נָפַל לְמָקוֹם שֶׁנָּפַל כִּי הַדִּבּוּר אֵינוֹ מַנִּיחַ אוֹתוֹ לִשְׁכּחַ אֶת הַשֵּׁם יִתְבָּרַך בִּבְחִינוֹת: ''כִּי מִדֵּי דַבְּרִי בוֹ זָכוֹר אֶזְכְּרֶנּוּ עוֹד'' שֶׁכָּל זְמַן שֶׁיֵּשׁ בּוֹ הַדִּבּוּר שֶׁל הַשֵּׁם יִתְבָּרַך, שֶׁהוּא הַדִּבּוּר דִּקְדֻשָּׁה זֶה הַדִּבּוּר אֵינוֹ מַנִּיחַ אוֹתוֹ לִהְיוֹת נִשְׁכָּח מֵהַשֵּׁם יִתְבָּרַך כִּי הַדִּבּוּר זוֹכֵר וּמַזְכִּיר אוֹתוֹ לְהִתְחַזֵּק בְּהַשֵּׁם יִתְבָּרַך בַּמָּקוֹם שֶׁהוּא וְהָבֵן הַדָּבָר הֵיטֵב מִגּדֶל כּחַ הַדִּבּוּר וְהוּא עֵצָה נִפְלָאָה וְנוֹרָאָה לְמִי שֶׁחָפֵץ בֶּאֱמֶת לְבַל יְאַבֵּד עוֹלָמוֹ לְגַמְרֵי, חַס וְשָׁלוֹם עוֹד מְבאָר מִזֶּה גּדֶל מַעֲלַת עֵסֶק הַתּוֹרָה הַקְּדוֹשָׁה שֶׁהוּא עִקַּר הַחַיִּים שֶׁל הָאָדָם כִּי אִלְמָלֵא כַּנְפֵי רֵאָה דְּנָשְׁבִי עַל לִבָּא הָוֵי לִבָּא אוֹקִיד כָּל גּוּפָא וְכַנְפֵי רֵאָה הוּא בְּחִינוֹת הַתּוֹרָה כַּנַּ''ל הַיְנוּ כִּי יֵשׁ בָּאָדָם שְׁנֵי מִינֵי תַּבְעֵרוֹת מְדוּרַת אֵשׁ, לְטוֹב וּלְהֵפֶךְ כִּי לִפְעָמִים לֵב הָאִישׁ הַיִּשְׂרְאֵלִי בּוֹעֵר מְאד מְאד לְהַשֵּׁם יִתְבָּרַך כִּיקַד יְקוֹד אֵשׁ אֲבָל הוּא יוֹתֵר מִדַּי עַד שֶׁהָיָה אֶפְשָׁר לִהְיוֹת אוֹקִיד כָּל גּוּפָא וְאַף עַל פִּי שֶׁבּוֹעֵר לְהַשֵּׁם יִתְבָּרַך אַף עַל פִּי כֵן מֵאַחַר שֶׁהוּא יוֹתֵר מִדַּי אֵינוֹ טוֹב וְאִי אֶפְשָׁר לְקָרֵר וּלְצַמְצֵם הַהִתְלַהֲבוּת הַזּאת, שֶׁיִּהְיֶה בְּמִדָּה כִּי אִם עַל יְדֵי הַתּוֹרָה כִּי כְּשֶׁיַּעֲסֹק בַּתּוֹרָה תָּגֵן הַתּוֹרָה עָלָיו, וְתַצִּיל אוֹתוֹ שֶׁיִּזְכֶּה לְצַמְצֵם הַהִתְלַהֲבוּת שֶׁיִּהְיֶה כָּרָאוּי וְכֵן יֵשׁ, חַס וְשָׁלוֹם, לְהֵפֶך כִּי לִפְעָמִים בּוֹעֵר הָאָדָם אֶל תַּאֲווֹת עוֹלָם הַזֶּה כָּל כָּך עַד שֶׁגַּם כֵּן הָיָה אוֹקִיד כָּל גּוּפָא, חַס וְשָׁלוֹם אֲבָל כְּשֶׁלּוֹמֵד תּוֹרָה הִיא מֵגֶנֶת עָלָיו וּמַצֶּלֶת אוֹתוֹ גַּם מֵהִתְלַהֲבוּת הָאֵשׁ הָרָע הַזֶּה שֶׁל הַתַּאֲווֹת שֶׁהָיָה רוֹצֶה לְשָׂרְפוֹ לְגַמְרֵי, חַס וְשָׁלוֹם נִמְצָא שֶׁבְּלא הַתּוֹרָה, חַס וְשָׁלוֹם לא הָיָה הָאָדָם מִתְקַיֵּם כְּלָל כִּי הָיָה נִשְׂרָף וּמִתְבַּטֵּל מֵרִבּוּי הַתַּבְעֵרוֹת שֶׁיֵּשׁ בְּכחוֹ לְיָמִין יוֹתֵר מִדַּי, אוֹ לִשְׂמאל, חַס וְשָׁלוֹם וְזֶהוּ אִלְמָלֵא כַּנְפֵי רֵאָה, שֶׁהִיא הַתּוֹרָה דְּנָשְׁבִי עַל לִבָּא הָוֵי לִבָּא אוֹקִיד כָּל גּוּפָא עַל יְדֵי שְׁנֵי מִינֵי תַּבְעֵרוֹת הַנַּ''ל וְרַק הַתּוֹרָה מַצֶּלֶת מִזֶּה כַּנַּ''ל


~ עט - בְּטַח בַּה וַעֲשֵׂה טוֹב

[לְשׁוֹן הַחֲבֵרִים] בְּטַח בַּה וַעֲשֵׂה טוֹב שְׁכָן אֶרֶץ וּרְעֵה אֱמוּנָה (תְּהִלִּים ל''ז) הִנֵּה הַכְּלָל שֶׁ צָּרִיך כָּל אָדָם לִרְאוֹת שֶׁמִּצִּדּוֹ לא יִהְיֶה עִכּוּב מְשִׁיחָא דְּהַיְנוּ לַעֲשׂוֹת תְּשׁוּבָה שְׁלֵמָה וּלְתַקֵּן מַעֲשָׂיו וּ בְכָל צַדִּיק וְצַדִּיק, מִי שֶׁהוּא צַדִּיק בֶּאֱמֶת, יֵשׁ בּוֹ הִתְגַּלּוּת מָשִׁיחַ וְ אַף עַל פִּי שֶׁאֵין בּוֹ הִתְגַּלּוּת מָשִׁיחַ יֵשׁ בּוֹ מִדָּה שֶׁל מָשִׁיחַ, שֶׁהוּא בְּחִינַת משֶׁה כְּמוֹ שֶׁכָּתוּב בַּזּהַר הַקָּדוֹשׁ (בְּרֵאשִׁית דַּף כה:) :  מָשִׁיחַ דָּא משֶׁה, כְּמוֹ שֶׁאֲפָרֵשׁ כִּי משֶׁה מָסַר נַפְשׁוֹ בְּעַד יִשְׂרָאֵל כִּי  יָדַע שִׁפְלוּתוֹ בֶּאֱמֶת, וְיָדַע חֲשִׁיבוּת וּגְדֻלּוֹת יִשְׂרָאֵל כְּמוֹ שֶׁכָּתוּב (בַּמִּדְבָּר י''ב) : ''וְהָאִישׁ משֶׁה עָנָו מְאד מִכּל הָאָדָם'' וּמֵחֲמַת זֶה מָסַר נַפְשׁוֹ וְחִיּוּתוֹ בַּעֲדָם לָכֵן מִי שֶׁהוּא צַדִּיק בֶּאֱמֶת וְיוֹדֵעַ שִׁפְלוּתוֹ, וְיַכִּיר חֲשִׁיבוּת יִשְׂרָאֵל יָכוֹל לִמְסֹר אֶת נַפְשׁוֹ בַּעֲדָם וְ אֵימָתַי יָכוֹל לִרְאוֹת שִׁפְלוּתוֹ ? בְּשַׁבָּת (שְׁמוֹת ט''ז) : ''רְאוּ כִּי ה נָתַן לָכֶם אֶת הַשַּׁבָּת'' כִּי  שַׁבָּ''ת הוּא שִׁי''ן בַּת שִׁי''ן, תְּלַת גְּוָנִין דְּעֵינָא, בַּ''ת בַּת עַיִן וְעַל כֵּן בְּשַׁבָּת יָכוֹל לִרְאוֹת שִׁפְלוּתוֹ (שָׁם) הַיְנוּ תַּחַת מַדְרֵגָתוֹ, שָׁפָל מִמַּה שֶּׁהוּא וְעַל כָּל פָּנִים, ''אֶל יָצָא אִישׁ מִמְּקוֹמוֹ'', הַיְנוּ לְמַעְלָה מִמַּדְרֵגָתוֹ כְּגוֹן עוֹשֶׂה מַעֲשֶׂה זִמְרִי וּמְבַקֵּשׁ שָׂכָר כְּפִינְחָס (סוֹטָה כ''ב:) וְאֵימָתַי יָכוֹל לִרְאוֹת שִׁפְלוּתוֹ בְּשַׁבָּת ? כְּשֶׁעוֹשֶׂה  תְּשׁוּבָה שְׁלֵמָה, שֶׁהִיא שַׁבָּת כְּמוֹ שֶׁכָּתוּב (דְּבָרִים ל) : ''וְשַׁבְתָּ עַד ה אֱלקֶיך, אַתְוָן דְּדֵין כְּאַתְוָן דְּדֵין'' כִּי  יֵשׁ שְׁנֵי תְּשׁוּבוֹת אַחַת, יֵשׁ בְּנֵי אָדָם שֶׁעוֹשִׂין מַשָּׂא וּמַתָּן וְהוֹלְכִין בְּהַבְלֵי עוֹלָם הַזֶּה וּבְאֶמְצָעוּת נוֹפֵל לוֹ הִרְהוּרֵי תְּשׁוּבָה וְאַחַר כָּך חוֹזֵר לִמְקוֹמוֹ הָרִאשׁוֹן (יְחֶזְקֵאל א) : ''הַחַיּוֹת רָצוֹא וָשׁוֹב'' שֶׁ אֵין לוֹ נַיְחָא, כִּי פַּעַם טָמֵא וּפַעַם טָהוֹר כָּשֵׁר וּפָסוּל, אָסוּר וּמֻתָּר וְזֶהוּ בְּחִינוֹת שֵׁשֶׁת יְמֵי חוֹל אֲבָל  תְּשׁוּבָה שְׁלֵמָה הוּא בְּחִינוֹת שַׁבָּת, שֶׁיֵּשׁ לוֹ נַיְחָא כִּי בָּא שַׁבָּת בָּא מְנוּחָה (רש''י בראשית ב פסוק ב) שֶׁ יֵּשׁ לוֹ מְנוּחָה מִכּל וָכל, וְנִדְחֶה הָרַע לְגַמְרֵי וְתֵדַע נֶאֱמָנָה, שֶׁ תְּשׁוּבָה שְׁלֵמָה הוּא בְּחִינוֹת שַׁבָּת כִּי אִיתָא בְּמִדְרָשׁ רַבָּה (בְּרֵאשִׁית פָּרָשָׁה כ''ב) כְּשֶׁפָּגַע אָדָם הָרִאשׁוֹן לְקַיִן, וְשָׁאַל לוֹ מַה נַּעֲשָׂה בְּדִינְך וְהֵשִׁיב לוֹ שֶׁעָשָׂה תְּשׁוּבָה אָמַר, אִם כָּך תַּקִּיף חֵילָא דִּתְשׁוּבָה, פָּתַח וְאָמַר ''מִזְמוֹר שִׁיר לְיוֹם הַשַּׁבָּת'' וְלִכְאוֹרָה, מָה עִנְיַן שַׁבָּת אֵצֶל תְּשׁוּבָה אֲבָל לְפִי דְּבָרֵינוּ מְכֻוָּן הֵיטֵב כִּי כְּשֶׁעוֹשֶׂה  תְּשׁוּבָה שְׁלֵמָה וְנִדְחֶה הָרָע לְגַמְרֵי, וְיֵשׁ לוֹ נַיְחָא זֶהוּ  בְּחִינוֹת שַׁבָּת, וּבְחִינַת שַׁדַּי, וּבְחִינַת מט''ט כִּי מַה הוּא שַׁדַּי, שֶׁאָמַר לְעוֹלָמוֹ דַּי (חֲגִיגָה י''ב בְּרֵאשִׁית רַבָּה פָּרָשָׁה מ''ו) וּבְחִינוֹת שַׁבָּת גַּם כֵּן כָּך כְּמוֹ שֶׁכָּתוּב (בְּרֵאשִׁית ב) : ''וַיִּשְׁבּת בַּיּוֹם הַשְּׁבִיעִי מִכָּל מְלַאכְתּוֹ'', וְאָמַר דַּי וּבְחִינוֹת מט''ט, הוּא גַּם כֵּן בְּחִינוֹת שַׁדַּי כַּנּוֹדַע (בְּרֵאשִׁית דַּף כ''ז) עַל פָּסוּק ''וַיִּקַח אֶת הָאָדָם וַיַּנִּיחֵהוּ בְגַן עֵדֶן'' וְכוּ וַיִּקַח מֵאָן נְטַל לֵהּ ? אֶלָּא נְטַל לֵהּ מֵאַרְבַּע יְסוֹדִין דִּילֵהּ וְכוּ בְּזִמְנָא דְּתָב בִּתְיוּבְתָּא וּמִתְעֲסִק בְּאוֹרַיְתָא קֻדְשָׁא בְּרִיך הוּא נְטַל לֵהּ מִתַּמָּן אִתְמַר ''וּמִשָּׁם יִפָּרֵד'' אַפְרִישׁ נַפְשֵׁהּ מִתַּאֲוָה דִּילְהוֹן וְכוּ לְעָבְדָהּ בְּפִקּוּדִין דַּעֲשֵׂה, וּלְשָׁמְרָהּ בְּפִקּוּדִין דְּלא תַעֲשֶׂה וְכוּ וְאִי עָבַר עַל אוֹרַיְתָא, אִתְשַׁקְיָה מִמְּרִירוּ דְּאִילָנָא רָע, דְּאִיהוּ יֵצֶר הָרָע וְאִם תָּיְבִין בִּתְיוּבְתָּא אִתְמַר בְּהוֹן ''וַיּוֹרֵהוּ ה  עֵץ'', דָּא עֵץ הַחַיִּים וּבֵהּ ''וַיִּמְתְּקוּ הַמָּיִם'' וְדָא משֶׁה מָשִׁיחַ דְּאִתְמַר בֵּהּ ''וּמַטֵּה הָאֱלקִים בְּיָדִי'' מַטֶּה דָּא מְט''ט, מִסִּטְרֵהּ חַיִּים וּמִסִּטְרֵהּ מִיתָה עַד כָּאן לְשׁוֹנוֹ וְזֶה כְּמוֹ שֶׁפֵּרַשְׁנוּ הַיְנוּ  כְּשֶׁעוֹשֶׂה תְּשׁוּבָה שְׁלֵמָה שֶׁיִּדְחֶה הָרָע לְגַמְרֵי וְנַעֲשֶׂה כֻּלּוֹ טוֹב זֶהוּ בְּחִינוֹת משֶׁה מָשִׁיחַ, דְּאִתְמַר בֵּהּ ''וּמַטֵּה הָאֱלקִים בְּיָדִי'' הַיְנוּ שֶׁהָיָה בְּיָדוֹ לַהֲפך [מֵרַע לְטוֹב] וּמַטֵּה דָּא מְט''ט, מִסִּטְרֵהּ חַיִּים וּמִסִּטְרֵהּ מִיתָה כִּי מט''ט הוּא בְּחִינוֹת מִשְׁנָה, שֶׁזֶּהוּ בְּחִינוֹת שֵׁשֶׁת יְמֵי הַחֹל שֶׁהֵם בְּחִינוֹת שִׁשָּׁה סִדְרֵי מִשְׁנֶה שֶׁכְּלוּלִים מִשִּׁשָּׁה בְּחִינוֹת כָּשֵׁר וּפָסוּל טָמֵא וְטָהוֹר אָסוּר וּמֻתָּר כַּנּוֹדַע וְעַל כֵּן אֵלּוּ בְּנֵי אָדָם שֶׁאֵינָם קְבוּעִים עֲדַיִן בַּעֲבוֹדַת הַבּוֹרֵא יִתְבָּרַך וְאֵין תְּשׁוּבָתָם שְׁלֵמָה עֲדַיִן רַק לִפְעָמִים נוֹפֵל לוֹ הִרְהוּר תְּשׁוּבָה וּמַתְחִיל קְצָת בַּעֲבוֹדָתוֹ יִתְבָּרַך וְ אַחַר כָּך נוֹפֵל מִזֶּה וְחוֹזֵר לִמְקוֹמוֹ וְאַחַר כָּך הוּא חוֹזֵר וְנִתְעוֹרֵר וְחוֹזֵר וְנוֹפֵל וְכֵן מִשְׁתַּנֶּה בְּכָל פַּעַם מִטּוֹב לְרַע וּמֵרַע לְטוֹב זאת הַתְּשׁוּבָה הִיא בְּחִינוֹת שֵׁשֶׁת יְמֵי הַחֹל שֶׁהֵם בְּחִינוֹת כָּשֵׁר וּפָסוּל וְכוּ כַּנַּ''ל כִּי הוּא גַּם כֵּן פַּעַם כָּשֵׁר וּפַעַם פָּסוּל, פַּעַם טָמֵא וּפַעַם טָהוֹר וְכוּ כִּי אֵין לוֹ נַיְחָא אֲבָל כְּשֶׁעוֹשֶׂה  תְּשׁוּבָה שְׁלֵמָה, זֶהוּ בְּחִינוֹת שַׁבָּת, כְּמוֹ שֶׁפֵּרַשְׁנוּ וְזֶהוּ בְּחִינַת משֶׁה מָשִׁיחַ שֶׁ הָיָה בְּיָדוֹ לַהֲפך מֵרַע לְטוֹב, וְנִדְחֶה הָרַע לְגַמְרֵי וְזֶהוּ בְּחִינוֹת שַׁדַּי, וְ יֵשׁ לוֹ נַיְחָא מִכּל וָכל וּ בְחִינַת מט''ט גַּם כֵּן בְּחִינוֹת שַׁדַּי אַף עַל פִּי שֶׁאָמַרְנוּ שֶׁבְּחִינוֹת מט''ט הוּא מִשְׁנָה זֶהוּ בְּשֵׁשֶׁת יְמֵי הַחֹל אֲבָל כְּשֶׁבָּא שַׁבָּת בָּא מְנוּחָה, ''וַיִּשְׁבּת מִכָּל מְלַאכְתּוֹ'' וְזֶהוּ בְּחִינַת שַׁדַּי [אֲזַי נִכְלָל מט''ט בִּבְחִינַת שַׁדַּ''י] הַיּוֹצֵא לָנוּ מִזֶּה שֶׁכְּשֶׁעוֹשֶׂה תְּשׁוּבָה שְׁלֵמָה שֶׁהוּא בְּחִינַת שַׁבָּת כְּמוֹ שֶׁאָמַרְנוּ עַל יְדֵי זֶה יָכוֹל לִרְאוֹת שִׁפְלוּתוֹ כַּנַּ''ל וְזֶה הוּא  בְּטַח בַּה לְשׁוֹן הַשְׁקֵט וָבֶטַח, שֶׁיֵּשׁ לוֹ מְנוּחָה מִכּל וָכל וַעֲשֵׂה טוֹב, הַיְנוּ שֶׁנִּתְהַפֵּך מֵרַע לְטוֹב גָּמוּר שְׁכָן אֶרֶץ, הַיְנוּ בְּחִינוֹת נֶפֶשׁ, כְּמָה דְּאַתְּ אָמַר (תְּהִלִּים קמ''ג) ''נַפְשִׁי כְּאֶרֶץ'' וְכוּ הַיְנוּ  שֶׁהַנֶּפֶשׁ יֵשׁ לוֹ נַיְחָא, מֵחֲמַת שֶׁעָשָׂה תְּשׁוּבָה שְׁלֵמָה כַּנַּ''ל וּכְשֶׁעוֹשֶׂה תְּשׁוּבָה שְׁלֵמָה הוּא בְּחִינוֹת שַׁבָּת, וְיָכוֹל לִרְאוֹת שִׁפְלוּתוֹ, וַחֲשִׁיבוּת וּגְדֻלּוֹת יִשְׂרָאֵל וּ רְעֵה אֱמוּנָה, הַיְנוּ שֶׁיָּכוֹל לִהְיוֹת כְּמוֹ רָעֲיָא מְהֵימָנָא שֶׁיָּכוֹל לִמְסֹר אֶת נַפְשׁוֹ בְּעַד יִשְׂרָאֵל. שַׁיָּך לְעֵיל, לְעִנְיַן שִׁפְלוּת, שֶׁהוּא בְּחִינוֹת ''שְׁבוּ אִישׁ תַּחְתָּיו'' דְּהַיְנוּ שֶׁמַּחֲזִיק עַצְמוֹ שָׁפָל לְמַטָּה תַּחַת מְקוֹמוֹ וּמַדְרֵגָתוֹ שׁוּב שָׁמַעְתִּי מִשְּׁמוֹ, זִכְרוֹנוֹ לִבְרָכָה, בְּעִנְיָן זֶה שֶׁ עַל יְדֵי זֶה שֶׁזּוֹכִין לִרְאוֹת שִׁפְלוּתוֹ בֶּאֱמֶת עַל יְדֵי זֶה אֵין שׁוּם אָדָם יָכוֹל לְהוֹצִיאוֹ וְלִדְחוֹתוֹ מִמְּקוֹמוֹ דְּהַיְנוּ לְקַפֵּחַ פַּרְנָסָתוֹ, חַס וְשָׁלוֹם כִּי  מֵאַחַר שֶׁהוּא עָנָו וְשָׁפָל בֶּאֱמֶת הוּא בִּבְחִינַת אַיִן, וְאֵינוֹ תַּחַת הַמָּקוֹם כְּלָל עַל כֵּן בְּוַדַּאי אֵין יְכוֹלִין לִדְחוֹתוֹ מִמְּקוֹמוֹ וְזֶהוּ: ''שְׁבוּ אִישׁ תַּחְתָּיו אַל יֵצֵא אִישׁ מִמְּקוֹמוֹ'' הַיְנוּ עַל יְדֵי שֶׁזּוֹכִין לְשִׁפְלוּת, שֶׁזֶּהוּ בְּחִינוֹת ''שְׁבוּ אִישׁ תַּחְתָּיו'' שֶׁמַּחֲזִיק עַצְמוֹ תָּמִיד בְּשִׁפְלוּת לְמַטָּה תַּחַת מְקוֹמוֹ וּמַדְרֵגָתוֹ כַּנַּ''ל עַל יְדֵי זֶה ''אַל יֵצֵא אִישׁ מִמְּקוֹמוֹ'' כִּי שׁוּם אָדָם לא יוּכַל לְהוֹצִיאוֹ מִמְּקוֹמוֹ דְּהַיְנוּ לִדְחוֹתוֹ מִפַּרְנָסָתוֹ, חַס וְשָׁלוֹם כַּנַּ''ל וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין פ''א) : כָּל הַיּוֹרֵד לְאֻמָּנוּת חֲבֵרוֹ כְּאִלּוּ בָּא עַל אֵשֶׁת אִישׁ וְכוּ כִּי מֵאַחַר שֶׁיּוֹרֵד לְאֻמָּנוּת חֲבֵרוֹ וְרוֹצֶה לִדְחוֹת חֲבֵרוֹ מִמְּקוֹמוֹ וּמִפַּרְנָסָתוֹ נִמְצָא שֶׁהוּא רוֹצֶה לִפְגּם בְּחִינַת שִׁפְלוּת הַנַּ''ל בְּחִינַת: ''שְׁבוּ אִישׁ תַּחְתָּיו'' וְכוּ כַּנַּ''ל וְעַל כֵּן הוּא כְּאִלּוּ בָּא עַל אֵשֶׁת אִישׁ כִּי  אֵשֶׁת רָאשֵׁי תֵבוֹת שְׁבוּ אִישׁ תַּחְתָּיו הַיְנוּ שֶׁפּוֹגֵם בִּבְחִינַת עֲנָוָה וְשִׁפְלוּת שֶׁהוּא בְּחִינַת שְׁבוּ אִישׁ תַּחְתָּיו שֶׁעַל יְדֵי זֶה אַל יֵצֵא אִישׁ מִמְּקוֹמוֹ כַּנַּ''ל

~ פ - ה עז לְעַמּוֹ יִתֵּן ה יְבָרֵך אֶת עַמּוֹ בַשָּׁלוֹם

[לְשׁוֹן הַחֲבֵרִים] ה עז לְעַמּוֹ יִתֵּן ה יְבָרֵך אֶת עַמּוֹ בַשָּׁלוֹם (תְּהִלִּים כ''ט) הִנֵּה יָדוּעַ שֶׁגָּדוֹל הַשָּׁלוֹם כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה (עֻקְצִין פֶּרֶק ג). שֶׁלּא מָצָא הַקָּדוֹשׁ בָּרוּך הוּא כְּלִי מַחֲזִיק בְּרָכָה אֶלָּא הַשָּׁלוֹם וּמַה הוּא הַשָּׁלוֹם, שֶׁמְּחַבֵּר תְּרֵי הֲפָכִים (זהַר וַיִּקְרָא דַּף י''ב:) בַּפָּסוּק: ''עוֹשֶׂה שָׁלוֹם בִּמְרוֹמָיו'' כִּי זֶה הַמַּלְאָך מֵאֵשׁ וְזֶה מִמַּיִם שֶׁהֵם תְּרֵי הֲפָכִים. כִּי מַיִם מְכַבֶּה אֵשׁ וְהַקָּדוֹשׁ בָּרוּך הוּא עוֹשֶׂה שָׁלוֹם בֵּינֵיהֶם וּמְחַבְּרָם יַחַד וְהוּא בְּחִינַת יוֹסֵף כִּי יוֹסֵף מְחַבֵּר תְּרֵי הֲפָכִים, חֲסָדִים וּגְבוּרוֹת לְכָך נֶאֱמַר בְּיוֹסֵף (בְּרֵאשִׁית ל''ז). ''וַיָּבֵא יוֹסֵף אֶת דִּבָּתָם רָעָה'', הוּא בְּחִינַת גְּבוּרוֹת (סוֹטָה מ''ז) ''אֶת אַחַי אָנכִי מְבַקֵּשׁ'' (בְּרֵאשִׁית שָׁם), הוּא בְּחִינַת חֲסָדִים כִּי יָמִין מְקָרֶבֶת (סוֹטָה שָׁם) וּכְתִיב (בְּרֵאשִׁית מ''ב) : ''וְיוֹסֵף הוּא הַשַּׁלִּיט'', הוּא בְּחִינַת גְּבוּרוֹת ''הוּא הַמַּשְׁבִּיר לְכָל עַם הָאָרֶץ'', זֶה בְּחִינַת חֲסָדִים וְנֶאֱמַר אֶצְלוֹ (שָׁם מ''א) : ''וַיִקְרְאוּ לְפָנָיו אַבְרֵך'', וּפֵרֵשׁ רַשִׁ''י: אָב בְּחָכְמָה וְרַך בְּשָׁנִים שֶׁהוּא מחִין דְּגַדְלוּת וְקַטְנוּת [שֶׁהֵם בְּחִינַת חֲסָדִים וּגְבוּרוֹת כַּיָּדוּעַ] וְזֶהוּ בְּחִינַת קִדּוּשׁ הַשֵּׁם כִּי קִדּוּשׁ הַשֵּׁם הוּא גַּם כֵּן בְּחִינַת חֲסָדִים וּגְבוּרוֹת כִּי מִתְּחִלָּה הוּא נִתְלַהֵב בְּשַׁלְהוֹבִין דִּרְחִימוּתָא, זֶהוּ בְּחִינַת חֲסָדִים וְאַחַר כָּך מִתְגַּבֵּר עַל יִצְרוֹ וּמוֹסֵר אֶת נַפְשׁוֹ לָמוּת עַל קִדּוּשׁ הַשֵּׁם, זֶהוּ בְּחִינַת גְּבוּרוֹת שֶׁזֶּהוּ בְּחִינַת שָׁלוֹם, בְּחִינַת יוֹסֵף כַּנַּ''ל וּלְכָך אֲפִלּוּ פּוֹשְׁעֵי יִשְׂרָאֵל הֶעֱרוּ אֶת נַפְשָׁם לָמוּת עַל קִדּוּשׁ הַשֵּׁם כִּי יִשְׂרָאֵל עָלָה בְּמַחֲשָׁבָה וְכוּ (בְּרֵאשִׁית רַבָּה פָּרָשָׁה א) וַאֲפִלּוּ פּוֹשְׁעֵי יִשְׂרָאֵל, אַך שֶׁעֲדַיִן הוּא מְכֻנֶּה בְּשֵׁם יִשְׂרָאֵל יֵשׁ לְהַשֵּׁם יִתְבָּרַך תַּעֲנוּג גָּדוֹל מִמֶּנּוּ כְּמוֹ שֶׁכָּתוּב (יְשַׁעְיָה מ''ט) : ''יִשְׂרָאֵל אֲשֶׁר בְּך אֶתְפָּאָר'' וּכְשֶׁרוֹצִין לְהַפְרִיד אוֹתוֹ מִבְּחִינָה זוֹ יִשְׂרָאֵל, שֶׁהִיא בְּחִינַת ו כַּנּוֹדָע וְאִי אֶפְשָׁר לִקְרוֹתוֹ בְּלא וָאו שְׁנִיָּה, שֶׁהוּא בְּחִינַת יוֹסֵף וְתֵכֶף וּמִיָּד נִתְעוֹרֵר בּוֹ בְּחִינָה זוֹ לִמְסֹר נַפְשׁוֹ כַּנַּ''ל [פֵּרוּשׁ כִּי כָּל אֶחָד מִיִּשְׂרָאֵל אֲפִלּוּ פּוֹשְׁעֵי יִשְׂרָאֵל כָּל זְמַן שֶׁשֵּׁם יִשְׂרָאֵל נִקְרָא עָלָיו כִּי נִקְרָא פּוֹשְׁעֵי יִשְׂרָאֵל (כַּמְבאָר בְּסִימָנִים י''ד וי''ז), אַף עַל פִּי שֶׁחָטָא יִשְׂרָאֵל הוּא (סַנְהֶדְרִין מ''ד) וּמֵאַחַר שֶׁנִּקְרָא עֲדַיִן בְּשֵׁם יִשְׂרָאֵל, שֶׁהוּא בְּחִינַת ו כַּנַּ''ל עַל כֵּן יֵשׁ בּוֹ בְּחִינַת יוֹסֵף גַּם כֵּן כִּי וָאו אִי אֶפְשָׁר לִקְרוֹתָהּ בְּלא ו שְׁנִיָּה הַיְנוּ שֶׁיִּשְׂרָאֵל שֶׁהוּא בְּחִינַת ו מְקֻשָּׁר בּוֹ ו שְׁנִיָּה, שֶׁהוּא בְּחִינַת יוֹסֵף [כִּי יִשְׂרָאֵל וְיוֹסֵף כַּחֲדָא אָזְלִי כַּיָּדוּעַ] (עיין זוהר וישב קפב:) נִמְצָא שֶׁבְּכָל אֶחָד מִיִּשְׂרָאֵל מְקֻשָּׁר בּוֹ בְּחִינַת יוֹסֵף שֶׁהוּא בְּחִינַת שָׁלוֹם, בְּחִינַת קִדּוּשׁ הַשֵּׁם כַּנַּ''ל וְעַל כֵּן תֵּכֶף כְּשֶׁרוֹצִין לְהַעֲבִירוֹ עַל דָּת, חַס וְשָׁלוֹם לְהַפְרִידוֹ מִבְּחִינַת יִשְׂרָאֵל נִתְעוֹרֵר בּוֹ תֵּכֶף בְּחִינַת יוֹסֵף שֶׁמְּקֻשָּׁר בְּיִשְׂרָאֵל שֶׁהוּא בְּחִינַת מְסִירַת נֶפֶשׁ עַל קִדּוּשׁ הַשֵּׁם דְּהַיְנוּ שַׁלְהוֹבִין דִּרְחִימוּתָא וְהִתְגַּבְּרוּת עַל יִצְרוֹ לָמוּת עַל קִדּוּשׁ הַשֵּׁם שֶׁזֶּהוּ בְּחִינַת שָׁלוֹם, בְּחִינַת יוֹסֵף כַּנַּ''ל] כְּלָל הָעוֹלֶה, שֶׁיּוֹסֵף הוּא בְּחִינַת הַשָּׁלוֹם וְהַשָּׁלוֹם הוּא כְּלִי שֶׁעַל יָדוֹ בּוֹא יָבוֹא כָּל הַהַשְׁפָּעוֹת וְהַבְּרָכוֹת לְיִשְׂרָאֵל וְכַוָּנָתוֹ יִתְבָּרַך שְׁמוֹ בָּזֶה כְּדֵי שֶׁיּוּכַל כָּל אָדָם הַיִּשְׂרְאֵלִי לְדַבֵּר דִּבּוּרִים שֶׁל קְדֻשָּׁה לִפְנֵי הַשֵּׁם יִתְבָּרַך וּמַה הוּא קְדֻשָּׁה ? חָכְמָה. כִּי חָכְמָה נִקְרָא קְדֻשָּׁה כַּנּוֹדָע (עיין זוהר אחרי סא) וְזֶהוּ כְּשֶׁאָדָם מְדַבֵּר בְּתוֹרָה וּתְפִלָּה בְּחָכְמָה וָשֵׂכֶל וּמֵבִין וְשׁוֹמֵעַ מַה יְּדַבֵּר, נִקְרָא קְדֻשָּׁה וְיֵשׁ לְהַשֵּׁם יִתְבָּרַך תַּעֲנוּג גָּדוֹל מִזֶּה כִּי נִבְנֶה מִזֶּה מחִין, שֶׁהִיא חָכְמָה וְהַדִּבּוּר, שֶׁהוּא בְּחִינַת יְרוּשָׁלַיִם (תְּהִלִּים קמ''ז) ''בּוֹנֵה יְרוּשָׁלַיִם ה'' (בְּרֵאשִׁית י''ד) ''וּמַלְכִּי צֶדֶק מֶלֶך שָׁלֵם'' וְתִרְגֵּם אוּנְקְלוֹס: מַלְכָּא דִּירוּשָׁלַיִם וְצֶדֶק הוּא בְּחִינַת הַדִּבּוּר, כְּמוֹ שֶׁכָּתוּב (תְּהִלִּים נ''ח) : ''צֶדֶק תְּדַבֵּרוּן'' וַה הוּא בְּחִינַת מחִין כַּנּוֹדָע אֵימָתַי הוּא נִבְנֶה כְּשֶׁנִּדְחֵי יִשְׂרָאֵל, רוֹצֶה לוֹמַר מִי שֶׁהָיָה נִדְחֶה מִבְּחִינַת יִשְׂרָאֵל וְאַחַר כָּך כּוֹנֵס וְנַחֲזר לְעִנְיָנֵנוּ שֶׁעַל יְדֵי הַשָּׁלוֹם יָכוֹל לְדַבֵּר דִּבּוּרִים בִּקְדֻשָּׁה וּבְטָהֳרָה כַּנַּ''ל וְהַשָּׁלוֹם הוּא מְחַבֵּר תְּרֵי הֲפָכִים כַּנַּ''ל, הַיְנוּ חֲסָדִים וּגְבוּרוֹת הַיְנוּ הֲוָיוֹת שֶׁהוּא חֲסָדִים, כְּמוֹ שֶׁכָּתוּב (תְּהִלִּים מ''ב) : ''יוֹמָם יְצַוֶּה ה חַסְדּוֹ'' וֶאֱלקִים הוּא גְּבוּרוֹת, כִּי אֱלקִים הוּא מַלְכוּת כְּמוֹ שֶׁכָּתוּב (שָׁם ע''ד) ''וֶאֱלקִים מַלְכִּי מִקֶּדֶם'', וְדִינָא דְּמַלְכוּתָא דִּינָא (גִּטִּין י:). וְלָכֵן גַּם כֵּן נֶאֱמַר בְּיוֹסֵף (בְּרֵאשִׁית מ''א) : ''וּמִבַּלְעָדֶיך לא יָרִים אִישׁ אֶת יָדוֹ וְאֶת רַגְלוֹ'' (תְּהִלִּים קל''ד). ''שְׂאוּ יְדֵיכֶם קדֶשׁ'' וְקדֶשׁ הוּא רֵאשִׁית וְרֵאשִׁית הוּא חָכְמָה מחָא (יְשַׁעְיָה מ''א). ''צֶדֶק יִקְרָאֵהוּ לְרַגְלוֹ'' וְצֶדֶק הוּא הַדִּבּוּר וְדִבּוּר הוּא בְּחִינַת גְּבוּרוֹת, כְּמוֹ שֶׁכָּתוּב (תְּהִלִּים קמ''ה) ''וּגְבוּרָתְך יְדַבֵּרוּ'' נִמְצָא שֶׁכָּתוּב אֵצֶל יוֹסֵף חֲסָדִים וּגְבוּרוֹת כַּנַּ''ל וְיוֹסֵף הוּא הַשָּׁלוֹם מְחַבֵּר תְּרֵי הֲפָכִים לִהְיוֹת אֶחָד וְיָבוֹא יְשׁוּעוֹת וּבְרָכוֹת בְּגַשְׁמִיּוּת וּבְרוּחָנִיּוּת (יְשַׁעְיָה י''ב). ''וּשְׁאַבְתֶּם מַיִם בְּשָׂשׂוֹן מִמַּעְיְנֵי הַיְשׁוּעָה'' וְתִרְגֵּם אוּנְקְלוֹס: וּתְקַבְּלוּן אֻלְפָּן חֲדַת הַיְנוּ שֶׁעַל יְדֵי הַתְּשׁוּעָה יָבוֹא תּוֹרָה וְאֻלְפָּן חֲדַת מֵאֵת הַבּוֹרֵא יִתְבָּרַך, לְכָל אֶחָד לְפִי מַדְרֵגָתוֹ וְזֶה פֵּרוּשׁ הַפָּסוּק ''ה עז לְעַמּוֹ יִתֵּן, ה יְבָרֵך אֶת עַמּוֹ בַשָּׁלוֹם'' הַיְנוּ כְּמוֹ שֶׁפֵּרֵשׁ רַשִׁ''י כְּשֶׁה יְבָרֵך בְּרָכוֹת עַל יְדֵי כְּלֵי שָׁלוֹם אֲזַי עז שֶׁהִיא הַתּוֹרָה גַּם כֵּן לְעַמּוֹ יִתֵּן הַיְנוּ וּתְקַבְּלוּן אֻלְפָּן חֲדַת [נִרְאֶה בֵּאוּר הָעִנְיָן כִּי עַל יְדֵי הַשָּׁלוֹם יְכוֹלִין לְדַבֵּר דִּבּוּרִים בִּקְדֻשָּׁה כִּי הַשָּׁלוֹם מְחַבֵּר תְּרֵי הֲפָכִים חֲסָדִים וּגְבוּרוֹת שֶׁזֶּהוּ בְּחִינַת יוֹסֵף, בְּחִינַת מְסִירַת נֶפֶשׁ עַל קִדּוּשׁ הַשֵּׁם כַּנַּ''ל וְעִקַּר הַקְּדֻשָּׁה הוּא חָכְמָה וּמחִין דִּקְדֻשָּׁה, כִּי חָכְמָה נִקְרָא קדֶשׁ כַּיָּדוּעַ כִּי קדֶשׁ הוּא בְּחִינַת רֵאשִׁית כְּמוֹ שֶׁכָּתוּב (יִרְמְיָה ב) ''קדֶשׁ יִשְׂרָאֵל לַה רֵאשִׁית תְּבוּאָתוֹ ה'' כִּי כָּל רֵאשִׁית הוּא קדֶשׁ בְּכָל מָקוֹם וְרֵאשִׁית הוּא בְּחִינַת חָכְמָה, כְּמוֹ שֶׁכָּתוּב (תְּהִלִּים קי''א) ''רֵאשִׁית חָכְמָה'' וּכְשֶׁאָדָם זוֹכֶה לְדַבֵּר דִּבּוּרִים קְדוֹשִׁים שֶׁל תּוֹרָה וּתְפִלָּה וּמַכְנִיס כָּל מחוֹ וְחָכְמָתוֹ וְדַעְתּוֹ בְּתוֹך הַדִּבּוּרִים דְּהַיְנוּ שֶׁמְּקַשֵּׁר מַחֲשַׁבְתּוֹ הֵיטֵב לְהַדִּבּוּרִים וּמֵבִין וְשׁוֹמֵעַ מַה שֶּׁהוּא מְדַבֵּר זֶהוּ בְּחִינַת קדֶשׁ וְיֵשׁ לְהַשֵּׁם יִתְבָּרַך תַּעֲנוּג גָּדוֹל מִזֶּה וְזֶהוּ בְּחִינַת שָׁלוֹם, שֶׁהוּא בְּחִינַת הִתְחַבְּרוּת חֲסָדִים וּגְבוּרוֹת כִּי הוּא מְחַבֵּר וּמְקַשֵּׁר הַחָכְמָה וְהַמּחִין שֶׁהֵם בְּחִינַת חֲסָדִים כַּנַּ''ל לְהַדִּבּוּר שֶׁהוּא בְּחִינַת גְּבוּרוֹת כַּנַּ''ל וְזֶהוּ בְּחִינַת יוֹסֵף כַּנַּ''ל וְעַל כֵּן נֶאֱמַר בְּיוֹסֵף ''וּמִבַּלְעָדֶיך לא יָרִים אִישׁ אֶת יָדוֹ וְאֶת רַגְלוֹ'' כִּי יוֹסֵף הוּא כָּלוּל מִבְּחִינַת יָדִין וְרַגְלִין שֶׁהֵם בְּחִינַת הַחָכְמָה וְהַדִּבּוּר כִּי יָדִין זֶה בְּחִינַת חָכְמָה בְּחִינַת קדֶשׁ, כְּמוֹ שֶׁכָּתוּב: ''שְׂאוּ יְדֵיכֶם קדֶשׁ'' וְרַגְלִין זֶה בְּחִינַת הַדִּבּוּר וְכוּ כַּנַּ''ל עַל כֵּן צְרִיכִין לַעֲסֹק בַּתּוֹרָה וּבַעֲבוֹדַת הַשֵּׁם בִּמְסִירַת נֶפֶשׁ וּבִפְרָט בִּשְׁעַת הַתְּפִלָּה שֶׁעִקַּר שְׁלֵמוּת הַתְּפִלָּה הוּא לְהִתְפַּלֵּל בִּמְסִירוּת נֶפֶשׁ שֶׁיְּכַוֵּן לִמְסֹר נַפְשׁוֹ עַל קִדּוּשׁ הַשֵּׁם כִּי מְסִירַת נֶפֶשׁ עַל קִדּוּשׁ הַשֵּׁם בְּוַדַּאי מְרֻצֶּה כָּל אֶחָד מִיִּשְׂרָאֵל אֲפִלּוּ הַקַּל שֶׁבַּקַּלִּים כַּנַּ''ל [וּכְמוֹ שֶׁכְּבָר רָאִינוּ בְּחוּשׁ בַּדּוֹרוֹת שֶׁלְּפָנֵינוּ שֶׁכַּמָּה אֲנָשִׁים קַלִּים וּפְחוּתִים מָסְרוּ נַפְשָׁם וּמֵתוּ עַל קִדּוּשׁ הַשֵּׁם אַשְׁרֵי לָהֶם] וְתֵכֶף כְּשֶׁמְּרֻצֶּה לִמְסֹר נַפְשׁוֹ עַל קִדּוּשׁ הַשֵּׁם נִתְעוֹרֵר בְּחִינַת שָׁלוֹם, בְּחִינַת יוֹסֵף כַּנַּ''ל וְעַל יְדֵי זֶה יְכוֹלִין לְדַבֵּר דְּהַיְנוּ לְקַשֵּׁר הַמַּחֲשָׁבָה אֶל הַדִּבּוּר, שֶׁזֶּה עִקַּר הַקְּדֻשָּׁה כַּנַּ''ל שֶׁזּוֹכִין לָזֶה עַל יְדֵי שָׁלוֹם כַּנַּ''ל וְזֶהוּ: ''בּוֹנֵה יְרוּשָׁלַיִם ה'' יְרוּשָׁלַיִם הוּא בְּחִינַת הַדִּבּוּר וְכוּ כַּנַּ''ל ה הוּא בְּחִינַת מחִין כַּנַּ''ל הַיְנוּ לִזְכּוֹת לְקַשֵּׁר הַמּחַ אֶל הַדִּבּוּר שֶׁזֶּהוּ בְּחִינַת ''בּוֹנֵה יְרוּשָׁלַיִם ה'' שֶׁהַמּחִין בּוֹנִין הַדִּבּוּר דִּקְדֻשָּׁה זֶה זוֹכִין עַל יְדֵי ''נִדְחֵי יִשְׂרָאֵל יְכַנֵּס'' זֶה בְּחִינַת מְסִירַת נֶפֶשׁ עַל קִדּוּשׁ הַשֵּׁם שֶׁכָּל הַנִּדָּחִין מִקְּדֻשַּׁת יִשְׂרָאֵל כְּשֶׁרוֹצִין לְהַעֲבִירָם עַל דָּת, חַס וְשָׁלוֹם אֲזַי נִתְעוֹרְרִין תֵּכֶף וּמוֹסְרִים נַפְשָׁם עַל קִדּוּשׁ הַשֵּׁם נִמְצָא שֶׁעַל יְדֵי קִדּוּשׁ הַשֵּׁם נִכְנָסִין כָּל הַנִּדָּחִין מִקְּדֻשַּׁת יִשְׂרָאֵל לְתוֹך הַקְּדֻשָּׁה שֶׁזֶּהוּ בְּחִינַת נִדְחֵי יִשְׂרָאֵל יְכַנֵּס וְעַל יְדֵי זֶה בּוֹנֵה יְרוּשָׁלַיִם ה כִּי קִדּוּשׁ הַשֵּׁם הוּא בְּחִינַת שָׁלוֹם שֶׁעַל יְדֵי זֶה יְכוֹלִין לְקַשֵּׁר הַמַּחֲשָׁבָה אֶל הַדִּבּוּר שֶׁזֶּהוּ בְּחִינַת בּוֹנֵה יְרוּשָׁלַיִם ה כַּנַּ''ל נִמְצָא שֶׁיּוֹצֵא לָנוּ מִזֶּה עֵצָה נִפְלָאָה לַעֲבוֹדַת ה וּבִפְרָט בִּשְׁעַת הַתְּפִלָּה שֶׁכְּשֶׁאָדָם רוֹאֶה שֶׁאֵינוֹ יָכוֹל לְהִתְפַּלֵּל כְּלָל, וּלְקַשֵּׁר הַמַּחֲשָׁבָה אֶל הַדִּבּוּר אֲזַי יַזְכִּיר אֶת עַצְמוֹ שֶׁהוּא בְּוַדַּאי מְרֻצֶּה לָמוּת עַל קִדּוּשׁ הַשֵּׁם כִּי אַף עַל פִּי שֶׁהוּא כְּמוֹ שֶׁהוּא אֲפִלּוּ אִם הוּא בַּדְּיוֹטָא הַתַּחְתּוֹנָה מְאד אַף עַל פִּי כֵן, אִם הָיוּ רוֹצִים לְהַעֲבִירוֹ עַל דָּת לְגַמְרֵי, חַס וְשָׁלוֹם בְּוַדַּאי הָיָה מוֹסֵר נַפְשׁוֹ עַל קִדּוּשׁ הַשֵּׁם כִּי עַל זֶה מְרֻצֶּה אֲפִלּוּ פּוֹשְׁעֵי יִשְׂרָאֵל לָמוּת עַל קִדּוּשׁ הַשֵּׁם וְלא לַעֲבר עַל דָּת חַס וְשָׁלוֹם כַּאֲשֶׁר רָאִינוּ בְּחוּשׁ פְּעָמִים אֵין מִסְפָּר וְכַנַּ''ל וכשיַזְכִּיר אֶת עַצְמוֹ שֶׁרוֹצֶה לִמְסֹר נַפְשׁוֹ עַל קִדּוּשׁ הַשֵּׁם עַל יְדֵי זֶה יִתְעוֹרֵר בְּחִינַת שָׁלוֹם, בְּחִינַת יוֹסֵף שֶׁהוּא בְּחִינַת הִתְחַבְּרוּת הַמּחַ וְהַדִּבּוּר כַּנַּ''ל ועַל כֵּן, עַל יְדֵי זֶה יוּכַל לְהִתְפַּלֵּל וּלְקַשֵּׁר הַמַּחֲשָׁבָה אֶל הַדִּבּוּר וְכַנַּ''ל. וְכֵן שָׁמַעְתִּי מִפִּיו הַקָּדוֹשׁ שֶׁאָמַר זאת בְּתוֹך שִׂיחָתוֹ הַקְּדוֹשָׁה לְדָבָר פָּשׁוּט שֶׁצְּרִיכִין לְהִתְפַּלֵּל בִּמְסִירַת נֶפֶשׁ


~ פא - עֲלוּ זֶה בַנֶּגֶב וַעֲלִיתֶם אֶת הָהָר

עֲלוּ זֶה בַנֶּגֶב וַעֲלִיתֶם אֶת הָהָר (בַּמִּדְבָּר י''ג) וּפֵרֵשׁ רַשִׁ''י: פְּסֹלֶת אֶרֶץ יִשְׂרָאֵל הַכְּלָל הוּא, שֶׁ הַדִּבּוּרִים שֶׁל צַדִּיק שֶׁמְּדַבֵּר בַּתּוֹרָה אוֹ בַּתְּפִלָּה נִקְרָא אֶרֶץ יִשְׂרָאֵל כִּי  אֶרֶץ הִיא בְּחִינַת נֶפֶשׁ, כְּמוֹ שֶׁכָּתוּב (תְּהִלִּים קמ''ג) : ''נַפְשִׁי כְּאֶרֶץ'' וְכוּ וְ נֶפֶשׁ הוּא בְּחִינַת דִּבּוּר כְּמוֹ שֶׁכָּתוּב (שִׁיר הַשִּׁירִים ה) : ''נַפְשִׁי יָצְאָה בְדַבְּרוֹ'' וּ כְשֶׁהַצַּדִּיק מְדַבֵּר בְּתוֹרָה אוֹ בִּתְפִלָּה, נִקְרָא אֶרֶץ יִשְׂרָאֵל וְ הַדִּבּוּרִים שֶׁהוּא מְדַבֵּר עִם הֲמוֹן עַם בְּשִׂיחַת חֻלִּין הוּא נִקְרָא פְּסֹלֶת אֶרֶץ יִשְׂרָאֵל וְ לָמָּה מְדַבֵּר שִׂיחַת חֻלִּין כְּדֵי לְקַשֵּׁר אֶת הֲמוֹן עַם אֶל הַדַּעַת, שֶׁהוּא בְּחִינַת הַר דְּאִיתָא בַּגְּמָרָא אֵין הַר לְבָנוֹן (צָרִיך לוֹמַר: לְבָנוֹן, עַיֵּן גִּטִּין נ''ו, וְעַיֵּן יַלְקוּט פָּרָשַׁת וָאֶתְחַנַּן בְּשֵׁם יְלַמְּדֵנוּ) אֶלָּא בֵּית הַמִּקְדָּשׁ, שֶׁנֶּאֱמַר: ''הָהָר הַטּוֹב הַזֶּה וְהַלְּבָנוֹן'' וּ בֵית הַמִּקְדָּשׁ הוּא בְּחִינַת דַּעַת דְּאִיתָא בַּגְּמָרָא (בְּרָכוֹת ל''ג) : כָּל מִי שֶׁיֵּשׁ בּוֹ דַּעַת כְּאִלּוּ נִבְנֶה בֵּית הַמִּקְדָּשׁ בְּיָמָיו שֶׁבֵּית הַמִּקְדָּשׁ נִתַּן בֵּין שְׁתֵּי אוֹתִיּוֹת, וְדַעַת נִתַּן בֵּין שְׁתֵּי אוֹתִיּוֹת כִּי  עַל יְדֵי תּוֹרָה וּתְפִלָּה אִי אֶפְשָׁר לְקַשְּׁרָם אֶל שָׁרְשָׁם, מֵחֲמַת שֶׁהֵם רְחוֹקִים מִן הָאֱמֶת כִּדְאִיתָא בְּתַלְמַי הַמֶּלֶך (מְגִלָּה ט) : כְּשֶׁהוֹשִׁיב ע''ב זְקֵנִים לִכְתּב לוֹ סֵפֶר תּוֹרָה, וְכָתְבוּ כֻּלָּם אֱלקִים בָּרָא בְּרֵאשִׁית וְכוּ כִּי הוּא רָחוֹק מִן הָאֱמֶת, וְהֻצְרְכוּ לַהֲפך אֶת הַצֵּרוּפִים כָּך הַצַּדִּיק שֶׁרוֹצֶה לְקַשֵּׁר אֶת הֲמוֹן עַם הָרְחוֹקִים מִן הַתּוֹרָה הָאֲמִתִּיּוֹת צָרִיך לְדַבֵּר עִמָּהֶם שִׂיחַת חֻלִּין, וּלְהַלְבִּישׁ בָּהֶם הַתּוֹרָה רַק שֶׁהוּא מְדַבֵּר בְּצֵרוּפִים וְ נִקְרָא פְּסֹלֶת אֶרֶץ יִשְׂרָאֵל, כִּי אַף שֶׁהֵם פְּסֹלֶת אֶרֶץ אַף עַל פִּי כֵן יֵשׁ בָּהֶם תּוֹרָה, שֶׁהִיא בְּחִינוֹת יִשְׂרָאֵל וְזֶהוּ פֵּרוּשׁ הַפָּסוּק עֲלוּ, הַיְנוּ שֶׁאַתֶּם הֲמוֹן עַם עוֹלִים זֶה בַנֶּגֶב,  זֶה הוּא בְּחִינַת הַצַּדִּיק, כְּמוֹ שֶׁכָּתוּב (קהֶלֶת יב) : ''כִּי זֶה כָּל הָאָדָם'' וְדָרְשׁוּ רַבּוֹתֵינוּ זַ''ל (שַׁבָּת ל) שֶׁכָּל הָעוֹלָם לא נִבְרָא אֶלָּא לְצֶוֶת לָזֶה הַיְנוּ הַצַּדִּיק הוּא  בַנֶּגֶב, הַיְנוּ פְּסֹלֶת אֶרֶץ יִשְׂרָאֵל, הַיְנוּ שִׂיחַת חֻלִּין וְעַל יְדֵי זֶה יָכוֹל לְקַשֵּׁר אֶתְכֶם וַ עֲלִיתֶם אֶת הָהָר, הַיְנוּ הַדַּעַת הַנַּ''ל. וְעוֹד, כִּי  לִפְעָמִים הַצַּדִּיק נוֹפֵל מִמַּדְרֵגָתוֹ וּכְשֶׁבָּא אֶחָד מִן הֲמוֹן עַם וּמְדַבֵּר עִמּוֹ דְּבָרִים שֶׁל הַבְלֵי הָעוֹלָם וְהַצַּדִּיק נֶהֱנֶה מִמֶּנּוּ אָז הוּא מְחַיֶּה לְהַצַּדִּיק וְהַצַּדִּיק בָּא לְמַדְרֵגָתוֹ וְאַחַר כָּך יָכוֹל הַצַּדִּיק לְהַעֲלוֹתָם לִבְחִינַת הַדַּעַת עֲלוּ זֶה, הַיְנוּ כְּשֶׁהַצַּדִּיק צָרִיך לַעֲלוֹת לְמַדְרֵגָתוֹ צָרִיך אַתָּה לִהְיוֹת בַנֶּגֶב הַיְנוּ לְדַבֵּר עִמּוֹ שִׂיחַת חֻלִּין כְּדֵי לְהַחֲיוֹתוֹ וְעַל יְדֵי זֶה  וַעֲלִיתֶם אֶת הָהָר שֶׁיּוּכַל אָז הַצַּדִּיק  לְקַשֵּׁר אֶתְכֶם לִבְחִינַת דַּעַת הַנִּקְרָא הַר כַּנַּ''ל


~ פב - הַנֶּעֱלָבִים וְאֵינָם עוֹלְבִים

[לְשׁוֹן הַחֲבֵרִים] אִיתָא בַּגְּמָרָא (שַׁבָּת פח:) : הַנֶּעֱלָבִים וְאֵינָם עוֹלְבִים שׁוֹמְעִים חֶרְפָּתָם וְאֵינָם מְשִׁיבִים עֲלֵיהֶם הַכָּתוּב אוֹמֵר ''וְאהֲבָיו כְּצֵאת הַשֶּׁמֶשׁ בִּגְבוּרָתוֹ'' הִנֵּה נוֹדַע כִּי יֵשׁ שָׁלֹשׁ קְלִפּוֹת רוּחַ סְעָרָה וְעָנָן גָּדוֹל וְאֵשׁ מִתְלַקַּחַת (האמורים ביחזקאל א) וּקְלִפַּת נגַהּ, הִיא בֵּין הַשָּׁלשׁ קְלִפּוֹת וּבֵין הַקְּדֻשָּׁה וְלִפְעָמִים נִכְלֶלֶת בַּקְּדֻשָּׁה, וְלִפְעָמִים נִכְלֶלֶת בַּקְּלִפָּה וְהִיא בִּבְחִינַת נִשְׁמַת הָעֲשׁוּקִים [וְדַי לַמֵּבִין] (עיין סבא משפטים דף קיג) וְזֶהוּ בְּחִינַת סִדְרֵי בְּרֵאשִׁית שָׁלֹשׁ שְׁנֵי עָרְלָה, כְּנֶגֶד הַשָּׁלשׁ קְלִפּוֹת הַנַּ''ל וּרְבָעִי הוּא כְּנֶגֶד נגַהּ וְהוּא בְּחִינוֹת חַשְׁמַ''ל כִּי לִפְעָמִים נִכְלֶלֶת בְּמַ''ל אוֹרוֹת וְזֶהוּ סוֹד מִילָה כִּי יֵשׁ שָׁלֹשׁ עוֹרוֹת, הֵם שָׁלֹשׁ קְלִפּוֹת וְעוֹר דַּק רְבִיעִי, בְּחִינַת נגַהּ וְכָל הַחֲרָפוֹת הַבָּאִים לָאָדָם, הֵם מִשָּׁלֹשׁ קְלִפּוֹת הַנַּ''ל (בְּרֵאשִׁית ל''ד) ''לא נוּכַל לָתֵת אֶת אֲחֹתֵנוּ לְאִישׁ אֲשֶׁר לוֹ עָרְלָה כִּי חֶרְפָּה הִיא לָנוּ'' (יְהוֹשֻׁעַ ה) ''הַיּוֹם גַּלּתִי אֶת חֶרְפַּת יִשְׂרָאֵל'' כִּי עִקַּר הַחֲרָפוֹת בָּאִים מִבְּחִינַת עָרְלָה, שֶׁהִיא בְּחִינַת שָׁלֹשׁ קְלִפּוֹת הַנַּ''ל (עיין תיקון נח) וְעַל כֵּן כְּשֶׁנּוֹלַד יוֹסֵף, אָמְרָה אִמּוֹ (בְּרֵאשִׁית ל) : ''אָסַף אֱלקִים אֶת חֶרְפָּתִי'' כִּי בְּהִתְגַּלּוּת בְּחִינַת יוֹסֵף שֶׁהוּא בְּחִינַת קְדֻשַּׁת הַבְּרִית, בְּחִינַת מִילָה כַּנּוֹדָע נֶאֶסְפוּ הַחֲרָפוֹת, הַיְנוּ הַשָּׁלשׁ קְלִפּוֹת כַּנַּ''ל וְזֶהוּ כַּוָּנַת רְחִיצַת מַיִם חַמִּין בְּעֶרֶב שַׁבַּת קדֶשׁ כִּי אָז קְלִפּוֹת נגַהּ נִכְלֶלֶת בַּקְּדֻשָּׁה וְאָז חֲפֵצִים גַּם הַשָּׁלֹשׁ קְלִפּוֹת לַעֲלוֹת לֶאֱחֹז בַּקְּדֻשָּׁה וְאָז יוֹרְדִים בְּחִינַת (שִׁיר הַשִּׁירִים ח) : ''שַׁלְהֶבֶת יָ''הּ'', וּמְכַוֶּה אוֹתָן שֶׁלּא יאחֲזוּ בַּקְּדֻשָּׁה וְהוּא בְּחִינַת מַיִם חַמִּין וְהוּא כַּוָּנַת נְטִילַת צִפָּרְנַיִם בְּעֶרֶב שַׁבַּת קדֶשׁ כַּנּוֹדָע וְזֶהוּ פֵּרוּשׁ הַגְּמָרָא הַנֶּעֱלָבִים וְאֵינָם עוֹלְבִים וְאָז הוּא בְּחִינַת חַ''שׁ, הוּא שְׁתִיקָה שׁוֹמְעִין חֶרְפָּתָם וְאֵינָם מְשִׁיבִים כַּנַּ''ל וְעוֹשִׂין מֵאַהֲבָה כִּי לִפְעָמִים שְׁתִיקָה שֶׁל הָאָדָם כְּדֵי לַעֲשׂוֹת יִסּוּרִים לְשֶׁכְּנֶגְדּוֹ וְאָז הוּא בְּחִינָה זוֹ נִכְלָל בַּקְּלִפָּה אֲבָל כְּשֶׁהוּא מֵאַהֲבָה, אָז הוּא בְּחִינַת חַ''שׁ נִכְלֶלֶת בַּקְּדֻשָּׁה עֲלֵיהֶם הַכָּתוּב אוֹמֵר: ''וְאהֲבָיו כְּצֵאת הַשֶּׁמֶשׁ בִּגְבוּרָתוֹ'' הִיא בְּחִינַת שַׁלְהֶבֶת יָהּ כַּנַּ''ל. [פֵּרוּשׁ שֶׁעַל יְדֵי שֶׁשּׁוֹמְעִין חֶרְפָּתָם וְאֵינָם מְשִׁיבִים עַל יְדֵי זֶה דּוֹחִים בְּחִינַת הַשָּׁלֹשׁ קְלִפּוֹת הַנַּ''ל שֶׁהֵם בְּחִינַת עָרְלָה, בְּחִינַת חֶרְפָּה כַּנַּ''ל וְנִכְלָלִים בִּבְחִינַת חַשְׁמַ''ל עַל יְדֵי הַשְּׁתִיקָה שֶׁהִיא בְּחִינַת חַ''שׁ כִּי הוּא דּוֹחֶה הַחֶרְפָּה עַל יְדֵי שֶׁאֵינוֹ רוֹצֶה לָרִיב וּלְחָרֵף אֶת חֲבֵרוֹ שֶׁזֶּהוּ בְּחִינַת מַ''ל, בְּחִינַת מִילָה, שֶׁהִיא בִּטּוּל הָעָרְלָה שֶׁהִיא בְּחִינַת חֶרְפָּה בְּחִינַת שָׁלֹשׁ קְלִפּוֹת הַטְּמֵאוֹת הַנַּ''ל וְזֶהוּ חַשְׁמַל, חַ''שׁ מַ''ל הַיְנוּ הַשְּׁתִיקָה, שֶׁהִיא בְּחִינַת מִילָה בְּחִינַת בִּטּוּל הַחֶרְפָּה, שֶׁהִיא בְּחִינַת עָרְלָה כַּנַּ''ל וְזֶהוּ וְעוֹשִׂים מֵאַהֲבָה כִּי זאת הַשְּׁתִיקָה שֶׁהִיא בְּחִינַת חַשְׁמַ''ל זֶהוּ בְּחִינַת נגַהּ הַנַּ''ל שֶׁיֵּשׁ בָּהּ שְׁנֵי בְּחִינוֹת לִפְעָמִים נִכְלֶלֶת בַּקְּדֻשָּׁה, וְלִפְעָמִים נִכְלֶלֶת בַּקְּלִפָּה, בְּתוֹך הַשָּׁלֹשׁ קְלִפּוֹת הַנַּ''ל שֶׁהֵם בְּחִינַת חֶרְפָּה כַּנַּ''ל הַיְנוּ כִּי לִפְעָמִים הוּא שׁוֹתֵק לַחֲבֵרוֹ, כְּדֵי לַעֲשׂוֹת לוֹ יִסּוּרִים בְּיוֹתֵר נִמְצָא שֶׁבְּזאת הַשְּׁתִיקָה הוּא מְחָרֵף אֶת חֲבֵרוֹ בְּיוֹתֵר וְאָז נִכְלֶלֶת הַשְּׁתִיקָה בְּחִינַת נגַהּ בַּקְּלִפָּה, בִּבְחִינַת חֶרְפָּה כַּנַּ''ל אֲבָל כְּשֶׁעוֹשֶׂה מֵאַהֲבָה שֶׁשּׁוֹתֵק מֵאַהֲבָה מֵחֲמַת שֶׁאֵינוֹ רוֹצֶה לְבַיֵּשׁ וּלְחָרֵף אֶת חֲבֵרוֹ אֲזַי בְּחִינַת נגַהּ נִכְלֶלֶת בַּקְּדֻשָּׁה בִּגְבוּרָתוֹ זֶהוּ בְּחִינַת שַׁלְהֶבֶת יָ''הּ הַנַּ''ל שֶׁעַל יְדֵי זֶה נִכְלָל נגַהּ בַּקְּדֻשָּׁה, בִּבְחִינַת חַשְׁמַ''ל כַּנַּ''ל]


~ פג - מַתָּן בַּסֵּתֶר יִכְפֶּה אַף

[לְשׁוֹן הַחֲבֵרִים] מַתָּן בַּסֵּתֶר יִכְפֶּה אַף (מִשְׁלֵי כ''א) דַּע, כִּי בְּהָאָלֶף בֵּית יֵשׁ שִׁשָּׁה פֵּאִין . אלף אִי אֶפְשָׁר לִקְרוֹת בְּלא פ . גַּם כָּף . ך . פ . ף . וְקוּ''ף גַּם כֵּן אִי אֶפְשָׁר לִקְרא אוֹתָן בְּלא פ נִמְצָא שֶׁיֵּשׁ בְּהָא''ב שִׁשָּׁה פֵּאִין פ גִּימַטְרִיָּא ת''פ כְּמִנְיַן לִילִית וְהִנֵּה, חַס וְשָׁלוֹם, כְּשֶׁאֵרַע לָאָדָם מִקְרֶה בִּלְתִּי טָהוֹר הוּא עַל יְדֵי הַקְּלִפָּה הַנַּ''ל כַּיָּדוּעַ וְהִנֵּה הַקְּלִפָּה הַנַּ''ל יוֹנֶקֶת מִן הָאָלֶף בֵּית כְּמִנְיַן שְׁמָהּ הַיְנוּ מִן הַפֵּאִין הַנַּ''ל וְנַעֲשֶׂה מִן פֵּא אַף (סוֹטָה יז) אִישׁ וְאִשָּׁה זָכוּ שְׁכִינָה שְׁרוּיָה בֵּינֵיהֶם לא זָכוּ, הַיְנוּ שֶׁהוּא בִּלְתִּי טָהוֹר, אֵשׁ אוֹכַלְתּוֹ כִּי דַּע וּרְאֵה, כִּי הָאוֹתִיּוֹת עַצְמָן שֶׁל הַפֵּאִין [הַיְנוּ א, כ, ך, פ, ף, ק הַנַּ''ל] הֵם גִּימַטְרִיָּא אֵשׁ, וְנוֹקְמִין בּוֹ וּכְשֶׁנּוֹתֵן צְדָקָה בַּסֵּתֶר פּוֹדֶה הַנִּיצוֹצוֹת הַקְּדוֹשׁוֹת מִן הַקְּלִפָּה, וְנַעֲשֶׂה מִן הָאַף פֵּ''א וְזֶהוּ מַתָּן בַּסֵּתֶר יִכְפֶּה אָף מִלְּשׁוֹן כּוֹפֶה עָלָיו כְּלִי [שֶׁהוּא לְשׁוֹן הֲפִיכָה] יִכְפֶּה אָף שֶׁכּוֹפֶה וְהוֹפֵך הָאַף, וְנַעֲשֶׂה פֵּ''א [וְהוּא פִּלְאִי]


~ פד - בַּמֶּה הֶאֱרַכְתָּ יָמִים, אָמַר לוֹ וַתְּרָן הָיִיתִי בְּמָמוֹנִי

[לְשׁוֹן הַחֲבֵרִים] אִיתָא בַּגְּמָרָא (מְגִלָּה כח) : בַּמֶּה הֶאֱרַכְתָּ יָמִים, אָמַר לוֹ וַתְּרָן הָיִיתִי בְּמָמוֹנִי לְבָאֵר זֶה, צָרִיך לֵידַע מַה דְּאִיתָא בַּזּהַר הַקָּדוֹשׁ (פָּרָשָׁה נָשָׂא דַּף קכ''ג) וְזֶה לְשׁוֹנוֹ. תָּא חֲזִי, לְשִׁית יְמֵי בְּרֵאשִׁית לְכָל חַד אִית לֵהּ פַּרְצוּפֵהּ דְּהַהוּא דַּרְגָּא דְּאַנְהִיג לֵהּ, וְלָא תִּשְׁכַּח יוֹם, דְּלֵית בֵּהּ טוֹב וְכוּ. וְכָל יוֹמָא אִית לֵהּ גָּדֵר מִלְּבַר, דְּלָא יֵעוֹל כָּל בַּר נָשׁ לְהַהוּא טוֹב, כְּגוֹן חֹשֶׁך דְּכַסְיָא לִנְהוֹרָא וְכוּ. וּבְגִין דָּא, מָאן דְּאִיהוּ חַיָּבָא וְיֵעוֹל לְמִנְדַּע רָזִין דְּאוֹרַיְתָא, כַּמָּה נְחָשִׁים וְעַקְרַבִּים מְבַלְבְּלִין מַחֲשַׁבְתֵּהּ דְּלָא יֵעוֹל לַאֲתָר דְּלָאו דִּילֵהּ. אֲבָל מָאן דְּאִיהוּ טוֹב, כָּל אִילֵין נְטִירִין, אִנּוּן לְמֵימְרֵהּ, וְקָטֵגוֹר נַעֲשֶׂה סַנֵּגוֹר, וְיֵעֲלוּן לֵהּ לַטּוֹב הַגָּנוּז, וְיֵמְרוּן מָרָנָא הָא בַּר נָשׁ טוֹב וְצַדִּיק וִירֵא שָׁמַיִם בָּעֵי לְעַיְלָא קֳדָמָך וְכוּ הַהוּא טוֹב גָּנוּז יֵימָא לוֹן, פָּתְחוּ לֵיה בְּהַאי תַּרְעָא דְּאִתְקְרִי אַהֲבָה, אוֹ בְּהַאי תַּרְעָא דְּאִיהוּ תְּשׁוּבָה, כָּל צַדִּיק יֵעוֹל כְּפוּם דַּרְגָּא דִּילֵהּ וְאֵין טוֹב אֶלָּא תּוֹרָה (עֲבוֹדָה זָרָה יט:) וּכְשֶׁאָדָם רוֹצֶה לַהֲגוֹת וְלַחֲשׁב בַּתּוֹרָה, הַיְנוּ בְּרָזִין דְּאוֹרַיְתָא אִנּוּן נְטִירִין וּנְחָשִׁים וְעַקְרַבִּים מְבַלְבְּלִין מַחֲשַׁבְתֵּהּ וְאֵלּוּ הֵם הַמַּחֲשָׁבוֹת שֶׁבָּאִין לָאָדָם וּכְשֶׁאָדָם רוֹצֶה וְחוֹשֵׁק עַד מְאד וּפוֹתְחִין לוֹ, כַּנַּ''ל בַּזּהַר הַקָּדוֹשׁ אֲזַי כָּל יוֹם וָיוֹם אֶצְלוֹ גָּדוֹל עַד מְאד כִּי רוֹאֶה וּמַשִּׂיג הַטּוֹב הַגָּנוּז, הַיְנוּ רָזִין דְּאוֹרַיְתָא, הַשַּׁיָּך לְאוֹתוֹ הַיּוֹם וְזֶה שֶׁשָּׁאַל הַתַּנָּא בַּמֶּה הֶאֱרַכְתָּ יָמִים הַיְנוּ בְּאֵיזָה מִדָּה מִן הַמִּדּוֹת נִכְנַסְתָּ לְהַטּוֹב הַגָּנוּז, וְהֶאֱרַכְתָּ הַיָּמִים שֶׁלְּך לִהְיוֹת גְּדוֹלִים כַּנַּ''ל וְהֵשִׁיב לוֹ וַתְּרָן הָיִיתִי בְּמָמוֹנִי, שֶׁזּוֹ הִיא מִדַּת אַבְרָהָם אָבִינוּ וְהִיא תַּרְעָא דְּאִיתְקְרִי אַהֲבָה, וְהוּא סִטְרָא דִּימִינָא וְאִיתָא בְּתִקּוּנֵי זהַר (תִּקּוּן ע דַּף קי''ח) מִסִּטְרָא דִּימִינָא מחָא חִוָּרָא כְּכַסְפָּא הַיְנוּ שֶׁכָּל הַמְקַטְרְגִים וְכָל הַנְּחָשִׁים וְעַקְרַבִּים הַיְנוּ הַמַּחֲשָׁבוֹת זָרוֹת שֶׁמְּבַלְבְּלִין מַחֲשַׁבְתֵּהּ נַעֲשִׂין חִוָּרָא כְּכַסְפָּא וּלְכָך נֶאֱמַר בְּאַבְרָהָם (בְּרֵאשִׁית כ''ד) : ''וְאַבְרָהָם זָקֵן בָּא בַּיָּמִים'' הַיְנוּ שֶׁהָיוּ כָּל הַיָּמִים שֶׁלּוֹ שְׁלֵמִים וּגְדוֹלִים כִּי מִסִּטְרָא דִּימִינָא מחָא חִוָּרָא כְּכַסְפָּא וּמִן הַקָּטֵגוֹר נַעֲשֶׂה סַנֵּגוֹר וְהָיָה יָכוֹל לָבוֹא בְּכָל יוֹם אֶל הַטּוֹב הַגָּנוּז הַשַּׁיָּך לוֹ


~ פה - פּוֹסְעִים בּוֹ פְּסִיעָה קְטַנָּה

[לְשׁוֹן רַבֵּנוּ, זִכְרוֹנוֹ לִבְרָכָה] פּוֹסְעִים בּוֹ פְּסִיעָה קְטַנָּה כִּי מִתְּחִלָּה הַמַּלְכוּת הִיא אֵצֶל זְעֵיר אַנְפִּין בִּבְחִינַת אוֹשִׁיט פְּסִיעָה לְבַר, כַּמּוּבָא בַּזּהַר הַקָּדוֹשׁ (בָּלָק דַּף ר''ג: וְכַמְבאָר בְּכִתְבֵי הָאֲרִ''י, זִכְרוֹנוֹ לִבְרָכָה) סוֹעֲדִים בּוֹ פֵּרוּשׁ כְּשֶׁאָנוּ רוֹצִים לְתַקְּנָהּ וּלְגַדְּלָהּ בִּבְחִינַת סַעַד וְעֵזֶר כְּנֶגְדּוֹ, שֶׁיְּהֵא פָּנִים בְּפָנִים וּלְבָרֵך שָׁלֹשׁ פְּעָמִים פֵּרוּשׁ שֶׁצָּרִיך לְהָאִיר אֶת נֶצַח הוֹד יְסוֹד דִּזְעֵיר אַנְפִּין כִּי מִשָּׁם עִקַּר בִּנְיָנָהּ צִדְקָתָם תַּצְהִיר פֵּרוּשׁ עַל יְדֵי מָה מִתְבָּרְכִין נֶצַח הוֹד יְסוֹד דִּזְעֵיר אַנְפִּין עַל יְדֵי הַמּחִין שֶׁהוּא מְקַבֵּל כַּמּוּבָא וְהַמּחִין הֵם אַרְבַּע, חָכְמָה בִּינָה חֶסֶד וּגְבוּרָה וְהֵם מְלֻבָּשִׁים בְּנֶצַח הוֹד יְסוֹד דְּבִינָה כְּאוֹר שִׁבְעַת הַיָּמִים שֶׁהֵם סוֹד שִׁין שֶׁל שְׁלֹשָׁה רָאשִׁין וְשִׁין שֶׁל אַרְבָּעָה רָאשִׁין [עַד כָּאן לְשׁוֹנוֹ זַ''ל]


~ פו - פּוֹסְעִים בּוֹ פְּסִיעָה קְטַנָּה

[לְשׁוֹן הַחֲבֵרִים] פּוֹסְעִים בּוֹ פְּסִיעָה קְטַנָּה סוֹעֲדִים בּוֹ לְבָרֵך שָׁלֹשׁ פְּעָמִים וְכוּ הִנֵּה יָדוּעַ כִּי בִּימֵי הַחֹל הוּא שְׁלִיטַת הַחִיצוֹנִים וְעֶרֶב שַׁבָּת קדֶשׁ בֵּין הַשְּׁמָשׁוֹת אֵין לָהֶם שְׁלִיטָה כְּלָל כְּמוֹ שֶׁמּוּבָא בַּזּהַר הַקָּדוֹשׁ: כַּד אִתְקַדַּשׁ יוֹמָא כְּדֵין ''יִתְפָּרְדוּ כָּל פּוֹעֲלֵי אָוֶן'' וְעִקַּר שְׁלִיטָה שֶׁלָּהֶן בִּימֵי הַחֹל, הוּא בִּבְחִינוֹת רַגְלִין שֶׁאֵין מַנִּיחִין לָאָדָם לֵילֵך בְּדַרְכֵי הַשֵּׁם יִתְבָּרַך דְּאִיתָא בַּגְּמָרָא (בְּרָכוֹת ו) : הַנֵי בִּרְכֵּי דְּרַבָּנָן דְּשָׁלְהִי מִנַּיְהוּ וּבְשַׁבַּת קדֶשׁ חוֹזְרִין לָהֶם כּחַ הַהֲלִיכָה כְּמוֹ שֶׁכָּתוּב (יְשַׁעְיָה נ''ח) : ''אִם תָּשִׁיב מִשַּׁבָּת רַגְלֶך'' הַיְנוּ כְּמוֹ שֶׁאָמַרְנוּ, שֶׁבְּשַׁבַּת קדֶשׁ יָכוֹל לֵילֵך בְּדַרְכֵי הַשֵּׁם יִתְבָּרַך אַך לְמָשָׁל, תִּינוֹק כְּשֶׁמַּתְחִיל לֵילֵך, עֲדַיִן צָרִיך סַעַד לְתָמְכוֹ וְאַף עַל פִּי כֵן אֵינוֹ יָכוֹל לֵילֵך בִּמְרוּצָה, רַק פְּסִיעוֹת קְטַנּוֹת וּצְרִיכִין לְחַזֵּק אוֹתוֹ כָּך כְּשֶׁאָדָם מַתְחִיל בְּשַׁבָּת לֵילֵך בְּדַרְכֵי הַשֵּׁם יִתְבָּרַך צָרִיך עוֹד סַעַד לְתָמְכוֹ וְהַסַּעַד הַזֶּה הוּא בְּחִינַת אֱמֶת וּבְחִינַת אֱמֶת הַזֶּה הוּא בְּחִינַת רֶגֶל שְׁלִישִׁי כִּדְאִיתָא בִּגְּמָרָא (שַׁבָּת קד) : קֻשְׁטָא קָאֵי וְשַׁבָּת הוּא בְּחִינַת אֱמֶת כִּדְאִיתָא (בְּמַסֶּכֶת דְּמַאי פֶּרֶק ד) : אֲפִלּוּ עַם הָאָרֶץ יָרֵא לְשַׁקֵּר בְּשַׁבָּת וּכְשֶׁמְּדַבֵּק אֶת עַצְמוֹ בְּמִדָּה זוֹ, הוּא סַעַד לְתָמְכוֹ, וּבְחִינַת רֶגֶל שְׁלִישִׁי אַך עֲדַיִן צְרִיכִין לְבָרֵך אֶת הַשָּׁלשׁ רַגְלַיִם הַנַּ''ל וְלִתֵּן כּחַ בָּהֶם, כְּדֵי שֶׁיּוּכְלוּ לֵילֵך הֵיטֵב וְהוּא עַל יְדֵי צְדָקָה שֶׁעוֹשֶׂה בְּשַׁבָּת הַיְנוּ שֶׁנּוֹתֵן לְאָדָם עַל שַׁבָּת, אוֹ שֶׁמְּאַכְסֵן עָנִי עַל שֻׁלְחָנוֹ כִּי יֵשׁ שְׁנֵי מִינֵי צְדָקָה יֵשׁ צְדָקָה שֶׁעוֹשִׂין בִּימֵי הַחֹל, וּצְדָקָה שֶׁעוֹשִׂין בְּשַׁבַּת קדֶשׁ וּצְדָקָה הוּא בְּחִינוֹת שֶׁמֶשׁ, כְּמוֹ שֶׁכָּתוּב (מַלְאָכִי ג) : ''שֶׁמֶשׁ צְדָקָה'' וְכוּ וּצְדָקָה שֶׁעוֹשִׂין בִּימֵי הַחֹל, הוּא כְּנֶגֶד שֶׁמֶשׁ שֶׁבַּזְּמַן הַזֶּה וּצְדָקָה שֶׁל שַׁבָּת שֶׁהוּא מֵעֵין עוֹלָם הַבָּא הִיא כְּנֶגֶד שֶׁמֶשׁ הָעֲתִידָה לְהִתְחַדֵּשׁ לֶעָתִיד לָבוֹא שֶׁהוּא כְּאוֹר שִׁבְעַת הַיָּמִים וְשֶׁמֶשׁ שֶׁהוּא בְּחִינוֹת צְדָקָה הוּא נוֹתֵן כּחַ לִבְחִינַת רַגְלִין שֶׁנֶּאֱמַר (תְּהִלִּים פ''ה) : ''צֶדֶק לְפָנָיו יְהַלֵּך'' הַיְנוּ שֶׁצְּדָקָה עוֹשָׂה לוֹ הֲלִיכָה (בְּרֵאשִׁית ל''ב). ''וַיִּזְרַח לוֹ הַשֶּׁמֶשׁ'', וּפֵרֵשׁ רַשִׁ''י: לוֹ לְצָרְכּוֹ, לְרַפְּאוֹתוֹ מִצִּלְעָתוֹ צְדָקָה בְּשַׁבָּת, שֶׁהוּא בְּחִינַת אוֹר הַשֶּׁמֶשׁ כְּאוֹר שִׁבְעַת הַיָּמִים הוּא הַנּוֹתֵן כּחַ לִבְחִינַת שָׁלֹשׁ רַגְלִין הַנַּ''ל וְזֶהוּ פֵּרוּשׁ, פּוֹסְעִים בּוֹ פְּסִיעָה קְטַנָּה הַיְנוּ שֶׁבְּשַׁבָּת פּוֹסֵעַ עֲדַיִן פְּסִיעָה קְטַנָּה כַּנַּ''ל סוֹעֲדִים בּוֹ, הַיְנוּ עַל יְדֵי בְּחִינַת שַׁבָּת שֶׁהוּא בְּחִינַת אֱמֶת כַּנַּ''ל הוּא עוֹשֶׂה לְעַצְמוֹ סַעַד וְרֶגֶל שְׁלִישִׁי לְבָרֵך שָׁלֹשׁ פְּעָמִים הַיְנוּ שָׁלֹשׁ רַגְלַיִם הַנַּ''ל וְלִתֵּן כּחַ בָּהֶם שֶׁיּוּכְלוּ לֵילֵך כָּרָאוּי הוּא עַל יְדֵי צִדְקָתָם תַּצְהִיר כְּאוֹר שִׁבְעַת הַיָּמִים הַיְנוּ שֶׁיִּתֵּן צְדָקָה בְּשַׁבָּת כַּנַּ''ל שֶׁהִיא בְּחִינַת שֶׁמֶשׁ הָעֲתִידָה לְהִתְחַדֵּשׁ כְּאוֹר שִׁבְעַת הַיָּמִים כַּנַּ''ל.


~ פז - תֵּכֶף כְּשֶׁאָדָם רוֹצֶה לֵילֵך בְּדֶרֶך הַיָּשָׁר

[לְשׁוֹן הַחֲבֵרִים] ''תִּתֵּן אֱמֶת לְיַעֲקב חֶסֶד לְאַבְרָהָם'' הָעִנְיָן הוּא כִּי אָנוּ רוֹאִין בְּחוּשׁ תֵּכֶף כְּשֶׁאָדָם רוֹצֶה לֵילֵך בְּדֶרֶך הַיָּשָׁר מִתְעוֹרְרִין עָלָיו דִּינִים וְהַסְּבָרָא הוּא לְהֵפֶך אַך כִּי יֵשׁ שְׁנֵי מִינֵי יִרְאָה, יִרְאַת הָענֶשׁ וְיִרְאַת הָרוֹמְמוּת יִרְאַת הָענֶשׁ נִקְרָא צֶדֶק, וְיִרְאַת הָרוֹמְמוּת נִקְרָא אֱמוּנָה כִּי מֵחֲמַת שֶׁהוּא מַאֲמִין בֶּאֱמוּנָה שְׁלֵמָה שֶׁהַשֵּׁם יִתְבָּרַך הוּא רַב וְשַׁלִּיט עִקָּרָא וְשָׁרְשָׁא דְּכָל עָלְמִין הוּא יָרֵא מִמֶּנּוּ וְיָדוּעַ הוּא, כִּי אִי אֶפְשָׁר לָבוֹא לֶאֱמוּנָה רַק עַל יְדֵי יִרְאַת הָענֶשׁ כִּי מֵחֲמַת שֶׁהוּא יָרֵא מֵהָענֶשׁ מַאֲמִין שֶׁהַשֵּׁם יִתְבָּרַך הוּא תַּקִּיף, וּבַעַל הַיְכלֶת וּבַעַל הַכּחוֹת כֻּלָּם וּמִזֶּה בָּא לֶאֱמוּנָה יוֹתֵר גְּדוֹלָה נִמְצָא, תֵּכֶף כְּשֶׁרוֹצֶה לֵילֵך בְּדֶרֶך הַיָּשָׁר צָרִיך לִהְיוֹת לוֹ יִרְאָה הַנִּקְרָא צֶדֶק (תְּהִלִּים ט). ''וְהוּא יִשְׁפּט תֵּבֵל בְּצֶדֶק'' לְפִיכָך מִתְעוֹרְרִין עָלָיו הַדִּינִים אַך כְּשֶׁבָּא אֶל הָאֱמֶת, הַיְנוּ אֶל הַיִּרְאָה הַנִּקְרָא אֱמוּנָה אָז כָּל הַדִּינִין נִמְתָּקִין בְּשָׁרְשָׁן וְזֶהוּ תִּתֵּן אֱמֶת לְיַעֲקב הַיְנוּ לְהַיִּרְאָה כִּי יַעֲקב הוּא יִרְאָה, מִלְּשׁוֹן (מִשְׁלֵי כ''ב) : ''עֵקֶב עֲנָוָה יִרְאַת ה'' אָז בְּוַדַּאי חֶסֶד לְאַבְרָהָם כִּי אַבְרָהָם נִקְרָא מִי שֶׁבָּא לְדַבֵּק אֶת עַצְמוֹ לְהַשֵּׁם יִתְבָּרַך מִלְּשׁוֹן אָבוֹא רָם (בְּזהַר בָּלָק דַּף קצ''ח:) ''וְהָיָה צֶדֶק אֵזוֹר מָתְנָיו וֶאֱמוּנָה אֵזוֹר חֲלָצָיו'', הַיְנוּ צֶדֶק וְהַיְנוּ אֱמוּנָה אֶלָּא עַד לָא אִתְחַבְּרַת אֱמֶת בַּהֲדָהּ אִקְרִי צֶדֶק כֵּיוָן דְּאִתְחַבֵּר אֱמֶת בַּהֲדָהּ אִקְרִי אֱמוּנָה וְכָל טִיבוּ וְכָל נְהוֹרָא שַׁרְיָא בָּהּ.


~ פח - הַמְכַסֶּה שָׁמַיִם בְּעָבִים הַמֵּכִין לָאָרֶץ מָטָר

[לְשׁוֹן הַחֲבֵרִים] הַמְכַסֶּה שָׁמַיִם בְּעָבִים הַמֵּכִין לָאָרֶץ מָטָר (תְּהִלִּים קמ''ז) הִנֵּה יָדוּעַ, כִּי  הַהַשְׁפָּעוֹת וְהַבְּרָכוֹת אִי אֶפְשָׁר לָהֶם לָבוֹא לָעוֹלָם אֶלָּא עַל יְדֵי הַצַּדִּיק כִּי הַצַּדִּיק יֵשׁ לוֹ יָדַיִם בַּמֶּה לְקַבְּלָם, דְּהַיְנוּ אַהֲבָה וְיִרְאָה כִּי הֵם הַיָּדַיִם לְקַבֵּל בָּהֶם כָּל הַהַשְׁפָּעוֹת וְכָל הַבְּרָכוֹת וְ צָרִיך הַצַּדִּיק כָּזֶה לִגְנז הָאַהֲבָה וְהַיִּרְאָה כְּדֵי שֶׁלּא יְקַטְרְגוּ הַמְקַטְרְגִים עָלָיו וְיִגְזְלוּ מִמֶּנּוּ הַהַשְׁפָּעוֹת וְזֶהוּ הַמְכַסֶּה שָׁמַיִם בְּעָבִים, הַיְנוּ אֵשׁ וּמַיִם הַיְנוּ כְּשֶׁהַצַּדִּיק יָכוֹל לְכַסּוֹת  שָׁמַיִם הַיְנוּ אֵשׁ וּמַיִם, הַיְנוּ הָאַהֲבָה וְהַיִּרְאָה שֶׁלּוֹ אֲזַי, הַמֵּכִין לָאָרֶץ מָטָר, הַיְנוּ שֶׁיָּכוֹל לְהַמְשִׁיך  כָּל הַבְּרָכוֹת, שֶׁהֵם בְּחִינַת מָטָר אַך כְּשֶׁהַצַּדִּיק הוּא מְפֻרְסָם גָּדוֹל אֲזַי הַמְקַטְרְגִים יוֹדְעִים וּמַשְׁגִּיחִים עָלָיו הֵיטֵב וְאֵינָם מַנִּיחִים לוֹ לְהוֹרִיד הַשֶּׁפַע וְהַקָּדוֹשׁ בָּרוּך הוּא נוֹתֵן בְּלֵב צַדִּיק אַחֵר לְהַחַזִיק עָלָיו בְּמַחֲלקֶת כְּדֵי לְכַסּוֹתוֹ, וְשֶׁיּוּכַל לְהוֹרִיד הַשֶּׁפַע וְזֶהוּ מַחֲלקֶת שֶׁהוּא לְשֵׁם שָׁמַיִם (אבות פ''ה) הַיְנוּ לְשֵׁם  צַדִּיק, שֶׁהוּא מְכֻנֶּה בְּשֵׁם שָׁמַיִם מֵחֲמַת שֶׁיֵּשׁ לוֹ אַהֲבָה וְיִרְאָה הַיְנוּ לְשֵׁם שָׁמַיִם, הָאַהֲבָה וְיִרְאָה


~ פט - וַתְּחַסְּרֵהוּ מְעַט מֵאֱלקִים וְכָבוֹד וְהָדָר תְּעַטְּרֵהוּ

[לְשׁוֹן הַחֲבֵרִים] וַתְּחַסְּרֵהוּ מְעַט מֵאֱלקִים וְכָבוֹד וְהָדָר תְּעַטְּרֵהוּ (תְּהִלִּים ח) הִנֵּה יָדוּעַ כִּי  כָּל מַה שֶּׁחָסֵר לָאָדָם הֵן בְּרוּחָנִי הֵן בְּגַשְׁמִי הַחִסָּרוֹן הוּא בְּהַשְּׁכִינָה, שֶׁהוּא בְּחִינַת אֱלקִים וְזֶהוּ וַתְּחַסְּרֵהוּ בְּוַדַּאי מְעַט מֵאֱלקִים הַיְנוּ הַחִסָּרוֹן בְּוַדַּאי מֵאֱלקִים, הַיְנוּ בְּהַשְּׁכִינָה אַך  כְּשֶׁיֵּדַע זאת, שֶׁהַחִסָּרוֹן הוּא לְמַעְלָה וּלְמַטָּה בְּוַדַּאי יִהְיֶה לוֹ צַעַר גָּדוֹל וְעַצְבוּת, וְלא יוּכַל לַעֲבד הַשֵּׁם יִתְבָּרַך בְּשִׂמְחָה לְכָך צָרִיך לְהָשִׁיב לְעַצְמוֹ, מָה אֲנִי וּמֶה חַיַּי כִּי הַמֶּלֶך בְּעַצְמוֹ מְסַפֵּר לִי הַחִסָּרוֹן שֶׁלּוֹ וְכִי יֵשׁ כָּבוֹד גָּדוֹל מִזֶּה מִתּוֹך כָּך בָּא לְשִׂמְחָה גְּדוֹלָה, וְנִתְחַדְּשׁוּ הַמּחִין שֶׁלּוֹ וְכָבוֹד וְהָדָר תְּעַטְּרֵהוּ הַיְנוּ עַל יְדֵי כָּבוֹד וְהָדָר שֶׁיֵּשׁ לוֹ שֶׁהַמֶּלֶך בְּעַצְמוֹ מְסַפֵּר לוֹ הַחִסָּרוֹן  תְּעַטְּרֵהוּ בְּמחִין חֲדָשִׁים


~ צ - אָנכִי אֶשְׂמַח בַּה יִתַּמּוּ חַטָּאִים מִן הָאָרֶץ

[לְשׁוֹן הַחֲבֵרִים] אָנכִי אֶשְׂמַח בַּה יִתַּמּוּ חַטָּאִים מִן הָאָרֶץ (תְּהִלִּים ק''ד) הִנֵּה יָדוּעַ, כִּי כָּל הַחֶסְרוֹנוֹת שֶׁבָּאִים לָאָדָם הֵן בָּאִין מֵחֲמַת הַשְּׁבִירָה, שֶׁנָּפְלוּ נִיצוֹצוֹת וְנֶחְסְרוּ מֵהַשְּׁכִינָה כַּיָּדוּעַ וְהַתִּקּוּן הוּא עַל יְדֵי שֶׁמְּשַׂמֵּחַ אֶת עַצְמוֹ בֶּאֱלקָיו אֲזַי נִשְׁלְמוּ כָּל הַחֶסְרוֹנוֹת מֵהַשְּׁבִירָה, וְנִתְעַלֶּה כָּל הַנִּיצוֹצוֹת אָנכִי אֶשְׂמַח בַּה יִתַּמּוּ וְנִשְׁלְמוּ כָּל הַחֲטָאִים, הַיְנוּ הַחֶסְרוֹנוֹת כְּמוֹ שֶׁכָּתוּב (מְלָכִים א א) : ''וְהָיִיתִי אֲנִי וּבְנִי שְׁלמה חַטָּאִים'' מִן הָאָרֶץ הַיְנוּ אֶרֶץ הָעֶלְיוֹנָה בְּחִינַת הַשְּׁכִינָה


~ צא - וַיְהִי יָדָיו אֱמוּנָה עַד בּא הַשָּׁמֶשׁ

[לְשׁוֹן הַחֲבֵרִים] וַיְהִי יָדָיו אֱמוּנָה עַד בּא הַשָּׁמֶשׁ (שְׁמוֹת י''ז) כִּי יֵשׁ כַּמָּה מִינֵי אֱמוּנָה, יֵשׁ אֱמוּנָה שֶׁהוּא רַק בַּלֵּב וְהָעִקָּר שֶׁ צָּרִיך לִהְיוֹת לָאָדָם אֱמוּנָה כָּל כָּך עַד שֶׁיִּתְפַּשֵּׁט בְּכָל הָאֵיבָרִים כְּמוֹ שֶׁמּוּבָא בְּכִתְבֵי הָאֲרִ''י שֶׁצָּרִיך לְהַגְבִּיהַּ יָדָיו בִּשְׁעַת נְטִילָה נֶגֶד הָראשׁ, כְּדֵי לְקַבֵּל הַקְּדֻשָּׁה נִמְצָא שֶׁצָּרִיך לָזֶה אֱמוּנָה בְּהַיָּדַיִם לְהַאֲמִין שֶׁמֵּחֲמַת שֶׁמַּגְבִּיהַּ יָדָיו כְּנֶגֶד הָראשׁ, מְקַבֵּל הַקְּדֻשָּׁה כִּי בְּלא אֱמוּנָה אֵינוֹ כְּלוּם, כְּמוֹ שֶׁכָּתוּב (תְּהִלִּים קי''ט) : ''כָּל מִצְוֹתֶיך אֱמוּנָה'' וּ כְשֶׁיֵּשׁ לוֹ אֱמוּנָה כָּזוֹ, בָּא מִן הָאֱמוּנָה אֶל הַשֵּׂכֶל וְכָל מַה שֶּׁמַּחֲזִיק אֶת עַצְמוֹ בֶּאֱמוּנָה, בָּא אֶל שֵׂכֶל יוֹתֵר כִּי הַדָּבָר שֶׁהָיָה צָרִיך מִתְּחִלָּה לְהַאֲמִין עַכְשָׁו כְּשֶׁבָּא אֶל אֱמוּנָה יוֹתֵר גְּדוֹלָה, מֵבִין הַדָּבָר הָרִאשׁוֹן בַּשֵּׂכֶל וְזֶה שֶׁכָּתוּב בְּמשֶׁה וַיְהִי יָדָיו אֱמוּנָה שֶׁהָיָה לוֹ אֱמוּנָה כָּל כָּך גְּדוֹלָה עַד שֶׁנִּתְפַּשֵּׁט בְּכָל הָאֵיבָרִים שֶׁאֲפִלּוּ בְּיָדָיו הָיָה הָאֱמוּנָה כָּל כָּך גְּדוֹלָה  עַד בּא הַשָּׁמֶשׁ, הַיְנוּ לְהַשֵּׂכֶל שֶׁל הַדָּבָר וְשֶׁמֶשׁ הוּא בְּחִינַת חָכְמָה כַּמּוּבָא אֶצְלֵנוּ [לְעֵיל בְּסִימָן א].


~ צב - עַל יְדֵי מַה שֶּׁאָדָם נָע וָנָד בְּתוֹך בֵּיתוֹ

[לְשׁוֹן הַחֲבֵרִים] עַל יְדֵי מַה שֶּׁאָדָם נָע וָנָד בְּתוֹך בֵּיתוֹ יָכוֹל לְהַחֲיוֹת מֵתִים כְּמוֹ שֶׁכָּתוּב בֶּאֱלִישָׁע כְּשֶׁהֶחֱיָה אֶת בֶּן הַשּׁוּנַמִּית כְּתִיב בֵּהּ (מְלָכִים ב ד) : ''וַיֵּלֶך אַחַת הֵנָּה וְאַחַת הֵנָּה'' וּמוּבָא בַּתִּקּוּנִים (תִּקּוּן י''ג דַּף כז:) : אִלְמָלֵא כַּנְפֵי רֵאָה דְּנָשְׁבִי עַל לִבָּא הֲוֵי לִבָּא אוֹקִיד כָּל גּוּפָא וְ הָרֵאָה וְהַלֵּב הֵם בְּחִינוֹת יַעֲקב וְיוֹסֵף (מִיכָה ז) : ''תִּתֵּן אֱמֶת לְיַעֲקב'' (פתיחתא דאיכ''ר סי ב) כְּמוֹ שֶׁכָּתוּב (מַלְאָכִי ב) : ''תּוֹרַת אֱמֶת'' וּבְהַתּוֹרָה יֵשׁ חֲמִשָּׁה סְפָרִים, כְּנֶגֶד חֲמִשָּׁה כַּנְפֵי רֵאָה (תִּקּוּן כ''ה) וְ יוֹסֵף הוּא בְּחִינוֹת לֵב, כִּי יוֹסֵף נִקְרָא ''צָפְנַת פַּעְנֵחַ'' (מִקֵּץ מ''א), וּכְתִיב (תְּהִלִּים קי''ט) : ''בְּלִבִּי צָפַנְתִּי'' וְכוּ וּכְשֶׁבּוֹעֵר הָאֵשׁ שֶׁבַּלֵּב, הֲוָה אוֹקִיד כָּל גּוּפָא וְעַל יְדֵי שֶׁהַחֲמִשָּׁה כַּנְפֵי רֵאָה נָעִים וְנָדִים, מְנָשְׁבִי עַל לִבָּא, וּמְשַׁכְּכִים הַחֲמִימוּת שֶׁבַּלֵּב (בְּרֵאשִׁית רַבָּה וַיֵּשֶׁב פָּרָשָׁה פ''ד) : בִּקֵּשׁ יַעֲקב, הַיְנוּ הָרֵאָה לֵישֵׁב בְּשַׁלְוָה קָפַץ עָלָיו רֻגְזוֹ שֶׁל יוֹסֵף, הַיְנוּ הַחֲמִימוּת שֶׁבַּלֵּב נִמְצָא שֶׁעַל יְדֵי מַה שֶּׁ אָדָם, שֶׁהוּא בְּחִינַת תּוֹרָה, כְּמוֹ שֶׁכָּתוּב (בַּמִּדְבָּר י''ט) ''זאת הַתּוֹרָה אָדָם'' נָע וָנָד אֲפִלּוּ בְּתוֹך בֵּיתוֹ יָכוֹל לְשַׁכֵּך אֶת הָאֵשׁ שֶׁהוּא בְּחִינוֹת דִּינִים וְיָכוֹל לְהַחֲיוֹת מֵתִים שֶׁיִּהְיוּ חַיִּים.


~ צג - כָּל הָעוֹשֶׂה מַשָּׂא וּמַתָּן בֶּאֱמוּנָה

[לְשׁוֹן הַחֲבֵרִים] כָּל הָעוֹשֶׂה מַשָּׂא וּמַתָּן בֶּאֱמוּנָה מְקַיֵּם מִצְוַת עֲשֵׂה שֶׁל ''וְאָהַבְתָּ'' שֶׁהִיא שׁרֶשׁ לְכָל מִצְווֹת עֲשֵׂה כְּמוֹ שֶׁכָּתוּב בַּתִּקּוּנִים (תִּקּוּן כ''א) : עַל פָּסוּק. ''וַעֲשֵׂה לִי מַטְעַמִּים כַּאֲשֶׁר אָהַבְתִּי'', מִפִּקּוּדִין דַּעֲשֵׂה וְכֵיצַד מְקַיְּמִין מִצְוַת ''וְאָהַבְתָּ'' ? דְּאִיתָא בַּגְּמָרָא (יוֹמָא פו) : עַל פָּסוּק ''וְאָהַבְתָּ'' שֶׁתִּרְאֶה שֶׁיִּתְאַהֵב שֵׁם שָׁמַיִם עַל יָדְך כֵּיצַד ? אָדָם קָרָא וְשָׁנָה וְשִׁמֵּשׁ תַּלְמִידֵי חֲכָמִים וְעִסְקוֹ בְּנַחַת עִם הַבְּרִיּוֹת, וּמַשָּׁאוֹ וּמַתָּנוֹ בֶּאֱמוּנָה מָה הַבְּרִיּוֹת אוֹמְרִים, אַשְׁרֵי מִי שֶׁלִּמְּדוֹ תּוֹרָה וְכוּ נִמְצָא שֵׁם שָׁמַיִם מִתְאַהֵב עַל יָדוֹ וּמְקַיֵּם מִצְוַת שֶׁל וְאָהַבְתָּ, שֶׁהוּא שׁרֶשׁ כָּל הַמִּצְווֹת (עי מכילתא פ בשלח ע''פ והישר בעיניו תעשה והובא ברמב''ן שם) גַּם בְּמַשָּׂא וּמַתָּן בֶּאֱמוּנָה, בָּא לְמַדְרֵגָה שֶׁלְּמַעְלָה מֵהַזְּמַן כִּדְאִיתָא בַּגְּמָרָא (שָׁם) בַּמַּסְקָנָא וְעָלָיו הַכָּתוּב אוֹמֵר ''יִשְׂרָאֵל אֲשֶׁר בְּך אֶתְפָּאָר'' וְיִשְׂרָאֵל הוּא בְּמַחֲשָׁבָה, כְּמַאֲמַר חֲזַ''ל (בְּרֵאשִׁית רַבָּה פָּרָשָׁה א) : יִשְׂרָאֵל עָלָה בְּמַחֲשָׁבָה וּ[עָלָה בְּ]מַחֲשָׁבָה הוּא לְמַעְלָה מֵהַזְּמַן וְגַם עַל יְדֵי מַשָּׂא וּמַתָּן בֶּאֱמוּנָה יָכוֹל לְהִתְפַּלֵּל בְּשֵׂכֶל צַח כִּי תְּפִלָּה הִיא גַּם כֵּן לְמַעְלָה מֵהַזְּמַן, כִּי הוּא דָּבָר הָעוֹמֵד בְּרוּמוֹ שֶׁל עוֹלָם (בְּרָכוֹת ו:) וְגַם מֵחֲמַת שֶׁבָּא לְאַהֲבָה מִכּחַ זֶה בָּא לְגַדְלוּת הַמּחִין, וְיָכוֹל לְהִתְפַּלֵּל בְּשֵׂכֶל צַח


~ צד - זָכַר חַסְדּוֹ וֶאֱמוּנָתוֹ לְבֵית יִשְׂרָאֵל

[לְשׁוֹן הַחֲבֵרִים] זָכַר חַסְדּוֹ וֶאֱמוּנָתוֹ לְבֵית יִשְׂרָאֵל רָאוּ כָּל אַפְסֵי אָרֶץ אֵת יְשׁוּעַת אֱלקֵינוּ (תְּהִלִּים צ''ח) הָעִנְיָן הוּא כָּך, שֶׁכָּל הָעוֹלָמוֹת לא נִבְרְאוּ אֶלָּא בִּשְׁבִיל יִשְׂרָאֵל דִּכְתִיב (יְשַׁעְיָה מ''ג) : ''לִכְבוֹדִי בְרָאתִיו יְצַרְתִּיו אַף עֲשִׂיתִיו'' דְּהַיְנוּ  בְּרִיאָה יְצִירָה עֲשִׂיָּה לא נִבְרָא אֶלָּא לִכְבוֹדִי וּ כְבוֹדִי הַיְנוּ יִשְׂרָאֵל, דִּכְתִיב (שְׁמוֹת כ''ה) : ''וְשָׁכַנְתִּי בְּתוֹכָם'' וְדָרְשׁוּ רַבּוֹתֵינוּ זִכְרוֹנָם לִבְרָכָה (עַיֵּן שְׁלָ''ה מַסֶּכֶת תַּעֲנִית דַּף ס) בְּתוֹכוֹ לא נֶאֱמַר אֶלָּא בְּתוֹכָם מְלַמֵּד שֶׁ הַקָּדוֹשׁ בָּרוּך הוּא מַשְׁרֶה שְׁכִינָתוֹ בְּתוֹך כָּל אֶחָד מִיִּשְׂרָאֵל נִמְצָא  כָּל אֶחָד מִיִּשְׂרָאֵל נִקְרָא לְבוּשׁ וּ לְבוּשׁ נִקְרָא כָּבוֹד כִּי רַבִּי יוֹחָנָן קָרֵי לְמָאנֵהּ מְכַבְּדוּתָא (שַׁבָּת קיג) נִמְצָא  כָּל הָעוֹלָמוֹת לא נִבְרְאוּ אֶלָּא בִּשְׁבִיל יִשְׂרָאֵל כְּדֵי לְהַשְׁפִּיעַ לָהֶם רַב טוּב וּכְשֶׁאֵינָם יְכוֹלִים לְקַבֵּל מֵחֲמַת עֲווֹנוֹתֵיהֶם יֵשׁ לוֹ צַעַר, שֶׁנֶּאֱמַר (יְשַׁעְיָה ס''ג) : ''בְּכָל צָרָתָם לוֹ צָר'' אַך  מֵחֲמַת בְּהִירוּת אוֹר הַחֶסֶד, אִי אֶפְשָׁר לְקַבְּלוֹ כְּמוֹת שֶׁהוּא וְצָרִיך לַצִּמְצוּם הַקָּדוֹשׁ הַיְנוּ  כְּשֶׁרוֹצֶה לְהַשְׁפִּיעַ רַב טוּב, צָרִיך לְדַבֵּר, יִהְיֶה כָּך כְּמוֹ שֶׁכָּתוּב (תְּהִלִּים ל''ג) ''בִּדְבַר ה שָׁמַיִם נַעֲשׂוּ'' וְ הָאוֹתִיּוֹת הֵם צִמְצוּמִים, עַד כָּאן אוֹת א, עַד כָּאן אוֹת ת אַך בַּעֲווֹנוֹתֵינוּ הָרַבִּים הַדִּבּוּר גַּם כֵּן בְּגָלוּת, כְּמוֹ שֶׁכָּתוּב (שָׁם צ''ו) : ''סַפְּרוּ בַגּוֹיִם אֶת כְּבוֹדוֹ'' וְהַיְנוּ הַדִּבּוּר עִם יִשְׂרָאֵל בְּגָלוּת לְכָך נֶאֱמַר (יְשַׁעְיָה מ) : ''וְנִגְלָה כְּבוֹד ה וְרָאוּ כָל בָּשָׂר יַחְדָּו כִּי פִי ה דִּבֵּר'' וְהַיְנוּ כְּשֶׁיִּגָּאֲלוּ יִשְׂרָאֵל אָז הַדִּבּוּר גַּם כֵּן כִּבְיָכוֹל יִהְיֶה עִם הַשֵּׁם יִתְבָּרַך וְאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין לז) :  חַיָּב כָּל אָדָם לוֹמַר בִּשְׁבִילִי נִבְרָא הָעוֹלָם, וְחַיָּב לְתַקְּנוֹ וּמַהוּ הַתִּקּוּן ? הָעִנְיָן הוּא כָּך שֶׁיִּרְאֶה שֶׁיַּעֲלֶה כָּל הַנִּיצוֹצוֹת שֶׁבְּכָל דָּבָר וְהַנִּיצוֹצוֹת הֵם אוֹתִיּוֹת נִמְצָא מַעֲלֶה אוֹתִיּוֹת וְהָאוֹתִיּוֹת נַעֲשִׂים דִּבּוּרִים וְעַל יְדֵי הַדִּבּוּר נִשְׁפָּע רַב טוּב לְיִשְׂרָאֵל אַך  כֵּיצַד יְכוֹלִין לְהַעֲלוֹת נִיצוֹצוֹת לְהַשֵּׁם יִתְבָּרַך ? הָעֵצָה הוּא כָּך, כְּשֶׁיִּסְתַּכֵּל בִּדְבַר מָה תֵּכֶף, יַאֲמִין בֶּאֱמוּנָה שְׁלֵמָה שֶׁיֵּשׁ בַּדָּבָר הַזֶּה אוֹתִיּוֹת וְנִיצוֹצוֹת וּ מִן הָאֱמוּנָה הַזֶּה נַעֲשֶׂה זַיִ''ן, שֶׁנֶּאֱמַר (תְּהִלִּים ל''ג) : ''וְכָל מַעֲשֵׂיהוּ בֶּאֱמוּנָה'' וְ הָעֲשִׂיָּה הִיא שֵׁשֶׁת יְמֵי הַחֹל וְהָאֱמוּנָה הִיא הַשְּׁבִיעִית וְאַחַר כָּך  יְצָרֵף אֶל הָאֱמוּנָה הַחָכְמָה כְּמוֹ שֶׁכָּתוּב (דִּבְרֵי הַיָּמִים א כ''ח) : ''דַּע אֶת אֱלקֵי אָבִיך'' וֶ אֱלקֵי אָבִיך, הִיא בְּחִינַת אֱמוּנָה, כְּמוֹ מַעֲשֵׂה אֲבוֹתֵיהֶם בִּידֵיהֶם (חֻלִּין יג:) שֶׁאָנוּ מַאֲמִינִים בּוֹ יִתְבָּרַך, שֶׁהוּא אֱלקֵי אֲבוֹתֵינוּ שֶׁזֶּהוּ הָעִקָּר וְ''דַע, הִיא הַחָכְמָה וְהַשֵּׂכֶל. וְ חָכְמָה הִיא יוּ''ד, כְּמוֹ שֶׁפֵּרֵשׁ רַשִׁ''י (שְׁמוֹת ט''ו) : ''אָז יָשִׁיר'' שָׁר לא נֶאֱמַר אֶלָּא יָשִׁיר,  י עַל שֵׁם הַמַּחֲשָׁבָה נֶאֶמְרָה ו מהיּוּד וְהַזַּיִן הַנַּ''ל, נַעֲשֶׂה עַיִן כִּי ז פְּעָמִים י בְּגִימַטְרִיָּא ע וְעוֹד,  הָעַיִן הוּא חָכְמָה, כִּי חַכְמֵי הַעֵדָה נִקְרָאִים ''עֵינֵי הָעֵדָה'' (בַּמִּדְבָּר ט''ו) וּמִמֵּילָא  כְּשֶׁיֵּשׁ לוֹ עַיִן כָּזֶה כְּשֶׁמִּסְתַּכֵּל בְּדָבָר מֵהָעוֹלָם, בְּוַדַּאי נִתְעַלִּין הַנִּיצוֹצוֹת (שְׁמוֹת כ''ח) : ''וְעָשִׂיתָ צִּיץ זָהָב טָהוֹר'',  צִיץ, מִלְּשׁוֹן הִסְתַּכְּלוּת (עיין זוהר ויקהל ריז ע''ב שלח קעה) כְּשֶׁהוּא טָהוֹר כַּנַּ''ל בֶּאֱמוּנָה וּבְחָכְמָה אָז, ''וּפִתַּחְתָּ עָלָיו פִּתּוּחֵי חוֹתָם'' הַיְנוּ שֶׁתִּפְתַּח עַל יְדֵי עַיִן כָּזֶה הַנִּיצוֹצוֹת הַחֲתוּמִים בְּכָל הַדְּבָרִים וְתַעֲלֶה אוֹתָם ''קדֶשׁ לַה'' וְהַנִּיצוֹצוֹת הֵם אוֹתִיּוֹת וּמֵאוֹתִיּוֹת נַעֲשֶׂה דִּבּוּרִים וְעַל יְדֵי הַדִּבּוּרִים מַשְׁפִּיעַ רַב טוּב לְיִשְׂרָאֵל וּ כְשֶׁמַּעֲלֶה נִיצוֹצוֹת מֵהַדָּבָר אֲזַי הַדָּבָר הַזֶּה נַעֲשֶׂה אֶפֶס כִּי הַנִּיצוֹצוֹת הֵם הַחִיּוּת שֶׁל הַדָּבָר וְזֶה פֵּרוּשׁ שֶׁל הַפָּסוּק, זָכַר חַסְדּוֹ  זָכַר, לְשׁוֹן הַשְׁפָּעָה, הַיְנוּ כְּשֶׁרוֹצֶה לְהַשְׁפִּיעַ חֶסֶד לְיִשְׂרָאֵל אֲזַי יְצָרֵף, וֶאֱמוּנָתוֹ לְ בֵית יִשְׂרָאֵל, שֶׁהִיא הַחָכְמָה, שֶׁנֶּאֱמַר (מִשְׁלֵי כ''ד) : ''בְּחָכְמָה יִבָּנֶה בָּיִת'' רָאוּ כָל אַפְסֵי אָרֶץ, הַיְנוּ הָאַרְצִיּוּת שֶׁל הַדָּבָר נַעֲשֶׂה אֶפֶס אֶת, הַיְנוּ הָאוֹתִיּוֹת מֵא עַד ת הַיְנוּ הַנִּיצוֹצוֹת נַעֲשֶׂה יְשׁוּעוֹת אֱלקֵינוּ כִּי מֵהַנִּיצוֹצוֹת נַעֲשֶׂה דִּבּוּרִים וְעַל יְדֵי זֶה מַשְׁפִּיעַ הַשֵּׁם יִתְבָּרַך רַב טוֹב לְיִשְׂרָאֵל וְזֶהוּ:  ''יְשׁוּעַת אֱלקֵינוּ'', כִּי זֶה תַּעֲנוּגוֹ


~ צה - כְּשֶׁפַּרְנְסֵי הַדּוֹר וּמַנְהִיגֵי הַדּוֹר נִתְגָּאִים

[לְשׁוֹן רַבֵּנוּ זַ''ל]  כְּשֶׁפַּרְנְסֵי הַדּוֹר וּמַנְהִיגֵי הַדּוֹר נִתְגָּאִים אֲזַי הַקָּדוֹשׁ בָּרוּך הוּא מֵקִים עֲלֵיהֶם בְּנֵי אָדָם שֶׁיַּחְלוֹקוּ וִידַבְּרוּ עֲלֵיהֶם כְּדֵי שֶׁלּא יָזוּחוּ דַּעְתָּם עֲלֵיהֶם כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (יוֹמָא כ''ב:) : אֵין מְמַנִּים פַּרְנָס עַל הַצִּבּוּר אֶלָּא אִם כֵּן קֻפָּה שֶׁל שְׁרָצִים תָּלוּי מֵאַחֲרָיו וְזֶה פֵּרוּשׁ: סוֹד שֶׁמּוּבָא בְּ''עֵץ הַחַיִּים (שַׁעַר אֲרִיך אַנְפִּין פֶּרֶק י''ב) אֲחוֹרַיִם דְּמ''ה, תָּסִיר מ''ה נִשְׁאָר פ''ה פֵּרוּשׁ,  עַל יְדֵי קֻפָּה שֶׁל שְׁרָצִים שֶׁתָּלוּי מֵאֲחוֹרָיו עַל יְדֵי זֶה מַחֲזִיק אֶת עַצְמוֹ בִּבְחִינַת מָה וְאֶפֶס וָאַיִן וּ כְשֶׁמֵּסִיר מִמֶּנּוּ מָה, שֶׁאֵין מַחֲזִיק אֶת עַצְמוֹ לְמָה אֶלָּא שֶׁהוּא מִתְגָּאֶה אֲזַי נִשְׁאָר פֶּה הַיְנוּ שֶׁבְּנֵי אָדָם פּוֹתְחִים אֶת פִּיהֶם וְאוֹמְרִים חֲזר לַאֲחוֹרֶיך, וּמְבַזִּים אוֹתוֹ [עַד כָּאן לְשׁוֹנוֹ, זִכְרוֹנוֹ לִבְרָכָה]


~ צו - זמֵם רָשָׁע לַצַּדִּיק

[לְשׁוֹן הַחֲבֵרִים] זמֵם רָשָׁע לַצַּדִּיק וְחֹרֵק עָלָיו שִׁנָּיו ה יִשְׂחַק לוֹ כִּי רָאָה כִּי יָבא יוֹמוֹ וְכוּ (תְּהִלִּים ל''ז) הָעִנְיָן הוּא כָּךְ דְּקָשֶׁה  מֵאַיִן יָבוֹא מַחֲשָׁבָה זָרָה לְצַדִּיק שֶׁרוֹצֶה לְהִתְפַּלֵּל בִּדְבֵקוּת גָּדוֹל הֲלא אָמְרוּ רַבּוֹתֵינוּ, זִכְרוֹנָם לִבְרָכָה (יוֹמָא לח:) : הַבָּא לִטָּהֵר מְסַיְּעִין אוֹתוֹ אֶלָּא הָעִנְיָן הוּא כָּךְ כִּי מֵעֵת הַשְּׁבִירָה נָפְלוּ הַנִּיצוֹצוֹת מִכָּל הָעוֹלָמוֹת וְעַל יְדֵי תְּפִלּוֹת הַצַּדִּיקִים, עוֹלִין מְעַט מְעַט, מַדְרֵגָה אַחַר מַדְרֵגָה וּ כְשֶׁצַּדִּיק עוֹמֵד לְהִתְפַּלֵּל, וּמְדַבֵּק אֶת עַצְמוֹ לַמִּדָּה שֶׁהוּא בָּהּ עַתָּה נוֹפֵל לוֹ מַחֲשָׁבָה זָרָה מֵעֵין אוֹתָהּ מִדָּה וּכְשֶׁבָּא לְמַדְרֵגָה יוֹתֵר גְּדוֹלָה, נוֹפֵל לוֹ הַמַּחֲשָׁבָה זָרָה מֵעֵין הַמִּדָּה הַזּאת שֶׁהוּא בָּהּ עַתָּה וְהַצַּדִּיק צָרִיךְ לֵידַע מֵאֵיזֶה מִדָּה וּמֵאֵיזֶה עוֹלָם הִיא זאת הַמַּחֲשָׁבָה זָרָה וְצָרִיךְ לֵידַע בַּמֶּה לְהַעֲלוֹתָהּ לְאוֹתוֹ עוֹלָם וּלְאוֹתוֹ הַמִּדָּה שֶׁהוּא עַתָּה בָּהּ אַךְ לִפְעָמִים, הַצַּדִּיק רוֹצֶה לְהַעֲלוֹתָהּ וְאֵינוֹ יָכוֹל הַטַּעַם הוּא, כִּי נוֹפֵל לוֹ מַחֲשָׁבָה זָרָה מִמַּדְרֵגָה עֶלְיוֹנָה שֶׁלּא בָּא עֲדַיִן לְמַדְרֵגָה זוֹ לָכֵן אִי אֶפְשָׁר לוֹ לְהַעֲלוֹתָהּ כִּי יֵשׁ לוֹ עֲדַיִן מַדְרֵגָה תַּחְתּוֹנָה מִזּוֹ, הַיְנוּ מַדְרֵגָה שֶׁהוּא בָּהּ עַתָּה אַךְ קָשֶׁה,  לָמָּה בָּאָה לוֹ מַחֲשָׁבָה זָרָה קדֶם זְמַנָּהּ דַּע, כִּי יֵשׁ קַבָּלָה בְּיָדִי, כִּי  כְּשֶׁיֵּשׁ מַחֲלקֶת עַל אֵיזֶה צַדִּיק נוֹפֵל מַחֲשָׁבָה זָרָה מֵעֵין אוֹתָהּ מַחֲלקֶת לְצַדִּיק אַחֵר וּ מֵחֲמַת שֶׁרוֹצֶה לְהַעֲלוֹתָהּ אַף עַל פִּי שֶׁאֵינוֹ מַעֲלֶה אוֹתָהּ מְשַׁבֵּר בְּכחַ הָרָצוֹן כָּל בַּעֲלֵי הַמַּחֲלקֶת. וְזֶה פֵּרוּשׁ הַפָּסוּק: זמֵם רָשָׁע, הַיְנוּ מַחֲשָׁבָה זָרָה לַצַּדִּיק, וְחֹרֵק עָלָיו שִׁנָּיו, הַיְנוּ שֶׁרוֹצֶה לְהַעֲלוֹתָהּ וַה יִשְׂחַק לוֹ, כִּי רָאָה כִּי יָבא יוֹמוֹ, הַיְנוּ שֶׁעֲדַיִן לא בָּא לְמַדְרֵגַת הַמַּחֲשָׁבָה זָרָה זוֹ אַךְ מֵאַיִן יָבוֹא לוֹ הַמַּחֲשָׁבָה זָרָה זוֹ חֶרֶב פָּתְחוּ רְשָׁעִים, וּפֵרֵשׁ רַשִׁ''י: חֶרֶב לְשׁוֹן מִלְחָמָה הַיְנוּ שֶׁנִּתְעוֹרֵר מַחֲלקֶת עַל אֵיזֶה צַדִּיק חַרְבָּם, הַיְנוּ הַמַּחֲשָׁבָה זָרָה שֶׁל אוֹתָהּ הַמַּחֲלקֶת תָּבוֹא בְלִבָּם, הַיְנוּ בְּלֵב צַדִּיק זֶה וְעַל יְדֵי שֶׁרוֹצֶה לְהַעֲלוֹתָהּ, בְּכחַ הָרָצוֹן הַזֶּה וְקַשְּׁתוֹתָם תִּשָּׁבַרְנָה כְּלוֹמַר, הַמַּחֲלקֶת הַנַּ''ל


~ צז - אֱלקִים אַל דֳּמִי לָך אַל תֶּחֱרַשׁ וְאַל תִּשְׁקט אֵל

[לְשׁוֹן הַחֲבֵרִים] אֱלקִים אַל דֳּמִי לָך אַל תֶּחֱרַשׁ וְאַל תִּשְׁקט אֵל (תְּהִלִּים פ''ג) הָעִנְיָן הוּא כָּך דְּיָדוּעַ הוּא שֶׁיֵּשׁ מָקוֹם לְמַעְלָה שֶׁנִּקְרָא אֶלְדָּד וּמֵידָד שֶׁמִּשָּׁם הַשֶּׁפַע יוֹרֵד לָעוֹלָם כִּי הַשְּׁנֵי אוֹתִיּוֹת א''ל, הֵם דָּד, וְהַשְּׁנֵי אוֹתִיּוֹת מ''י הֵם דָּד, (כְּמוֹ שֶׁמּוּבָא בְּ''לִקּוּטֵי תּוֹרָהלְהָאֲרִ''י, פָּרָשַׁת בְּהַעֲלוֹתְךָ) וְהַשֶּׁפַע נִקְרֵאת הֵא, כְּמוֹ שֶׁכָּתוּב (בְּרֵאשִׁית מ''ז) : ''הֵא לָכֶם זֶרַע'' וְנִשְׁלָם הַשֵּׁם אֱלקִים מִשָּׁלֵם אַך לִפְעָמִים יֵשׁ בַּעֲווֹנוֹתֵינוּ הָרַבִּים הִסְתַּלְּקוּת הַשֶּׁפַע וְנַעֲשֶׂה מִן הֵא דָּלֶת, עַל שֵׁם דְּלֵית לָהּ מִגַּרְמַהּ כְּלוּם וְצָרִיך כָּל אֶחָד מִיִּשְׂרָאֵל לְזָרֵז אֶת עַצְמוֹ שֶׁיַּעֲשֶׂה מִן הַד ה וְכֵיצַד עוֹשִׂין מִן הַד ה ? (תְּהִלִּים ס) : לִי גִלְעָד וְלִי מְנַשֶּׁה אֶפְרַיִם מָעוֹז ראשִׁי יְהוּדָה מְחוֹקְקִי הַפֵּרוּשׁ הוּא כָּך כִּי קדֶם בְּרִיאַת הָעוֹלָם הַשֵּׁם יִתְבָּרַך עִדֵּן וְקִשֵּׁט אֶת עַצְמוֹ בִּתְפִלָּתָן וּבְמַעֲשִׂים טוֹבִים שֶׁל צַדִּיקִים שֶׁצָּפָה שֶׁיִּהְיוּ צַדִּיקִים, שֶׁעַל יְדֵי מַעֲשִׂים טוֹבִים שֶׁלָּהֶם יִמְשְׁלוּ בִּתְפִלָּתָם, וְיִפְעֲלוּ כָּל מַה שֶּׁיִּרְצוּ עַל דֶּרֶךְ: ''צַדִּיק מוֹשֵׁל יִרְאַת אֱלקִים'' (שְׁמוּאֵל ב כ''ג) (עיין מו''ק טז:). וְכָל אֶחָד מִיִּשְׂרָאֵל יָכוֹל לָבוֹא לְמַדְרֵגָה זוֹ, לִמְשׁל בִּתְפִלָּתוֹ אֶלָּא שֶׁיֵּשׁ שְׁנֵי מְנִיעוֹת הָאַחַת הִיא קדֶם הַתְּפִלָּה הַיְנוּ שֶׁעוֹמֵד לְהִתְפַּלֵּל בְּגַדְלוּת, שֶׁהוּא מְיֻחָס גָּדוֹל אוֹ מֵחֲמַת שֶׁהוּא עָמֵל וְיָגֵעַ בַּעֲבוֹדַת הַבּוֹרֵא וּמֵחֲמַת זֶה אִי אֶפְשָׁר שֶׁיִּהְיֶה מֶמְשָׁלָה לִתְפִלָּתוֹ רַק צָרִיך לִשְׁכּחַ כָּל זאת, וְיִהְיֶה נִדְמֶה לוֹ כְּאִלּוּ הַיּוֹם נִבְרָא, וְהוּא יָחִיד בָּעוֹלָם וְזֶהוּ בְּחִינַת מְנַשֶּׁה, לְשׁוֹן נִשְׁיוֹן וְשִׁכְחָה (בְּרֵאשִׁית מ''א) ''כִּי נַשַּׁנִי אֱלקִים אֶת כָּל בֵּית אָבִי'', זֶה הַיִּחוּס ''וְאֶת כָּל עֲמָלִי'', שֶׁעָמַל בַּעֲבוֹדַת הַבּוֹרֵא. וְהַמְּנִיעָה הַשֵּׁנִית, הִיא בְּתוֹך הַתְּפִלָּה כִּי מֵחֲמַת עֲווֹנוֹת הָרִאשׁוֹנִים בְּמֵזִיד, אוֹ שֶׁהִרְהֵר בְּמֵזִיד נוֹפְלִים לוֹ מַחֲשָׁבוֹת זָרוֹת בִּתְפִלָּתוֹ וּמֵחֲמַת הַמַּחֲשָׁבוֹת זָרוֹת גַּם כֵּן אִי אֶפְשָׁר לִמְשׁל בִּתְפִלָּתוֹ עַל כֵּן צָרִיך לְשַׁבֵּר הַמַּחֲשָׁבוֹת זָרוֹת, עַל יְדֵי מַחֲשָׁבוֹת קְדוֹשׁוֹת שֶׁל הַתְּפִלָּה וְעַל יְדֵי זֶה הַזְּדוֹנוֹת, דְּהַיְנוּ הַמַּחֲשָׁבוֹת זָרוֹת נַעֲשִׂין לוֹ כִּזְכֻיּוֹת וְזֶהוּ בְּחִינַת אֶפְרַיִם כְּמוֹ שֶׁכָּתוּב (שָׁם) : ''כִּי הִפְרַנִי אֱלקִים בְּאֶרֶץ עָנְיִי'' פֵּרוּשׁ כִּי הַדָּבָר שֶׁהָיָה בַּעֲנִיּוּת מִקּדֶם, דְּהַיְנוּ חָרֶב וְיָבֵשׁ וְעַל יְדֵי הַמַּחֲשָׁבוֹת קְדוֹשׁוֹת נַעֲשִׂין לוֹ כִּזְכֻיּוֹת וּכְשֶׁמִּתְפַּלֵּל בִּשְׁתֵּי בְּחִינוֹת אֵלּוּ, מְנַשֶּׁה וְאֶפְרַיִם הַנַּ''ל וּבְוַדַּאי בָּא לִידֵי עֲנָוָה וְשִׁפְלוּת (מִשְׁלֵי כ''ב) ''עֵקֶב עֲנָוָה יִרְאַת ה'' נִמְצָא מִתְפַּלֵּל גַּם כֵּן בְּיִרְאָה וְהַיִּרְאָה נִקְרֵאת מַלְכוּת, כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (אָבוֹת פֶּרֶק ג) : אִלְמָלֵא מוֹרָאָהּ שֶׁל מַלְכוּת וְכוּ נִמְצָא שֶׁהַתְּפִלָּה יֵשׁ לָהּ בְּחִינַת מַלְכוּת, וְיֵשׁ לְהַתְּפִלָּה כָּזוֹ בְּחִינַת מֶמְשָׁלָה וְזֶה תַּעֲנוּג שֶׁל הַשֵּׁם יִתְבָּרַך, וְנִתְמַלֵּא רְצוֹן הַבּוֹרֵא וּמַה מִתְּחִלָּה שֶׁלּא הָיָה הַתַּעֲנוּג הַזֶּה רַק שֶׁהַשֵּׁם יִתְבָּרַך צָפָה לְמֵרָחוֹק, שֶׁיִּהְיוּ צַדִּיקִים שֶׁיִּתְפַּלְּלוּ בְּאפֶן זֶה וּמִזֶּה הַתַּעֲנוּג נִבְרָא הָעוֹלָם בַּעֲשָׂרָה מַאֲמָרוֹת כָּל שֶׁכֵּן עַכְשָׁו, שֶׁבָּא הַתַּעֲנוּג הַזֶּה, שֶׁהַשֵּׁם יִתְבָּרַך מְחַדֵּשׁ אֶת עוֹלָמוֹ בַּעֲשָׂרָה מַאֲמָרוֹת כְּמוֹ שֶׁכָּתוּב: ''וּבְטוּבוֹ מְחַדֵּשׁ בְּכָל יוֹם תָּמִיד מַעֲשֵׂה בְרֵאשִׁית'' וְזֶה פֵּרוּשׁ הַפָּסוּק, לִי גִלְעָד, לְשׁוֹן גַּל עַד שֶׁנִּתְגַּלָּה הַתַּעֲנוּג שֶׁהָיָה לְהַשֵּׁם יִתְבָּרַך קדֶם בְּרִיאַת הָעוֹלָם, שֶׁעִדֵּן וְקִשֵּׁט בִּתְפִלָּתָן שֶׁל צַדִּיקִים כְּשֶׁיִּהְיֶה לוֹ הַשְּׁתֵּי בְּחִינוֹת שֶׁל מְנַשֶּׁה וְאֶפְרַיִם כַּנַּ''ל מָעוֹז ראשִׁי, הַיְנוּ שֶׁיַּגְבִּיר הַמַּחֲשָׁבוֹת קְדוֹשׁוֹת יְהוּדָה, הַיְנוּ הַתְּפִלָּה, כְּמוֹ שֶׁכָּתוּב (בְּרֵאשִׁית כ''ט) : ''הַפַּעַם אוֹדֶה'' מְחוֹקְקִי, וּפֵרֵשׁ רַשִׁ''י: לְשׁוֹן שְׂרָרָה וּמַלְכוּת הַיְנוּ שֶׁיִּהְיֶה לְהַתְּפִלָּה מֶמְשָׁלָה, וְיִתְגַּלֶּה הַתַּעֲנוּג הַנַּ''ל, וִיחַדֵּשׁ עוֹלָמוֹ בַּעֲשָׂרָה מַאֲמָרוֹת כַּנַּ''ל. וַעֲשָׂרָה מַאֲמָרוֹת הַנַּ''ל הֵם יוּ''ד, יוּ''ד וְד הַנַּ''ל, נַעֲשֶׂה ה (תְּהִלִּים פ''ט) ''אָמַרְתִּי'', דְּהַיְנוּ הַמַּאֲמָרוֹת עוֹלָם חֶסֶד יִבָּנֶה וְחֶסֶד נִקְרָא אֵל שֶׁנֶּאֱמַר (שָׁם נ''ב) : ''חֶסֶד אֵל כָּל הַיּוֹם'' וְזֶהוּ פֵּרוּשׁ הַפָּסוּק: אֱלהִים אַל דֳּמִי לָך הַיְנוּ, כְּשֶׁאַתָּה רוֹאֶה שֶׁמִּשֵּׁם אֱלהִים נַעֲשֶׂה אוֹתִיּוֹת אַל דֳּמִי דְּהַיְנוּ שֶׁנַּעֲשֶׂה מִן הַה ד אמַר לְך אַל תֶּחֱרַשׁ וְאַל תִּשְׁקט אֵל שֶׁתִּרְאֶה שֶׁתְּעוֹרֵר בְּחִינוֹת אֵל, עַל יְדֵי הַתְּפִלָּה בִּשְׁתֵּי בְּחִינוֹת הַנַּ''ל וְתַעֲשֶׂה עַל יְדֵי זֶה מִן הַד ה כַּנַּ''ל וְנַעֲשֶׂה א''ל בְּחִינַת דַּד וּמ''י בְּחִינַת דַּד וְה הִיא הַשֶּׁפַע כִּי ה בִּשְׁלֹשָׁה צִיּוּרִין שֶׁלָּהּ גִּימַטְרִיָּא חָלָב, עִם ב הַכְּלָלוֹת, כַּיָּדוּעַ לְיוֹדְעֵי חֵן (עיין מאורי אור ערך חלב ועיין בע''ח שער הכללים פ ג:)


~ צח - נָתַן בּוֹ עֵינָיו וְנַעֲשָׂה גַּל שֶׁל עֲצָמוֹת

[לְשׁוֹן הַחֲבֵרִים] הָעִנְיָן מַה שֶּׁנֶּאֱמַר בַּגְּמָרָא כַּמָּה פְּעָמִים נָתַן בּוֹ עֵינָיו וְנַעֲשָׂה גַּל שֶׁל עֲצָמוֹת (בְּרָכוֹת נח שַׁבָּת לד בָּבָא בַּתְרָא עה סַנְהֶדְרִין ק) מָה הַלָּשׁוֹן נָתַן עֵינָיו בּוֹ, וּמַה נַּעֲשָׂה גַּל שֶׁל עֲצָמוֹת אַך, הִנֵּה הָאָדָם אֵינוֹ רוֹאֶה עַד הֵיכָן הַפְּגָם מַגִּיעַ, אִם עָבַר עֲבֵרָה וְהַצַּדִּיק רוֹאֶה, כִּי הַצַּדִּיק יֵשׁ לוֹ עֵינֵי ה כְּמוֹ שֶׁכָּתוּב (תְּהִלִּים ל''ד) : ''עֵינֵי ה אֶל צַדִּיקִים'' שֶׁהַצַּדִּיק יֵשׁ לוֹ עֵינֵי ה ''וְעֵינֵי ה הֵמָּה מְשׁוֹטְטוֹת בְּכָל הָאָרֶץ'' (זְכַרְיָה ד דִּבְרֵי הַיָּמִים ב ט''ז) נִמְצָא הַצַּדִּיק רוֹאֶה עַד הֵיכָן הַפְּגָם מַגִּיעַ  נָתַן עֵינָיו בּוֹ, כְּלוֹמַר שֶׁיִּהְיֶה רוֹאֶה בְּעֵינֵיהֶם שֶׁל צַדִּיקִים וְנַעֲשָׂה גַּל שֶׁל עֲצָמוֹת  גַּל מִלְּשׁוֹן הִתְגַּלּוּת וַ עֲצָמוֹת מִלְּשׁוֹן (יְשַׁעְיָה ל''ג) : ''עוֹצֶם עֵינָיו מֵרְאוֹת בְּרָע'' דְּהַיְנוּ שֶׁהוּא רוֹאֶה מַה שֶּׁפָּגַם, שֶׁהָיָה נִסְתָּר מִמֶּנּוּ מִקּדֶם וְ אֵין ענֶשׁ גָּדוֹל מִזֶּה, כְּשֶׁאָדָם רוֹאֶה מַה שֶּׁפָּגַם


~ צט - וָאֶתְחַנַּן אֶל ה בָּעֵת הַהִיא לֵאמר

[לְשׁוֹן הַחֲבֵרִים] וָאֶתְחַנַּן אֶל ה בָּעֵת הַהִיא לֵאמר (דְּבָרִים ג) דְּהִנֵּה  הָאָדָם צָרִיך לְהִתְפַּלֵּל בִּדְבֵקוּת גָּדוֹל לְהַשֵּׁם יִתְבָּרַך אַך  אִם לִפְעָמִים יֵשׁ עֵת, שֶׁאֵינוֹ יָכוֹל לְהִתְפַּלֵּל בִּדְבֵקוּת אַל יאמַר אֵינִי מִתְפַּלֵּל כְּלָל מֵאַחַר שֶׁאֵינוֹ יָכוֹל לְכַוֵּן כָּרָאוּי וּלְהִתְפַּלֵּל בִּדְבֵקוּת, וְהַתְּפִלָּה אֵינָהּ מְקֻבֶּלֶת וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת לד:) : עַל רַבִּי חֲנִינָא בֶּן דּוֹסָא שֶׁהָיָה מִתְפַּלֵּל וכוּ אָמְרוּ לוֹ וְכוּ אָמַר לָהֶם אִם שְׁגוּרָה תְּפִלָּתִי בְּפִי יוֹדֵעַ אֲנִי שֶׁהוּא מְקֻבָּל וְאִם לָאו יוֹדֵעַ וְכוּ וְזֶהוּ עַל דֶּרֶך שֶׁאָמַרְנוּ אִם בִּדְבֵקוּת שֶׁאֲזַי הַתְּפִלָּה שְׁגוּרָה וּמְרֻצָּה בְּפִיו, מְקֻבֶּלֶת וְאִם לָאו, חַס וְשָׁלוֹם, לְהֵפֶך אַף עַל פִּי כֵן  אַל יאמַר הָאָדָם כֵּן אֶלָּא יִתְפַּלֵּל תָּמִיד וְאִם לא יוּכַל לְהִתְפַּלֵּל בִּדְבֵקוּת כָּרָאוּי יִתְפַּלֵּל בְּכָל כּחוֹ כִּי בְּעֵת שֶׁיִּתְפַּלֵּל בִּדְבֵקוּת כָּרָאוּי אֲזַי יַעֲלֶה כָּל הַתְּפִלּוֹת עִם הַתְּפִלָּה הַהִיא שֶׁהִתְפַּלֵּל כָּרָאוּי וְזֶה  וָאֶתְחַנַּן אֶל ה תָּמִיד בֵּין בִּדְבֵקוּת בֵּין שֶׁלּא בִּדְבֵקוּת בָּעֵת הַהִיא לֵאמר הַיְנוּ בְּעֵת שֶׁאֶזְכֶּה לְהִתְפַּלֵּל בִּדְבֵקוּת שֶׁהוּא בְּחִינַת שְׁגוּרָה תְּפִלָּתִי בְּפִי וְהַיְנוּ בָּעֵת הַהִיא לֵאמר שֶׁהַדְּבָרִים נֶאֱמָרִים וּמְרֻצִּים בְּפִיו מֵחֲמַת שֶׁמִּתְפַּלֵּל בִּדְבֵקוּת אָז יַעֲלֶה כָּל הַתְּפִלּוֹת שֶׁהִתְפַּלֵּל עַד עַתָּה כַּנַּ''ל.


~ ק - צַדִּיקִים אֲשֶׁר מִזְגָּם וְטִבְעָם

[לְשׁוֹן הַחֲבֵרִים] הִנֵּה הַצַּדִּיקִים אֲשֶׁר בְּכָל דּוֹר וָדוֹר כֻּלָּם קְדוֹשִׁים וּבְתוֹכָם ה וּ מַדּוּעַ אָנוּ רוֹאִין בְּחוּשׁ הָרְאוּת שֶׁיֵּשׁ בָּהֶם צַדִּיקִים אֲשֶׁר מִזְגָּם וְטִבְעָם טוֹבָה מְאד, וְטוֹבִים הֵמָּה לַכּל וְיֵשׁ אֲשֶׁר הוּא צַדִּיק אֱמֶת וְאֵין מִזְגּוֹ וְטִבְעוֹ נוֹחָה עִם הֲמוֹן עַם וְלִפְעָמִים נִרְאֶה מִמֶּנּוּ כַּעַס וּקְפִידָה הִנֵּה יָדוּעַ שֶׁ כָּל צִדְקַת הַצַּדִּיקִים הוּא לוֹקֵחַ מֵאוֹר הַתּוֹרָה כִּי הִיא הַמּוֹרֵה דֶּרֶך וּמִמֶּנָּה לֻקְּחָה צִדְקָתוֹ וְ הִנֵּה הַצַּדִּיק אֲשֶׁר הִשִּׂיג מָאוֹר גָּדוֹל מִמְּאוֹר הַתּוֹרָה וּמַעֲשָׂיו גַּם כֵּן בְּשָׁוְיָם לְפִי הַשָּׂגָתוֹ בַּתּוֹרָה אֲזַי צִדְקָתוֹ וְתוֹרָתוֹ שְׁנֵיהֶם מִתְיַשְּׁבִים בְּשׁוּבָה וָנַחַת לְפִיכָך דַּעְתּוֹ נוֹחָה עִם הַבְּרִיּוֹת וְהַצַּדִּיק אֲשֶׁר אוֹר חָכְמַת הַתּוֹרָה שֶׁהִשִּׂיג גָּדְלָה מְאד מִמַּעֲשָׁיו אֲזַי הַתּוֹרָה מַרְתַּחַת בּוֹ הָאֵשׁ הַקְּדוֹשָׁה שֶׁל הַתּוֹרָה וְאִי אֶפְשָׁר שֶׁתְּהֵא דַּעְתּוֹ נוֹחָה עִם הַבְּרִיּוֹת, וּמְעוֹרֶבֶת עִם הֲמוֹן עַם כְּמוֹ הַצַּדִּיק הַנַּ''ל וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (תַּעֲנִית ד) : הַאי צוֹרְבָא מֵרַבָּנָן דְּרָתַח אוֹרַיְתָא דְּקָא מְרַתְחָא בֵּהּ לְפִי שֶׁגָּדְלָה תּוֹרָתוֹ מְאד כַּנַּ''ל


~ קא - בִּקְרוֹב עָלַי מְרֵעִים

[לְשׁוֹן הַחֲבֵרִים] בִּקְרוֹב עָלַי מְרֵעִים לֶאֱכל אֶת בְּשָׂרִי צָרַי וְאיְבַי לִי הֵמָּה כָּשְׁלוּ וְנָפָלוּ (תְּהִלִּים כ''ז) הָעִנְיָן הוּא כָּךְ, כִּי ''בְּיָהּ ה צוּר עוֹלָמִים'' (יְשַׁעְיָה כ''ו) הַיְנוּ בְּרֵאשִׁית בָּרָא כִּי בַּתּוֹרָה שֶׁנִּקְרֵאת רֵאשִׁית בָּרָא עוֹלָמִים (בְּרֵאשִׁית רַבָּה פָּרָשָׁה א) כִּי  יוּד, הוּא הַשֵּׂכֶל שֶׁל הַתּוֹרָה וְ הֵא, הוּא אוֹתִיּוֹת שֶׁל הַתּוֹרָה, שֶׁהוּא חֲמִשָּׁה חֻמְּשֵׁי תּוֹרָה, בְּחִינַת חֲמֵשֶׁת מוֹצָאוֹת הַפֶּה וְהַיְנוּ בְּיָ''הּ ה צוּר עוֹלָמִים הַיְנוּ בְּהַתּוֹרָה שֶׁהִיא בְּחִינַת י''ק כַּנַּ''ל, בָּרָא כָּל הָעוֹלָמִים כַּנַּ''ל וכתיב (יְחֶזְקֵאל ל''ד) : ''אָדָם אַתֶּם'' וְדָרְשׁוּ רַבּוֹתֵינוּ, זִכְרוֹנָם לִבְרָכָה (יְבָמוֹת סא) : אַתֶּם קְרוּיִין אָדָם, וְאֵין עַכּוּ''ם קְרוּיִין אָדָם כִּי יֵשׁ ע אַנְפִּין נְהִירִין, וְיֵשׁ ע אַנְפִּין חֲשׁוּכִין כִּי  יֵשׁ שְׁנֵי כּחוֹת כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה (יוֹמָא עב:) עַל פָּסוּק: ''וְזאת הַתּוֹרָה אֲשֶׁר שָׂם משֶׁה'' זָכָה נַעֲשֶׂה לוֹ סַם חַיִּים, לא זָכָה נַעֲשֶׂה לוֹ סַם מָוֶת  סַם חַיִּים, הוּא אַנְפִּין נְהִירִין סַם מָוֶת, הוּא אַנְפִּין חֲשׁוּכִין כְּמוֹ שֶׁכָּתוּב (אֵיכָה ג) : ''בְּמַחֲשַׁכִּים הוֹשִׁיבַנִי כְּמֵתֵי עוֹלָם'' וּמִן אַנְפִּין חֲשׁוּכִין, יֵשׁ לָעַכּוּ''ם יְנִיקָה וְ כָל עַכּוּ''ם יֵשׁ לָהֶם כָּל הַמִּדּוֹת רָעוֹת רַק כָּל אֻמָּה וְאֻמָּה כָּרוּךְ אֶל מִדָּה אַחַת יוֹתֵר מִכָּל הַמִּדּוֹת וְזֶה (דְּבָרִים ל''ג) : ''הוֹפִיעַ מֵהַר פָּארָן'' וְכוּ שֶׁרָצָה הַקָּדוֹשׁ בָּרוּךְ הוּא לִתֵּן הַתּוֹרָה לְכָל הַבְּרוּאִים וְכָל אֶחָד וְאֶחָד לא רָצָה לְקַבְּלָהּ מֵחֲמַת שֶׁשָּׁמְעוּ שֶׁאוֹתָהּ מִדָּה שֶׁהֵם כְּרוּכִים אַחֲרֶיהָ אָסְרָה תּוֹרָה (סִפְרִי פָּרָשַׁת זאת הַבְּרָכָה עַיֵּן זהַר בָּלָק קצג) וְ כָל מִי שֶׁיֵּשׁ בּוֹ מִדּוֹת רָעוֹת הוּא נִכְנָע תַּחַת אוֹתָם הָעַכּוּ''ם שֶׁהֵם כְּרוּכִים וּמְקֻשָּׁרִים לְאוֹתָן הַמִּדּוֹת רָעוֹת וזהו (אָבוֹת פֶּרֶק ג) : כָּל הַפּוֹרֵק מִמֶּנּוּ על תּוֹרָה נוֹתְנִין עָלָיו על מַלְכוּת וְעל דֶּרֶךְ אֶרֶץ הַיְנוּ  שִׁעְבּוּד בְּגַשְׁמִיּוּת, שֶׁזֶּהוּ בְּחִינַת על מַלְכוּת וְגַם דֶּרֶךְ אַרְצִיּוּת, דְּהַיְנוּ הַמִּדּוֹת רָעוֹת שֶׁל הָעַכּוּ''ם שֶׁזֶּהוּ בְּחִינַת על דֶּרֶךְ אֶרֶץ כִּי עַל יְדֵי שֶׁפָּרַק מִמֶּנּוּ על תּוֹרָה, שֶׁהִיא בְּחִינַת ע אַנְפִּין נְהִירִין עַל יְדֵי זֶה מִתְגַּבְּרִין עָלָיו בְּחִינַת ע אַנְפִּין חֲשׁוּכִין שֶׁהֵם הַשִּׁעְבּוּד וְהַמִּדּוֹת רָעוֹת שֶׁל הָעַכּוּ''ם שֶׁזֶּהוּ בְּחִינַת על מַלְכוּת וְעל דֶּרֶךְ אֶרֶץ כַּנַּ''ל אֲבָל, כָּל הַמְקַבֵּל עָלָיו על תּוֹרָה מַעֲבִירִין מִמֶּנּוּ על מַלְכוּת וְעל דֶּרֶךְ אֶרֶץ הַיְנוּ  מִי שֶׁלּוֹמֵד בְּעִיּוּן, שֶׁמְּעַיֵּן וּמֵבִין חָכְמוֹת הַתּוֹרָה שֶׁזֶּהוּ בְּחִינַת אַנְפִּין נְהִירִין, בְּחִינַת (קהֶלֶת ח) : ''חָכְמַת אָדָם תָּאִיר פָּנָיו'' עַל יְדֵי זֶה מַעֲבִירִין מִמֶּנּוּ על מַלְכוּת וְעל דֶּרֶךְ אֶרֶץ כִּי  נִתְבַּטֵּל מִמֶּנּוּ הַשִּׁעְבּוּד וְהַתַּאֲווֹת וְהַמִּדּוֹת רָעוֹת שֶׁלָּהֶם שֶׁהֵם בְּחִינַת אַנְפִּין חֲשׁוּכִין עַל יְדֵי שֶׁקִּבֵּל עָלָיו על תּוֹרָה, שֶׁהִיא בְּחִינַת אַנְפִּין נְהִירִין כַּנַּ''ל כִּי  כָּל מַה שֶּׁאָדָם מַשִּׂיג בְּשִׂכְלוֹ, הוּא בְּחִינַת אַנְפִּין נְהִירִין וּמַה שֶּׁאֵינוֹ מַשִּׂיג, הוּא בְּחִינַת אַנְפִּין חֲשׁוּכִין וְעַל כֵּן כְּשֶׁזּוֹכֶה לְעַיֵּן בַּתּוֹרָה, עַד שֶׁמַּשִּׂיג חָכְמוֹת הַתּוֹרָה שֶׁאֲזַי הוּא בִּבְחִינַת אַנְפִּין נְהִירִין אָז נִכְנָעִין הַמִּדּוֹת וְהַתַּאֲווֹת שֶׁל הָעַכּוּ''ם, שֶׁנֶּאֱחָזִין בִּבְחִינַת אַנְפִּין חֲשׁוּכִין כַּנַּ''ל וזהו בחינת (דְּבָרִים ל''ב) : ''יַצֵּב גְּבוּלוֹת עַמִּים לְמִסְפַּר בְּנֵי יִשְׂרָאֵל'' לְ מִסְפַּר, הוּא לְשׁוֹן סַפִּיר וּנְהִיר בְּחִינַת (שְׁמוֹת כ''ד) : ''לִבְנַת הַסַּפִּיר'' הַיְנוּ אַחַר אַנְפִּין נְהִירִין, שֶׁהֵם בְּחִינַת מִסְפַּר בְּנֵי יִשְׂרָאֵל אַחֲרֵיהֶם יַצֵּב גְּבוּלוֹת עַמִּים, שֶׁהֵם בְּחִינַת אַנְפִּין חֲשׁוּכִין כַּנַּ''ל וּ בְכָל אָדָם וְאָדָם בְּעַצְמוֹ יֵשׁ בְּחִינַת אַנְפִּין נְהִירִין, שֶׁהֵם בְּחִינַת קְדֻשַּׁת יִשְׂרָאֵל עַם קָדוֹשׁ, הָרְחוֹקִים בְּשָׁרְשָׁם מִכָּל הַמִּדּוֹת וְהַתַּאֲווֹת וְיֵשׁ בּוֹ אֲחִיזַת הַשִּׁבְעִים עַכּוּ''ם, שֶׁהֵם בְּחִינַת אַנְפִּין חֲשׁוּכִין, שֶׁהֵם בְּחִינַת הַתַּאֲווֹת וּמִדּוֹת רָעוֹת שֶׁכֻּלָּם הֵם מִבְּחִינַת הַשִּׁבְעִים עַכּוּ''ם, שֶׁהֵם אַנְפִּין חֲשׁוּכִין כמו שכתוב (תְּהִלִּים ק''ו) : ''וַיִּתְעָרְבוּ בַגּוֹיִם וַיִּלְמְדוּ מַעֲשֵׂיהֶם'' שֶׁהַיְנוּ שֶׁמְּערָב בַּמִּדּוֹת רָעוֹת שֶׁבּוֹ, שֶׁנִּמְשָׁכִין מִן הַגּוֹיִם כַּנַּ''ל וּ כְשֶׁאָדָם עוֹבֵר עֲבֵרָה, חַס וְשָׁלוֹם אָז הָעֲבֵרָה וְהֶעָווֹן נֶחֱקָק עַל עַצְמוֹתָיו, כְּמוֹ שֶׁכָּתוּב (יְחֶזְקֵאל ל''ב) : ''וַתְּהִי עֲוֹנוֹתָם עַל עַצְמוֹתָם''  וְאִי אֶפְשָׁר לוֹ לָצֵאת מִזֶּה, כִּי אִם עַל יְדֵי הַתּוֹרָה שֶׁהִיא בְּחִינַת אַנְפִּין נְהִירִין,  שֶׁהִיא הַהֶפֶךְ מִכָּל הַתַּאֲווֹת וְהַמִּדּוֹת שֶׁהֵם בְּחִינַת אַנְפִּין חֲשׁוּכִין שֶׁמִּשָּׁם נִמְשָׁכִין כָּל הָעֲבֵרוֹת, חַס וְשָׁלוֹם כִּי  צָרִיךְ הָאָדָם לְהִתְיַגֵּעַ בַּתּוֹרָה וּלְהָמִית עַצְמוֹ עָלֶיהָ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת סג:) : עַל פָּסוּק (בַּמִּדְבָּר י''ט) : ''זאת הַתּוֹרָה אָדָם כִּי יָמוּת בְּאהֶל'' אֵין הַתּוֹרָה מִתְקַיֶּמֶת אֶלָּא בְּמִי  שֶׁמֵּמִית עַצְמוֹ עָלֶיהָ דְּהַיְנוּ עַצְמִיּוּתוֹ, שֶׁהֵם בְּחִינַת הַמִּדּוֹת רָעוֹת וְהַתַּאֲווֹת רָעוֹת, שֶׁמֵּהֶם כָּל הַפְּגָמִים הַחֲקוּקִים עַל עַצְמוֹתָיו כַּנַּ''ל כִּי  צָרִיךְ לְהִתְיַגֵּעַ בְּהַתּוֹרָה עַד שֶׁיִּזְכֶּה לְהָבִין אוֹתָהּ דְּהַיְנוּ שֶׁיֵּצֵא מִבְּחִינַת  אַנְפִּין חֲשׁוּכִין, שֶׁהֵם בְּחִינַת חַשְׁכוּת וְהַסְתָּרַת הַיְדִיעָה לִבְחִינַת אַנְפִּין נְהִירִין, שֶׁהֵם בְּחִינַת יְדִיעַת וְהַשָּׂגַת הַתּוֹרָה כַּנַּ''ל וְ אָז נִקְרָא אָדָם, בְּחִינַת זאת הַתּוֹרָה אָדָם הַיְנוּ  עַל יְדֵי הַתּוֹרָה נִקְרָא אָדָם, בְּחִינַת אַתֶּם קְרוּיִים אָדָם וְאֵין הָעַכּוּ''ם קְרוּיִים אָדָם כִּי  עִקַּר שֵׁם אָדָם זוֹכִין עַל יְדֵי הַתּוֹרָה שֶׁהִיא בְּחִינַת אַנְפִּין נְהִירִין  שֶׁהִיא הַהֶפֶךְ מִכָּל הַמִּדּוֹת וְהַתַּאֲווֹת רָעוֹת שֶׁעַל שֵׁם זֶה נִקְרָאִים אָדָם, בְּחִינַת זאת הַתּוֹרָה אָדָם אֲבָל הָעַכּוּ''ם הָרְחוֹקִים מֵחָכְמוֹת הַתּוֹרָה, מֵאַנְפִּין נְהִירִין כִּי הֵם בְּחִינַת אַנְפִּין חֲשׁוּכִין, כִּי הֵם מְשֻׁקָּעִים בְּכָל הַמִּדּוֹת רָעוֹת וְתַאֲווֹת רָעוֹת, עַל כֵּן אֵין קְרוּיִים אָדָם וְכַנַּ''ל כִּי  עִקַּר בְּחִינַת אָדָם, הוּא בְּחִינַת הַשֵּׂכֶל הָאֲמִתִּי שֶׁזּוֹכִין לְהַשִּׂיג דְּהַיְנוּ חָכְמוֹת הַתּוֹרָה הַקְּדוֹשָׁה כִּי  יֵשׁ שָׁלֹשׁ שִׂכְלִיּוֹת דְּהַיְנוּ שֵׂכֶל פָּשׁוּט, שֶׁהוּא בְּחִינַת חָכְמָה, בְּחִינַת (תְּהִלִּים ק''ד) : ''כֻּלָּם בְּחָכְמָה עָשִׂיתָ'' וּכְשֶׁלּוֹמֵד וּמֵבִין, זֶה נִקְרָא בִּינָה וְאַחַר כָּךְ כְּשֶׁיּוֹדֵעַ הַתּוֹרָה, זֶה נִקְרָא דַּעַת כַּיָּדוּעַ וְ שָׁלשׁ שִׂכְלִיּוּת אֵלּוּ, הֵם בְּחִינַת יָדַיִם לַתּוֹרָה בְּחִינַת יָד הַגְּדוֹלָה וְיָד הַחֲזָקָה וְיָד הָרָמָה, שֶׁבָּהֶם מִתְקַבֶּלֶת הַתּוֹרָה וְאֵלּוּ הַשְּׁלֹשָׁה שִׂכְלִיִּים, הֵם בְּחִינַת שָׁלֹשׁ פְּעָמִים י''ק כִּי  י''ק הֵם חָכְמָה וּבִינָה שֶׁהֵם תְּרֵין רֵעִין דְּלָא מִתְפָּרְשִׁין (זהַר וַיִּקְרָא ד הַאֲזִינוּ ר''צ) שֶׁהֵם כְּלוּלִים בְּכָל אֶחָד מֵהַשָּׁלֹשׁ שִׂכְלִיּוֹת הַנַּ''ל וְשָׁלֹשׁ פְּעָמִים י''ק הוּא גִּימַטְרִיָּא אָדָם נִמְצָא שֶׁ עִקַּר שֵׁם אָדָם, הוּא בְּחִינַת הַשֵּׂכֶל הָאֲמִתִּי דְּהַיְנוּ חָכְמוֹת הַתּוֹרָה, שֶׁהוּא בְּחִינַת אַנְפִּין נְהִירִין  בְּחִינַת הַרְחָקַת וּשְׁבִירַת כָּל הַתַּאֲווֹת וּמִדּוֹת רָעוֹת כַּנַּ''ל. וְזֶהוּ בִּקְרב עָלַי  מְרֵעִים זֶה בְּחִינַת תְּרֵין רֵעִין דְּלָא מִתְפָּרְשִׁין, שֶׁהֵם בְּחִינַת י''ק שֶׁהוּא חָכְמַת הַתּוֹרָה בְּחִינַת אָדָם צריך לֶאֱכל אֶת בְּשָׂרִי, הַיְנוּ לֶאֱכל וּלְהָמִית הָעַצְמִיּוּת שֶׁלִּי כִּי אֵין הַתּוֹרָה מִתְקַיֶּמֶת אֶלָּא בְּמִי שֶׁמֵּמִית עַצְמוֹ עָלֶיהָ כַּנַּ''ל ואזי ממילא צָרַי וְאיְבַי לִי הֵמָּה כָּשְׁלוּ וְנָפָלוּ כִּי כָּל הַצָּרִים וְהָאוֹיְבִים שֶׁנֶּאֱחָזִין בְּאַנְפִּין חֲשׁוּכִין, נִכְשָׁלִים וְנוֹפְלִים כִּי נִתְבַּטְּלִים בְּחִינַת הָאַנְפִּין חֲשׁוּכִין, וְזוֹכֶה לְאַנְפִּין נְהִירִין שֶׁהוּא חָכְמוֹת הַתּוֹרָה שֶׁהוּא בְּחִינַת י''ה בְּחִינַת תְּרֵין רֵעִין דְּלָא מִתְפָּרְשִׁין שֶׁעַל שֵׁם זֶה דַּיְקָא נִקְרָאִין יִשְׂרָאֵל אָדָם כַּנַּ''ל וְאָז כָּל הַצָּרִים וְהָאוֹיְבִים שֶׁנֶּאֱחָזִין בְּאַנְפִּין חֲשׁוּכִין, בְּתַאֲווֹת וּמִדּוֹת רָעוֹת, נִכְשָׁלִים וְנוֹפְלִים כִּי זָכָה לְאַנְפִּין נְהִירִין כַּנַּ''ל


~ קב - אַתָּה תִּהְיֶה עַל בֵּיתִי

[לְשׁוֹן הַחֲבֵרִים] אַתָּה תִּהְיֶה עַל בֵּיתִי וְעַל פִּיך יִשַּׁק כָּל עַמִּי (בְּרֵאשִׁית מ''א) הָעִנְיָן הוּא, כִּי  כָּל מַה שֶּׁבָּרָא הַקָּדוֹשׁ בָּרוּך הוּא לא בָּרָא אֶלָּא לִכְבוֹדוֹ (אָבוֹת פֶּרֶק ו) כְּדֵי לְגַלּוֹת מַלְכוּתוֹ וְעַל יְדֵי זֶה, נִכְפָפִין הַקְּלִפּוֹת תַּחַת הַשְּׁכִינָה וּ בְאֵיזֶה עִנְיָן נִתְגַּלֶּה מַלְכוּתוֹ כְּשֶׁמַּשְׁפִּיעַ רַב טוּב לְיִשְׂרָאֵל אָז מוֹדִים כָּל אֶחָד וְאֶחָד כִּי ''מַלְכוּתוֹ בַּכּל מָשָׁלָה'' (תְּהִלִּים ק''ג) וּ בַמֶּה יְכוֹלִים לְהוֹרִיד הַשֶּׁפַע ? עַל יְדֵי הַתְּפִלּוֹת כִּי הַתֵּבוֹת הֵם כֵּלִים לְקַבֵּל הַשֶּׁפַע וְעַל כֵּן  כָּל אֶחָד יִזָּהֵר בִּתְפִלָּתוֹ שֶׁיִּתְפַּלֵּל בְּאפֶן שֶׁיּוּכַל לְעוֹרֵר הַשֶּׁפַע בָּעוֹלָם עַל דֶּרֶך שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין ל''ז) : חַיָּב כָּל אָדָם לוֹמַר בִּשְׁבִילִי נִבְרָא הָעוֹלָם וּ בְאֵיזֶה עִנְיָן יוּכַל לְעוֹרֵר הַשֶּׁפַע בָּעוֹלָם ? בְּיִרְאָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ו:) : כָּל מִי שֶׁיֵּשׁ בּוֹ יִרְאַת שָׁמַיִם דְּבָרָיו נִשְׁמָעִין וְ יֵשׁ שְׁנֵי מִינֵי יִרְאָה הָאֶחָד, יִרְאָה עֶלְיוֹנָה שֶׁבָּאָה לָאָדָם לִפְעָמִים מָתַי שֶׁתִּרְצֶה וְעַל יִרְאָה כָּזוֹ אֵין שָׂכָר וְיֵשׁ יִרְאָה, שֶׁבָּאָה לָאָדָם מִכּחַ אָדָם עַצְמוֹ וְיִרְאָה זוֹ נִקְרָא: ''צַדִּיק מוֹשֵׁל יִרְאַת אֱלקִים'' (שְׁמוּאֵל ב כ''ג) וּבְיִרְאָה כָּזוֹ הַתְּפִלָּה נִשְׁמַעַת וְשֶׁפַע יוֹרֵד לָעוֹלָם, וְנִתְגַּלֶּה מַלְכוּתוֹ וְזֶהוּ אַתָּה תִּהְיֶה עַל  בֵּיתִי הוּא יִרְאָה כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (שַׁבָּת לא:) : חֲבָל עַל דְּלֵית לֵהּ דַּרְתָא וְכוּ רוֹצֶה לוֹמַר כְּשֶׁהַצַּדִּיק מוֹשֵׁל בְּיִרְאַת אֱלקִים עַל יְדֵי זֶה, וְעַל פִּיך יִשַּׁק כָּל עַמִּי וְתַרְגּוּם אוּנְקְלוֹס: וְעַל מֵימַר פֻּמָּך, הַיְנוּ הַתְּפִלָּה יִתְּזַן כָּל עַמִּי הַיְנוּ שֶׁיִּתְעוֹרֵר הַשֶּׁפַע בָּעוֹלָם רַק הַכִּסֵּא, הַיְנוּ מִעוּט הַמַּלְכוּת כִּי  ''רַק'' הוּא מִעוּט  ''כִּסֵּא'' הוּא מַלְכוּת אֶגְדַּל מִמֶּך הַיְנוּ מִעוּט הַמַּלְכוּת, שֶׁעַתָּה הִיא בְּמִעוּט, נִתְגַּדֵּל מִמֶּך כִּי  מִכּחַ הַתְּפִלָּה שֶׁהִיא בְּיִרְאָה מוֹרִיד שֶׁפַע בָּעוֹלָם וְנִתְגַּדֵּל מַלְכוּתוֹ כַּנַּ''ל


~ קג - כָּל הַמּוֹנֵעַ הֲלָכָה מִפִּי תַּלְמִיד כְּאִלּוּ גּוֹזְלוֹ מִנַּחֲלַת אָבוֹת

[לְשׁוֹן הַחֲבֵרִים] אִיתָא בַּגְּמָרָא (סַנְהֶדְרִין דַּף צא:) : כָּל הַמּוֹנֵעַ הֲלָכָה מִפִּי תַּלְמִיד כְּאִלּוּ גּוֹזְלוֹ מִנַּחֲלַת אָבוֹת שֶׁנֶּאֱמַר: ''תּוֹרָה צִוָּה לָנוּ משֶׁה מוֹרָשָׁה'' וְכוּ וְכֵיוָן שֶׁרָאָה משֶׁה שֶׁבְּנֵי רְאוּבֵן וּבְנֵי גָד מְנִיאִין [לֵב] בְּנֵי יִשְׂרָאֵל מִנַּחֲלַת אֲבוֹתָם בִּשְׁבִיל זֶה קָרָא לָהֶם ''תַּרְבּוּת אֲנָשִׁים חַטָּאִים'' (בְּמִדְבַּר ל''ב) וְתִרְגֵּם אוּנְקְלוֹס: תַּלְמִידֵי גֻּבְרַיָּא חַיָּבַיָּא הַדָּבָר הַזֶּה קִבַּלְתֶּם מֵרַבָּנֵיכֶם שֶׁרַבְּכֶם גָּזַל מִכֶּם הֲלָכוֹת וְהֲלָכוֹת הֵם נַחֲלַת אָבוֹת כַּנַּ''ל וְעַתָּה גַּם אַתֶּם הוֹלְכִים בְּדַרְכֵי אֲבוֹתֵיכֶם וּרְצוֹנְכֶם לִגְזל מִיִּשְׂרָאֵל נַחֲלַת אֲבוֹתָם וּבֶפֶרֶק קַמָּא דְּבָּבָא בַּתְרָא (דַּף ח:) : ''וּמַצְדִּיקֵי הָרַבִּים כַּכּוֹכָבִים'' אֵלּוּ מְלַמְּדֵי תִּינוֹקוֹת וְעַכְשָׁו שֶׁרָאָה שֶׁהֵם מְחַיְּבִים רַבִּים שֶׁמְּנִיאִין לֵב בְּנֵי יִשְׂרָאֵל מִסְּתָמָא גַּם רַבָּם אֵינָם מַצְדִּיקֵי הָרַבִּים אֶלָּא מְחַיְּבֵי הָרַבִּים בִּשְׁבִיל זֶה קָרָא לָהֶםתַּרְבּוּת אֲנָשִׁים [חַטָּאִים] וְתִרְגֵּם אוּנְקְלוֹס: תַּלְמִידֵי גֻּבְרַיָּא חַיָּבַיָּא


~ קד - בִּשְׁבִיל שֶׁאָמַר משֶׁה לִבְנֵי גָד תַּרְבּוּת אֲנָשִׁים חַטָּאִים

[לְשׁוֹן הַחֲבֵרִים] אִיתָא בַּמִּדְרָשׁ (הוּבָא בְּ''סֵפֶר חֲסִידִים ''סִימָן קל''ז וּבְ''רֵאשִׁית חָכְמָה'' שַׁעַר עֲנָוָה פֶּרֶק ח) בִּשְׁבִיל שֶׁאָמַר משֶׁה לִבְנֵי גָד תַּרְבּוּת אֲנָשִׁים חַטָּאִים נֶעֱנַשׁ שֶׁבֶּן בְּנוֹ עָבַד לְפֶסֶל מִיכָה וְהַדָּבָר קָשֶׁה, מָה עִנְיָן זֶה שֶׁל תַּרְבּוּת אֲנָשִׁים חַטָּאִים לָענֶשׁ שֶׁלּוֹ שֶׁיַּעֲבד בֶּן בְּנוֹ עֲבוֹדָה זָרָה (כְּתֻבּוֹת קי:) : כָּל הַדָּר בְּחוּץ לָאָרֶץ כְּאִלּוּ אֵין לוֹ אֱלוֹהַּ וְאָמְרוּ חֲכָמֵינוּ, זִכְרוֹנָם לִבְרָכָה (שַׁבָּת צז) : הַחוֹשֵׁד בִּכְשֵׁרִים לוֹקֶה בְּגוּפוֹ וּמשֶׁה הָיָה חוֹשֵׁד אוֹתָם שֶׁבְּנֵי רְאוּבֵן וּבְנֵי גָד אֵינָם רוֹצִים בְּאֶרֶץ יִשְׂרָאֵל שׁוּם חֵלֶק נִמְצָא שֶׁאֵין לָהֶם אֱלוֹהַּ בִּשְׁבִיל זֶה נֶעֱנַשׁ בְּבֶן בְּנוֹ שֶׁלּא הָיָה לוֹ אֱלוֹהַּ כִּי הֵם כְּשֵׁרִים הָיוּ בְּדָבָר כִּי רָצוּ לִטּל חֵלֶק בָּאָרֶץ גַּם כֵּן כַּמּוּבָא


~ קה - עָזִּי וְזִמְרָת יָהּ וַיְּהִי לִי לִישׁוּעָה

[לְשׁוֹן הַחֲבֵרִים] עָזִּי וְזִמְרָת יָהּ וַיְּהִי לִי לִישׁוּעָה (שִׁירַת הַיָּם שְׁמוֹת ט''ו) הִנֵּה הָעוֹלָם צְרִיכִין רַחֲמִים גְּדוֹלִים, הֵן בְּרוּחָנִיּוּת הֵן בְּגַשְׁמִי וְכָל אֶחָד מְבַקֵּשׁ רַחֲמִים, וְאֵינוֹ יוֹדֵעַ הֵיכָן הוּא וְהָרַחֲמִים הוּא לְעֵינֵי כּל, כְּמוֹ שֶׁכָּתוּב (דְּבָרִים ל) : ''לא רְחוֹקָה הִיא וְלא בַשָּׁמַיִם'' וְכוּ וְהִנֵּה אִיתָא בַּזּהַר (נָשׂא דַּף קל''ז:) : אִית רַחֲמִים וְאִית רַחֲמִים אִית רַחֲמִים פְּשׁוּטִים [ר''ל רחמים סתם כמ''ש בזוהר שם וכדלקמן] דִּזְעֵיר אַנְפִּין וְאִית רַחֲמִים גְּדוֹלִים דְּעַתִּיקָא סְתִימָאָה כְּמוֹ שֶׁכָּתוּב (יְשַׁעְיָה נ''ד) : ''וּבְרַחֲמִים גְּדוֹלִים אֲקַבְּצֵך'' וְאָנוּ צְרִיכִין רַחֲמִים אַך בַּעֲווֹנֵינוּ הָרַבִּים בַּדּוֹר הַזֶּה אֵין מִי שֶׁיִּתְפַּלֵּל כָּך, שֶׁיּוּכַל לְהַמְשִׁיך הָרַחֲמִים מֵחֲמַת שֶׁאֵין מִי שֶׁיַּכִּיר גְּדֻלַּת הַבּוֹרֵא כָּל כָּך, מִפְּנֵי גּדֶל הַגָּלוּת וְהַדַּחֲקוּת וְהַקָּדוֹשׁ בָּרוּך הוּא בְּעַצְמוֹ צָרִיך לְהִתְפַּלֵּל עַל זֶה כִּדְאִיתָא בַּגְּמָרָא (בְּרָכוֹת ז) : מִנַּיִן שֶׁהַקָּדוֹשׁ בָּרוּך הוּא מִתְפַּלֵּל שֶׁנֶּאֱמַר ''וְשִׂמַּחְתִּים בְּבֵית תְּפִלָּתִי'', תְּפִלָּתָם לא נֶאֱמַר אֶלָּא תְּפִלָּתִי מִכָּאן שֶׁהַקָּדוֹשׁ בָּרוּך הוּא מִתְפַּלֵּל. וּמַה מִּתְפַּלֵּל, יְהִי רָצוֹן וְכוּ וּבַמֶּה יָכוֹל לָבוֹא שֶׁהוּא יִתְבָּרַך יִתְפַּלֵּל, עַל יְדֵי תּוֹרָה כִּי בְּכָל אָדָם יֵשׁ בּוֹ חֵלֶק מִכְּלָלוּת כָּל הָעוֹלָמוֹת וְצֵרוּפִים וּבְכָל מַה שֶּׁהוּא מְדַבֵּק אֶת עַצְמוֹ, לְשָׁם הוּא מְקַשֵּׁר חֶלְקוֹ וּכְשֶׁהוּא הוֹלֵך אַחַר שְׁרִירוּת לִבּוֹ וְתַאֲוָתוֹ הוּא מְקַשֵּׁר חֶלְקוֹ וְהָאוֹתִיּוֹת וְהַצֵּרוּפִים לְסִטְרָא אָחֳרָא, חַס וְשָׁלוֹם וּמִתְבַּלְבְּלִים הָאוֹתִיּוֹת וְהַצֵּרוּפִים וְהַדַּעַת גַּם כֵּן מִתְבַּלְבֵּל, וְהוּא גָּלוּת הַשְּׁכִינָה וְכָל מִי שֶׁאֵין בּוֹ דַּעַת, אֵין בּוֹ מִדַּת רַחֲמָנוּת, וּכְמוֹ שֶׁכָּתוּב (קהֶלֶת ז) ''כַּעַס בְּחֵיק כְּסִילִים יָנוּחַ'' לָכֵן כָּל מִי שֶׁאֵין בּוֹ דֵּעָה אָסוּר לְרַחֵם עָלָיו כְּמוֹ שֶׁאָמְרוּ רַבּוֹתֵינוּ, זִכְרוֹנוֹ לִבְרָכָה (בְּרָכוֹת לג), כִּי אֵין בּוֹ מִדַּת רַחֲמָנוּת וּכְשֶׁשָּׁב בִּתְשׁוּבָה שְׁלֵמָה יָשׁוּבוּ חֲלָקָיו מִכְּלָלִיּוּת הָעוֹלָמוֹת וְהָאוֹתִיּוֹת וְהַצֵּרוּפִים גַּם כֵּן לִמְקוֹמָן וְאָז הַדַּעַת שָׁלֵם, וּמִתְעוֹרֵר רַחֲמָנוּת (דְּבָרִים ל) ''וְשָׁב ה אֱלקֶיך אֶת שְׁבוּתְך'' (עַיֵּן תַּרְגּוּם שָׁם) דְּהַיְנוּ הַחֵלֶק מִכְּלָלִיּוּת הָעוֹלָמוֹת אֲשֶׁר שָׁם שָׁבוּי אֲזַי, ''וְרִחֲמֶך'', כִּי הַדַּעַת שָׁלֵם (מְגִלָּה יב:) : עַל הַפָּסוּק: ''וּבַגּוֹלָה לא הָלַך'' שֶׁכָּל דָּבָר שֶׁהוּא בִּמְקוֹמוֹ דַּעְתּוֹ שָׁלֵם וְהִנֵּה בְּכָל דָּבָר שֶׁבִּקְדֻשָּׁה יֵשׁ בּוֹ שְׁלֹשָׁה דְּבָרִים, עִבּוּר יְנִיקָה מחִין כִּי כָּל זְמַן שֶׁהַדָּבָר בְּכחַ נִקְרָא עִבּוּר, [כִּי הוּא נֶעְלָם וּכְשֶׁבָּא מִכּחַ אֶל הַפּעַל נִקְרָא] לֵדָה וִינִיקָה וּכְשֶׁפָּשַׁט הַדָּבָר לַעֲשׂוֹת הַפְּעֻלָּה הַצְּרִיכָה, אֲזַי נִקְרָא מחִין וּכְשֶׁלּוֹמֵד תּוֹרָה גַּם כֵּן צְרִיכִין לִהְיוֹת בּוֹ שְׁלֹשָׁה דְּבָרִים הַנַּ''ל כִּי כְּשֶׁיּוֹשֵׁב לִלְמד וְנוֹתֵן מַחֲשַׁבְתּוֹ וְלִבּוֹ בְּהַתּוֹרָה, וּמִתְעַלֵּם בָּהּ, נִקְרָא עִבּוּר כִּי הוּא מִתְעַלֵּם בָּהּ כְּעֻבָּר בִּמְעֵי אִמּוֹ וּכְשֶׁלּוֹמֵד הַתּוֹרָה וּמֵבִין בָּהּ נִקְרָא לֵדָה וִינִיקָה, כְּמוֹ שֶׁכָּתוּב (מִשְׁלֵי ה) : ''דַּדֶּיהָ יְרַוֻּך בְכָל עֵת'' וְאַחַר כָּך כְּשֶׁמֵּבִין דָּבָר מִתּוֹך דָּבָר וְרוֹצֶה לְחַדֵּשׁ בָּהּ, נִקְרָא מחִין כִּדְאִיתָא בַּגְּמָרָא (יְרוּשַׁלְמִי ראשׁ הַשָּׁנָה פֶּרֶק רָאוּהוּ בֵּית דִּין) : עַל פָּסוּק ''מִמֶּרְחָק תָּבִיא לַחְמָהּ'' כִּי הַתּוֹרָה נִקְרָא עֲנִיָּה בִּמְקוֹמָהּ וַעֲשִׁירָה בְּמָקוֹם אַחֵר שֶׁצָּרִיך לְהָבִיא רְאָיָה מִמָּקוֹם אַחֵר וּלְכָך נִקְרָא חָכְמָה, עַל דֶּרֶך (קהֶלֶת ז) : ''אָמַרְתִּי אֶחְכָּמָה וְהִיא רְחוֹקָה מִמֶּנִּי'' נִמְצָא כְּשֶׁמֵּבִין דָּבָר מִתּוֹך דָּבָר נִקְרָא מחִין, הַיְנוּ חָכְמָה וּכְשֶׁלּוֹמֵד בְּאפֶן זֶה, אָז הִיא תְּשׁוּבָה גְּמוּרָה וּמְקַשֵּׁר הָאוֹתִיּוֹת וְהַצֵּרוּפִים שֶׁבְּחֶלְקוֹ מִכְּלָלוּת הָעוֹלָמוֹת אֶל שָׁרְשָׁן וְאֶל מְקוֹמָן וְנַעֲשֶׂה בְּרִיָּה חֲדָשָׁה וְאָז הַדַּעַת שָׁלֵם, וּמִתְעוֹרֵר רַחֲמָנוּת וְהִנֵּה עַל דֶּרֶך מָשָׁל כְּשֶׁיֵּשׁ שְׁנֵי בַּעֲלֵי רַחֲמִים, הָאֶחָד אֵינוֹ יָכוֹל לְרַחֵם רַק בְּדָבָר מֻעָט וְהַשֵּׁנִי כְּשֶׁהוּא מְרַחֵם פּוֹעֵל בָּרַחֲמָנוּת שֶׁלּוֹ יְשׁוּעָה שְׁלֵמָה עַל כֵּן, מִי שֶׁצָּרִיך לְרַחֲמִים לָמָּה לוֹ לְהִשְׁתַּמֵּשׁ בָּרַחֲמָנוּת שֶׁל רִאשׁוֹן וְלא יִהְיֶה רַק יְשׁוּעָה מֻעֶטֶת מוּטָב שֶׁיִּתְפַּלֵּל הַבַּעַל הָרַחֲמִים הָרִאשׁוֹן לְבַעַל הָרַחֲמִים הַשֵּׁנִי וְיִפְעל בָּרַחֲמִים שֶׁל הָרִאשׁוֹן יְשׁוּעָה שְׁלֵמָה כָּך הַשֵּׁם יִתְבָּרַך בָּרַחֲמִים הַפְּשׁוּטִים שֶׁלּוֹ מִתְפַּלֵּל וּמְרַחֵם עַל יִשְׂרָאֵל בְּרַחֲמִים גְּדוֹלִים שֶׁהוּא הַדַּעַת, וְהַתְּפִלָּה עָזִּי, וְאֵין עז אֶלָּא תּוֹרָה (עיין זבחים קטז) זִמְרָת יָהּ, הַיְנוּ הַתְּפִלָּה וְהָרַחֲמִים שֶׁל הַשֵּׁם יִתְבָּרַך, אָז וַיְהִי לִי לִישׁוּעָה [גַּם זאת הַתּוֹרָה הִיא מִלָּשׁוֹן הַחֲבֵרִים, וְלא נִכְתְּבָה בְּבֵאוּר הֵיטֵב אַך אַחַר כָּך שָׁמַעְתִּי מִפִּיו הַקָּדוֹשׁ בְּעַצְמוֹ עִנְיַן תְּפִלַּת ה הַמְבאָר כָּאן] וְהוּא כִּי יֵשׁ אֵצֶל הַשֵּׁם יִתְבָּרַך רַחֲמִים פְּשׁוּטִים וְרַחֲמִים גְּדוֹלִים (כְּמוֹ שֶׁכָּתוּב בַּזּהַר הַקָּדוֹשׁ כַּנַּ''ל) וְהִנֵּה לְמָשָׁל, כְּשֶׁיֵּשׁ בְּעִיר שְׁנֵי עֲשִׁירִים אֶחָד יֵשׁ לוֹ עֲשִׁירוּת פָּשׁוּט וְהַשֵּׁנִי הוּא עָשִׁיר גָּדוֹל מְאד וּמֻפְלָג בַּעֲשִׁירוּת עָצוּם וְהוֹן רַב מְאד מְאד אֲשֶׁר אִי אֶפְשָׁר לְהַעֲרִיך עֲשִׁירוּתוֹ וְהֻצְרַך אָדָם אֶחָד לִישׁוּעָה גְּדוֹלָה הָעוֹלָה לְסַך רַב וְהוּא אֵינוֹ יָכוֹל לְהִתְקָרֵב לְבַקֵּשׁ מְבֻקָּשׁוֹ, כִּי אִם לְהֶעָשִׁיר הַקָּטָן בְּמַעֲלָה כִּי לְהֶעָשִׁיר הַגָּדוֹל אִי אֶפְשָׁר לוֹ לָבוֹא אֵלָיו אֲבָל זֶה הֶעָשִׁיר הַקָּטָן, אַף עַל פִּי שֶׁהוּא רוֹצֶה לַעֲזר לוֹ בְּכָל יְכָלְתּוֹ אַף עַל פִּי כֵן לא יוּכַל לְקַבֵּל מְבֻקָּשׁוֹ מִמֶּנּוּ כִּי אֵין בִּיכָלְתּוֹ לְמַלּאת מִשְׁאֲלוֹתָיו שֶׁל זֶה הָאִישׁ, כִּי מִשְׁאֲלוֹתָיו גְּדוֹלִים מִיכָלְתּוֹ עַל כֵּן עֵצָה הַיְּעוּצָה לְזֶה הָאִישׁ הַצָּרִיך יְשׁוּעָה, שֶׁיַּעֲשֶׂה כָּך שֶׁיֵּלֵך לְזֶה הֶעָשִׁיר הַקָּטָן שֶׁבְּקַל יָכוֹל לְהִתְקָרֵב אֵלָיו, וּלְעוֹרֵר רַחֲמִים אֵלָיו שֶׁיָּבוֹא אֵלָיו וְיאמַר לוֹ, הִנֵּה אֲנִי נִצְרָך לִישׁוּעָה גְּדוֹלָה וַאֲנִי יוֹדֵעַ שֶׁאַתָּה חָפֵץ לְרַחֵם עָלַי אֲבָל אֵין בִּיכָלְתְּך לְמַלְאוֹת מִשְׁאֲלוֹתַי, עַל כֵּן מְבֻקָּשִׁי מִמְּך כִּי הֲלא אַתָּה רוֹצֶה לְרַחֵם עָלַי, יִהְיֶה זאת הָרַחֲמָנוּת שֶׁלְּך עָלַי שֶׁאַתָּה תֵּלֵך לְהֶעָשִׁיר הַגָּדוֹל מְאד לְבַקֵּשׁ רַחֲמִים מִמֶּנּוּ שֶׁיְּמַלֵּא מִשְׁאֲלוֹתַי כִּי לְעצֶם עֲשִׁירוּתוֹ הַגָּדוֹל, הוּא יָכוֹל לְמַלּאת מִשְׁאֲלוֹתַי, בְּכִפְלֵי כִּפְלַיִם רַק שֶׁאָנכִי אֵינִי יָכוֹל לִכְנס וְלָבוֹא לְאִישׁ גָּדוֹל כָּזֶה אֲבָל אַתָּה יָכוֹל לָבוֹא אֵלָיו תְּרַחֵם עָלַי בָּזֶה, לְבַקֵּשׁ מִמֶּנּוּ עֲבוּרִי שֶׁיְּמַלֵּא מִשְׁאֲלוֹתַי וּבָזֶה תּוֹשִׁיעֵנִי בְּוַדַּאי כָּל צָרְכֵי יְשׁוּעָתִי בִּשְׁלֵמוּת כְּמוֹ כֵן הוּא מַמָּשׁ כִּבְיָכוֹל, שֶׁאָנוּ מְבַקְּשִׁים אֵצֶל הָרַחֲמִים פְּשׁוּטִים שֶׁיְּעוֹרְרוּ רַחֲמִים אֵצֶל הָרַחֲמִים הַגְּדוֹלִים וּמִשָּׁם יְקַבְּלוּ רַחֲמִים לְהוֹשִׁיעֵנוּ כָּל צְרָכֵינוּ בִּשְׁלֵמוּת וְזֶהוּ בְּחִינוֹת תְּפִלַּת הַקָּדוֹשׁ בָּרוּך הוּא שֶׁאָמְרוּ חֲכָמֵינוּ, זִכְרוֹנָם לִבְרָכָה, מִנַּיִן שֶׁהַקָּדוֹשׁ בָּרוּך הוּא מִתְפַּלֵּל הַיְנוּ שֶׁכִּבְיָכוֹל בְּחִינוֹת הָרַחֲמִים פְּשׁוּטִים מְבַקְּשִׁים וּמִתְפַּלְּלִים וּמְעוֹרְרִים הָרַחֲמִים הַגְּדוֹלִים כִּי אָנוּ אֵין בָּנוּ כּחַ כִּי אִם לְעוֹרֵר הָרַחֲמִים פְּשׁוּטִים שֶׁהֵם בְּחִינוֹת רַחֲמִים סְתָם דִּזְעֵיר אַנְפִּין אֲבָל אֵלּוּ הָרַחֲמִים יֵשׁ לָהֶם גְּבוּל וּכְפִי מִדַּת הָרַחֲמִים הַפְּשׁוּטִים הָאֵלּוּ, חַס וְשָׁלוֹם, אִי אֶפְשָׁר לְהוֹשִׁיעַ לָנוּ עַל כֵּן אָנוּ צְרִיכִין לְבַקֵּשׁ שֶׁהָרַחֲמִים סְתָם שֶׁאָנוּ מְעוֹרְרִין בִּתְפִלָּתֵנוּ אֵצֶל הַשֵּׁם יִתְבָּרַך שֶׁאֵלּוּ הָרַחֲמִים בְּעַצְמָם יִתְפַּלְּלוּ וִיעוֹרְרוּ הָרַחֲמִים הַגְּדוֹלִים, שֶׁיִּהְיֶה נִמְשָׁך עָלֵינוּ רַחֲמִים רַבִּים מִשָּׁם וְעַל יְדֵי זֶה יִהְיֶה לָנוּ יְשׁוּעָה בְּוַדַּאי וְזֶהוּ בְּחִינַת תְּפִלַּת הַקָּדוֹשׁ בָּרוּך הוּא כַּנַּ''ל וְהָבֵן הֵיטֵב, כִּי הֵם דְּבָרִים נִפְלָאִים וְנוֹרָאִים מְאד עוֹד שָׁמַעְתִּי, שֶׁזֶּהוּ פֵּרוּשׁ הַפָּסוּק (בְּמִדְבַּר י''ב) : ''אֵל נָא רְפָא נָא לָהּ'' דְּלִכְאוֹרָה תָּמוּהַּ מְאד, כֶּפֶל תֵּבַת נָא אַך עַתָּה מְבאָר הֵיטֵב, שֶׁמּשֶׁה רַבֵּנוּ, עָלָיו הַשָּׁלוֹם, בִּקֵּשׁ זאת מֵהַשֵּׁם יִתְבָּרַך שֶׁהַשֵּׁם יִתְבָּרַך בְּעַצְמוֹ כִּבְיָכוֹל יִתְפַּלֵּל וִיבַקֵּשׁ מֵעַצְמוֹ שֶׁיְּרַפֵּא אוֹתָהּ וְעַתָּה מַה מָּתוֹק מִדְּבַשׁ הֲתָכַת הַמִּקְרָא הַזֶּה וְזֶהוּ, אֵל נָא, הַיְנוּ שֶׁמּשֶׁה רַבֵּנוּ, עָלָיו הַשָּׁלוֹם הִתְפַּלֵּל לְפָנָיו יִתְבָּרַך וְאָמַר לוֹ אֵל, נָא, וּבַקֵּשׁ וְהִתְפַּלֵּל בְּעַצְמְך מִלְּפָנֶיך רְפָא נָא לָהּ הַיְנוּ כַּנַּ''ל שֶׁמּשֶׁה הִתְפַּלֵּל לְהַשֵּׁם יִתְבָּרַך וּבִקֵּשׁ אוֹתוֹ יִתְבָּרַך שֶׁהוּא בְּעַצְמוֹ יִתְפַּלֵּל וִיבַקֵּשׁ רְפָא נָא לָהּ וְעַתָּה מְדֻקְדָּק וּמְבאָר הֵיטֵב כֶּפֶל תֵּבַת נָא וּכְלַל הַדְּבָרִים הָאֵלֶּה הוּא שֶׁעַל יְדֵי הַתּוֹרָה זוֹכִין לִתְשׁוּבָה דְּהַיְנוּ לְהָשִׁיב כָּל הַדְּבָרִים וְכָל הַצֵּרוּפִים וְהָאוֹתִיּוֹת שֶׁנִּדְּחוּ בַּעֲווֹנוֹתָיו לְמָקוֹם שֶׁנִּדְּחוּ וְנִתְגָּרְשׁוּ מִמְּקוֹמָם שֶׁעַל יְדֵי זֶה לא הָיָה הַדַּעַת מְיֻשָּׁב כִּי כָל זְמַן שֶׁאֵינָם בִּמְקוֹמָם אֵין הַדַּעַת מְיֻשָּׁב וְכוּ כַּנַּ''ל כִּי עַל יְדֵי הָעֲווֹנוֹת נִתְגָּרְשִׁין מִמְּקוֹמָם חֶלְקֵי הָאוֹתִיּוֹת וְהַצֵּרוּפִים שֶׁבְּכָל הָעוֹלָמוֹת כְּפִי שׁרֶשׁ נִשְׁמָתוֹ וְזֶה בְּחִינַת גָּלוּת הַשְּׁכִינָה וְעַל יְדֵי זֶה אֵין הַדַּעַת מְיֻשָּׁב כַּנַּ''ל וּמֵחֲמַת זֶה אֵין יָכוֹל לְעוֹרֵר רַחֲמִים כַּנַּ''ל וְצָרִיך לַעֲשׂוֹת תְּשׁוּבָה וְעִקַּר הַתְּשׁוּבָה הוּא עַל יְדֵי הַתּוֹרָה, שֶׁהִיא עֲנִיָּה בִּמְקוֹמָהּ וַעֲשִׁירָה בְּמָקוֹם אַחֵר וּמְקָרֵב וּמְקַשֵּׁר עַל יְדֵי זֶה כָּל הָאוֹתִיּוֹת וְהַצֵּרוּפִים שֶׁנִּתְרַחֲקוּ מִמְּקוֹמָם, וּמֵשִׁיב כֻּלָּם לִמְקוֹמָם וְאָז הַדַּעַת מְיֻשָּׁב, וְזוֹכֶה לְעוֹרֵר רַחֲמִים כִּי עִקַּר הָרַחֲמִים תָּלוּי בַּדַּעַת, כִּי כָּל מִי שֶׁאֵין בּוֹ דֵּעָה אָסוּר לְרַחֵם עָלָיו וְכוּ [וְכַמְבאָר מִזֶּה כַּמָּה פְּעָמִים בִּמְקוֹמוֹת אֲחֵרִים בְּדִבְרֵי רַבֵּנוּ, זִכְרוֹנוֹ לִבְרָכָה, עַיֵּן שָׁם] נִמְצָא עַל יְדֵי תּוֹרָה זוֹכִין לִתְשׁוּבָה וְנִשְׁלָם הַדַּעַת וְאָז זוֹכִין לְעוֹרֵר רַחֲמִים אֶצְלוֹ יִתְבָּרַך וְעִקַּר הָרַחֲמָנוּת הוּא, שֶׁאָנוּ מְעוֹרְרִים רַחֲמִים אֶצְלוֹ יִתְבָּרַך שֶׁבְּאֵלּוּ הָרַחֲמִים, יְעוֹרֵר בְּעַצְמוֹ אֶת הָרַחֲמִים הַגְּדוֹלִים שֶׁאֵין אָנוּ יְכוֹלִים לְהַגִּיעַ אֲלֵיהֶם רַק הוּא בְּעַצְמוֹ יִתְבָּרַך צָרִיך לְהִתְפַּלֵּל עַל זֶה כַּנַּ''ל דְּהַיְנוּ שֶׁבְּרַחֲמָיו הַפְּשׁוּטִים שֶׁאָנוּ מְעוֹרְרִים עַל יְדֵי אֵלּוּ הָרַחֲמִים יְרַחֵם עָלֵינוּ, וִיעוֹרֵר בָּהֶם הָרַחֲמִים הַגְּדוֹלִים שֶׁלּוֹ שֶׁהֵם רַחֲמִים גְּדוֹלִים דְּעַתִּיקָא סְתִימָאָה, וּמִשָּׁם יִהְיֶה לָנוּ יְשׁוּעָה בְּוַדַּאי וְזֶהוּ עָזִּי, אֵין עז אֶלָּא תּוֹרָה שֶׁעַל יְדֵי זֶה זוֹכִין לִתְשׁוּבָה וּלְדַעַת שֶׁעַל יְדֵי זֶה מְעוֹרְרִים רַחֲמִים אֶצְלוֹ יִתְבָּרַך עַד שֶׁהוּא בְּעַצְמוֹ כִּבְיָכוֹל מִתְפַּלֵּל עָלֵינוּ כַּנַּ''ל וְזִמְרָת י''ק, זִמְרָת י''ק דַּיְקָא, הַיְנוּ תְּפִלַּת ה וַיְהִי לִי לִישׁוּעָה, וַדַּאי, כִּי עַל יְדֵי זִמְרָת י''ק, שֶׁהוּא תְּפִלַּת ה שֶׁמִּתְפַּלֵּל בְּרַחֲמָיו הַפְּשׁוּטִים לְעוֹרֵר רַחֲמָיו הַגְּדוֹלִים אָז בְּוַדַּאי יְקַבֵּל יְשׁוּעָה שְׁלֵמָה כַּנַּ''ל כִּי רַחֲמָיו הַגְּדוֹלִים אֵינָם נִפְסָקִים לְעוֹלָם וּכְשֶׁהַשֵּׁם יִתְבָּרַך יְרַחֵם עָלֵינוּ בְּאֵלּוּ הָרַחֲמִים בְּוַדַּאי אֵין שׁוּם עָווֹן וּפְגָם שֶׁיִּהְיֶה חוֹצֵץ בִּפְנֵי אֵלּוּ הָרַחֲמִים הַגְּדוֹלִים וּבְוַדַּאי יִהְיֶה לָנוּ יְשׁוּעָה בִּשְׁלֵמוּת אָמֵן וְאָמֵן


~ קו - אַשְׁרֵי מַשְׂכִּיל אֶל דָּל

[לְשׁוֹן הַחֲבֵרִים] אַשְׁרֵי מַשְׂכִּיל אֶל דָּל בְּיוֹם רָעָה יְמַלְטֵהוּ ה (תְּהִלִּים מ''א). אִיתָא דְּ אֵין עֲנִיּוּת אֶלָּא מִן הַדַּעַת (נְדָרִים מא) וְעַל זֶה צָרִיך רַחֲמָנוּת כִּי אֵין רַחֲמָנוּת גְּדוֹלָה מִזֶּה בִּכְלָלוּת וּבִפְרָטוּת בִּכְלָלוּת עַל אִישׁ שֶׁאֵין לוֹ שֵׂכֶל בַּעֲבוֹדַת הַבּוֹרֵא וְצָרִיך הַבַּעַל שֵׂכֶל לְהַשְׂכִּילוֹ וּבִפְרָטוּת עַל הָאִישׁ עַצְמוֹ כִּי  יֵשׁ זְמַן שֶׁאֵין לוֹ שֵׂכֶל, וְהוּא נִקְרָא קַטְנוּת הַמּחִין וְצָרִיך לְחַזֵּק אֶת עַצְמוֹ לָבוֹא לְגַדְלוּת הַמּחִין וּ כְשֶׁבָּא לְגַדְלוּת הַמּחִין נִמְתָּקִין כָּל הַדִּינִין וּמַמְשִׁיך עָלָיו חֲסָדִים וְרַחֲמִים וְזֶה מַאֲמַר חֲכָמֵינוּ זִכְרוֹנָם לִבְרָכָה (בְּרָכוֹת לג) : גְּדוֹלָה דֵּעָה שֶׁנִּתְּנָה בֵּין שְׁנֵי אוֹתִיּוֹת שֶׁנֶּאֱמַר: ''כִּי אֵל דֵּעוֹת ה'' פֵּרוּשׁ:  כְּשֶׁיָּבוֹא לְגַדְלוּת הַמּחִין נִתְעוֹרֵר עָלָיו רַחֲמִים וַחֲסָדִים מִשְּׁנֵי אוֹתִיּוֹת  אֵל, הוּא חֶסֶד, עַל דֶּרֶך (תְּהִלִּים נ''ב) : ''חֶסֶד אֵל כָּל הַיּוֹם''  וַה, הוּא רַחֲמִים, עַל דֶּרֶך (שָׁם קי''ט) ''רַחֲמֶיך רַבִּים ה'' וְזֶהוּ פֵּרוּשׁ הַפָּסוּק אַשְׁרֵי מַשְׂכִּיל אֶל דָּל הַיְנוּ כְּשֶׁהוּא בְּקַטְנוּת הַמּחִין, וּמַשְׂכִּיל עַצְמוֹ לְגַדְלוּת הַמּחִין אֲזַי בְּיוֹם רָעָה יְמַלְטֵהוּ ה, נִמְתָּקִין כָּל הַדִּינִין וְאִם לא יָכוֹל בְּעַצְמוֹ לָבוֹא לְגַדְלוּת הַמּחִין עֵצָה לָזֶה, שֶׁיַּשְׂכִּיל אֲחֵרִים וְעַל יְדֵי זֶה נִתְעוֹרֵר גַּם אֶצְלוֹ.


~ קז - כִּי תֵצֵא לַמִּלְחָמָה עַל איְבֶיך וְכוּ וְשָׁבִיתָ שִׁבְיוֹ

[לְשׁוֹן הַחֲבֵרִים] כִּי תֵצֵא לַמִּלְחָמָה עַל איְבֶיך וְכוּ וְשָׁבִיתָ שִׁבְיוֹ (דְּבָרִים כ''א). פֵּרוּשׁ, כִּי תֵצֵא לַמִּלְחָמָה עַל איְבֶיך, שֶׁהוּא הַיֵּצֶר הָרָע וּנְתָנוֹ ה אֱלקֶיך בְּיָדֶיך כְּלוֹמַר הַיֵּצֶר הָרָע יִתֵּן, כְּמוֹ יִמְסֹר אֶת ה אֱלקֶיך בְּיָדֶיך עַל דֶּרֶך ''צַדִּיק מוֹשֵׁל בְּיִרְאַת אֱלקִים'' (שְׁמוּאֵל ב כ''ג) (עיין מו''ק טז:) נוֹתֶנֶת הַתּוֹרָה עֵצָה עַל זֶה וְשָׁבִיתָ שִׁבְיוֹ כְּלוֹמַר  עִם מַה שֶּׁהוּא רוֹצֶה לְהִתְגַּבֵּר עָלֶיך, הַיְנוּ בְּגַדְלוּת בָּזֶה תִּתְגַּבֵּר עָלָיו הַיְנוּ שֶׁתּאמַר לוֹ אֵיך אֲנִי מוֹשֵׁל כְּשֶׁיֵּשׁ לִי גַּאֲוָה וְאֵין הַקָּדוֹשׁ בָּרוּך הוּא שׁוֹרֶה עִמִּי וְדַי לַמֵּבִין


~ קח - זִבְחֵי אֱלקִים רוּחַ נִשְׁבָּרָה

[לְשׁוֹן הַחֲבֵרִים] זִבְחֵי אֱלקִים רוּחַ נִשְׁבָּרָה (תְּהִלִּים נ''א) הִנֵּה יָדוּעַ כִּי  עוֹלָה בָּאָה עַל הִרְהוּר הַלֵּב, כְּמוֹ שֶׁכָּתוּב (יְחֶזְקֵאל כ) ''הָעוֹלֶה עַל רוּחֲכֶם'' (מִדְרָשׁ רַבָּה וַיִּקְרָא פָּרָשָׁה ז) הַיְנוּ שֶׁעוֹלָה בָּאָה עַל הִרְהוּרֵי  הַלֵּב, שֶׁשָּׁם מִשְׁכַּן הָרוּחַ וְאֵין הַשֵּׁם יִתְבָּרַך מְצָרֵף מַחֲשָׁבָה לְמַעֲשֶׂה, בַּר מֵהִרְהוּרֵי עַכּוּ''ם (קִדּוּשִׁין מ) וְ הִרְהוּר עַכּוּ''ם שַׁיָּך אֵצֶל כָּל אָדָם הַיְנוּ מַה שֶׁמַּתְחִיל לְהִתְפַּלֵּל בִּדְבֵקוּת, אוֹ מִתְבּוֹדֵד אֶת עַצְמוֹ וּבְאֶמְצַע הַתְּפִלָּה אוֹ הַהִתְבּוֹדְדוּת נוֹפֵל מִמַּדְרֵגָתוֹ זֶהוּ בְּחִינוֹת הִרְהוּרֵי עַכּוּ''ם כִּי  כָּל הַנְּפִילוֹת בָּאִין מֵחֲמַת קִלְקוּל הָאֱמוּנָה וּ כְשֶׁנִּתְקַלְקֵל הָאֱמוּנָה נִמְצָא מַחֲזִיר פָּנָיו מֵהַשֵּׁם יִתְבָּרַך כְּמוֹ שֶׁכָּתוּב (יְשַׁעְיָה א) ''נָזוֹרוּ אָחוֹר'' וְהַשֵּׁם יִתְבָּרַך גַּם כֵּן מַסְתִּיר פָּנָיו מִמֶּנּוּ נִמְצָא הוּא אָחוֹר בְּאָחוֹר וְצָרִיך לְהָבִיא עַל זֶה עוֹלָה וּבְחִינוֹת  עוֹלָה, הוּא כְּשֶׁמְּשַׁבֵּר אֶת רוּחוֹ בְּקִרְבּוֹ וּ מִתְבַּיֵּשׁ וְחוֹשֵׁב בְּעַצְמוֹ אֵיך נָפַלְתִּי וְנִשְׁלַכְתִּי מִשָּׁמַיִם לָאָרֶץ שֶׁהָיִיתִי בְּמָקוֹם גָּבוֹהַּ כָּזֶה וְעַכְשָׁו, נָפַלְתִּי וְהֶחֱזַרְתִּי פָּנַי מֵהַשֵּׁם יִתְבָּרַך וְנִשְׁאַרְתִּי אָחוֹר בְּאָחוֹר וּמְרַחֵם עַל עַצְמוֹ כִּי אֵין רַחֲמָנוּת גְּדוֹלָה מִזּוֹ וְ צָרִיך לָזֶה נְסִירָה כְּמוֹ שֶׁהָיָה אֵצֶל אָדָם הָרִאשׁוֹן שֶׁנִּבְרְאוּ דּוּ פַּרְצוּפִין אָחוֹר בְּאָחוֹר (בְּרָכוֹת סא) וְאַחַר כָּך נִנְּסַר וְהָיָה פָּנִים בְּפָנִים וְהַנְּסִירָה הוּא בְּחִינַת שֵׁם חֲתַ''ך, כְּמוֹ שֶׁכָּתוּב בַּכַּוָּנוֹת ''פּוֹתֵחַ אֶת יָדֶך'', סוֹפֵי תֵּבוֹת חֲתַ''ך הַיְנוּ שֶׁחוֹתֵך וּמְנַסֵּר אֶת עַצְמוֹ וְהַשֵּׁם חֲתַ''ך נַעֲשֶׂה עַל יְדֵי שֶׁמְּשַׁבֵּר אֶת לִבּוֹ כִּי  כְּשֶׁמְּשַׁבֵּר אֶת לִבּוֹ בְּוַדַּאי מְאַנֵּחַ, וּמוֹצִיא רוּחַ וּמַכְנִיס רוּחַ וְהוּא תְּרֵין רוּחִין וּשְׁנֵי פְּעָמִים רוּ''חַ, גִּימַטְרִיָּא חֲתַ''ך וְזֶהוּ בְּחִינוֹת נְסִירָה וּבָא אֶל בְּחִינוֹת פָּנִים בְּפָנִים וְזֶהוּ בְּחִינוֹת עוֹלָה וְזֶהוּ זִבְחֵי אֶלהִים, הַיְנוּ בְּחִינוֹת עוֹלָה הוּא רוּחַ נִשְׁבָּרָה כַּנַּ''ל [מִסִּימָן ע''ג כִּי תַעֲבר עַד כָּאן, הוּא לְשׁוֹן הַחֲבֵרִים גַּם יֵשׁ בָּהֶם כַּמָּה דְּבָרִים קְטַנִּים שֶׁנֶּאֶמְרוּ קדֶם אֶרֶץ יִשְׂרָאֵל וְעַל פִּי הָרב הַלָּשׁוֹן אֵינוֹ מְתֻקָּן כְּלָל עַד שֶׁבְּכַמָּה מְקוֹמוֹת קָשֶׁה לַעֲמד עַל הַמְכֻוָּן וּבְכָל מָקוֹם שֶׁמָּצְאָה יָדִי לְתַקֵּן תִּקַּנְתִּי קְצָת, וְהַשְּׁאָר הִנַּחְתִּי כְּמוֹ שֶׁהוּא כִּי הַלָּשׁוֹן אֵיך שֶׁהוּא, יוֹצֵא מֵהֶם עַל כָּל פָּנִים דִּבְרֵי מוּסָר הַרְבֵּה, וְהַקְדָּמוֹת נִפְלָאוֹת, וְעֵצוֹת נוֹרָאוֹת לְהִתְקָרֵב אֵלָיו יִתְבָּרַך]


~ קט - יֵשׁ הֶבֶל אֲשֶׁר נַעֲשָׂה עַל הָאָרֶץ

יֵשׁ הֶבֶל אֲשֶׁר נַעֲשָׂה עַל הָאָרֶץ אֲשֶׁר יֵשׁ צַדִּיקִים שֶׁמַּגִּיעַ אֲלֵיהֶם כְּמַעֲשֵׂה וְכוּ (קהֶלֶת ח) פֵּרוּשׁ,  הֶבֶל, הַיְנוּ הֶבֶל פֶּה הַיּוֹצֵא מֵהַגָּרוֹן מִגְּנוּחֵי דְּקָגָנַח, כָּל אֶחָד לְפִי עֶרְכּוֹ ''צַדִּיקִים יֵלְכוּ וּפוֹשְׁעִים יִכָּשְׁלוּ'' יֵשׁ רָשָׁע כָּל יָמָיו, וּמִתְאַנֵּחַ וְנָהּ עַל הֶעָבָר וְיֵשׁ, חַס וְשָׁלוֹם, צַדִּיק מֵעִקָּרוֹ וְתוֹהֵא עַל הָרִאשׁוֹנוֹת, וְנָהּ וּמִתְאַנֵּחַ גַּם כֵּן וְהִנֵּה יֵשׁ שְׁנֵי חֲבָלִים, חֶבֶל דִּקְדֻשָּׁה, וּכְנֶגְדּוֹ דְּטֻמְאָה וְהַבְּחִירָה חָפְשִׁית מִי שֶׁמְּקַדֵּשׁ עַצְמוֹ מְקַשֵּׁר עַצְמוֹ בְּחֶבֶל דִּקְדֻשָּׁה וּלְהֵפֶך, חַס וְשָׁלוֹם, מִי שֶׁמְּטַמֵּא עַצְמוֹ מְקַשֵּׁר עַצְמוֹ בְּחֶבֶל דְּטֻמְאָה וְהִנֵּה,  הַנּהַּ וְהָאֲנָחָה הוּא בְּחִינַת מִיתָה בְּגוּף וָנֶפֶשׁ בְּגוּף, כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת נח:) : אֲנָחָה שׁוֹבֶרֶת גּוּפוֹ שֶׁל אָדָם ובנפש גם כן, כי ידוע מה שכתוב (תְּהִלִּים ק''ד) : ''תּוֹסֵף רוּחָם יִגְוָעוּן'' כִּי קדֶם הַמִּיתָה נִתּוֹסֵף רוּחָם, וַאֲזַי יִגְוָעוּן כְּמוֹ כֵן  הַנּהַּ וְהָאֲנָחָה, אִם תְּדַקְדֵּק וּתְעַיֵּן בָּהּ, אֵיך הִיא נִמְשֶׁכֶת אֶל הַגָּרוֹן הִיא בִּבְחִינַת תּוֹסֵף רוּחָם כִּי לְפִי שָׁעָה קַלָּה נִתּוֹסֵף רוּחוֹ, וְכִמְעַט רֶגַע תִּגְוַע וְתֵאָסֵף וְהִנֵּה מִי שֶׁמִּתְאַנֵּחַ וְנָהּ עַל עֲבֵרוֹת שֶׁבְּיָדוֹ, וְרוֹצֶה לָשׁוּב בִּתְשׁוּבָה אֲזַי בַּאֲנָחָה זוֹ הוּא נִגְוָע וְנֶאֱסָף מִן הָרָע שֶׁהָיָה בְּיָדוֹ, בִּבְחִינַת: ''תּוֹסֶף רוּחָם יִגְוָעוּן'' וְנִדְבָּק אֶל הַקְּדֻשָּׁה וְכֵן לְהֵפֶך, חַס וְשָׁלוֹם מִי שֶׁנָּהּ וּמִתְאַנֵּחַ עַל הַטּוֹב שֶׁבְּיָדוֹ, וְרוֹצֶה לְדַבֵּק עַצְמוֹ בְּטֻמְאָה אֲזַי נִגְוָע וְנֶאֱסָף רוּחוֹ דִּקְדֻשָּׁה וְנִדְבָּק אֶל הַטֻּמְאָה וְזֶהוּ יֵשׁ הֶבֶל, הַיְנוּ הַהֶבֶל פֶּה מֵהַנּהַּ וְהָאֲנָחָה שֶׁהוּא נָהּ וּמִתְאַנֵּחַ יֵשׁ צַדִּיקִים שֶׁתּוֹהִין עַל הָרִאשׁוֹנוֹת, וְיוֹצֵא הֶבֶל מִפִּיהֶם מֵהָאֲנָחָה וּמַגִּיעַ אֲלֵיהֶם כְּמַעֲשֵׂה הָרְשָׁעִים כִּי נִדְבָּקִין אֶל הַסִּטְרָא אָחֳרָא וְהַטֻּמְאָה וְיֵשׁ רְשָׁעִים שֶׁנּוֹהִים וּמְאַנְּחִים וּמֵהַהֶבֶל שֶׁיּוֹצֵא מִפִּיהֶם, מַגִּיעַ אֲלֵיהֶם כְּמַעֲשֵׂה הַצַּדִּיקִים כִּי נִפְסָקִין מֵהַטֻּמְאָה וְנִדְבָּקִין אֶל הַקְּדֻשָּׁה וְהַכְּלָל כִּי אֶת זֶה לְעֻמַּת זֶה וְצָרִיך לִהְיוֹת לוֹ חִיּוּת מֵחֶבֶל מֵאֶחָד שֶׁבִּשְׁנֵיהֶם וְתֵכֶף שֶׁהוּא נִפְסָק מֵחֶבֶל זֶה, הוּא נִדְבָּק בַּחֶבֶל שֶׁכְּנֶגְדּוֹ עַל כֵּן  טוֹב לְהַרְגִּיל אֶת עַצְמוֹ לְהִתְאַנֵּחַ עַל מַעֲשָׂיו שֶׁאֵינָם טוֹבִים וְלִכְסֹף וּלְהִשְׁתּוֹקֵק בְּתֹקֶף אַנְחָתוֹ לָשׁוּב לְהַשֵּׁם יִתְבָּרַך כִּי עַל יְדֵי אֲנָחָה זאת, נִפְסָק מֵחֶבֶל דְּטֻמְאָה, וְנִתְקַשֵּׁר בְּחֶבֶל דִּקְדֻשָּׁה כַּנַּ''ל עוֹד מָצָאתִי מִכְּתַב יַד הַחֲבֵרִים מֵעִנְיַן זֶה וּמְבאָר שָׁם בְּבֵאוּר יוֹתֵר מִגּדֶל מַעֲלַת יִקְרַת הָאֲנָחָה דִּקְדֻשָּׁה כִּי מְבאָר שָׁם שֶׁ הָאֲנָחָה שֶׁמְּאַנֵּחַ הָאָדָם עַל עֲווֹנוֹתָיו, אוֹ עַל מִעוּט הַשָּׂגָתוֹ הוּא יוֹתֵר טוֹב מִכַּמָּה סִגּוּפִים וְתַעֲנִיּוֹת כִּי בְּתַעֲנִית אֵינוֹ מְשַׁבֵּר רַק הַגּוּף לְבַד אֲבָל בַּאֲנָחָה מְשַׁבֵּר כָּל הַגּוּף וְגַם מַחֲלִיף אֶת הַנֶּפֶשׁ וְהַחִיּוּת שֶׁלּוֹ מֵרַע לְטוֹב כִּי הַהֶבֶל שֶׁל הָאָדָם הוּא חֶבֶל הַמְקַשֵּׁר הַנְּשָׁמָה לִמְקוֹם שָׁרְשָׁהּ לְטוֹב אוֹ לְהֵפֶך, חַס וְשָׁלוֹם וּכְשֶׁמִּתְאַנֵּחַ הוּא בִּבְחִינַת: ''תּוֹסֵף רוּחָם יִגְוָעוּן'' וַאֲזַי נִפְסָק מֵהַחֶבֶל שֶׁהָיָה מְקֻשָּׁר מִתְּחִלָּה וְנִתְקַשֵּׁר לְחֶבֶל אַחֵר כְּפִי הָאֲנָחָה וְכוּ וְכַנַּ''ל


~ קי - לא יָמוּשׁ סֵפֶר הַתּוֹרָה הַזֶּה מִפִּיך

לא יָמוּשׁ סֵפֶר הַתּוֹרָה הַזֶּה מִפִּיך (יְהוֹשֻׁעַ א) כִּי  הַתּוֹרָה הִיא רוּחָנִיּוּת וַ אֲשֶׁר זַך ויָשָׁר פָּעֳלוֹ וְשִׂכְלוֹ רוּחָנִי יָכוֹל לִתְפּס כָּל הַתּוֹרָה כֻּלָּהּ וְלא יִשְׁכַּח דָּבָר כִּי דָּבָר רוּחָנִי אֵינוֹ תּוֹפֵס מָקוֹם וִיכוֹלָה הַתּוֹרָה לְהִתְפַּשֵּׁט וְלִשְׁכּן בְּשִׂכְלוֹ אַך  מִי שֶׁהוּא מְגַשֵּׁם דִּבְרֵי הַתּוֹרָה וְעוֹשֶׂה מִמֶּנָּה מַמָּשׁוּת אֲזַי יֵשׁ לָהּ שִׁעוּר וְקִצְבָּה כַּמָּה הוּא יָכוֹל לִתְפּס בְּשִׂכְלוֹ וְלא יוֹתֵר וְאִם יִרְצֶה לְהַשִּׂיג יוֹתֵר, אֲזַי יִדָּחֶה מַה שֶּׁכְּבָר נִכְנַס בְּשִׂכְלוֹ כְּ דֶרֶך כָּל דָּבָר גַּשְׁמִי אִם הוּא כְּבָר מָלֵא, אִם יְמַלְּאֶנּוּ יוֹתֵר, יִדְחֶה מַה שֶּׁהָיָה בּוֹ כְּבָר וְזֶהוּ: ''לא יָמוּשׁ סֵפֶר הַתּוֹרָה'' (שְׁמוֹת י) : ''וְיָמֵשׁ חֹשֶׁך'' כְּלוֹמַר  הִזָּהֵר שֶׁלּא תִּהְיֶה מַמָּשׁוּת וְגַשְׁמִיּוּת בְּדִבְרֵי הַתּוֹרָה מִפִּיך כְּלוֹמַר מֵחֲמַת פִּיך שֶׁיּוֹצֵא מֵאִתְּך יִהְיֶה לָהּ מַמָּשׁוּת וְגַשְׁמִיּוּת תִּזָּהֵר מִזֶּה וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בָּבָא מְצִיעָא פה) שֶׁהִתְעַנָּה רַב יוֹסֵף אַרְבָּעִים יוֹם שֶׁיִּתְקַיֵּם לִמּוּדוֹ אַחֲווּ לֵהּ לא יָמוּשׁוּ מִפִּיך וְשׁוּב הִתְעַנָּה וְכוּ אַחֲווּ לֵהּ וּמִפִּי זַרְעֲך וְכוּ כְּלוֹמַר שֶׁלּא יָמוּשׁוּ וִיגֻשְּׁמוּ מִפִּיך וַאֲזַי יִתְקַיֵּם תַּלְמוּדוֹ כִּי לא יִהְיֶה שִׁכְחָה כִּי דָּבָר רוּחָנִי אֵינוֹ תּוֹפֵס מָקוֹם וְדוּק


~ קיא - רָאשֵׁי תֵּבוֹת רַבִּי

ראשׁ בְּנֵי יִשְׂרָאֵל (שְׁמוֹת ל) רָאשֵׁי תֵּבוֹת רַבִּי וּלְהֵפֶך רְשָׁעִים בַּחֹשֶׁך יִדָּמוּ (שְׁמוּאֵל א ב) רָאשֵׁי תֵּבוֹת רַבִּי


~ קיב - צהַר תַּעֲשֶׂה לַתֵּבָה

צהַר תַּעֲשֶׂה לַתֵּבָה וְאֶל אַמָּה תְּכַלֶּנָּה מִלְמַעְלָה וּפֶתַח הַתֵּבָה בְּצִדָּהּ תָּשִׂים תַּחְתִּיִּם שְׁנִיִּם וּשְׁלִישִׁים תַּעֲשֶׂהָ (בְּרֵאשִׁית ו) פֵּרֵשׁ רַשִׁ''י: צהַר יֵשׁ אוֹמְרִים אֶבֶן טוֹב וְיֵשׁ אוֹמְרִים חַלוֹן הִנֵּה יָדוּעַ כִּי ''סָבִיב רְשָׁעִים יִתְהַלָּכוּן'' (תְּהִלִּים י''ב) כִּי הַסִּטְרָא אָחֳרָא מְסַבֶּבֶת הַקְּדֻשָּׁה כִּי אֶת זֶה לְעֻמַּת זֶה עָשָׂה וּבִפְרָט מִי שֶׁכְּבָר נִמְשַׁך אַחַר עֲבֵרוֹת, חַס וְשָׁלוֹם וְנִמְשַׁך אַחַר הַסִּטְרָא אָחֳרָא, וְשָׁם מְקוֹמוֹ, חַס וְשָׁלוֹם וְהֵם מְסַבְּבִין אוֹתוֹ מִכָּל צַד וְכַאֲשֶׁר יְעוֹרֵר רוּחוֹ לָשׁוּב אֶל ה קָשֶׁה לוֹ מְאד לְהִתְפַּלֵּל וּלְדַבֵּר דִּבּוּרִים לִפְנֵי ה כִּי הֵן מְסַבְּבִין אוֹתוֹ מִכָּל צַד, לְכָל אֶחָד לְפִי עִנְיָנוֹ כַּנַּ''ל וּמֵחֲמַת שֶׁאִי אֶפְשָׁר לוֹ לְהוֹצִיא דִּבּוּר לִפְנֵי אֱלקִים בִּדְחִילוּ וּרְחִימוּ וְחִיּוּת כָּרָאוּי לָכֵן כָּל הַדִּבּוּרִים וְהַתְּפִלּוֹת שֶׁהוּא מְדַבֵּר לא יוּכְלוּ לִבְקעַ הַמְּחִצּוֹת וְהַמְּסָכִים הַמַּבְדִּילִים לַעֲלוֹת לְמַעְלָה וְנִשְׁאָרִים לְמַטָּה תַּחַת הַמָּסַכִּים עַד אֲשֶׁר יִזְכֶּה וְיָשׁוּב בֶּאֱמֶת וִידַבֵּר דִּבּוּרִים הָרְאוּיִין לְהִתְקַבֵּל בִּדְחִילוּ וּרְחִימוּ מֵעֻמְקָא דְּלִבָּא בְּהִתְעוֹרְרוּת גָּדוֹל אֲזַי מְבַקֵּעַ הַדִּבּוּר הַמֵּאִיר אֶת כָּל הַמְּחִצּוֹת וְהַמָּסַכִּים הַמַּבְדִּילִים וְיַעֲלוּ עִמּוֹ כָּל הַדִּבּוּרִים שֶׁהָיוּ מֻנָּחִים לְמַטָּה עַד הֵנָּה אַך אֵיך יִזְכֶּה לָזֶה ? הָעִקָּר שֶׁהַכּל תָּלוּי בּוֹ הוּא אֱמֶת לֵיֵלֵך בְּדֶרֶך אֱמֶת לְפִי מַדְרֵגָתוֹ כִּי חוֹתָמוֹ שֶׁל הַקָּדוֹשׁ בָּרוּך הוּא אֱמֶת (שַׁבָּת נה יוֹמָא סט) וְהוּא יְסוֹד הַכּל כִּי אֱמֶת הוּא ראשׁ תּוֹך סוֹף וְכֵיוָן שֶׁהוּא בְּמַדְרֵגַת אֱמֶת אֲזַי כִּבְיָכוֹל נִתְלַבֵּשׁ בּוֹ אוֹר הַשֵּׁם יִתְבָּרַך בְּעַצְמוֹ, אֲשֶׁר חוֹתָמוֹ אֱמֶת וְאָז נֶאֱמַר עָלָיו: ''ה אוֹרִי וְיִשְׁעִי'' (תהלים כ''ז) וְכֵיוָן שֶׂה אוֹר לוֹ יוּכַל לִמְצא פְּתָחִים הַרְבֵּה לָצֵאת מֵהַחֹשֶׁך וְהַגָּלוּת שֶׁהוּא סָגוּר שָׁם כִּי בֶּאֱמֶת יֵשׁ שָׁם פְּתָחִים הַרְבֵּה, כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (יוֹמָא לח: מְנָחוֹת כט:) : הַבָּא לִטָּמֵא פּוֹתְחִין לוֹ, יֵשׁ לוֹ פְּתָחִים הַרְבֵּה (עיין שבת ק''ד תד''ה אית) וְכֵיוָן שֶׁנִּמְצָא שָׁם פְּתָחִים, הָיָה יְכלֶת לָצֵאת רַק הַכְּסִיל בַּחֹשֶׁך הוֹלֵך (קהֶלֶת ב), וְלא יִרְאֶה הַפְּתָחִים לָצֵאת וְהוּא אָסוּר וְקָשׁוּר שָׁם, וְלא יִתְּנוּ לוֹ לָצֵאת עַד אֲשֶׁר יִזְכֶּה לְדַבֵּר דִּבּוּרֵי אֱמֶת לִפְנֵי ה אֲזַי הַדִּבּוּרִים מְאִירִים וַה אוֹר לוֹ כַּנַּ''ל וַאֲזַי: ''פֵּתַח דְּבָרֶיך יָאִיר מֵבִין פְּתָיִים'' (תְּהִלִּים קי''ט) כִּי הַדִּבּוּרִים הַמְּאִירִים, הַיְנוּ דִּבּוּרֵי אֱמֶת כַּנַּ''ל הֵם מַרְאִין לוֹ הַפֶּתַח וְהַיְנוּ דְּסִיֵּם מֵבִין פְּתָיִים כִּי הַפְּתָיִים הַנְּתוּנִין בַּחֹשֶׁך, וְלא יִרְאוּ לָצֵאת יָבִינוּ וְיִרְאוּ הַפֶּתַח לָצֵאת מֵהַחֹשֶׁך כְּמוֹ שֶׁכָּתוּב (יְשַׁעְיָה מ''ט) : ''לֵאמר לַאֲסוּרִים צֵאוּ לַאֲשֶׁר בַּחֹשֶׁך הִגָּלוּ'' אַך צָרִיך שֶׁיִּהְיֶה הָאֱמֶת אֱמֶת גָּמוּר בָּרוּר וְצָלוּל בְּלִי שׁוּם דּפִי וְהַמַּשְׂכִּיל הַמֵּבִין יֵשׁ לוֹ לְהִתְפַּלֵּל כָּל יָמָיו שֶׁיִּזְכֶּה פַּעַם אֶחָד כָּל יְמֵי חַיָּיו לְדַבֵּר דִּבּוּר אֶחָד שֶׁל אֱמֶת לִפְנֵי ה כָּרָאוּי וְיֵשׁ בָּזֶה כַּמָּה מַדְרֵגוֹת וּמִי שֶׁזּוֹכֶה לִבְחִינוֹת אֱמֶת הָאֲמִתִּי אֲזַי ה אוֹר לוֹ וַאֲזַי הוּא מֵאִיר בְּעַצְמוֹ, כִּי נִתְלַבֵּשׁ בּוֹ אוֹר ה אַך מִי שֶׁעֲדַיִן לא הִגִּיעַ לְמַדְרֵגָה עֶלְיוֹנָה שֶׁל אֱמֶת וְעַל כָּל זֶה הוּא בְּמַדְרֵגָה שֶׁל אֱמֶת אַף כִּי אֵינוֹ מֵאִיר בְּעַצְמוֹ, מֵאַחַר שֶׁלּא הִגִּיעַ לָאֱמֶת הַנָּכוֹן עַל כָּל זֶה הָאֱמֶת הוֹעִיל שֶׁיּוּכַל אַחֵר לְהָאִיר בּוֹ וְגַם בָּזֶה מַדְרֵגוֹת וְעִנְיָנִים, יְבִינֵם הַמַּשְׂכִּיל בְּעַצְמוֹ וְהִנֵּה יָדוּעַ שֶׁיֵּשׁ שְׁלשָׁה עוֹלָמוֹת עוֹלַם הַמַּלְאָכִים וְהַגַּלְגַּלִּים וְהַגַּשְׁמִי וְהַשֵּׁם יִתְבָּרַך מְחַיֶּה וּמְקַיֵּם כֻּלָּם בִּרְצוֹנוֹ וּמִי שֶׁזּוֹכֶה לָאֱמֶת, וַה אוֹר לוֹ כִּבְיָכוֹל הוּא מְקַיֵּם הָעוֹלָם, וְנוֹתֵן שֶׁפַע לְכָל הַשְּׁלֹשָׁה עוֹלָמוֹת צהַר תַּעֲשֶׂה לַתֵּבָה, כְּלוֹמַר שֶׁתְּדַבֵּר דִּבּוּרֵי אֱמֶת הַמְּאִירִים יֵשׁ אוֹמְרִים אֶבֶן טוֹב וְכוּ וְיֵשׁ אוֹמְרִים חַלּוֹן זֶהוּ שֶׁאָמַרְנוּ כִּי יֵשׁ שְׁתֵּי מַדְרֵגוֹת מִי שֶׁהוּא בְּמַדְרֵגַת אֱמֶת הָאֲמִתִּי, הוּא מֵאִיר בְּעַצְמוֹ יֵשׁ אוֹמְרִים אִמְרֵי אֱמֶת, שֶׁהֵם אֶבֶן טוֹב שֶׁמֵּאִיר מֵעַצְמוֹ וְיֵשׁ אוֹמְרִים שֶׁהֵם אִמְרֵי אֱמֶת, אַבָל לא בַּמַּדְרֵגָה הַנַּ''ל וְהֵם חַלּוֹן כִּי יוּכַל אַחֵר לְהָאִיר בּוֹ כְּמוֹ בְּחַלּוֹן כִּי זֶה הַחִלּוּק שֶׁבֵּין אֶבֶן טוֹב לְחַלּוֹן כִּי הָאֶבֶן טוֹב מֵאִיר מֵעַצְמוֹ, וְהַחַלּוֹן אֵין מֵאִיר מֵעַצְמוֹ רַק שֶׁדָּבָר אַחֵר כְּגוֹן הַשֶּׁמֶשׁ וְכַיּוֹצֵא בָּהּ יוּכַל לְהָאִיר בּוֹ וְאֶל אַמָּה, כִּי הַדִּבּוּר נִקְרָא אַמָּה אַמָּה, רָאשֵׁי תֵּבוֹת אֵשׁ מַיִם שֶׁהַדִּבּוּר כָּלוּל מֵהֶם ה הוּא חֲמֵשֶׁת מוֹצָאוֹת הַפֶּה וְאֶל אַמָּה שֶׁתְּדַבֵּר דִּבּוּרִים אֲשֶׁר תְּכַלֶּנָּה מִלְּמַעְלָה, מִלְּשׁוֹן (תְּהִלִּים פ''ד) : ''כָּלְתָה נַפְשִׁי'' שֶׁיִּהְיֶה נִכְסָפִין לָהֶם לְמַעְלָה שֶׁיִּהְיוּ דִּבּוּרֵי אֱמֶת הַמְּאִירִים וּפֶתַח הַתֵּבָה בְּצִדָּהּ תָּשִׂים וְצִדָּה, הִיא מִלְּשׁוֹן (בְּרֵאשִׁית כ''ה) : ''צַיִד בְּפִיו'' וְהַיְנוּ הַיֵּצֶר הָרָע וְהַסִּטְרָא אָחֳרָא וְזֶה, שֶׁתִּזְכֶּה לַעֲשׂוֹת פֶּתַח בְּהַסִּטְרָא אָחֳרָא וְהַחֹשֶׁך הַמְסַבְּבִין מִכָּל צַד כְּלוֹמַר שֶׁאַתָּה צָרִיך לִזָּהֵר לַעֲשׂוֹת פֶּתַח מְכֻוָּן מַמָּשׁ בְּצִדָּהּ כְּלוֹמַר כְּנֶגֶד הַסִּטְרָא אָחֳרָא שֶׁנִּקְרֵאת צִדָּה כִּי כְּמוֹ הִתְגַּבְּרוּת הַצִּדָּה וְהַסִּטְרָא אָחֳרָא כֵּן לְפִי זֶה מְכֻוָּן מַמָּשׁ אַתָּה צָרִיך לַעֲשׂוֹת פֶּתַח הַתֵּבָה הַיְנוּ דִּבּוּרֵי אֱמֶת כַּנַּ''ל וְהָבֵן הֵיטֵב. וְעִקַּר הַכַּוָּנָה שֶׁכַּאֲשֶׁר הוּא מְשֻׁקָּע בְּתַכְלִית הִתְגַּבְּרוּת הַחֹשֶׁך וְהַקְּלִפָּה וְהוּא כָּלוּא וּמְסֻגָּר בְּתוֹך הַחֹשֶׁך אֲפֵלָה הַמְסַבֶּבֶת וּמַקֶּפֶת אוֹתוֹ מִכָּל צִדֵּי צְדָדִים בְּכַמָּה סִבּוּבִים רַחֲמָנָא לִצְלָן וְאֵין לוֹ שׁוּם פֶּתַח וְתַקָּנָה וְתַחְבּוּלָה לָצֵאת מִתּוֹך הַחֹשֶׁך אֲזַי עִקַּר עֲצָתוֹ שֶׁיַּמְשִׁיך עַצְמוֹ לְהָאֱמֶת וְיַבִּיט עַל הָאֱמֶת לַאֲמִתּוֹ וִיבַקֵּשׁ רַק הָאֱמֶת הָאֲמִתִּי וּכְנֶגֶד זֶה אֵין שׁוּם חֹשֶׁך וְסִבּוּב שֶׁיַּחֲשִׁיך לוֹ כִּי הָאֱמֶת הוּא הַשֵּׁם יִתְבָּרַך בְּעַצְמוֹ, וְהוּא בְּחִינוֹת ''ה אוֹרִי'' וְכֵיוָן שֶׁה אוֹר לוֹ, אֵין שׁוּם חֹשֶׁך שֶׁיַּחֲשִׁיך אוֹתוֹ וּבְוַדַּאי יִזְכֶּה לִרְאוֹת הַפְּתָחִים לָצֵאת מֵהַחֹשֶׁך בִּבְחִינוֹת ''פֵּתַח דְּבָרֶיך יָאִיר מֵבִין פְּתָיִים'' כַּנַּ''ל וְהָעִקָּר, שֶׁבִּתְפִלָּתוֹ וּתְחִנָּתוֹ וּבַקָּשָׁתוֹ אַף עַל פִּי שֶׁאִי אֶפְשָׁר לוֹ לְדַבֵּר שׁוּם דִּבּוּר בִּתְפִלָּה וְתַחֲנוּנִים מִגּדֶל הַחֹשֶׁך וְהַבִּלְבּוּל הַמְסַבֵּב אוֹתוֹ מְאד מְאד מִכָּל צַד אַף עַל פִּי כֵן, עַל כָּל פָּנִים יִרְאֶה לְדַבֵּר הַדִּבּוּר בֶּאֱמֶת בְּאֵיזֶה מַדְרֵגָה נְמוּכָה שֶׁהוּא כְּגוֹן לְמָשָׁל, שֶׁיּאמַר: ''ה הוֹשִׁיעָה'' בֶּאֱמֶת אַף עַל פִּי שֶׁאֵינוֹ יָכוֹל לְדַבֵּר בְּהִתְלַהֲבוּת וְהִתְעוֹרְרוּת כָּרָאוּי אַף עַל פִּי כֵן יאמַר הַדִּבּוּר בֶּאֱמֶת, כְּפִי מַה שֶּׁהוּא וְעַל יְדֵי הַדִּבּוּר הָאֱמֶת יִזְכֶּה לִרְאוֹת הַפְּתָחִים שֶׁבְּתוֹך הַחֹשֶׁך וְעַל יְדֵי זֶה יִזְכֶּה לָצֵאת מֵחֹשֶׁך לְאוֹר, וּלְהִתְפַּלֵּל כָּרָאוּי, וְכַנַּ''ל [וְעַיֵּן לְעֵיל כָּל זֶה בְּהַתּוֹרָה תְּהמת יְכַסְיֻמוּ בְּסִימָן ט] גַּם בָּזֶה שֶׁיִּזְכֶּה לִבְקעַ פֶּתַח לָצֵאת יְזַכֶּה גַּם אֲחֵרִים עִמּוֹ לְעוֹרֵר לִתְשׁוּבָה רְשָׁעִים אֲחֵרִים לְהוֹצִיאָם מֵהַחֹשֶׁך וְהַגָּלוּת שֶׁהֵם אֲסוּרִים שָׁם וּפֶתַח הַתֵּבָה בְּצִדָּהּ תָּשִׂים שֶׁתַּעֲשֶׂה פֶּתַח בְּאוֹתָם שֶׁהֵם מִן הַצַּד כְּלוֹמַר שֶׁהֵם מִצַּד אַחֵר, וְלא מִצַּד הַקְּדֻשָּׁה, רַק מִסִּטְרָא אַחֲרָא וְהוּא יַעֲשֶׂה פֶּתַח, לְעוֹרֵר לִבָּם לַהֲשִׁיבָם לָצֵאת מֵהַחֹשֶׁךְ תַּחְתִּיִּם שְׁנִיִּים וּשְׁלִישִׁים הַיְנוּ הַשְּׁלֹשָׁה עוֹלָמוֹת כַּנַּ''ל תַּעֲשֶׂה כִּי אַתָּה תְּקַיְּמֵם בֶּאֱמֶת כַּנַּ''ל וְיֵשׁ בִּכְלַל דְּבָרִים הַנַּ''ל עִנְיָנִים גְּבוֹהִים בְּעִנְיַן הַתְּפִלָּה לְכָל אֶחָד לְפִי מַדְרֵגָתוֹ וּבְעִנְיָן זֶה נִכְלָל עִנְיַן כּוֹכָבִים וּמַזָּלוֹת אֵיך נַעֲשִׂים בִּבְחִינַת הַתְּפִלָּה וְהוּא נוֹתֵן שֶׁפַע לְכָל דָּבָר וְעִנְיַן מַה שֶּׁאָמְרוּ חֲכָמֵינוּ, זִכְרוֹנָם לִבְרָכָה (בְּרֵאשִׁית רַבָּה פָּרָשָׁה י). אֵין לְך כָּל עֵשֶׂב שֶׁאֵין לוֹ כּוֹכָב וְכוּ כִּי הוּא מַשְׁפִּיעַ לַכּל בְּדִבּוּרָיו הָאֲמִתִּיִּים וְעִנְיַן נוּסְחֲאוֹת הַתְּפִלָּה כִּי יֵשׁ י''ב שְׁעָרִים כַּיָּדוּעַ וְצָרִיך לְהַעֲלוֹת תְּפִלָּתוֹ לְשַׁעַר הַשֵּׁבֶט שֶׁלּוֹ כִּי אִם יַגִּיעַ לְשַׁעַר שֵׁבֶט אַחֵר לא יוּכַל לַעֲלוֹת (בְּמִדְבַּר כ''ד). ''דָּרַך כּוֹכָב מִיַּעֲקב וְקָם שֵׁבֶט מִיִּשְׂרָאֵל'' וְקָם, אֵין עֲמִידָה אֶלָּא תְּפִלָּה (בְּרָכוֹת ו:) וְהַיְנוּ שֵׁבֶט מִיִּשְׂרָאֵל שֶׁצָּרִיך לְהַעֲלוֹת תְּפִלָּתוֹ לְשַׁעַר שִׁבְטוֹ וְהַיְנוּ דָּרַך כּוֹכָב מִיַּעֲקב כַּנַּ''ל וּבָזֶה נַעֲשֶׂה זִוּוּג לְמַעְלָה וְדֶרֶך הוּא בְּחִינוֹת זִוּוּג, מִלְּשׁוֹן (בְּרֵאשִׁית ו) : ''כִּי הִשְׁחִית כָּל בָּשָׂר אֶת דַּרְכּוֹ'' וְהַיְנוּ שֶׁנִּצְטַעֵר אַבָּא בִּנְיָמִין כָּל יָמָיו עַל תְּפִלָּתוֹ שֶׁתְּהֵא סְמוּכָה לְמִטָּתוֹ (בְּרָכוֹת ה:) כִּי ''אִישׁ לְמַטֵּה אֲבוֹתָיו תִּשְׁלָחוּ'' שֶׁצָּרִיך לִשְׁלחַ הַתְּפִלָּה לְמַטֵּה אֲבוֹתָיו, הַיְנוּ לַשֵּׁבֶט שֶׁלּוֹ כַּנַּ''ל וְהַיְנוּ שֶׁתְּהֵא סְמוּכָה לְמִטָּתִי, לַמַּטֶּה שֶׁלּוֹ וְעַל מִטָּתִי שֶׁתְּהֵא נְתוּנָה בֵּין צָפוֹן לְדָרוֹם כִּי אָמְרוּ חֲכָמֵינוּ, זִכְרוֹנָם לִבְרָכָה (בָּבָא בַּתְרָא כה:). הָרוֹצֶה לְהַחְכִּים יַדְרִים לְהַעֲשִׁיר יַצְפִּין וּבְכָל דָּבָר, טוֹב הַמְמֻצָּע כַּיָּדוּעַ כִּי טוֹב תּוֹרָה עִם דֶּרֶך אֶרֶץ (אָבוֹת פֶּרֶק ב) [הַיְנוּ חָכְמָה וַעֲשִׁירוּת] וְהַיְנוּ בֵּין צָפוֹן לְדָרוֹם, שֶׁתְּהֵא מְמֻצָּע בֵּין שְׁנֵיהֶם, הַתְּפִלָּה שֶׁהוּא בְּחִינַת מִטָּתוֹ כַּנַּ''ל [הַיְנוּ בֵּין חָכְמָה וָעשֶׁר, שֶׁהֵן בְּחִינַת צָפוֹן וְדָרוֹם כַּנַּ''ל הָרוֹצֶה לְהַחְכִּים יַדְרִים וּלְהַעֲשִׁיר יַצְפִּין] וּפֶתַח הַתֵּבָה בְּצִדָּהּ תָּשִׂים שֶׁתִּתְפַּלֵּל דִּבּוּרֵי אֱמֶת, שֶׁיַּעֲלוּ לִמְקוֹמָם לְשַׁעַר שֵׁבֶט שֶׁלּוֹ בְּצִדָּהּ תָּשִׂים שֶׁתָּשִׂים הַפֶּתַח הַתֵּבָה, הַיְנוּ דִּבּוּרֵי אֱמֶת שֶׁל הַתְּפִלָּה בְּצִדָּהּ, בַּצַּד שֶׁלָּהּ, בְּשַׁעַר שִׁבְטוֹ הַמַּגִּיעַ לוֹ, וְהָעִנְיָן עָמק [עַיֵּן כָּל זֶה בְּסִימָן ט הַנַּ''ל] שַׁיָּך לְעֵיל, לְמַה שֶּׁכָּתוּב שָׁם כִּי בֶּאֱמֶת יֵשׁ שָׁם פְּתָחִים הַרְבֵּה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה. הַבָּא לִטָּמֵא פּוֹתְחִין לוֹ, יֵשׁ לוֹ פְּתָחִים הַרְבֵּה וְכֵיוָן שֶׁנִּמְצָא שָׁם פְּתָחִים [הַיְנוּ הַפְּתָחִים שֶׁנָּפַל עַל יָדָם], הָיָה יְכלֶת לָצֵאת רַק הַכְּסִיל בַּחֹשֶך הוֹלֵך וְכוּ עַיֵּן שָׁם וְאָז כְּשֶׁשָּׁמַעְתִּי מִפִּיו הַקָּדוֹשׁ כָּל הָעִנְיָן הַנַּ''ל דִּבַּרְתִּי עִמּוֹ, זִכְרוֹנוֹ לִבְרָכָה, שֶׁלִּכְאוֹרָה קָשֶׁה עַל זֶה כִּי הֲלא רַבּוֹתֵינוּ, זִכְרוֹנָם לִבְרָכָה, אָמְרוּ שָׁם (בְּמְנָחוֹת כ''ט:). מִפְּנֵי מָה נִבְרָא הָעוֹלָם הַזֶּה בְּהֵ''י מִפְּנֵי שֶׁדּוֹמָה לְאַכְסַדְרָה [פֵּרֵשׁ רַשִׁ''י שֶׁפָּתוּחַ מִתַּחְתָּיו] שֶׁכָּל הָרוֹצֶה לָצֵאת יֵצֵא [פֵּרֵשׁ רַשִׁ''י שֶׁכָּל הָרוֹצֶה לָצֵאת מִמֶּנּוּ לְתַרְבּוּת רָעָה יוֹצֵא] וּמַאי טַעֲמָא תַּלְיָא כַּרְעֵהּ דְּאִי הָדַר בִּתְשׁוּבָה מְעָיְלִי לֵהּ [וּפֵרֵשׁ רַשִׁ''י מַעֲלִין לֵהּ, בַּפֶּתַח הָעֶלְיוֹן בֵּין רֶגֶל שֶׁבְּתוֹכוֹ לְגַגּוֹ] וְלִיעַיְלוּ בְּהַך, לָא מִסְתַּיְעִי מִלְּתָא וְכוּ [וּפֵרֵשׁ רַשִׁ''י וְלִיעַיְלוּ בְּהַך, פֶּתַח הַתַּחְתּוֹן דְּנָפֵק בֵּהּ לָא מִסְתַּיְעָא מִלְּתָא, דְּהַבָּא לִטָּהֵר בָּעֵי סִיּוּעָא מִפְּנֵי יֵצֶר הָרָע הִלְכָּך עַבְדִי לֵהּ סִיּוּעָא פֶּתַח יְתֵרָה] נִמְצָא מְבאָר כָּאן, שֶׁאִי אֶפְשָׁר לָצֵאת מֵהַטֻּמְאָה וְלָשׁוּב בִּתְשׁוּבָה עַל יְדֵי הַפֶּתַח שֶׁנָּפַל דֶּרֶך שָׁם, כַּמְבאָר הֵיטֵב בַּגְּמָרָא וּפֵרוּשׁ רַשִׁ''י הַנַּ''ל וְלִכְאוֹרָה זֶה סוֹתֵר לְמַה שֶּׁכָּתוּב לְמַעְלָה שֶׁיְּכוֹלִין לָצֵאת מֵהַטֻּמְאָה, עַל יְדֵי הַפְּתָחִים שֶׁיֵּשׁ בְּהַטֻּמְאָה בְּעַצְמָהּ כַּנַּ''ל וְאָמַר: יָפֶה הִקְשֵׁיתָ וְהֵשִׁיב כִּלְאַחַר יָד, שֶׁיֵּשׁ בָּזֶה דְּבָרִים בְּגוֹ כִּי אִם יִזְכֶּה לִרְאוֹת הַפְּתָחִים שֶׁיֵּשׁ שָׁם הוּא יָכוֹל לָצֵאת דֶּרֶך הַפְּתָחִים שֶׁל נְפִילַת חֲבֵרוֹ כִּי הַיְרִידָה וְהַנְּפִילָה שֶׁל זֶה, הוּא בְּחִינַת עֲלִיָּה שֶׁל זֶה, וְהָבֵן הַיְנוּ, לִפְעָמִים מַה שֶּׁנֶּחֱשָׁב נְפִילָה וִירִידָה אֵצֶל חֲבֵרוֹ שֶׁהוּא בְּמַדְרֵגָה גְּבוֹהָ יוֹתֵר נֶחֱשָׁב אֶצְלוֹ בְּחִינַת עֲלִיָּה, לְגַבֵּי מַדְרֵגָתוֹ הַשְּׁפָלָה עַל כֵּן אַף עַל פִּי שֶׁאִי אֶפְשָׁר לַעֲלוֹת דֶּרֶך הַפְּתָחִים שֶׁנָּפַל הוּא בְּעַצְמוֹ דֶּרֶך שָׁם רַק דֶּרֶך פֶּתַח הַגָּבוֹהַּ יוֹתֵר כַּמְבאָר בַּגְּמָרָא הַנַּ''ל אַף עַל פִּי כֵן אִם הָיָה זוֹכֶה לִרְאוֹת הַפְּתָחִים שֶׁיֵּשׁ בְּהַטֻּמְאָה בְּעַצְמָהּ הָיָה יָכוֹל לַעֲלוֹת מִשָּׁם דֶּרֶך הַפְּתָחִים שֶׁל חֲבֵרוֹ הַגָּבוֹהַּ מִמֶּנּוּ שֶׁנָּפַל עַל יָדָם כִּי הַיְרִידָה וְהַנְּפִילָה שֶׁל חֲבֵרוֹ, נֶחֱשָׁב אֶצְלוֹ עֲלִיָּה כַּנַּ''ל אֲבָל אִי אֶפְשָׁר לִזְכּוֹת לִרְאוֹת הַפְּתָחִים שֶׁיֵּשׁ שָׁם, וְלַעֲלוֹת מִשָּׁם עַל יָדָם כִּי אִם עַל יְדֵי הָאֱמֶת עַל יְדֵי שֶׁיַּרְגִּיל עַצְמוֹ לְדַבֵּר בִּתְפִלָּתוֹ הַדִּבּוּר בֶּאֱמֶת כְּפִי מַה שֶּׁהוּא אַף עַל פִּי שֶׁהַחֹשֶׁך וְהַמְּנִיעוֹת וְהַבִּלְבּוּלִים מְסַבְּבִין וּמַקִּיפִין אוֹתוֹ מִכָּל צַד וּמִצִּדֵּי צְדָדִים וּמְבַלְבְּלִין אוֹתוֹ מְאד מְאד עַד שֶׁאֵינוֹ יָכוֹל לְהִתְפַּלֵּל כְּלָל אַף עַל פִּי כֵן עַל כָּל פָּנִים יִרְאֶה לְדַבֵּר הַדִּבּוּר בֶּאֱמֶת בְּאֵיזֶה מַדְרֵגָה שֶׁהוּא כַּנַּ''ל וְכֵן יִרְאֶה לְהַמְשִׁיך אֶת עַצְמוֹ תָּמִיד אֶל הָאֱמֶת לַאֲמִתּוֹ וְכַנַּ''ל וְעַל יְדֵי זֶה יִזְכֶּה שֶׁיָּאִיר לוֹ הַשֵּׁם יִתְבָּרַך בְּעַצְמוֹ וְיִרְאֶה הַפְּתָחִים שֶׁיֵּשׁ שָׁם, וְיִזְכֶּה לָצֵאת מֵחֹשֶׁך לְאוֹר גָּדוֹל וְכַנַּ''ל וְאָמַר לִי אָז שֶׁעַל יְדֵי עֵצָה זאת יְכוֹלִין לִהְיוֹת אִישׁ כָּשֵׁר בֶּאֱמֶת כָּל יְמֵי חַיָּיו כִּי תָּמִיד אֵיך שֶׁהוּא יְכוֹלִין לְהַחֲיוֹת אֶת עַצְמוֹ וּלְהַחֲזִיק אֶת עַצְמוֹ עַל יְדֵי זֶה עַל יְדֵי הָאֱמֶת שֶׁהוּא אוֹר הַשֵּׁם יִתְבָּרַך בְּעַצְמוֹ אֲשֶׁר ''גַּם כָּל חֹשֶׁך לא יַחֲשִׁיך מִמֶּנּוּ'' (תהלים קל''ט) כִּי אֵין שׁוּם טֻמְאָה וְסִטְרָא אָחֳרָא בָּעוֹלָם שֶׁלּא יִהְיֶה שָׁם פְּתָחִים לָצֵאת מִשָּׁם רַק שֶׁאֵין רוֹאִין אוֹתָן מֵחֲמַת גּוֹדֶל הַחַשְׁכוּת שֶׁיֵּשׁ שָׁם אֲבָל עַל יְדֵי הָאֱמֶת, מֵאִיר לוֹ הַשֵּׁם יִתְבָּרַך בְּעַצְמוֹ וְיִזְכֶּה לִרְאוֹת וְלִמְצא פֶּתַח תִּקְוָה גַּם בְּעמֶק נְפִילָתוֹ לָצֵאת מֵאֲפֵלָה לְאוֹרָה וּלְהִתְקָרֵב אֵלָיו יִתְבָּרַך בֶּאֱמֶת תָּמִיד


~ קיג - וְנִפְרָעִין מִן הָאָדָם מִדַּעְתּוֹ וְשֶׁלּא מִדַּעְתּוֹ

וְנִפְרָעִין מִן הָאָדָם מִדַּעְתּוֹ וְשֶׁלּא מִדַּעְתּוֹ (אָבוֹת פֶּרֶק ג) כִּי שָׁמַעְתִּי בְּשֵׁם הַבַּעַל שֵׁם טוֹב כִּי קדֶם כָּל גְּזַר דִּין שֶׁבָּעוֹלָם חַס וְשָׁלוֹם מְאַסְּפִין כָּל הָעוֹלָם אִם מַסְכִּימִין לְהַדִּין הַהוּא וְאַף אֶת הָאִישׁ בְּעַצְמוֹ שֶׁנִּגְזַר עָלָיו הַדִּין, חַס וְשָׁלוֹם שׁוֹאֲלִין אוֹתוֹ אִם הוּא מַסְכִּים אֲזַי נִגְמָר הַדִּין, חַס וְשָׁלוֹם וְהָעִנְיָן, כִּי בְּוַדַּאי אִם יִשָּׁאֵל לוֹ בְּפֵרוּשׁ עַל עַצְמוֹ בְּוַדַּאי יַכְחִישׁ וְיאמַר שֶׁאֵין הַדִּין כֵּן אַך מַטְעִין אוֹתוֹ וְשׁוֹאֲלִין אוֹתוֹ עַל כַּיּוֹצֵא בּוֹ וְהוּא פּוֹסֵק הַדִּין וַאֲזַי נִגְמָר הַדִּין וְכָעִנְיָן שֶׁמָּצִינוּ בְּדָוִד הַמֶּלֶך, עָלָיו הַשָּׁלוֹם, בְּבוֹא אֵלָיו נָתָן הַנָּבִיא וְכוּ וְסִפֵּר לוֹ מַעֲשֵׂה הָאוֹרֵחַ (שְׁמוּאֵל ב י''ב) עָנָה וְאָמַר: חַי ה וְכוּ, וְאֶת הַכִּבְשָׂה וְכוּ אֲזַי נִפְסַק הַדִּין עַל דָּוִד כַּאֲשֶׁר יָצָא מִפִּיו וְזֶהוּ וְנִפְרָעִין מִן הָאָדָם מִדַּעְתּוֹ כְּלוֹמַר שֶׁשּׁוֹאֲלִין דַּעְתּוֹ וְאַף עַל פִּי כֵן הוּא שֶׁלּא מִדַּעְתּוֹ כִּי אֵינוֹ יוֹדֵעַ שֶׁהַדִּין הוּא עָלָיו וְהָעִנְיָן הוּא עָמק מְאד, אֵיך שׁוֹאֲלִין כָּל אָדָם כִּי בְּכָל הַדִּבּוּרִים וְסִּפּוּרִים שֶׁאָדָם שׁוֹמֵעַ יִמְצָא שָׁם דְּבָרִים גְּבוֹהִים וְרָמִים וְצָרִיך לִזָּהֵר בָּזֶה מְאד לִבְלִי לִגְמר הַדִּין עַד שֶׁיְּשַׁנֶּה וִישַׁלֵּשׁ כִּי הוּא סַכָּנַת נְפָשׁוֹת וְהַדְּבָרִים עַתִּיקִים כִּי יֵשׁ בָּזֶה בְּעִנְיַן סִפּוּרֵי דְּבָרִים עִנְיָנִים גְּבוֹהִים וְזֶה (בְּרָכוֹת ה:) : חֲבִיבִין עָלֶיך יִסּוּרִין אָמַר לוֹ לא הֵן וְכוּ, הַב לִי יְדָך יְהַב לֵהּ יְדָא וְאוֹקְמֵהּ כְּלוֹמַר אִם אֵין אַתָּה חָפֵץ בָּהֶם הַב לִי יְדָך עַל זֶה שֶׁאֵין אַתָּה רוֹצֶה בָּהֶם בֶּאֱמֶת


~ קיד - הַמְכַסֶּה שָׁמַיִם בְּעָבִים הַמֵּכִין לָאָרֶץ מָטָר וְכוּ

הַמְכַסֶּה שָׁמַיִם בְּעָבִים הַמֵּכִין לָאָרֶץ מָטָר וְכוּ (תְּהִלִּים קמ''ז) כִּי טוֹב מְאד מַעֲלַת הַצַּדִּיקִים הַגְּנוּזִים שֶׁהֵן יְכוֹלִין לְקַבֵּל שֶׁפַע וְרב טוֹבָה לְהַמְשִׁיך לְהָעוֹלָם וְאֵינָם שׁוֹאֲלִים עֲלֵיהֶם, וְאֵינָם מְקַטְרְגִים עֲלֵיהֶם מֵחֲמַת שֶׁהֵם גְּנוּזִים וְאֵינָם מְפֻרְסָמִים אַך אֲפִלּוּ מִי שֶׁהוּא מְפֻרְסָם כְּשֶׁיֵּשׁ עָלָיו מַחֲלקֶת הוּא תּעֶלֶת לָזֶה כִּי הַמַּחֲלקֶת מְכַסָּה עָלָיו וְעַל יְדֵי זֶה יָכוֹל לְהַמְשִׁיך שֶׁפַע לְהָעוֹלָם וְלא יִמְחוּ וִיקַטְרְגוּ עָלָיו הַמְכַסֶּה שָׁמַיִם בְּעָבִים שָׁמַיִם הוּא בְּחִינַת הַצַּדִּיק עַל שֵׁם אֵשׁ וּמַיִם, הַיְנוּ אַהֲבָה וְיִרְאָה וְעַל שֵׁם זֶה נִקְרָא הַצַּדִּיק שָׁמַיִם וְזֶה הַמְכַסֶּה שָׁמַיִם בְּעָבִים מִלְּשׁוֹן עֲבִיּוּת וְגַשְׁמִיּוּת שֶׁמְּכַסֶּה אֶת הַצַּדִּיק בְּעָבְיוּת וְקַשְׁיוּת שֶׁמַּקְשִׁין וְחוֹלְקִין עָלָיו וְעַל יְדֵי כִּסּוּי הַמַּחֲלקֶת וְהַקַּשְׁיוּת הָאֵלּוּ הַמֵּכִין לָאָרֶץ מָטָר כִּי עַל יְדֵי זֶה יוּכַל לְהַמְשִׁיך שֶׁפַע בְּלִי קִטְרוּג כַּנַּ''ל וְזֶה (תְּהִלִּים ל''ז) : צוֹפֶה רָשָׁע לַצַּדִּיק וְכוּ שֶׁהָרָשָׁע שֶׁחוֹלֵק עַל הַצַּדִּיק הוּא רַק צוֹפֶה הַיְנוּ צִפּוּי וְכִסּוּי עַל הַצַּדִּיק, כְּדֵי שֶׁיּוּכַל לְהַמְשִׁיך שֶׁפַע כַּנַּ''ל אַך וּמְבַקֵּשׁ לַהֲמִיתוֹ שֶׁהָרָשָׁע מְבַקֵּשׁ לַעֲקר וּלְהָמִית, חַס וְשָׁלוֹם, אֶת הַצַּדִּיק ה לא יַעַזְבֶנּוּ בְּיָדוֹ [זֶה הָעִנְיָן מְבאָר לְעֵיל בְּסִימָן פ''ח בְּשִׁנּוּי לָשׁוֹן קְצָת]


~ קטו - וַיַּעֲמד הָעָם מֵרָחֹק וּמשֶׁה נִגַּשׁ אֶל הָעֲרָפֶל

וַיַּעֲמד הָעָם מֵרָחֹק וּמשֶׁה נִגַּשׁ אֶל הָעֲרָפֶל אֲשֶׁר שָׁם הָאֱלֹקִים (שְׁמוֹת כ) כִּי  מִי שֶׁהוּא הוֹלֵך בְּגַשְׁמִיּוּת כָּל יָמָיו וְאַחַר כָּך נִתְלַהֵב וְרוֹצֶה לֵילֵך בְּדַרְכֵי הַשֵּׁם יִתְבָּרַך אֲזַי מִדַּת הַדִּין מְקַטְרֵג עָלָיו, וְאֵינוֹ מַנִּיחַ אוֹתוֹ לֵילֵך בְּדַרְכֵי הַשֵּׁם יִתְבָּרַך וּמַזְמִין לוֹ מְנִיעָה וּמַסְתִּיר אֶת עַצְמוֹ כִּבְיָכוֹל בְּהַמְּנִיעָה הַזּאת [עַיֵּן לְהלן] וּ מִי שֶׁהוּא בַּר דַּעַת, הוּא מִסְתַּכֵּל בְּהַמְּנִיעָה, וּמוֹצֵא שָׁם הַבּוֹרֵא בָּרוּך הוּא כְּמוֹ דְּאִיתָא בִּירוּשַׁלְמִי (תַּעֲנִית פ''א) : אִם יאמַר לְך אָדָם הֵיכָן אֱלקֶיך תּאמַר לוֹ בִּכְרָך גָּדוֹל שֶׁבַּאֲרָם, שֶׁנֶּאֱמַר: ''אֵלַי קרֵא מִשֵּׂעִיר'' וּ מִי שֶׁאֵינוֹ בַּר דַּעַת, כְּשֶׁרוֹאֶה הַמְּנִיעָה חוֹזֵר תֵּכֶף לַאֲחוֹרָיו וּ מְנִיעָה הוּא בְּחִינַת עָנָן וַעֲרָפֶל כִּי  עָנָן וַעֲרָפֶל הַיְנוּ חֹשֶׁך  חֹשֶׁך הוּא לְשׁוֹן מְנִיעָה, כְּמוֹ שֶׁכָּתוּב (בְּרֵאשִׁית כ''ב) : ''וְלא חָשַׂכְתָּ'' וַיַּעֲמד הָעָם מֵרָחֹק כִּי כְּשֶׁרוֹאִין הָעֲרָפֶל, הַיְנוּ הַמְּנִיעָה כַּנַּ''ל, עוֹמְדִין מֵרָחֹק וּ משֶׁה, שֶׁהוּא בְּחִינוֹת דַּעַת כָּל יִשְׂרָאֵל נִגַּשׁ אֶל הָעֲרָפֶל, אֲשֶׁר שָׁם הָאֱלֹקִים הַיְנוּ אֶל הַמְּנִיעָה, שֶׁבָּהּ בְּעַצְמָהּ נִסְתָּר הַשֵּׁם יִתְבָּרַך עוֹד שָׁמַעְנוּ בָּזֶה מִפִּיו הַקָּדוֹשׁ, שֶׁהוֹסִיף לְבָאֵר הָעִנְיָן הַנַּ''ל מַה שֶּׁהַשֵּׁם יִתְבָּרַך בְּעַצְמוֹ מַסְתִּיר אֶת עַצְמוֹ בְּתוֹך הַמְּנִיעָה כַּנַּ''ל ואמר, כי  השם יתברך אוהב משפט (ישעי סא, תהלים לז) וְגַם הוּא אוֹהֵב יִשְׂרָאֵל אַך אַהֲבָתוֹ שֶׁהוּא אוֹהֵב אֶת יִשְׂרָאֵל הִיא גְּדוֹלָה יוֹתֵר מֵהָאַהֲבָה שֶׁהוּא אוֹהֵב אֶת הַמִּשְׁפָּט (עיין זוהר אמור צט:) ועל כן, כשמידת הדין מקטרג על מי שֶׁאֵינוֹ רָאוּי לְהִתְקָרֵב לְהַשֵּׁם יִתְבָּרַך לִבְלִי לְהַנִּיחוֹ לִכְנס לְדֶרֶך הַחַיִּים, לְהִתְקָרֵב לְצַדִּיק הָאֱמֶת וּלְדֶרֶך הָאֱמֶת וְהַשֵּׁם יִתְבָּרַך הוּא אוֹהֵב מִשְׁפָּט עַל כֵּן הוּא יִתְבָּרַך מֻכְרָח כִּבְיָכוֹל לְהַסְכִּים לְהַזְמִין לוֹ מְנִיעוֹת לְמוֹנְעוֹ מִדֶּרֶך הַחַיִּים כְּפִי הָרָאוּי לוֹ לְפִי מַעֲשָׂיו הָרָעִים, עַל פִּי הַדִּין וְהַמִּשְׁפָּט כִּי הוּא יִתְבָּרַך אֵינוֹ יָכוֹל לִדְחוֹת אֶת הַדִּין כִּי הוּא יִתְבָּרַך אוֹהֵב מִשְׁפָּט כַּנַּ''ל אַך מֵאַחַר שֶׁבֶּאֱמֶת הוּא יִתְבָּרַך אוֹהֵב יִשְׂרָאֵל וְאוֹתָהּ הָאַהֲבָה שֶׁל יִשְׂרָאֵל הִיא גְּדוֹלָה יוֹתֵר מֵהָאַהֲבָה שֶׁל הַמִּשְׁפָּט כַּנַּ''ל מָה עוֹשֶׂה הַשֵּׁם יִתְבָּרַך כִּי הוּא מֻכְרָח כִּבְיָכוֹל לְהַסְכִּים עַל הַמְּנִיעוֹת לְמָנְעוֹ מִן הָאֱמֶת מֵחֲמַת הַדִּין וְהַמִּשְׁפָּט שֶׁעָלָיו, כִּי הוּא אוֹהֵב מִשְׁפָּט כַּנַּ''ל אֲבָל  אַף עַל פִּי כֵן בָּאֱמֶת לַאֲמִתּוֹ רְצוֹנוֹ וְחֶפְצוֹ יִתְבָּרַך, שֶׁאַף עַל פִּי כֵן יִתְקָרֵב הָאָדָם אֵלָיו יִתְבָּרַך כִּי הוּא אוֹהֵב יִשְׂרָאֵל יוֹתֵר מֵהַמִּשְׁפָּט כַּנַּ''ל עַל כֵּן,  הַשֵּׁם יִתְבָּרַך נוֹתֵן רְשׁוּת לְהַזְמִין לוֹ מְנִיעוֹת אֲבָל הוּא יִתְבָּרַך בְּעַצְמוֹ מַסְתִּיר אֶת עַצְמוֹ כִּבְיָכוֹל בְּתוֹך הַמְּנִיעוֹת וּ מִי שֶׁהוּא בַּר דַּעַת יָכוֹל לִמְצא אֶת הַשֵּׁם יִתְבָּרַך בְּתוֹך הַמְּנִיעוֹת בְּעַצְמָן כִּי  בֶּאֱמֶת אֵין שׁוּם מְנִיעָה בָּעוֹלָם כְּלָל כִּי  בְּתֹקֶף הַמְּנִיעוֹת בְּעַצְמָן נִסְתָּר הַשֵּׁם יִתְבָּרַך וְ עַל יְדֵי הַמְּנִיעוֹת בְּעַצְמָן דַּיְקָא יְכוֹלִין לְהִתְקָרֵב לְהַשֵּׁם יִתְבָּרַך כִּי שָׁם נִסְתָּר הוּא יִתְבָּרַך כַּנַּ''ל וּמשֶׁה נִגַּשׁ אֶל הָעֲרָפֶל, שֶׁהוּא הַמְּנִיעָה כִּי שָׁם הָאֱלקִים כַּנַּ''ל


~ קטז - הַנּוֹתֵן צְדָקָה נִצּוֹל מֵעֲבֵרוֹת

הַנּוֹתֵן צְדָקָה נִצּוֹל מֵעֲבֵרוֹת כִּי כָּל הַמְרַחֵם עַל הַבְּרִיּוֹת מְרַחֲמִין עָלָיו מִן הַשָּׁמַיִם (שַׁבָּת קנא:) וְכָל מִי שֶׁאֵין בּוֹ דֵּעָה אָסוּר לְרַחֵם עָלָיו (בְּרָכוֹת לג) וְ כֵיוָן שֶׁמְּרַחֲמִין עָלָיו, בְּהֶכְרֵחַ נוֹתְנִין לוֹ דַּעַת וַאֲזַי נִצּוֹל מִלָּבוֹא לִידֵי עֲבֵרָה כִּי אֵין אָדָם עוֹבֵר עֲבֵרָה אֶלָּא אִם כֵּן נִכְנַס בּוֹ רוּחַ שְׁטוּת (סוֹטָה ג) אֲבָל  כְּשֶׁיֵּשׁ לוֹ דֵּעָה נִצּוֹל מֵעֲבֵרוֹת


~ קיז - הָעִנְיָן שֶׁקָּשֶׁה לִישׁן בְּמוֹצָאֵי שַׁבָּת

הָעִנְיָן שֶׁקָּשֶׁה לִישׁן בְּמוֹצָאֵי שַׁבָּת כִּי  בְּמוֹצָאֵי שַׁבָּת מַתְחִיל הִתְגַּלּוּת אֵלִיָּהוּ כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (עֵרוּבִין מ''ג:) שֶׁאֵין אֵלִיָּהוּ בָּא בְּשַׁבָּת וְלא בְּעֶרֶב שַׁבָּת וּבְמוֹצָאֵי שַׁבָּת יוּכַל לָבוֹא וְעַל כֵּן מֵאָז מַתְחִיל הִתְגַּלּוּת אֵלִיָּהוּ וְאָמְרוּ רַבּוֹתֵינוּ, זִכְרוֹנָם לִבְרָכָה (עֵדֻיּוֹת פֶּרֶק ח) אֵין אֵלִיָּהוּ בָּא אֶלָּא לְרַחֵק הַמְקרָבִין בִּזְרוֹעַ, וּלְקָרֵב הַמְרֻחָקִין בִּזְרוֹעַ וְהַיְנוּ  לְרַחֵק הַשֶּׁקֶר וּלְקָרֵב הָאֱמֶת וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה בַּזּהַר (תִּשָּׂא דַּף קפ''ח) דְּשָׁאַל הַאי מִינָא כְּתִיב: ''שְׂפַת אֱמֶת תִּכּוֹן'' וְכוּ וְהֵשִׁיב לוֹ רַבִּי אֶלְעָזָר: כּוֹנַנְתָּ לא כְּתִיב אֶלָּא תִּכּוֹן כִּי  הָאֱמֶת עָתִיד לְהִתְקַיֵּם דְּהַיְנוּ כְּשֶׁיָּבוֹא אֵלִיָּהוּ וּמָשִׁיחַ עַיֵּן שָׁם (ירמיה כג) אֲזַי יְקֻיַּם ''שְׂפַת אֱמֶת תִּכּוֹן'' וְיִרְחַק הַמְקרָבִין בִּזְרוֹעַ עַד עַכְשָׁו שֶׁהוּא בְּשֶׁקֶר וִיקָרֵב הַמְרֻחָקִין בִּזְרוֹעַ, שֶׁהֵם בְּחִינַת אֱמֶת וְזֶה לְרַחֵק הַמְקרָבִין וּלְקָרֵב הַמְרֻחָקִין, הַיְנוּ לְרַחֵק הַשֶּׁקֶר וּלְקָרֵב הָאֱמֶת כִּי אָמְרוּ רַבּוֹתֵינוּ זִכְרוֹנָם לִבְרָכָה (שַׁבָּת קד) שֶׁקֶר מְקָרְבִין מִלֵּהּ וֶאֱמֶת מְרַחֲקִין מִלֵּהּ וְהָבֵן וְהִנֵּה אֵלִיָּהוּ יָבוֹא לְרַחֵק  הַשֶּׁקֶר, שֶׁהוּא מִבְּחִינַת הַנָּחָשׁ, הַנִּקְרָא אָרוּר (בְּרֵאשִׁית ג) וְ הַנָּחָשׁ הֵבִיא מִיתָה לָעוֹלָם, וְהַשֵּׁנָה הוּא אֶחָד מִשִּׁשִּׁים בְּמִיתָה (בְּרָכוֹת נז:) וְכֵיוָן שֶׁבְּמוֹצָאֵי שַׁבָּת מַתְחִיל הִתְגַּלּוּת אֵלִיָּהוּ נִדְחֶה הַשֶּׁקֶר שֶׁהוּא הַנָּחָשׁ לָכֵן קָשֶׁה לִישׁן כִּי אָמְרוּ רַבּוֹתֵינוּ זִכְרוֹנָם לִבְרָכָה (קִדּוּשִׁין מט:) : עֲשָׂרָה קַבִּין שֵׁנָה יָרְדוּ לָעוֹלָם, תִּשְׁעָה נָטְלוּ עֲבָדִים וְעֶבֶד הוּא בְּחִינַת (בְּרֵאשִׁית ט) : ''כְּנַעַן עֶבֶד עֲבָדִים'' וְהוּא בְּחִינַת אָרוּר (שָׁם), בְּחִינַת הַנָּחָשׁ וְכֵיוָן שֶׁבְּמוֹצָאֵי שַׁבָּת הוּא בְּחִינַת הִתְגַּלּוּת אֵלִיָּהוּ וְנִדְחֶה בְּחִינַת הַנָּחָשׁ, שֶׁהוּא בְּחִינַת כְּנַעַן עֶבֶד עֲבָדִים נִדְחֶה הַשֵּׁנָה שֶׁיָּרְדָה לָעֲבָדִים  אֵלִיָּהוּ בְּגִימַטְרִיָּא בֵּן, הֶפֶך בְּחִינַת עֶבֶד וְעוֹד, כִּי  אִם אֵין דַּעַת הַבְדָּלָה מִנַּיִן (יְרוּשַׁלְמִי בְּרָכוֹת פֶּרֶק ה) נִמְצָא שֶׁ בְּמוֹצָאֵי שַׁבָּת שֶׁיֵּשׁ הַבְדָּלָה הוּא בִּבְחִינַת דַּעַת, כִּי אִם אֵין דַּעַת וְכוּ וְעַל כֵּן קָשֶׁה לִישׁן כִּי  הַשֵּׁנָה הוּא הִסְתַּלְּקוּת הַדַּעַת


~ קיח - כְּשֶׁלּוֹמֵד אֵיזֶה דָּבָר, טוֹב לְפָרֵשׁ הַדָּבָר

כְּשֶׁלּוֹמֵד אֵיזֶה דָּבָר, טוֹב לְפָרֵשׁ הַדָּבָר בִּלְשׁוֹן אַשְׁכְּנַז שֶׁמֵּבִין [וְהוּא טוֹבָה לְהָעוֹלָם] וְהָעִנְיָן, כִּי כָּל צַדִּיק הַדּוֹר הוּא בְּחִינַת משֶׁה שֶׁהוּא בְּחִינַת מָשִׁיחַ כְּמוֹ שֶׁכָּתוּב (בְּרֵאשִׁית מ''ט) : ''עַד כִּי יָבא שִׁילה'', הַיְנוּ מָשִׁיחַ וְ שִׁילה בְּגִימַטְרִיָּא משֶׁה (זוהר בראשית דף כה: כז:) וְעַל כֵּן קָרְאוּ הַתַּנָּאִים אֶחָד לַחֲבֵרוֹ משֶׁה כְּמוֹ שֶׁכָּתוּב (שַׁבָּת קא:) : משֶׁה שַׁפִּיר קָאָמְרַתְּ וּכְשֶׁמְּחַדֵּשׁ דָּבָר בַּתּוֹרָה, אֵלּוּ הַדְּבָרִים שֶׁל הַחִדּוּשׁ הֵם בִּבְחִינַת משֶׁה מָשִׁיחַ כְּמוֹ שֶׁכָּתוּב בַּזּהַר (וַיֵּשֶׁב דַּף קצ''ב:) ''וְרוּחַ אֱלקִים'', דָּא רוּחָא דְּמָשִׁיחַ ''מְרַחֶפֶת עַל פְּנֵי הַמַּיִם'' הַיְנוּ הַתּוֹרָה וְזֶהוּ שֶׁאָמַרְנוּ כִּי הַחִדּוּשֵׁי תּוֹרָה שֶׁמְּחַדֵּשׁ, הֵם בְּעַצְמָם בִּבְחִינַת מָשִׁיחַ כִּי שָׁם רוּחוֹ מְרַחֶפֶת וְהַיְנוּ ''רוּחַ פִּיו'' (תהלים ל''ג תרגום נפש חיה בראשית ב) וְאָמְרוּ חֲכָמֵינוּ, זִכְרוֹנָם לִבְרָכָה (עיין סנהדרין צח וברש''י שם, ועיין זוהר ויקהל רי''ב) כִּי מָשִׁיחַ סָבֵל מַרְעִין עֲבוּר כָּל יִשְׂרָאֵל כְּמוֹ שֶׁכָּתוּב (יְשַׁעְיָה נ''ג) : ''וְהוּא מְחֹלָל מִפְּשָׁעֵינוּ'' בְּכֵן כָּל צַדִּיק הַדּוֹר הוּא גַּם כֵּן סוֹבֵל יִסּוּרִין בִּשְׁבִיל כְּלַל יִשְׂרָאֵל לְהָקֵל מֵעֲלֵיהֶם כִּי הוּא בִּבְחִינַת מָשִׁיחַ כַּנַּ''ל (תֵּצֵא ר''פ) ''וְהוּא מְחֹלָל מִפְּשָׁעֵינוּ'' דְּאִתְעֲבִד חֹל בְּגִינַיְהוּ וְזֶהוּ דְּסָבֵל מַרְעִין וְהַיְנוּ מַה שֶּׁאָמַרְנוּ שֶׁצְּרִיכִין לְפָרֵשׁ הַדָּבָר בְּלָשׁוֹן שֶׁמֵּבִין כִּי עַל יְדֵי זֶה נַעֲשֶׂה בִּבְחִינַת חֹל כִּי  כְּשֶׁמְּפָרֵשׁ בִּלְשׁוֹנוֹ הוּא דֶּרֶך חֹל לְעֵרֶך גּדֶל קְדֻשַּׁת הַדְּבָרִים בִּמְקוֹמָן כְּפִי מַה שֶּׁיָּצְאוּ מִפִּי הַצַּדִּיק בְּגָבְהֵי מְרוֹמִים וְעַל יְדֵי זֶה הוּא מְחֹלָל, דְּאִתְעֲבִד חֹל וּבִבְחִינָה זוֹ, סָבֵל מַרְעִין לְכַפֵּר עַל יִשְׂרָאֵל אַך כָּל זֶה הוּא מִפְּשָׁעֵינוּ דַּיְקָא כִּי מֵחֲמַת פְּשָׁעֵינוּ, אֵין אָנוּ מַשִּׂיגִין הַדְּבָרִים רַק בְּדֶרֶך חֹל כַּנַּ''ל וְהוּא סָבֵל מַרְעִין אַך לְגַבֵּי  אֲנָשִׁים הָרָמִים אֵינָם צְרִיכִים לָזֶה כִּי הֵם מַשִּׂיגִים הַדְּבָרִים כְּמוֹת שֶׁהֵם כְּמוֹ שֶׁיָּצָא מֵהַצַּדִּיק


~ קיט - הַנִּכְנָס לְבַקֵּר אֶת הַחוֹלֶה בְּשַׁבָּת

הַנִּכְנָס לְבַקֵּר אֶת הַחוֹלֶה בְּשַׁבָּת אוֹמֵר: יְכוֹלָה הִיא שֶׁתְּרַחֵם (שַׁבָּת יב) כִּי  כְּשֶׁאָדָם צָרִיך לְרַחֲמִים הַשֵּׁם יִתְבָּרַך שׁוֹלֵחַ לוֹ רַחֲמָנוּת, שֶׁהוּא יְרַחֵם עַל אַחֵר וְעַל יְדֵי זֶה מְרַחֲמִין עָלָיו (שַׁבָּת קנא:) : כָּל הַמְרַחֵם עַל הַבְּרִיּוֹת מְרַחֲמִין עָלָיו וּכְמוֹ שֶׁכָּתוּב (דְּבָרִים י''ג) :וְנָתַן לְך רַחֲמִים וְרִחֲמֶיך בְּדַעַת, מִי שֶׁיֵּשׁ לוֹ דֵּעָה יֵשׁ לוֹ רַחֲמָנוּת כִּי  כַּעַס שֶׁהִיא הֶפֶך הָרַחֲמָנוּת, הוּא מֵחֲמַת כְּסִילוּת כְּמוֹ שֶׁכָּתוּב (קהֶלֶת ז) : ''כַּעַס בְּחֵיק כְּסִילִים יָנוּחַ'' וְעַל כֵּן אָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת לג) : כָּל מִי שֶׁאֵין בּוֹ דֵּעָה אָסוּר לְרַחֵם עָלָיו כִּי אִם אֵין בּוֹ דֵּעָה אֵין בּוֹ רַחֲמָנוּת כִּי כַּעַס בְּחֵיק כְּסִילִים יָנוּחַ עַל כֵּן אָסוּר לְרַחֵם עָלָיו כִּי כָּל הַמְרַחֵם מְרַחֲמִין עָלָיו כַּנַּ''ל אֲבָל אִם אֵין בּוֹ רַחֲמָנוּת אָסוּר לְרַחֵם עָלָיו נִמְצָא זֶה הַחוֹלֶה שֶׁצָּרִיך לְרַחֲמִים צָרִיך שֶׁיִּהְיֶה לוֹ רַחֲמִים עַל אֲחֵרִים וְזֶה תָּלוּי בְּדַעַת כַּנַּ''ל (בְּמִדְבַּר י''א) : ''שָׁטוּ הָעָם וְלָקְטוּ'' בִּשְׁטוּתָא, כְּמוֹ שֶׁכָּתוּב בַּזּהַר (בְּשַׁלַּח דַּף ס''ג) אֲבָל בְּשַׁבָּת נִמְשָׁך הַדַּעַת לְכָל אֶחָד וְזֶה שֶׁאוֹמְרִין הַמְבַקְּרִים לְהַחוֹלֶה, יְכוֹלָה הִיא שֶׁתְּרַחֵם הַיְנוּ שֶׁהַשַּׁבָּת שֶׁהוּא בְּחִינוֹת דַּעַת, יְכוֹלָה שֶׁתְּרַחֵם, לְשׁוֹן נוֹכֵחַ הַיְנוּ שֶׁתְּרַחֵם אַתָּה, שֶׁיִּהְיֶה לְך רַחֲמִים עַל אֲחֵרִים עַל יְדֵי הַדַּעַת שֶׁיֵּשׁ לְך מִבְּחִינוֹת שַׁבָּת וְכֵיוָן שֶׁיִּהְיֶה לְך רַחֲמִים בְּוַדַּאי יְרַחֲמוּ עָלֶיך מִן הַשָּׁמַיִם כִּי כָּל הַמְרַחֵם וְכוּ כַּנַּ''ל


~ קכ - הָעִנְיָן מַה שֶּׁצְּרִיכִין לִנְסֹעַ לְהַצַּדִּיק, וְלא דַּי בְּסִפְרֵי מוּסָר

הָעִנְיָן מַה שֶּׁצְּרִיכִין לִנְסֹעַ לְהַצַּדִּיק, וְלא דַּי בְּסִפְרֵי מוּסָר מְפרָשׁ בַּתּוֹרָה (שְׁמוֹת י''ז) : ''וַיּאמֶר ה אֶל משֶׁה כְּתֹב זאת זִכָּרוֹן בַּסֵּפֶר וְשִׂים בְּאָזְנֵי יְהוֹשֻׁעַ'' כִּי אַף שֶׁאָמַר לוֹ לִכְתּב בַּסֵּפֶר, אַף עַל פִּי כֵן לא הִסְתַּפֵּק בָּזֶה וְצִוָּה לוֹ, וְשִׂים בְּאָזְנֵי יְהוֹשֻׁעַ, שֶׁיְּדַבֵּר עִמּוֹ פֶּה אֶל פֶּה כִּי הָעִקָּר מַה שֶּׁשּׁוֹמְעִין מִפֶּה הַצַּדִּיק וּכְמוֹ שֶׁאָמְרוּ בַּמִּדְרָשׁ (דְּבָרִים פָּרָשָׁה ג) עַל פָּסוּק: ''שְׁמַע יִשְׂרָאֵל הַיּוֹם אַתָּה עוֹבֵר אֶת הַיַּרְדֵּן'' וְכוּ וְזֶה לְשׁוֹנוֹ, מָה רָאָה לוֹמַר לָהֶם כָּאן שְׁמַע יִשְׂרָאֵל רַבָּנִין אָמְרִי לְמָה הַדָּבָר דּוֹמֶה, לְמֶלֶך שֶׁקִּדֵּשׁ מַטְרוֹנָה בִּשְׁנֵי מַרְגָּלִיּוֹת אִבְּדָה אַחַת מֵהֶן אָמַר לָהּ הַמֶּלֶך אִבַּדְתְּ אַחַת, שִׁמְרִי אֶת הַשְּׁנִיָּה כָּך קִדֵּשׁ הַקָּדוֹשׁ בָּרוּך הוּא אֶת יִשְׂרָאֵל בְּנַעֲשֶׂה וְנִשְׁמַע אִבְּדוּ אֶת נַעֲשֶׂה שֶׁעָשׂוּ אֶת הָעֵגֶל אָמַר לָהֶן משֶׁה אִבַּדְתֶּן נַעֲשֶׂה שִׁמְרוּ נִשְׁמַע הֱוֵי שְׁמַע יִשְׂרָאֵל. עַד כָּאן לְשׁוֹן הַמִּדְרָשׁ וְעַל כֵּן  כְּשֶׁלּוֹמֵד מִתּוֹך הַסֵּפֶר שֶׁהוּא בְּחִינַת עֲשִׂיָּה, שֶׁהוּא בְּחִינַת נַעֲשֶׂה אֵין בָּזֶה כּחַ כָּל כָּך לְעוֹרֵר אוֹתוֹ כִּי יִשְׂרָאֵל אִבְּדוּ אֶת הַנַּעֲשֶׂה אֲבָל כְּשֶׁשּׁוֹמֵעַ מִפֶּה הַצַּדִּיק, הוּא בְּחִינַת נִשְׁמַע שֶׁזֶּה הַכֶּתֶר נִשְׁאָר לָהֶם לְיִשְׂרָאֵל כַּנַּ''ל


~ קכא - הִנֵּה בָאתִי בִּמְגִלַּת סֵפֶר כָּתוּב עָלַי

אָז אָמַרְתִּי הִנֵּה בָאתִי בִּמְגִלַּת סֵפֶר כָּתוּב עָלַי. לַעֲשׂוֹת רְצוֹנְך וְכוּ (תְּהִלִּים מ)  כְּשֶׁאָדָם רוֹאֶה וְלוֹמֵד בְּסֵפֶר וּבְכָל מָקוֹם שֶׁהוּא רוֹאֶה וְלוֹמֵד, מוֹצֵא אֶת עַצְמוֹ הַיְנוּ שֶׁלּוֹקֵחַ לְעַצְמוֹ מוּסָר, וְרוֹאֶה פְּחִיתוּתוֹ וְשִׁפְלוּתוֹ בְּכָל מָקוֹם בְּאֵיזֶה סֵפֶר שֶׁהוּא בָּא וּמְעַיֵּן שָׁם זֶה סִימָן שֶׁחָפֵץ לַעֲשׂוֹת רְצוֹנוֹ יִתְבָּרַך אָז אָמַרְתִּי הִנֵּה בָאתִי בִּמְגִלַּת סֵפֶר כָּתוּב עָלָי זֶה סִימָן לַעֲשׂוֹת רְצוֹנְך אֱלקַי חָפָצְתִּי כַּנַּ''ל


~ קכב - וְגַם נֵצַח יִשְׂרָאֵל לא יְשַׁקֵּר

וְגַם נֵצַח יִשְׂרָאֵל לא יְשַׁקֵּר (שְׁמוּאֵל א ט''ו) כִּי זֶה יָדוּעַ, שֶׁ מִּדַּת הַנִּצָּחוֹן אֵינָהּ סוֹבֶלֶת הָאֱמֶת כִּי אַף אִם יֵרָאֶה לָעֵינַיִם דְּבַר אֱמֶת יִדְחֶה אוֹתוֹ מֵחֲמַת הַנִּצָּחוֹן וְזֶה מְברָר מְאד אַך לא כְּמִדַּת בָּשָׂר וָדָם מִדַּת הַקָּדוֹשׁ בָּרוּך הוּא כִּי הַקָּדוֹשׁ בָּרוּך הוּא אַף בְּהַנִּצָּחוֹן הוּא אֱמֶת וְאֵינוֹ מְשַׁקֵּר חַס וְשָׁלוֹם


~ קכג - לְקַשֵּׁר עַצְמוֹ לְהַצַּדִּיק שֶׁבַּדּוֹר

הָעִקָּר וְהַיְסוֹד שֶׁהַכּל תָּלוּי בּוֹ לְקַשֵּׁר עַצְמוֹ לְהַצַּדִּיק שֶׁבַּדּוֹר וּלְקַבֵּל דְּבָרָיו עַל כָּל אֲשֶׁר יאמַר כִּי הוּא זֶה, דָּבָר קָטן וְדָבָר גָּדוֹל וְלִבְלִי לִנְטוֹת חַס וְשָׁלוֹם, מִדְּבָרָיו יָמִין וּשְׂמאל כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סִפְרִי פָּרָשַׁת שׁוֹפְטִים) : אֲפִלּוּ אוֹמֵר לְך עַל יָמִין שְׂמאל וְכוּ וּ לְהַשְׁלִיך מֵאִתּוֹ כָּל הַחָכְמוֹת, וּלְסַלֵּק דַּעְתּוֹ כְּאִלּוּ אֵין לוֹ שׁוּם שֵׂכֶל בִּלְעֲדֵי אֲשֶׁר יְקַבֵּל מֵהַצַּדִּיק וְהָרַב שֶׁבַּדּוֹר וְ כָל זְמַן שֶׁנִּשְׁאָר אֶצְלוֹ שׁוּם שֵׂכֶל עַצְמוֹ, אֵינוֹ בִּשְׁלֵמוּת וְאֵינוֹ מְקֻשָּׁר לְהַצַּדִּיק וְיִשְׂרָאֵל בְּעֵת קַבָּלַת הַתּוֹרָה הָיוּ לָהֶם חָכְמוֹת גְּדוֹלוֹת כִּי אָז הָיוּ עוֹבְדֵי עֲבוֹדָה זָרָה שֶׁבִּימֵיהֶם שֶׁהָיָה טָעוּתָם עַל פִּי חָכְמוֹת וַחֲקִירוֹת גְּדוֹלוֹת כַּיָּדוּעַ וְלוּלֵי שֶׁהָיוּ יִשְׂרָאֵל מַשְׁלִיכִין מֵעַצְמָן הַחָכְמוֹת לא הָיוּ מְקַבְּלִים הַתּוֹרָה כִּי הָיוּ יְכוֹלִים לִכְפּר בַּכּל, חַס וְשָׁלוֹם וְלא הָיָה מוֹעִיל לָהֶם כָּל מַה שֶּׁעָשָׂה משֶׁה רַבֵּנוּ עִמָּהֶם וַאֲפִלּוּ כָּל הָאוֹתוֹת וְהַמּוֹפְתִים הַנּוֹרָאִים שֶׁעָשָׂה לְעֵינֵיהֶם לא הָיָה מוֹעִיל לָהֶם כִּי גַּם עַתָּה נִמְצָאִים אֶפִּיקוֹרְסִים הַכּוֹפְרִים עַל יְדֵי שְׁטוּת וְטָעוּת חָכְמָתָם אַך יִשְׂרָאֵל עַם קָדוֹשׁ רָאוּ הָאֱמֶת, וְהִשְׁלִיכוּ הַחָכְמוֹת, וְהֶאֱמִינוּ בַּה וּבְמשֶׁה עַבְדּוֹ וְעַל יְדֵי זֶה קִבְּלוּ הַתּוֹרָה (דְּבָרִים ל''ב) ''עַם נָבָל וְלא חָכָם'', עַמָּא דְּקַבִּילוּ אוֹרַיְתָא וְלָא חַכִּימוּ כִּי עִקַּר קַבָּלַת הַתּוֹרָה הָיָה עַל יְדֵי וְלָא חַכִּימוּ הַיְנוּ עַל יְדֵי שֶׁהִשְׁלִיכוּ מֵאִתָּם כָּל הַחָכְמוֹת כַּנַּ''ל וְזֶה  נָבָל רָאשֵׁי תֵּבוֹת לב נְתִיבוֹת, שֶׁהוּא  כְּלָלִיּוּת הַתּוֹרָה וְהִיא הַחָכְמָה הָאֲמִתִּית, אֲשֶׁר אֶצְלָהּ כָּל הַחָכְמוֹת בְּטֵלִים וְהַיְנוּ  נָבָל שֶׁהִיא בְּחִינַת הַתּוֹרָה, הַנִּקְרֵאת נוֹבְלוֹת הַחָכְמָה הָעֶלְיוֹנָה (בְּרֵאשִׁית רַבָּה פָּרָשָׁה יז) [וּבוֹא וּרְאֵה שֶׁעַתָּה מְבאָר וּמְיֻשָּׁב הַתַּרְגּוּם הַזֶּה שֶׁהוּא פְּלִיאָה גְּדוֹלָה, וְכָל הָעוֹלָם תְּמֵהִים עָלָיו מָה עִנְיַן תֵּבַת נָבָל, לְתַרְגְּמוֹ עַל קַבָּלַת הַתּוֹרָה אַך עַתָּה מַה נִּמְלְצוּ לַחֵך דִּבְרֵי הַתַּרְגּוּם הָאֵלּוּ] (ועיין שוח''ט תהלים קיט בתמימות קבלו ישראל את התורה וכו ע''ש) וְהָ עִקַּר הָעֲבוֹדָה, לִהְיוֹת תָּם וְיָשָׁר יְרֵא אֱלקִים וְסָר מֵרַע, בְּלִי שׁוּם חָכְמוֹת וּשְׁלמָה הַמֶּלֶך, עָלָיו הַשָּׁלוֹם, אַחַר שֶׁכָּתוּב בּוֹ (מְלָכִים א ה) ''וַיֶּחְכַּם מִכָּל הָאָדָם'' אָמַר (מִשְׁלֵי ל) : ''כִּי בַעַר אָנכִי מֵאִישׁ וְלא בִינַת אָדָם לִי'' וְכֵן אָמַר אָסָף (תְּהִלִּים ע''ג) : ''וַאֲנִי בַעַר לא אֵדָע בְּהֵמוֹת הָיִיתִי עִמָּך'' (מִשְׁלֵי כ''א) : ''אֵין חָכְמָה וְאֵין תְּבוּנָה וְאֵין עֵצָה לְנֶגֶד ה''.


~ קכד - שִׁיר מִזְמוֹר לַמְנַצֵּחַ, זַמְּרוּ לְמִי שֶׁמְּנַצְּחִין אוֹתוֹ וְשָׂמֵחַ

שִׁיר מִזְמוֹר לַמְנַצֵּחַ, זַמְּרוּ לְמִי שֶׁמְּנַצְּחִין אוֹתוֹ וְשָׂמֵחַ (פְּסָחִים קיט) כִּי  כְּשֶׁמְּדַבֵּר לִפְנֵי הַקָּדוֹשׁ בָּרוּך הוּא וּמְפָרֵשׁ שִׂיחָתוֹ בִּטְעָנוֹת וּבַקָּשׁוֹת רוֹצֶה לְנַצֵּחַ אֶת הַקָּדוֹשׁ בָּרוּך הוּא כִּבְיָכוֹל וְהַשֵּׁם יִתְבָּרַך יֵשׁ לוֹ תַּעֲנוּג מִזֶּה עַל כֵּן שׁוֹלֵחַ לוֹ דִּבּוּרִים שֶׁיּוּכַל לְנַצֵּחַ אוֹתוֹ כִּבְיָכוֹל כְּדֵי לְקַבֵּל הַתַּעֲנוּג כִּי בְּלא זֶה בְּוַדַּאי לא הָיָה אֶפְשָׁר לְבָשָׂר וָדָם לְנַצֵּחַ אֶת הַקָּדוֹשׁ בָּרוּך הוּא אַך הַשֵּׁם יִתְבָּרַך עַצְמוֹ שׁוֹלֵחַ וּמַזְמִין לוֹ דִּבּוּרִים וּטְעָנוֹת לְנַצֵּחַ אוֹתוֹ כַּנַּ''ל


~ קכה - וַיּאמֶר משֶׁה אִכְלוּהוּ הַיּוֹם כִּי שַׁבָּת הַיּוֹם לַה

(שְׁמוֹת ט''ז) וַיּאמֶר משֶׁה אִכְלוּהוּ הַיּוֹם כִּי שַׁבָּת הַיּוֹם לַה וְכוּ וְלָמְדוּ רַבּוֹתֵינוּ, זִכְרוֹנָם לִבְרָכָה (שַׁבָּת קיז:). מִכָּאן, שֶׁחַיָּב לֶאֱכל שָׁלֹשׁ סְעֻדּוֹת בְּשַׁבָּת כִּי תְּלָתָא ''הַיּוֹם'' כְּתִיבִי נִמְצָא שֶׁעַל כָּל סְעֻדָּה מִשָּׁלֹשׁ סְעֻדּוֹת כְּתִיב הַיּוֹם לְרַמֵּז שֶׁלּא לֶאֱכל בַּסְּעֻדָּה שֶׁל שַׁבָּת רַק בִּשְׁבִיל הַיּוֹם כי לפעמים אוכל בִּשְׁבִיל שֶׁרָעֵב מֵאֶתְמוֹל וְלִפְעָמִים בִּשְׁבִיל שֶׁלּא יְהֵא רָעֵב לְמָחָר אַך בְּכָל סְעֻדָּה מִשָּׁלֹשׁ סְעֻדּוֹת שֶׁל שַׁבָּת לא יאכַל כִּי אִם בִּשְׁבִיל הַיּוֹם הַיְנוּ סְעֻדָּה זוֹ לא בִּשְׁבִיל קדֶם וְלא בִּשְׁבִיל אַחַר כָּךְ. [זֶה הָעִנְיָן לא שָׁמַעְתִּי מִפִּיו הַקָּדוֹשׁ בְּעַצְמוֹ, רַק מִפִּי אַחֵר שֶׁאָמַר מִשְּׁמוֹ, וּכְתַבְתִּיו כְּמוֹ שֶׁשָּׁמַעְתִּי. אַחַר כָּך נִזְדַּמֵּן שֶׁדִּבַּרְתִּי עִמּוֹ, זִכְרוֹנוֹ לִבְרָכָה, מֵעִנְיָן זֶה, וּפִקְפֵּקּ בְּעַצְמוֹ עַל זֶה] וְאָמַר: הֲלא אֲכִילַת שַׁבָּת יְקָרָה מְאד מְאד וְכַמְבאָר בְּכָל דִּבְרֵי רַבּוֹתֵינוּ, זִכְרוֹנָם לִבְרָכָה שֶׁבְּשַׁבָּת צְרִיכִין דַּוְקָא לֶאֱכל וְלִשְׁתּוֹת וּלְהַרְבּוֹת בְּמַעֲדַנִּים וְהֵבַנְתִּי שֶׁאֵין כַּוָּנָתוֹ בְּמַאֲמָר זֶה הַנַּ''ל, לְמַעֵט בַּאֲכִילַת שַׁבָּת, חַס וְשָׁלוֹם וְתֹכֶן כַּוָּנָתוֹ בְּמַאֲמָר זֶה לא בֵּאֵר לִי כְּלָל כִּי לא זָכִיתִי לְדַבֵּר עִמּוֹ עוֹד מִמַּאֲמָר זֶה רַק אַחַר כָּך שָׁמַעְנוּ מִפִּיו הַקָּדוֹשׁ זִכְרוֹנוֹ לִבְרָכָה כַּמָּה וְכַמָּה תּוֹרוֹת עַל עִנְיַן מַעֲלַת קְדֻשַּׁת אֲכִילַת שַׁבָּת שֶׁיְּקָרָה מְאד וְאָמַר בְּפֵרוּשׁ שֶׁצְּרִיכִין בְּשַׁבָּת לְהַרְבּוֹת בְּמַאֲכָל וּבְמִשְׁתֶּה כִּפְשׁוּטוֹ כִּי אֲכִילַת שַׁבָּת הִיא כֻּלָּהּ אֱלקוּת כֻּלָּהּ קדֶשׁ וְכוּ עַיֵּן בְּהַתּוֹרָה שָׁאֲלוּ אֶת רַבִּי יוֹסֵי בֶּן קִסְמָא בְּסִימָן נ''ז, וּלְקַמָּן [בְּסִימָן רע''ז] מַה שֶּׁכָּתוּב שָׁם שֶׁעִקַּר כְּבוֹד שַׁבָּת הוּא הָאֲכִילָה עַיֵּן שָׁם וְעוֹד בְּכַמָּה מְקוֹמוֹת [ועיין בס נגיד ומצוה להאריז''ל וכן במשנת חסידים שכתב להדיא שאע''פ שיאכל בשבת יותר מהצורך אינו הולך לחיצונים כמו בחול אלא נבלע באיברים]


~ קכו - שֶׁשִּׁבְּחוּ הַחֶבְרַיָּא אֶת רַבִּי שִׁמְעוֹן בֶּן יוֹחַאי

בַּזּהַר בְּכַמָּה מְקוֹמוֹת שֶׁשִּׁבְּחוּ הַחֶבְרַיָּא אֶת רַבִּי שִׁמְעוֹן בֶּן יוֹחַאי אִיתָא וַי לְדָרָא כַּד תִּסְתַּלֵּק פּוּק עַיֵּן וְתִשְׁכַּח (עיין ח''א דף פ''ג וצ''ב ובח''ב כ''ג ס''ח פ''ו פ''ז פ''ט שְׁמוֹת ל''א). ''שָׁבַת וַיִּנָּפַשׁ'', כֵּיוָן שֶׁשָּׁבַת וַי אָבְדָה נֶפֶשׁ (בֵּיצָה טז) הַיְנוּ שֶׁמֵּחֲמַת גּדֶל הַתַּעֲנוּג שֶׁל הַנֶּפֶשׁ יְתֵרָה שֶׁבָּא בְּשַׁבָּת עַל כֵּן מַתְחִילִים תֵּכֶף לְהִתְגַּעְגֵּעַ וּלְהִצְטַעֵר עַל אֲבֵדַת הַנֶּפֶשׁ בְּמוֹצָאֵי שַׁבָּת כֵּן הַחֶבְרַיָּא, מֵחֲמַת גּדֶל הַתַּעֲנוּגִים וְהַשַּׁעֲשׁוּעִים שֶׁקִּבְּלוּ מֵרַבָּם רַבִּי שִׁמְעוֹן בֶּן יוֹחַאי עַל כֵּן תֵּכֶף וּמִיָּד הִתְחִילוּ לְהִתְגַּעְגֵּעַ וְעָלָה עַל לִבָּם צַעַר הַהִסְתַּלְּקוּת שֶׁיִּהְיֶה לָהֶם בְּכָל מָקוֹם שֶׁשִּׁבְּחוּ הַחֶבְרַיָּא אֶת רַבִּי שִׁמְעוֹן בֶּן יוֹחַאי עַל שֶׁגִּלָּה לָהֶם סוֹד נִפְלָא תִּמְצָא שֶׁאַחַר כָּך אָמַר לָהֶם עוֹד חִדּוּשֵׁי תּוֹרָה


~ קכז - הַבְּגָדִים הֵם בְּסוֹד הַחַשְׁמַ''ל, שֶׁהוּא שְׁמִירָה

הַבְּגָדִים הֵם בְּסוֹד הַחַשְׁמַ''ל, שֶׁהוּא שְׁמִירָה וְעַל כֵּן  הַבְּגָדִים יִהְיוּ שְׁלֵמִים תָּמִיד וְלא קְרוּעִים כִּי הוּא קִלְקוּל הַשְּׁמִירָה  הַבְּגָדִים בְּעַצְמָן תּוֹבְעִין אֶת הָאָדָם אִם לא נִזְהָר בִּשְׁמִירָתָן לְכַבְּדָן כָּרָאוּי וּלְהַחֲזִיקָן בִּנְקִיּוּת [גּדֶל אַזְהָרָה זאת לִשְׁמר אֶת הַבְּגָדִים מִכְּתָמִים עַיֵּן לְעֵיל בְּסִימָן כ''ט]


~ קכח - כַּחְלִינְהוּ לְעֵינֵה וּשְׁבָקוּהוּ

אִיתָא בַּגְּמָרָא (יוֹמָא סט:) : לְעִנְיַן הַיֵּצֶר הָרָע דַּעֲבֵרָה דְּהַיְנוּ שֶׁל תַּאֲוַת הַמִּשְׁגָּל, כַּחְלִינְהוּ לְעֵינֵה וּשְׁבָקוּהוּ נִמְצָא שֶׁאַף עַל פִּי שֶׁסִּמּוּ אֶת עֵינֵי הַיֵּצֶר הָרָע שֶׁל נִאוּף אַף עַל פִּי כֵן נִשְׁאָר וְזֶה בְּחִינַת מַה שֶּׁנִּמְצָא לִפְעָמִים בָּאֲנָשִׁים הַכְּשֵׁרִים קְצָת שֶׁמֵּחֲמַת שֶׁנּוֹגֵעַ יִרְאַת הַשֵּׁם בְּלִבּוֹ הוּא מַשְׁפִּיל עֵינָיו וְאֵינוֹ מִסְתַּכֵּל בְּנָשִׁים וְאַף עַל פִּי כֵן הוּא גּוֹנֵב אֶת הָעַיִן כִּלְאַחַר יָד, וּמִסְתַּכֵּל מִן הַצַּד וְהוּא בְּחִינַת כַּחְלִינְהוּ לְעֵינֵהּ דְּיִצְרָא שֶׁמְּסַמֵּא עֵינֵי הַיֵּצֶר הָרָע שֶׁרוֹצֶה לְהִסְתַּכֵּל וְהוּא מְסַמֵּא עֵינָיו עַל יְדֵי שֶׁמּוֹנֵעַ עַצְמוֹ מִלְּהִסְתַּכֵּל וְאַף עַל פִּי כֵן נִשְׁאָר הַיֵּצֶר הָרָע כִּי מִסְתַּכֵּל מִן הַצַּד כִּלְאַחַר יָד


~ קכט - אֶרֶץ אכֶלֶת יוֹשְׁבֶיהָ

אֶרֶץ אכֶלֶת יוֹשְׁבֶיהָ (בַּמִּדְבָּר י''ג)  כְּשֶׁמְּקרָב לְהַצַּדִּיק, אַף שֶׁאֵינוֹ מְקַבֵּל מִמֶּנּוּ כְּלָל, הוּא גַּם כֵּן טוֹב מְאד וְהָאֱמוּנָה לְבַדָּהּ שֶׁמַּאֲמִין בְּהַצַּדִּיק, מוֹעִיל לַעֲבוֹדַת הַשֵּׁם יִתְבָּרַךְ כִּי  טֶבַע הָאֲכִילָה שֶׁהַמָּזוֹן נִתְהַפֵּךְ לַנִּזּוֹן כְּגוֹן כְּשֶׁהַחַי אוֹכֶלֶת צוֹמֵחַ כְּגוֹן עֲשָׂבִים, נִתְהַפְּכִין הָעֲשָׂבִים לְחַי, כְּשֶׁנִּכְנָסִין בְּתוֹךְ מֵעֶיהָ וְכֵן מֵחַי לִמְדַבֵּר כְּשֶׁהַמְדַבֵּר אוֹכֵל הַחַי, נִתְהַפֵּךְ הַחַי לַמְּדַבֵּר וּלְכָל מָקוֹם שֶׁנִּכְנָס לְשָׁם הַמָּזוֹן שֶׁנִּתְחַלֵּק לְהָאֵיבָרִים, נִתְהַפֵּךְ לְמַהוּת הָאֵיבָר מַמָּשׁ שֶׁנִּכְנָס לְשָׁם כְּגוֹן הַחֵלֶּק מֵהַמָּזוֹן הַנִּכְנָס לְהַמּחַ נִתְהַפֵּךְ לְמחַ וְהַנִּכְנָס לַלֵּב נִתְהַפֵּךְ לְלֵב, וְכֵן לִשְׁאָר הָאֵיבָרִים וזהו אֶרֶץ אכֶלֶת יוֹשְׁבֶיהָ כִּי  אֶרֶץ הוּא בְּחִינַת אֱמוּנָה, כְּמוֹ שֶׁכָּתוּב (תְּהִלִּים ל''ז) : ''שְׁכָן אֶרֶץ וּרְעֵה אֱמוּנָה'' אכֶלֶת יוֹשְׁבֶיהָ, כִּי כְּשֶׁנִּכְנָס לָאָרֶץ, שֶׁהִיא בְּחִינַת אֱמוּנָה, נֶאֱכָל אֶצְלָהּ, הַיְנוּ שֶׁנִּתְהַפֵּךְ לְמַהוּתָהּ הַיְנוּ  כְּשֶׁדָּבוּק לְהַצַּדִּיק וּמַאֲמִין בּוֹ, שֶׁהוּא בְּחִינַת אֶרֶץ,  נֶאֱכָל לְהַצַּדִּיק וְנִתְהַפֵּךְ לְמַהוּת הַצַּדִּיק מַמָּשׁ וְכֵן אֶרֶץ יִשְׂרָאֵל בְּעַצְמָהּ, יֵשׁ לָהּ גַּם כֵּן הַכּחַ הַזֶּה וְעַל כֵּן אָמְרוּ רַבּוֹתֵינוּ, זִכְרוֹנָם לִבְרָכָה (כְּתֻבּוֹת קיא) : כָּל הַיּוֹשֵׁב בְּאֶרֶץ יִשְׂרָאֵל שָׁרוּי בְּלא עָווֹן שֶׁנֶּאֱמַר:הָעָם הַיּוֹשֵׁב בָּהּ נְשׂוּא עָוֹן כִּי הִיא אֶרֶץ אוֹכֶלֶת יוֹשְׁבֶיהָ, שֶׁהַיּוֹשֵׁב שָׁם נֶאֱכָל אֶצְלָהּ, וְנִתְהַפֵּךְ לְמַהוּתָהּ הַקָּדוֹשׁ וְעַל כֵּן אֲפִלּוּ הַמְהַלֵּךְ אַרְבַּע אַמּוֹת בְּאֶרֶץ יִשְׂרָאֵל, מֻבְטָח לוֹ שֶׁהוּא בֶּן עוֹלָם הַבָּא כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה שָׁם. וְזֶהוּ גַּם כֵּן עִנְיָן הַמְבאָר בְּמָקוֹם אַחֵר (לְעֵיל בְּסִימָן ק''א) עַל פָּסוּק: ''בִּקְרב עָלַי מְרֵעִים לֶאֱכל אֶת בְּשָׂרִי'' שֶׁכְּלַל הָעִנְיָן שָׁם, כְּשֶׁאֲנִי רוֹצֶה שֶׁיִּקְרְבוּ תְּרֵין רֵעִין דְּלָא מִתְפָּרְשִׁין  אֲנִי צָרִיךְ לֶאֱכל אֶת בְּשָׂרִי, הַיְנוּ לְהַכְנִיעַ הַחֹמֶר וְזֶהוּ: לֶאֱכל אֶת בְּשָׂרִי, לֶאֱכל דַּיְקָא  שֶׁצָּרִיךְ שֶׁהַנֶּפֶשׁ תּאכַל הַבָּשָׂר, שֶׁתִּתְהַפֵּךְ לְמַהוּתָהּ וזהו (שִׁיר הַשִּׁירִים ה) : ''אִכְלוּ רֵעִים'', הַיְנוּ  תְּרֵין רֵעִים דְּלָא מִתְפָּרְשִׁין, שֶׁהֵם הַמּחִין הַקְּדוֹשִׁים  שֶׁצְּרִיכִים שֶׁהַמּחַ וְהַדַּעַת הַקָּדוֹשׁ יאכַל אֶת הַגּוּף דְּהַיְנוּ שֶׁהַגּוּף יִתְהַפֵּךְ לְמַהוּת הַנְּשָׁמָה הַקְּדוֹשָׁה, שֶׁהוּא הַמּחַ וְהַדַּעַת (כַּמְבאָר בְּמָקוֹם אַחֵר) שֶׁזֶּהוּ בְּחִינַת אֲכִילָה, שֶׁהַמָּזוֹן נִתְהַפֵּךְ לַנִּזּוֹן כַּנַּ''ל וְזֶהוּ: ''שְׁכָן אֶרֶץ וּרְעֵה אֱמוּנָה'', הַיְנוּ שֶׁאַתָּה תִּהְיֶה רוֹעֶה וּמֵזִין אֶת הָאֱמוּנָה הַיְנוּ שֶׁתִּהְיֶה נֶאֱכָל לְהָאֱמוּנָה כַּנַּ''ל, בְּחִינַת הַמָּזוֹן שֶׁנִּתְהַפֵּךְ לַנִּזּוֹן אַךְ אַף עַל פִּי כֵן  הָעִקָּר תָּלוּי בְּרָצוֹן אִם רְצוֹנוֹ חָזָק מְאד לְהִתְקָרֵב לְהַשֵּׁם יִתְבָּרַךְ וְלַעֲבד אוֹתוֹ, רַק שֶׁקָּשֶׁה לוֹ לִשְׁבּר תַּאֲווֹת גּוּפוֹ אֲזַי  עַל יְדֵי הִתְקָרְבוּת וֶאֱמוּנַת הַצַּדִּיקִים, הוּא בְּחִינַת אֲכִילָה, וְנֶאֱכָל לְהַצַּדִּיק, הַיְנוּ שֶׁנִּתְהַפֵּךְ לְמַהוּתוֹ כַּנַּ''ל אַךְ  אִם אֵין רְצוֹנוֹ כְּלָל לַעֲבד אֶת הַשֵּׁם, לא יוֹעִיל לוֹ שׁוּם הִתְקָרְבוּת לְצַדִּיקִים וְהוּא בְּחִינַת  מָזוֹן שֶׁאֵינוֹ נִתְהַפֵּךְ לַנִּזּוֹן כְּגוֹן אִם אוֹכֵל אֲכִילָה שֶׁאֵין הַטֶּבַע סוֹבֶלֶת אוֹתוֹ אֲזַי אֵינוֹ מִתְעַכֵּל וְאֵינוֹ מִתְהַפֵּךְ לַנִּזּוֹן, רַק הַגּוּף מֵקִיא אוֹתוֹ כֵּן הוּא בְּחִינָה זוֹ מַמָּשׁ  כִּי אֵינוֹ נֶאֱכָל כְּלָל לְהַצַּדִּיק, אַף שֶׁמְּקרָב אֶצְלוֹ כִּי הַצַּדִּיק אֵינוֹ יָכוֹל לְסָבְלוֹ, וּמֵקִיא אוֹתוֹ וְהוּא בְּחִינַת הַכָּתוּב בְּאֶרֶץ יִשְׂרָאֵל (וַיִּקְרָא י''ח) : ''כַּאֲשֶׁר קָאָה אֶת הַגּוֹי'' דְּהַיְנוּ שֶׁאֵינָהּ יְכוֹלָה לְסָבְלוֹ לִהְיוֹת נֶאֱכָל אֶצְלָהּ שֶׁיִּתְהַפֵּךְ לְמַהוּתָהּ רַק הִיא מְקִיאָה אוֹתוֹ


~ קל - כָּל הַגָּדוֹל מֵחֲבֵרוֹ יִצְרוֹ גָּדוֹל מִמֶּנּוּ

כָּל הַגָּדוֹל מֵחֲבֵרוֹ יִצְרוֹ גָּדוֹל מִמֶּנּוּ (סֻכָּה נב) עַל יְדֵי עֲנָוָה נִצּוֹל מִנִּאוּף וְזוֹכֶה לִשְׁמִירַת הַבְּרִית כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סוֹטָה ד:). כָּל הַמִּתְגָּאֶה לַסּוֹף נִכְשָׁל בְּאֵשֶׁת אִישׁ שֶׁנֶּאֱמַר: ''וְאֵשֶׁת אִישׁ נֶפֶשׁ יְקָרָה תָּצוּד'' וְזֶה פֵּרוּשׁ הַסְּמִיכוּת (בְּמִדְבַּר י''ב) : ''וְהָאִישׁ משֶׁה עָנָו מְאד'' וְכוּ לַפָּסוּק: ''וַתְּדַבֵּר אַהֲרן וּמִרְיָם בְּמשֶׁה'' כִּי הֵם דִּבְּרוּ עַל אוֹדוֹת הָאִשָּׁה הַכּוּשִׁית אֲשֶׁר לָקַח כִּי כּוּשִׁית עַל שֵׁם יָפְיָהּ נִקְרֵאת (ספרי ומובא בפרש''י שם) וְהֵם אָמְרוּ שֶׁלְּקָחָהּ לְשֵׁם יפִי (עיין חזקוני) וְעַל כֵּן דִּבְּרוּ עַל הַפְּרִישׁוּת כִּי הֵם לא רָצוּ לְהַאֲמִין שֶׁאֶפְשָׁר לִהְיוֹת פָּרוּשׁ וְעַל זֶה הֵשִׁיבָה הַתּוֹרָה וְסָמְכָה תֵּכֶף, ''וְהָאִישׁ משֶׁה עָנָו מְאד מִכּל הָאָדָם'' כִּי עַל יְדֵי שֶׁהָיָה עָנָו מִכּל הָאָדָם הָיָה אֶפְשָׁר לוֹ לִהְיוֹת פָּרוּשׁ לְגַמְרֵי, וְלא הָיָה לוֹ יִחוּדָא תַּתָּאָה כְּלָל וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין יט:). תָּקְפּוֹ שֶׁל יוֹסֵף עַנְוְתָנוּתוֹ שֶׁל בּעַז תָּקְפּוֹ שֶׁל בּעַז עַנְוְתָנוּתוֹ שֶׁל פַּלְטִי בֶּן לַיִּשׁ כִּי הוּא תָּלוּי בַּעֲנָוָה כִּי עַל יְדֵי עֲנָוָה נִצּוֹל מִפְּגַם הַבְּרִית כָּל הַגָּדוֹל מֵחֲבֵרוֹ, שֶׁיֵּשׁ לוֹ גַּדְלוּת יִצְרוֹ גָּדוֹל מִמֶּנּוּ, שֶׁמִּתְגַּבֵּר עָלָיו הַיֵּצֶר הָרָע בְּתַאֲוַת נִאוּף כִּי זֶה עִקַּר הַיֵּצֶר הָרָע, כַּמּוּבָא בַּזּהַר (וַיִּקְרָא דַּף טו:) עִקָּרָא דְּיִצְרָא בִּישָׁא לְגַלָּאָה עֲרָיִין


~ קלא - צָרִיך לְהִתְיָרֵא וְלִפְחֹד מִן הַכָּבוֹד

צָרִיך לְהִתְיָרֵא וְלִפְחֹד מִן הַכָּבוֹד כִּי  כָּבוֹד הוּא סַכָּנָה גְּדוֹלָה, סַכָּנוֹת נְפָשׁוֹת  כִּי הוּא דָּן אֶת כָּל הַדִּינִים, כְּמוֹ שֶׁכָּתוּב (תְּהִלִּים כ''ד) : ''מֶלֶך הַכָּבוֹד'' כִּי  כָּבוֹד הוּא בְּחִינַת מַלְכוּת הַדָּן אֶת הַכּל וַאֲזַי הַכּל חוֹקְרִים וְשׁוֹאֲלִין ''מִי הוּא זֶה מֶלֶך הַכָּבוֹד'' אִם הוּא רָאוּי לָזֶה (שְׁמוֹת כ''ט) ''וְנִקְדַּשׁ בִּכְבוֹדִי'' אַל תִּקְרֵי בִּכְבוֹדִי אֶלָּא בִּמְכֻבָּדִי (זְבָחִים קטו:) כִּי עַל יְדֵי  הַכָּבוֹד יוּכַל לִגְרם לוֹ מִיתָה, חַס וְשָׁלוֹם וַאֲזַי הוּא נִשְׁקָל בְּמאזְנַיִם אִם, חַס וְשָׁלוֹם, יִפְגּם בְּהַכָּבוֹד כְּחוּט הַשַּׂעֲרָה שֶׁלּא יְקַבְּלוֹ כְּמוֹ שֶׁצָּרִיך אֲזַי, חַס וְשָׁלוֹם, כַּף חוֹבָה מַכְרַעַת וְזֶה: נִקְרָא ''מאזְנֵי צֶדֶק'' (וַיִּקְרָא י''ט) כִּי צֶדֶק מַלְכוּתָא קַדִּישָׁא (עיין תיקונים מאמר פתח אליהו) שֶׁהוּא בְּחִינַת כָּבוֹד, מֶלֶך הַכָּבוֹד כַּנַּ''ל


~ קלב - יֵשׁ צַדִּיק שֶׁהוּא מְפֻרְסָם גָּדוֹל בִּמְדִינָה אַחַת

יֵשׁ צַדִּיק שֶׁהוּא מְפֻרְסָם גָּדוֹל בִּמְדִינָה אַחַת וּבַמְּדִינָה הַסְּמוּכָה אֵינוֹ חָשׁוּב כְּלָל וְשׁוּב בִּמְדִינָה אַחֶרֶת הוּא מְפֻרְסָם (תֵּצֵא ר''פ) : מַעְיָן דְּנָפֵק מֵאֲתַר חַד וְאָזְלִי מִתְּחוֹת לְאַרְעָא עַד שֶׁנּוֹבֵעַ וְיוֹצֵא בְּרִחוּק בְּמָקוֹם אַחֵר וְ אַף בַּמָּקוֹם שֶׁהוֹלֵך תְּחוֹת אַרְעָא הוּא מַשְׁקֶה שָׁרְשֵׁי אִילָנָא.


~ קלג - וְארַח צַדִּיקִים כְּאוֹר נגַהּ

וְארַח צַדִּיקִים כְּאוֹר נגַהּ הוֹלֵך וָאוֹר עַד נְכוֹן הַיּוֹם כִּי  הַשֶּׁמֶשׁ בְּעַצְמָהּ מְאִירָה בִּמְקוֹמָהּ בְּשָׁוֶה בִּתְחִלַּת הַיּוֹם וּבְאֶמְצַע הַיּוֹם רַק הַמְּנִיעָה הוּא מֵחֲמַת הָאָרֶץ הַמַּפֶסֶקֶת בֵּין בְּנֵי אָדָם וּבֵין הַשֶּׁמֶשׁ עַל כֵּן אֵין הָאוֹר מִתְפַּשֵּׁט כָּל כָּך בִּתְחִלַּת הַיּוֹם רַק מִקְצָת מִקְצָת עַד שֶׁנִּתְפַּשֵּׁט עַל הָאָרֶץ כֵּן הַצַּדִּיק הוּא בְּעַצְמוֹ מֵאִיר תָּמִיד רַק הַמְּנִיעָה מֵחֲמַת הַמְקַבְּלִים וְהַמְּנִיעָה הוּא מֵחֲמַת הָאָרֶץ הַמַּפְסֶקֶת, הַיְנוּ הָעוֹלָם הַזֶּה כִּי בְּנֵי אָדָם מְשֻׁקָּעִים בָּעוֹלָם הַזֶּה וְעַל כֵּן אֵינָם יְכוֹלִים לְקַבֵּל אוֹר הַצַּדִּיק וְהוּא עִנְיָן שֶׁאָמְרוּ בַּגְּמָרָא (עֵרוּבִין כא) עַל פָּסוּק: ''מְגִלָּה עָפָה כַּד עַיְפֵת לָהּ וְכוּ כַּד קַלְפֵת לָהּ'' וְכוּ נִמְצָא כָּל הָעוֹלָם כֻּלּוֹ כְּזֶרֶת אַחַת מִשְּׁלֹשֶׁת אֲלָפִים וּמָאתַיִם מִתּוֹרָה נִמְצָא שֶׁ הַתּוֹרָה גְּדוֹלָה וּרְחָבָה מְאד רַק שֶׁהַזֶּרֶת הַקָּטָן, שֶׁהוּא הָעוֹלָם עוֹמֵד בִּפְנֵי מְאוֹר הָעֵינַיִם וּמוֹנֵעַ מִלִּרְאוֹת אוֹר הַגָּדוֹל שֶׁל הַתּוֹרָה אַף שֶׁכָּל הָעוֹלָם הַזֶּה הוּא רַק זֶרֶת קָטָן נֶגֶד הַתּוֹרָה שֶׁהִיא גְּדוֹלָה מְאד וּרְחָבָה מִנִּי יָם (אִיּוֹב י''א) וְ לִכְאוֹרָה קָשֶׁה אֵיך יוּכַל דָּבָר קָטָן כָּזֶה לְהַפְסִיק וְלַחֲצץ בִּפְנֵי דָּבָר גָּדוֹל כָּזֶה שֶׁגָּדוֹל כַּמָּה אֲלָפִים פְּעָמִים כְּמוֹתוֹ כִּי כָל הָעוֹלָם הַזֶּה כֻּלּוֹ קָטָן מְאד כְּנֶגֶד הַתּוֹרָה שֶׁגְּדוֹלָה כְּנֶגְדּוֹ אֲלָפִים פְּעָמִים אַך הוּא כַּמָּשָׁל הַמּוּבָא  כְּמוֹ מַטְבֵּעַ קְטַנָּה אִם תַּחֲזִיק אוֹתָהּ נֶגֶד עֵינֶיך יִמְנַע מִלִּרְאוֹת הַר גָּדוֹל אַף עַל פִּי שֶׁהָהָר גָּדוֹל אֲלָפִים פְּעָמִים כְּמוֹ הַמַּטְבֵּעַ הַקְּטַנָּה אַך מֵחֲמַת שֶׁהַמַּטְבֵּעַ עוֹמֶדֶת נֶגֶד עֵינָיו עַל כֵּן חוֹצֶצֶת בִּפְנֵי רְאִיַּת הָעֵינַיִם עַד שֶׁאֵינוֹ רוֹאֶה הַדָּבָר הַגָּדוֹל מִמֶּנּוּ כַּמָּה פְּעָמִים כֵּן  כְּשֶׁמַּגִּיעַ וּבָא אֶל הָעוֹלָם הַזֶּה נִשְׁאָר שָׁקוּעַ שָׁם בְּהַבְלֵי עוֹלָם וְנִדְמֶה לוֹ שֶׁאֵין טוֹב מִזֶּה וְהָעוֹלָם הַזֶּה הַקָּטָן וְהַמֻּעָט מוֹנֵעַ אוֹתוֹ מִלִּרְאוֹת אוֹר גָּדוֹל וּמֻפְלָג שֶׁל הַתּוֹרָה שֶׁהוּא גָּדוֹל כַּמָּה אֲלָפִים פְּעָמִים כְּנֶגְדּוֹ כַּנַּ''ל וְהוּא מַמָּשׁ  מְשַׁל הַשֶּׁמֶשׁ שֶׁהָאָרֶץ מַפְסֶקֶת מִלִּרְאוֹת אוֹר גָּדוֹל שֶׁל הַשֶּׁמֶשׁ אַף שֶׁהַשֶּׁמֶשׁ גָּדוֹל כַּמָּה פְּעָמִים כְּמוֹ הָאָרֶץ וְהוּא כַּמָּשָׁל הַנַּ''ל כַּמּוּבָא וְזֶהוּ: ''וְארַח צַדִּיקִים כְּאוֹר נגַהּ'' כְּאוֹר נגַהּ מַמָּשׁ כְּמוֹ הַשֶּׁמֶשׁ שֶׁמְּאִירָה תָּמִיד רַק שֶׁהַמְּנִיעָה מֵחֲמַת הָאָרֶץ הַמַּפְסֶקֶת כַּנַּ''ל אַף שֶׁהָאָרֶץ קְטַנָּה נֶגֶד הַשֶּׁמֶשׁ וְכַמָּשָׁל הַנַּ''ל כֵּן  הַצַּדִּיקִים מְאִירִים תָּמִיד רַק שֶׁהָאָרֶץ הַיְנוּ הָעוֹלָם הַזֶּה מַפְסִיק מִלִּרְאוֹת אוֹר הַגָּדוֹל שֶׁלָּהֶם וְאַף שֶׁאוֹרָם גָּדוֹל מְאד, וְהָעוֹלָם הַזֶּה כֻּלּוֹ בִּכְלָל הוּא קָטָן וּפָחוּת מְאד נֶגֶד אוֹרָם הַגָּדוֹל עִם כָּל זֶה הוּא מַפְסִיק וּמוֹנֵעַ מִלִּרְאוֹת אוֹרָם כַּמְּשַׁל הַמַּטְבֵּעַ הַנַּ''ל וְכָל זֶה  מֵחֲמַת שֶׁהָעוֹלָם עוֹמֵד בִּפְנֵי עֵינָיו וְחוֹצֵץ בְּפָנָיו עַד שֶׁאֵינוֹ יָכוֹל לִרְאוֹת אוֹר הַתּוֹרָה וְהַצַּדִּיקִים הַגָּדוֹל מִמֶּנּוּ אֲלָפִים פְּעָמִים אֲבָל  אִם יְסַלֵּק הַמַּפְסִיק הַקָּטָן מִנֶּגֶד עֵינָיו דְּהַיְנוּ שֶׁיַּטֶּה עֵינָיו מִן הָעוֹלָם וְלא יִסְתַּכֵּל עַל הָעוֹלָם רַק יָרִים ראשׁוֹ וְיַגְבִּיהַּ עֵינָיו וְיִסְתַּכֵּל לְמַעְלָה מִן הָעוֹלָם הַמַּפְסִיק וְחוֹצֵץ אֲזַי יִזְכֶּה לִרְאוֹת אוֹר הַגָּדוֹל וְהַמֻּפְלָג שֶׁל הַתּוֹרָה וְהַצַּדִּיקִים כִּי בֶּאֱמֶת אוֹרָם גָּדוֹל אֲלָפִים וְרִבְבוֹת פְּעָמִים מִכָּל הָעוֹלָם הַזֶּה וַהֲבָלָיו כַּנַּ''ל רַק שֶׁ הָעוֹלָם הַזֶּה עוֹמֵד לִפְנֵי עֵינָיו וְאֵינוֹ מַנִּיחַ אוֹתוֹ כְּלָל לְהַטּוֹת עֵינָיו לְהִסְתַּכֵּל לְמַעְלָה עַל אוֹר הַתּוֹרָה וְהַצַּדִּיקִים כִּמְשַׁל  הַמַּטְבֵּעַ הַקְּטַנָּה הַנַּ''ל מַמָּשׁ הָעוֹמֶדֶת בִּפְנֵי הָעֵינַיִם וּמַפְסֶקֶת מִלִּרְאוֹת הַר גָּדוֹל וְכוּ כַּנַּ''ל אֲבָל בְּקַל יוּכַל לְסַלֵּק הַמַּטְבֵּעַ מִנֶּגֶד עֵינָיו וְתֵכֶף יִרְאֶה הָהָר הַגָּדוֹל מִמֶּנּוּ כְּמוֹ כֵן מַמָּשׁ לְעִנְיַן הָעוֹלָם וְהַתּוֹרָה שֶׁ בְּהַעֲבָרָה בְּעָלְמָא יָכוֹל לְהַעֲבִיר הָעוֹלָם מִנֶּגֶד עֵינָיו וְאָז יִזְכֶּה לִרְאוֹת אוֹר הַגָּדוֹל שֶׁל הַתּוֹרָה וְהַצַּדִּיקִים שֶׁמְּאִירִין בְּכָל הָעוֹלָמוֹת כֻּלָּם בְּאוֹר גָּדוֹל מְאד וְכֵן שָׁמַעְתִּי בְּשֵׁם הַבַּעַל שֵׁם טוֹב, שֶׁאָמַר אוֹי וַאֲבוֹי כִּי  הָעוֹלָם מָלֵא מְאוֹרוֹת וְסוֹדוֹת נִפְלָאִים וְנוֹרָאִים וְהַיָּד הַקְּטַנָּה עוֹמֶדֶת בִּפְנֵי הָעֵינַיִם וּמְעַכֶּבֶת מִלִּרְאוֹת אוֹרוֹת גְּדוֹלִים


~ קלד - עֲבוֹדָה גְּדוֹלָה לוֹמַר תּוֹרָה אֲפִלּוּ לְיָחִיד, כָּל שֶׁכֵּן לְרַבִּים

עֲבוֹדָה גְּדוֹלָה לוֹמַר תּוֹרָה אֲפִלּוּ לְיָחִיד, כָּל שֶׁכֵּן לְרַבִּים כִּי צָרִיך לִזָּהֵר מְאד, שֶׁלּא יאמַר דָּבָר שֶׁאֵינוֹ רָאוּי לְשֵׂכֶל הַמְקַבֵּל כי הוא בחינת ניאוף, שמשליך הַשֵּׂכֶל בַּאֲתָר דְּלָא אִצְטְרִיך וְנִקְרָא לְבַטָּלָה, כִּי אֵינוֹ מוֹלִיד אֶצְלוֹ כְּלוּם וְלִפְעָמִים נִקְרָא נִאוּף מַמָּשׁ, שֶׁמּוֹלִיד וּמוֹצִיא פָּסוּל וּפָגוּם הַיְנוּ שֶׁהַמְּקַבֵּל עוֹשֶׂה עַל יְדֵי זֶה דָּבָר שֶׁאֵינוֹ צָרִיך לוֹ לְפִי מַדְרֵגָתוֹ וְעַל כֵּן עַל יְדֵי שֶׁאוֹמֵר תּוֹרָה יוּכַל, חַס וְשָׁלוֹם, לְהִתְגַּבֵּר עָלָיו הַיֵּצֶר בְּתַאֲוַת נִאוּף וְעַל כֵּן צָרִיך לִזָּהֵר מְאד כְּשֶׁאוֹמֵר תּוֹרָה בָּרַבִּים שֶׁדִּבּוּרָיו יִתְחַלְּקוּ שֶׁלּא יִשְׁמַע כָּל אֶחָד כִּי אִם מַה שֶּׁצָּרִיך לוֹ, לא יוֹתֵר וְאַף שֶׁאוֹמֵר בִּפְנֵי רַבִּים לְכֻלָּם בְּשָׁוֶה עִם כָּל זֶה לא יִכְנס בְּלֵב כָּל אֶחָד וְאֶחָד כִּי אִם הַנּוֹגֵעַ לוֹ וְצָרִיך לוֹ (יִתְרוֹ דַּף סח) : ''וַיִּשְׁמַע יִתְרוֹ'' וַהֲלא כֻּלָּא עָלְמָא שָׁמְעוּ אֶלָּא יִתְרוֹ שָׁמַע וְכוּ עַיֵּן שָׁם וְזֶהוּ זַכָּאָה מָאן דְּמָלֵל עַל אֻדְנָא דְּשָׁמַע (זהַר תְּצַוֶּה דַּף קפו:) וְזֶה שֶׁאָמְרוּ (סֻכָּה נב) : כָּל הַגָּדוֹל מֵחֲבֵרוֹ הַיְנוּ שֶׁהוּא גָּדוֹל וְעַל יְדֵי זֶה אוֹמֵר תּוֹרָה אֲזַי יִצְרוֹ גָּדוֹל מִמֶּנּוּ כַּנַּ''ל כִּי יוּכַל לְהִתְגַּבֵּר עָלָיו הַיֵּצֶר הָרָע בְּתַאֲוַת נִאוּף כַּנַּ''ל וְצָרִיך לְהִשָּׁמֵר וּלְפַלֵּס דִּבּוּרָיו כַּנַּ''ל.

~ קלה - כִּי אֶקַּח מוֹעֵד

כִּי אֶקַּח מוֹעֵד אֲנִי מֵישָׁרִים אֶשְׁפּט  סְגֻלָּה לְהִנָּצֵל מִגַּדְלוּת, לְכַבֵּד אֶת הַיָּמִים טוֹבִים, וּלְקַבֵּל יוֹם טוֹב בְּשִׂמְחָה וּבְהַרְחָבַת הַלֵּב כְּפִי יְכָלְתּוֹ כִּי משֶׁה רַבֵּנוּ, עָלָיו הַשָּׁלוֹם,  עַל יְדֵי שֶׁזָּכָה לְאַרְבָּעִים וְתִשְׁעָה שַׁעֲרֵי בִּינָה, זָכָה לִהְיוֹת ''עָנָו מְאד מִכָּל הָאָדָם'' (בַּמִּדְבָּר י''ב) וְ יוֹם טוֹב מחִין דְּאִמָּא, שֶׁהִיא בִּינָה וְעַל כֵּן כְּשֶׁמְּקַבֵּל אֶת הַיּוֹם טוֹב, שֶׁהִיא בִּינָה, זוֹכֶה לַעֲנָוָה  יוֹם טוֹב בְּגִימַטְרִיָּא סג עִם הַי אוֹתִיּוֹת כַּמּוּבָא בַּכַּוָּנוֹת, שֶׁהוּא הֶפֶךְ גַּס רוּחַ (עַיֵּן תִּקּוּנִים מִן זו''ח) כִּי  יוֹם טוֹב מְבַטֵּל הַגַּדְלוּת כִּי  טֶבַע הַקַּטְנוּת שֶׁיִּתְבַּטֵּל לְגַבֵּי גַדְלוּת וְעַל כֵּן כְּשֶׁמְּקרָב לְהַצַּדִּיק נִתְבַּטֵּל הַגַּדְלוּת כִּי עַל יְדֵי אוֹר הַגָּדוֹל שֶׁל הַצַּדִּיק נִתְבַּטֵּל לְגַמְרֵי וזהו בחינת (אִיּוֹב כ''ט) : ''רָאוּנִי נְעָרִים וְנֶחְבָּאוּ'' הַיְנוּ עַל יְדֵי שֶׁרוֹאִים פְּנֵי הַצַּדִּיק נֶחְבָּאִים הַקְּטַנִּים כִּי הַקַּטְנוּת נִתְבַּטֵּל לִפְנֵי גַּדְלוּת וְעִקַּר כּחַ קְדֻשַּׁת יוֹם טוֹב הוּא תָּלוּי בַּצַּדִּיקִים כְּמוֹ שֶׁכָּתוּב (וַיִּקְרָא כ''ג) : ''אֵלֶּה מוֹעֲדֵי ה אֲשֶׁר תִּקְרְאוּ אוֹתָם בְּמוֹעֲדָם'' וְדָרְשׁוּ רַבּוֹתֵינוּ, זִכְרוֹנָם לִבְרָכָה (ראשׁ הַשָּׁנָה כד) : אַל תִּקְרֵי אתָם אֶלָּא אַתֶּם נִמְצָא שֶׁהַיָּמִים טוֹבִים תְּלוּיִים בַּצַּדִּיקִים וְעַל כֵּן כְּשֶׁמְּקַבֵּל וּמְכַבֵּד אֶת הַיָּמִים טוֹבִים, וּמְקַבֵּל אוֹר הַגָּדוֹל שֶׁל יוֹם טוֹב, שֶׁהוּא בְּחִינַת צַדִּיק כַּנַּ''ל נִתְבַּטֵּל הַגַּדְלוּת שֶׁלּוֹ כִּי הַקַּטְנוּת בָּטֵל לְגַבֵּי גַּדְלוּת וְעַל כֵּן חַיָּב אָדָם לְהַקְבִּיל פְּנֵי רַבּוֹ בָּרֶגֶל כִּי עִקַּר כּחַ יוֹם טוֹב תָּלוּי בַּצַּדִּיקִים. וּבָזֶה מְיֻשָּׁב שַׁפִּיר מַה שֶּׁהִקְשׁוּ בַּגְּמָרָא (סֻכָּה דַּף כז:) : עַל רַבִּי אֶלִיעֶזֶר שֶׁאָמַר מְשַׁבֵּחַ אֲנִי אֶת הָעַצְלָנִים בָּרֶגֶל שֶׁנֶּאֱמַר: ''וְשָׂמַחְתָּ בְּחַגֶּךָ'' וְהָאָמַר רַבִּי יִצְחָק חַיָּב אָדָם לְהַקְבִּיל פְּנֵי רַבּוֹ בָּרֶגֶל, שֶׁנֶּאֱמַר: ''מַדּוּעַ אַתְּ הוֹלֶכֶת'' וכוּ עַיֵּן שָׁם הֵיטֵב כִּי אַף שֶׁהוּא בְּרִחוּק מֵאָה פַּרְסָה מֵרַבּוֹ בְּיוֹם טוֹב, וְלָא אָזֵל וְאָתֵי בְּיוֹמֵהּ, עַל כָּל זֶה הוּא מְחֻיָּב  לְהַקְּבִּיל פְּנֵי רַבּוֹ בָּרֶגֶל הַיְנוּ שֶׁיַּכִּיר פְּנֵי רַבּוֹ בָּרֶגֶל הַיְנוּ שֶׁיְּכַבֵּד אֶת הַיּוֹם טוֹב וִיקַבֵּל אוֹר הַגָּדוֹל שֶׁל יוֹם טוֹב, שֶׁהוּא בְּחִינַת פְּנֵי רַבּוֹ וכוּ כִּי עִקַּר קְדֻשַּׁת הַיּוֹם טוֹב תָּלוּי בַּצַּדִּיקִים כַּנַּ''ל וּ כְשֶׁמְּקַבֵּל אֶת הַיּוֹם טוֹב הוּא מְקַבֵּל פְּנֵי רַבּוֹ מַמָּשׁ וְעַל יְדֵי זֶה נִתְבַּטֵּל הַגַּדְלוּת, כִּי טֶבַע הַקַּטְנוּת שֶׁיִּתְבַּטֵּל לְגַבֵּי גַּדְלוּת כַּנַּ''ל וְזֶה פֵּרוּשׁ כִּי אֶקַּח מוֹעֵד, כְּשֶׁאֲקַבֵּל אֶת הַיָּמִים טוֹבִים אֲנִי מֵישָׁרִים אֶשְׁפּט, הַיְנוּ שֶׁאֶזְכֶּה לַ עֲנָוָה, שֶׁהוּא בְּחִינַת מֵישָׁרִים אֶשְׁפּט כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (חֻלִּין פט) : מַאי דִּכְתִיב: ''הַאֻמְנָם אֵלֶם'' וְכוּ מַה יַּעֲשֶׂה וְכוּ יָכוֹל אַף בְּדִבְרֵי תוֹרָה תַּלְמוּד לוֹמַר ''צֶדֶק תְּדַבֵּרוּן'' יָכוֹל אֲפִלּוּ אִם הֵגִיס דַּעְתּוֹ תַּלְמוּד לוֹמַר מֵישָׁרִים תִּשְׁפְּטוּ בְּנֵי אָדָם וְזֶה: ''כִּי אֶקַּח מוֹעֵד אֲנִי מֵישָׁרִים אֶשְׁפּט'' עַל יְדֵי שֶׁאֲקַבֵּל אֶת הַמּוֹעֲדִים, עַל יְדֵי זֶה אֶזְכֶּה לַעֲנָוָה, שֶׁהוּא בְּחִינַת מֵישָׁרִים אֶשְׁפּט כַּנַּ''ל. וְזֶהוּ גַּם כֵּן עִנְיָן הַמְבאָר בְּמָקוֹם אַחֵר עַל פָּסוּק: ''אֶרֶץ אכֶלֶת יוֹשְׁבֶיהָ'' (לְעֵיל בְּסִימָן קכט) כִּי  הַקַּטְנוּת בָּטֵל לְגַבֵּי גַּדְלוּת, וְנֶאֱכָל וְנִתְהַפֵּךְ לְמַהוּת הַצַּדִּיק עוֹד שָׁמַעְנוּ בְּעִנְיָן זֶה, אִם הוּא מְקֻשָּׁר לְהַצַּדִּיק יוּכַל לְהַרְגִּישׁ קְדֻשַּׁת יוֹם טוֹב כִּי הַצַּדִּיק הוּא בְּחִינַת קְדֻשַּׁת יוֹם טוֹב כַּנַּ''ל וְ הַסִּימָן עַל זֶה אִם הוּא מְקֻשָּׁר לְהַצַּדִּיק, הוּא אִם יֵשׁ לוֹ שִׁפְלוּת כִּי טֶבַע הַקַּטְנוּת שֶׁיִּתְבַּטֵּל לִפְנֵי גַּדְלוּת כַּנַּ''ל וְ עִקַּר הַהִתְקַשְּׁרוּת הוּא אַהֲבָה, שֶׁיּאהַב אֶת הַצַּדִּיק אַהֲבָה שְׁלֵמָה כְּמוֹ שֶׁכָּתוּב (בְּרֵאשִׁית מ''ד) : ''וְנַפְשׁוֹ קְשׁוּרָה בְּנַפְשׁוֹ'', וְתַרְגּוּמוֹ: חֲבִיבָא לֵהּ כְּנַפְשֵׁהּ וּכְמוֹ שֶׁכָּתוּב (שְׁמוּאֵל א י''ח) : ''וְנֶפֶשׁ יְהוֹנָתָן נִקְשְׁרָה בְּנֶפֶשׁ דָּוִד'' וְאַהֲבָתוֹ אֶת הַצַּדִּיק יִהְיֶה יוֹתֵר מֵאַהֲבַת נָשִׁים, כְּמוֹ שֶׁכָּתוּב (שְׁמוּאֵל ב א) : ''נִפְלְאַתָה אַהֲבָתְךָ לִי מֵאַהֲבַת נָשִׁים'' אֲזַי עַל יְדֵי הַהִתְקַשְּׁרוּת לְהַצַּדִּיק, יָכוֹל לְקַבֵּל קְדֻשַּׁת יוֹם טוֹב כַּנַּ''ל כִּי עִקַּר יוֹם טוֹב תָּלוּי בַּצַּדִּיקִים כִּי עִקַּר בְּחִינַת יוֹם טוֹב הוּא,  לְהַעֲלוֹת בְּחִינַת מַלְכוּת דִּקְדֻשָּׁה מִבֵּין הַקְּלִפּוֹת לְבַטֵּל מַלְכוּת אַרְבַּע מַלְכֻיּוֹת דְּסִטְרָא אָחֳרָא כִּי מַלְכוּת נִקְרֵאת דָּ''לֶת, בְּגִין דְּלֵית לָהּ מִגַּרְמַהּ כְּלוּם כִּי אֵין מֶלֶךְ בְּלא עָם, וְנִמְצָא דְּלֵית לַהּ מִגַּרְמַהּ כְּלוּם וְהַמַּלְכוּת דִּקְדֻשָּׁה, שֶׁהִיא בְּחִינוֹת דָּלֶ''ת, נָפְלָה וְנַעֲשָׂה מִמֶּנָּה אַרְבַּע מַלְכֻיּוֹת דִּקְלִפָּה וּבְיוֹם טוֹב צָרִיךְ לְהַעֲלוֹת הַמַּלְכוּת דִּקְדֻשָּׁה מֵהַד מַלְכֻיּוֹת דְּסִטְּרָא אָחֳרָא וְזֶהוּ שֶׁכָּתוּב (שָׁם י''א) : ''וַיְּהִי לְעֵת תְּשׁוּבַת הַשָּׁנָה לְעֵת צֵאת הַמְּלָכִים'' פֵּרוּשׁ: יוֹם טוֹב נִקְרָא תְּשׁוּבַת הַשָּׁנָה כִּי כָּל הַיָּמִים טוֹבִים הֵם יְמֵי דִּין, כְּמוֹ שֶׁכָּתוּב (ראשׁ הַשָּׁנָה טז) : בְּאַרְבָּעָה פְּרָקִים הָעוֹלָם נִדּוֹן בְּפֶסַח וְכוּ וְצָרִיךְ לָשׁוּב בִּתְשׁוּבָה וְעַל יְדֵי זֶה יוֹצֵא הַמַּלְכוּת מִבֵּין הַקְּלִפּוֹת, וְנִתְבַּטֵּל מֶמְשַׁלְתָּם כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (יוֹמָא פו:) : גְּדוֹלָה תְּשׁוּבָה שֶׁמְּקָרֶבֶת אֶת הַגְּאֻלָּה שֶׁנִּגְאָלִין עַל יְדֵי תְּשׁוּבָה מֵהַמַּלְכוּת דִּקְלִפּוֹת וְזֶהוּ ''לְעֵת תְּשׁוּבַת הַשָּׁנָה לְעֵת צֵאת הַמְּלָכִים'' שֶׁאָז יוֹצֵא מַלְכוּת דִּקְדֻשָּׁה, שֶׁהִיא בְּחִינוֹת דָּלֶ''ת, מִבֵּין הַקְּלִפּוֹת וְנִתְבַּטֵּל כּחַ הָאַרְבַּע מַלְכֻיּוֹת דְּסִטְרָא אָחֳרָא וְ עִקָּר לְבַטֵּל כּחַ מַלְכוּת עֲמָלֵק, כִּי הִיא כּוֹלֶלֶת הָאַרְבַּע מַלְכֻיּוֹת כְּמוֹ שֶׁכָּתוּב (בְּמִדְבַּר כ''ד) : ''רֵאשִׁית גּוֹיִם עֲמָלֵק'' וְעַל כֵּן כְּשֶׁהָרַג שְׁמוּאֵל אֶת אֲגַג מֶלֶךְ עֲמָלֵק, נֶאֱמַר (שְׁמוּאֵל א ט''ו) : ''וַיְשַׁסֵּף שְׁמוּאֵל אֶת אֲגָג'' וּפֵרֵשׁ רַשִׁ''י: חֲתָכוֹ לְאַרְבַּע שֶׁחָתַךְ הָאַרְבַּע מַלְכֻיּוֹת דְּסִטְרָא אָחֳרָא, לְבַל יִהְיֶה לָהֶם כּחַ וּמֶמְשָׁלָה מֵהַמַּלְכוּת דִּקְדֻשָּׁה, שֶׁהִיא בְּחִינוֹת דָּלֶ''ת כִּי הֶעֱלָה הַמַּלְכוּת דִּקְדֻשָּׁה מֵהֶם וְזֶה נַעֲשֶׂה בְּיוֹם טוֹב כַּנַּ''ל וְזֶהוּ  ''וַיְשַׁסֵּף'', וי''ו יוּד הוּא פְּעֻלָּה, וְשׁרֶשׁ הַתֵּבָה הוּא שס''ף וְהוּא רָאשֵׁי תֵּבוֹת שָׁבוּעוֹת סֻכּוֹת פֶּסַח, שֶׁהֵם הַיָּמִים טוֹבִים שֶׁאָז יוֹצֵא הַמַּלְכוּת דִּקְדֻשָּׁה כִּי הַיָּמִים טוֹבִים הֵם יְמֵי דִּין, שֶׁהִיא בְּחִינַת יִרְאָה, בְּחִינַת מַלְכוּת כְּמוֹ שֶׁכָּתוּב (אָבוֹת פֶּרֶק ג) : אִלְמָלֵא מוֹרָאָהּ שֶׁל מַלְכוּת וְעַל כֵּן נֶאֱמַר בַּעֲמָלֵק (דְּבָרִים כ''ה) : ''וַיְזַנֵּב בְּךָ כָּל הַנֶּחֱשָׁלִים וְכוּ וְלא יָרֵא אֱלקִים'' כִּי עִקַּר כּחוֹ הָיָה מֵחֲמַת שֶׁלּא הֶעֱלוּ אֶת הַמַּלְכוּת דִּקְדֻשָּׁה, מֵחֲמַת שֶׁלּא הָיָה לָהֶם יִרְאַת אֱלקִים, שֶׁהוּא בְּחִינַת מַלְכוּת כַּנַּ''ל. וְעַל כֵּן  בְּכָל יוֹם טוֹב יֵשׁ אַרְבַּע מִצְווֹת בְּפֶסַח אַרְבַּע כּוֹסוֹת בְּסֻכּוֹת אַרְבָּעָה מִינִים בְּשָׁבוּעוֹת לִמּוּד הַתּוֹרָה שֶׁהוּא בְּאַרְבָּעָה בְּחִינוֹת, אָז רָאָהּ וַיְסַפְּרָ''הּ הֱכִינָ''הּ וְגַם חֲקָרָ''הּ (אִיּוֹב כ''ח וְעַיֵּן בְּרֵאשִׁית רַבָּה פָּרָשָׁה כ''ד תִּשָּׂא פָּרָשָׁה מם) כְּנֶגֶד הַמַּלְכוּת, שֶׁהִיא בְּחִינַת דָּלֶ''ת, שֶׁיּוֹצֵאת בְּיוֹם טוֹב מִבֵּין הַקְּלִפּוֹת כַּנַּ''ל וְהַ תַּלְמִידֵי חֲכָמִים הֵם בְּחִינַת מַלְכוּת כְּמוֹ שֶׁאָמְרוּ רַזַ''ל (גִּטִּין סב) : מָאן מַלְכֵי רַבָּנָן כִּי הֵם מַעֲלִים אֶת הַמַּלְכוּת, עַל כֵּן עִקַּר קְדֻשַּׁת יוֹם טוֹב נַעֲשֶׂה עַל יָדָם וּכְשֶׁמְּקַבְּלִים קְדֻשַּׁת יוֹם טוֹב, יֵשׁ לוֹ עֲנָוָה וְשִׁפְלוּת כַּנַּ''ל וְזֶהוּ (מִשְׁלֵי כ''ב) : ''עֵקֶב עֲנָוָה יִרְאַת ה'', כִּי יִרְאָה הוּא בְּחִינַת מַלְכוּת כַּנַּ''ל. וְאַבְרָהָם אָבִינוּ טָרַח גַּם כֵּן עַל זֶה, וְרָדַף אַרְבַּעַת הַמְּלָכִים, לְהַעֲלוֹת מֵהֶם הַמַּלְכוּת וְיָצָא מִמֶּנּוּ  יִצְחָק וְיִשְׁמָעֵאל יַעֲקב וְעֵשָׂו, כְּנֶגֶד אַרְבָּעָה בָּנִים אֶחָד חָכָם וְכוּ [מִן עוֹד שָׁמַעְנוּ עַד כָּאן, כָּל זֶה מְבאָר הֵיטֵב לְעֵיל בְּהַתּוֹרָה מֵישָׁרָא דְּסַכִּינָא בְּסִימָן ל עַיֵּן שָׁם] וְעַל יְדֵי זֶה נִפְתָּח רַחְמָהּ שֶׁל הַמְקַשָּׁה לֵילֵד כַּמּוּבָא בְּ''עֵץ חַיִּים (שַׁעַר ל''ה פֶּרֶק ג) כְּשֵׁם שֶׁיֵּשׁ צִירִים וּדְלָתוֹת לַבַּיִת כָּךְ יֵשׁ צִירִים וּדְלָתוֹת לָאִשָּׁה (בְּכוֹרוֹת מה) וּמֵהַשְּׁתֵּי דַּלְתִין נַעֲשֶׂה צוּרַת ם סְתוּמָה, שֶׁשָּׁם נוֹצָר הַוָּלָד וְכוּ עַיֵּן שָׁם וְצָרִיךְ לַחֲתֹךְ הַם לִשְׁנֵי דַּלְתִין, כְּדֵי שֶׁיֵּצֵא הַוָּלָד וְזֶהוּ: ''וַיְשַׁסֵּף'' חֲתָכוֹ לְאַרְבַּע שֶׁחָתַךְ הַמֵּ''ם לִשְׁנֵי דַּלְתִין [בֵּאוּר עִנְיָן זֶה שֶׁל הַמְקַשָּׁה לֵילֵד, יִתְבָּאֵר בְּמָקוֹם אַחֵר]


~ קלו - אַל תָּדִין אֶת חֲבֵרְך עַד שֶׁתַּגִּיעַ לִמְקוֹמוֹ

אַל תָּדִין אֶת חֲבֵרְך עַד שֶׁתַּגִּיעַ לִמְקוֹמוֹ (אָבוֹת פֶּרֶק ב) זֶהוּ מַה שֶּׁאָמְרוּ רַזַ''ל (שָׁם פֶּרֶק א) הֱוֵי דָּן אֶת כָּל אָדָם לְכַף זְכוּת כִּי כְּשֶׁיֵּשׁ מַחֲלקֶת עַל אָדָם צָרִיך לַחֲקר לִמְצא זְכוּת בַּחֲבֵרוֹ, בַּמֶּה שֶׁחוֹלֵק עָלָיו כְּדֵי לְדוּנוֹ לְכַף זְכוּת כִּי הַמַּחֲלקֶת לא יִמְנַע מִשְּׁנֵי פָּנִים אוֹ מֵחֲמַת שֶׁחֲבֵירוֹ גָּדוֹל מִמֶּנוּ בְּמַעֲלָה וְעַל כֵּן חוֹלֵק עָלָיו עַל שֶׁלּא הִגִּיעַ לְמַדְרֵגָתוֹ וַאֲזַי צָרִיך לְהִשְׁתַּדֵּל שֶׁיַּגִּיעַ הוּא גַּם כֵּן לְמַדְרֵגַת חֲבֵרוֹ בִּכְדֵי שֶׁיִּהְיוּ שְׁנֵיהֶם שָׁוִים וַאֲזַי לא יִהְיֶה מַחֲלקֶת אוֹ לִפְעָמִים לְהֵפֶך שֶׁהוּא גָּדוֹל מֵחֲבֵרוֹ וְהַמַּחֲלקֶת מֵחֲמַת שֶׁחֲבֵרוֹ מִתְקַנֵּא בּוֹ, עַל שֶׁלּא הִגִּיעַ לְמַדְרֵגָתוֹ וְעַל כֵּן צָרִיך לְדוּנוֹ לְכַף זְכוּת וּבָזֶה הוּא מַעֲלֶה חֲבֵרוֹ לְכַף זְכוּת וְאָז הֵם בְּמָקוֹם אֶחָד הַיְנוּ בְּמַדְרֵגָה אַחַת וַאֲזַי בְּוַדַּאי לא יִהְיֶה מַחֲלקֶת כִּי הַמַּחֲלקֶת הוּא רַק מֵחֲמַת שֶׁהֵם מְשֻׁנִּים זֶה מִזֶּה אוֹ שֶׁחֲבֵרוֹ גָּדוֹל מִמֶּנּוּ אוֹ שֶׁהוּא גָּדוֹל מֵחֲבֵרוֹ כַּנַּ''ל אֲבָל אִם יִהְיוּ שְׁנֵיהֶם בְּמָקוֹם אֶחָד בְּמַדְרֵגָה אַחַת בְּוַדַּאי לא יִהְיֶה מַחֲלקֶת כִּי בְּדָבָר אֶחָד אֵין שַׁיָּך מַחֲלקֶת וְזֶהוּ: אַל תָּדוּן אֶת חֲבֵרְך עַד שֶׁתַּגִּיעַ לִמְקוֹמוֹ הַיְנוּ שֶׁתִּשְׁתַּדֵּל שֶׁתִּהְיֶה עִמּוֹ בְּמָקוֹם אֶחָד, בְּמַדְרֵגָה אַחַת מֵאֶחָד מִשְּׁנֵי פָּנִים הַנַּ''ל וַאֲזַי בְּוַדַּאי לא יִהְיֶה מַחֲלקֶת כִּי בְּדָבָר אֶחָד אֵין שַׁיָּך מַחֲלקֶת וּבָזֶה שֶׁמַּעֲלֶה אֶת חֲבֵרוֹ לְכַף זְכוּת יוּכַל לִהְיוֹת שֶׁחֲבֵרוֹ יַחֲזר בּוֹ וְלא יִהְיֶה שׁוּב מַחֲלקֶת אוֹ שֶׁיִּהְיֶה לוֹ מַפָּלָה (משלי כה) בָּזֶה שֶׁאַתָּה מַעֲלֵהוּ לְכַף זְכוּת וְזֶהוּ הֱוֵי דָּן אֶת כָּל אָדָם לְכַף זְכוּת דָּן דַּיְקָא כִּי הוּא בְּחִינַת דִּין וּמִשְׁפָּט מַמָּשׁ כִּי יָדוּעַ שֶׁקּדֶם שֶׁעוֹלִין לְאֵיזֶה מַדְרֵגָה, דָּנִין אֶת הָאָדָם וְעַל כֵּן בָּזֶה שֶׁאַתָּה דָּן אוֹתוֹ לְכַף זְכוּת וְאַתָּה מַעֲלֵהוּ לְמַדְרֵגָה יוֹתֵר גָּבוֹהַּ דָּנִין אוֹתוֹ וּכְפִי שֶׁיֵּצֵא הַמִּשְׁפָּט כֵּן יָקוּם.


~ קלז - חֶלְקִי ה אָמַרְתִּי לִשְׁמר דְּבָרֶיך

חֶלְקִי ה אָמַרְתִּי לִשְׁמר דְּבָרֶיך (תְּהִלִּים קי''ט) הַיְנוּ שֶׁ הַחֵלֶק אֱלקַּי מִמַּעַל שֶׁיֵּשׁ לִי אוֹמֵר לִי וּמְלַמֵּד אוֹתִי לִשְׁמר דְּבָרֶיך.


~ קלח - לְך אָמַר לִבִּי בַּקְּשׁוּ פָנַי

לְך אָמַר לִבִּי בַּקְּשׁוּ פָנַי (שָׁם כ''ז) פֵּרֵשׁ רַשִׁ''י בִּשְׁלִיחוּתְך כִּי  עִקַּר הָאֱלקוּת בַּלֵּב, כְּמוֹ שֶׁכָּתוּב (שָׁם ע''ג) : ''צוּר לְבָבִי'' כַּמְבאָר אֶצְלֵנוּ בְּמָקוֹם אַחֵר [לְעֵיל בְּסִימָן מ''ט] וּ מִי שֶׁהוּא ''בַּר לֵבָב'' (שָׁם כ''ד), בִּבְחִינַת (שָׁם ק''ט) : ''וְלִבִּי חָלַל בְּקִרְבִּי'' יוּכַל לֵידַע עֲתִידוֹת עַל יְדֵי מַה שֶּׁהַלֵּב אוֹמֵר לוֹ, שֶׁהוּא דִּבְרֵי ה מַמָּשׁ וְזֶהוּ ''לְך אָמַר לִבִּי בַּקְּשׁוּ פָנַי'', לְך בִּשְׁלִיחוּתְך כַּנַּ''ל כִּי  מַה שֶּׁהַלֵּב אוֹמֵר, הֵם דִּבְרֵי ה מַמָּשׁ כַּנַּ''ל, וְהָבֵן


~ קלט - צֶדֶק לְפָנָיו יְהַלֵּך וְיָשֵׂם לְדֶרֶך פְּעָמָיו

צֶדֶק לְפָנָיו יְהַלֵּך וְיָשֵׂם לְדֶרֶך פְּעָמָיו (תְּהִלִּים פ''ה) כִּי יִקְרָא דְּשַׁבַּתָּא הוּא כִּי בְּחֹל שֶׁיֵּשׁ שְׁלִיטַת הַחִיצוֹנִים כְּשֶׁהָאָדָם עוֹשֶׂה מִצְוָה, אֲזַי יוֹנֶקֶת הַקְּלִפָּה מֵהָרַגְלִין שֶׁל הַמִּצְוָה כִּי כָּל מִצְוָה הִיא קוֹמָה שְׁלֵמָה וַאֲזַי אֵין לְהַמִּצְוָה הַהִיא בְּחִינַת רַגְלִין לַעֲלוֹת בָּהֶם וְלֵילֵך לִפְנֵי הַקָּדוֹשׁ בָּרוּך הוּא (מִשְׁלֵי ה). [''רַגְלֶיהָ יוֹרְדוֹת מָוֶת''] וּכְשֶׁבָּא שַׁבָּת, וְנִתְבַּטֵּל שְׁלִיטַת הַחִיצוֹנִים אֲזַי עוֹלִים הָרַגְלִין מֵהַמִּצְוָה שֶׁהָיוּ בְּתוֹך הַחִיצוֹנִים בַּחֹל שֶׁיָּנְקוּ מֵהֶם וַאֲזַי עוֹלָה הַמִּצְוָה וְהוֹלֶכֶת לִפְנֵי הַקָּדוֹשׁ בָּרוּך הוּא וְזֶהוּ (יְשַׁעְיָה נ''ח) : ''אִם תָּשִׁיב מִשַּׁבָּת רַגְלֶך'' שֶׁעַל יְדֵי שַׁבָּת תָּשִׁיב וְתַחֲזר הָרַגְלִין לְהוֹצִיאָם מִבֵּין הַחִיצוֹנִים וַאֲזַי עוֹלָה הַמִּצְוָה וְהוֹלֶכֶת לִפְנֵי הַקָּדוֹשׁ בָּרוּך הוּא וְהַקָּדוֹשׁ בָּרוּך הוּא מִשְׁתַּעֲשֵׁעַ בָּהּ אַף אִם נַעֲשֵׂית עַל יְדֵי קָטָן שֶׁבִּקְטַנִּים, וּבְלִי כַּוָּנָה וּשְׁלֵמוּת הָרָאוּי לְהַמִּצְוָה עִם כָּל זֶה יֵשׁ לְהַקָּדוֹשׁ בָּרוּך הוּא תַּעֲנוּג גָּדוֹל מֵהַמִּצְוָה כְּמוֹ הָאָב שֶׁיֵּשׁ לוֹ תַּעֲנוּג גָּדוֹל כְּשֶׁבְּנוֹ מַתְחִיל לַהֲלך אַף שֶׁאֵינוֹ הוֹלֵך כָּרָאוּי עִם כָּל זֶה מִשְׁתַּעֲשֵׁעַ מְאד מִמֶּנּוּ כָּך הַקָּדוֹשׁ בָּרוּך הוּא מִשְׁתַּעֲשֵׁעַ מְאד מִכָּל אֶחָד מִיִּשְׂרָאֵל כְּשֶׁעוֹשֶׂה מִצְוָה וְהִנֵּה הַהוֹלֵך בַּמִּדְבָּר בְּמָקוֹם שֶׁאֵין דֶּרֶך אֵינוֹ יָכוֹל לַעֲשׂוֹת דֶּרֶך כְּבוּשָׁה עַל יְדֵי פַּעֲמֵי רַגְלָיו כִּי אִם כְּשֶׁיֵּלֵך הַרְבֵּה (תְּהִלִּים קי''ט) : ''כָּל מִצְוֹתֶיך צֶדֶק'' צֶדֶק לְפָנָיו יְהַלֵּך כְּשֶׁהַמִּצְוָה הוֹלֶכֶת לִפְנֵי הַקָּדוֹשׁ בָּרוּך הוּא אֲזַי וְיָשֵׂם לְדֶרֶך פְּעָמָיו הַקָּדוֹשׁ בָּרוּך הוּא עוֹשֶׂה מִפַּעֲמֵי רַגְלָיו, דֶּרֶך שֶׁהוּא נֶאֱמַר עַל דֶּרֶך שֶׁהוּא כְּבוּשָׁה לְרַבִּים כִּי מֵחֲמַת גּדֶל הַתַּעֲנוּגִים וְהַשַּׁעֲשׁוּעִים שֶׁיֵּשׁ לְהַקָּדוֹשׁ בָּרוּך הוּא מֵהַמִּצְוָה עוֹשֶׂה מִפַּעֲמֵי רַגְלָיו, דֶּרֶך כְּבוּשָׁה וְזֶהוּ ''וְיָשֵׂם לְדֶרֶך פְּעָמָיו'' [עַיֵּן עִנְיָן זֶה לְקַמָּן סִימָן רע''ז בַּאֲרִיכוּת]


~ קמ - בְּיַד כָּל אָדָם יַחְתּוֹם לָדַעַת כָּל אַנְשֵׁי מַעֲשֵׂהוּ

בְּיַד כָּל אָדָם יַחְתּוֹם לָדַעַת כָּל אַנְשֵׁי מַעֲשֵׂהוּ (אִיּוֹב ל''ז) כִּי הַצַּדִּיק בְּעַצְמוֹ אִי אֶפְשָׁר לְהַשִּׂיגוֹ כִּי אֵין בּוֹ שׁוּם תְּפִיסָה, כִּי הוּא לְמַעְלָה מִשִּׂכְלוֹ רַק עַל יְדֵי אֲנָשָׁיו הַמְקרָבִין אֵלָיו, יוּכַל לְהָבִין מַעֲלַת הַצַּדִּיק כִּי עַל יְדֵי שֶׁרוֹאִין אֲנָשָׁיו, שֶׁהֵם אַנְשֵׁי מַעֲשֶׂה יְרֵאִים וּשְׁלֵמִים וּבָהֶם יֵשׁ לָהֶם תְּפִיסָה וְהַשָּׂגָה כִּי הָעוֹלָם אֵינָם רְחוֹקִים עֲדַיִן מֵהֶם כָּל כָּך כְּמוֹ מֵהַצַּדִּיק בְּעַצְמוֹ עַל כֵּן מִי שֶׁרוֹצֶה הָאֱמֶת אֶפְשָׁר לוֹ לֵידַע מַעֲלַת הַצַּדִּיק עַל יְדֵי אֲנָשָׁיו וְזֶהוּ כְּמוֹ מְשַׁל הַחוֹתָם שֶׁהַכְּתָב הֶחָקוּק עָלָיו אִי אֶפְשָׁר לִקְרוֹתוֹ, מֵחֲמַת שֶׁהָאוֹתִיּוֹת בְּהֶפֶך רַק עַל יְדֵי שֶׁמַּכִּין וּמְצַיְּרִין הַחוֹתָם עַל שַׁעֲוָה רוֹאִים הָאוֹתִיּוֹת וְהַצִּיּוּרִים הַחֲקוּקִים עַל הַחוֹתָם וּמְבִינִים כְּתַב הַחוֹתָם וְזֶהוּ וּבְיַד כָּל אָדָם יַחְתּוֹם הַצַּדִּיק נִקְרָא כָּל אָדָם, כְּמוֹ שֶׁכָּתוּב (קהֶלֶת י''ב) ''כִּי זֶה כָּל הָאָדָם'' לָדַעַת כָּל אַנְשֵׁי מַעֲשֵׂהוּ עַל יְדֵי אַנְשֵׁי מַעֲשֶׂה שֶׁל הַצַּדִּיק, תּוּכַל לֵידַע אוֹתוֹ, כִּמְשַׁל הַחוֹתָם כַּנַּ''ל וְגַם הַצַּדִּיק הוּא בְּחִינַת חוֹתָם כְּמוֹ שֶׁכָּתוּב ''וְצֶאֱצָאָיו חָתַם בְּאוֹת בְּרִית קדֶשׁ'' וְצַדִּיק הוּא מָאן דְּנָטֵר בְּרִית (זוהר פ נח ד נ''ט:)


~ קמא - אִם יִזְכֶּה שֶׁיַּרְגִּישׁ בֶּאֱמֶת כְּאֵב חֲטָאָיו

אִם יִזְכֶּה שֶׁיַּרְגִּישׁ בֶּאֱמֶת כְּאֵב חֲטָאָיו הַיְנוּ כְּשֶׁיָּמוּל אֶת עָרְלַת לְבָבוֹ כִּי כָּל זְמַן שֶׁלִּבּוֹ עָרֵל וְאָטוּם, אִי אֶפְשָׁר לוֹ לְהַרְגִּישׁ בֶּאֱמֶת רַק כְּשֶׁיָּמוּל אֶת עָרְלַת לְבָבוֹ, וְיִהְיֶה לוֹ חָלָל בַּלֵּב וַאֲזַי יַרְגִּישׁ לְבָבוֹ בֶּאֱמֶת גּדֶל כְּאֵבוֹ, וְיִצְטַעֵר וְיִתְחָרֵט בֶּאֱמֶת וַאֲזַי מִגּדֶל הַחֲרָטָה יַרְגִּישׁוּ גַּם כָּל הַלְּבָבוֹת שֶׁל כָּל הַטִּפּוֹת שֶׁנִּמְשְׁכוּ מִמֶּנּוּ וּלְכָל מָקוֹם שֶׁנִּמְשְׁכוּ, יַרְגִּישׁוּ שָׁם בַּמָּקוֹם שֶׁהֵם הֵן אוֹתָם שֶׁנִּמְשְׁכוּ מִמֶּנּוּ וְנִתְהַוּוּ מֵהֶם בָּנָיו מִמִּין בְּנֵי אָדָם וְהֵן אוֹתָם שֶׁנִּמְשְׁכוּ מִמֶּנוּ לְמָקוֹם אַחֵר חַס וְשָׁלוֹם וְגַם שָׁם יֵשׁ לָהֶם לֵב וּשְׁאָר אֵיבָרִים וַאֲזַי כְּשֶׁיָּמוּל אֶת לְבָבוֹ, וְיַרְגִּישׁ לְבָבוֹ גּדֶל כְּאֵבוֹ וְיַתְחִיל לְהִצְטַעֵר וּלְהִתְחָרֵט בֶּאֱמֶת אֲזַי יַרְגִּישׁוּ שָׁם כָּל הַלְּבָבוֹת שֶׁל הַטִּפּוֹת וְיִתְוַדַּע לָהֶם הָאֱמֶת הַאֵיך הֵם מֻטָּלִים בִּמְקוֹם טִנּוֹפוֹת בִּשְׁאוֹל תַּחְתִּית כִּי מִתְּחִלָּה נִדְמֶה לָהֶם שֶׁטּוֹב לָהֶם כִּי הֵן מַזִּיקֵי עָלְמָא רַק אַחַר כָּך כְּשֶׁנִּמּוֹל לְבָבָם, עַל יְדֵי שֶׁנִּמּוֹל לְבַב אֲבִיהֶם אֲזַי מַרְגִּישִׁין הֵיכָן הֵם וּמַתְחִילִין לְקוֹנֵן וּלְהִצְטַעֵר, וְנַעֲשֶׂה שָׁם רַעַשׁ גָּדוֹל בֵּינֵיהֶם וְזֶהוּ (דְּבָרִים ל) : ''וּמָל ה אֶת לְבָבְך, וְאֶת לְבַב זַרְעֲך'' הַיְנוּ כְּשֶׁיָּמוּל ה אֶת לְבָבוֹ, יִמּוֹל גַּם לְבַב זַרְעוֹ וּלְהֵיכָן שֶׁנִּמְשָׁך הַזֶּרַע הֵן לְמִין בְּנֵי אָדָם אֲזַי מְחֻיָּבִים בָּנָיו שֶׁיַּרְגִּישׁוּ גַּם כֵּן הִרְהוּר תְּשׁוּבָה עַל יְדֵי שֶׁנִּמּוֹל לְבַב אֲבִיהֶם וְכֵן אִם נִמְשָׁך לְמָקוֹם אַחֵר חַס וְשָׁלוֹם אֲזַי יִמּוֹלוּ שָׁם הַלְּבָבוֹת וְיַרְגִּישׁוּ כַּנַּ''ל וְהַזְּמַן הַמְּסֻגָּל לָזֶה הוּא חֹדֶשׁ אֱלוּל כִּי אֱלוּל רָאשֵׁי תֵּבוֹת אֶת לְבָבְך וְאֶת לְבַב הַיְנוּ שֶׁיָּמוּל ה אֶת לְבָבוֹ וְאֶת לְבַב סְתָם הַתָּלוּי בּוֹ, לְהֵיכָן שֶׁנִּמְשָׁך כַּנַּ''ל הַיְנוּ הַלֵּב שֶׁל הַטִּפּוֹת לְאֵיזֶה מָקוֹם שֶׁנִּמְשְׁכוּ אִם שֶׁנִּמְשְׁכוּ וְנִתְהַוּוּ מֵהֶם בָּנָיו מִין בְּנֵי אָדָם וְהֵן שֶׁנִּמְשְׁכוּ, חַס וְשָׁלוֹם לְמָקוֹם אַחֵר וְגַם הֵם בָּנָיו, וְהֵם תְּלוּיִים בּוֹ וְעַל כֵּן כְּשֶׁנִּפְטָר הָאָדָם הֵם הוֹלְכִים אַחַר הַמִּטָּה וּמְקוֹנְנִים עָלָיו כְּמוֹ בָּנָיו מַמָּשׁ מִמִּין אָדָם אַך שֶׁזֶּה שֶׁהֵם הוֹלְכִים וּמְקוֹנְנִים אַחֲרָיו הוּא לוֹ לְבִזָּיוֹן וּלְחֶרְפָּה גְּדוֹלָה רַחֲמָנָא לִצְלָן רַחֲמָנָא לִצְלָן מֵעֳנָשִׁים הַלָּלוּ כַּיָּדוּעַ


~ קמב - מִי שֶׁאִי אֶפְשָׁר לוֹ לִלְמד כְּלָל

מִי שֶׁאִי אֶפְשָׁר לוֹ לִלְמד כְּלָל כְּגוֹן שֶׁהוּא עַם הָאָרֶץ, אוֹ שֶׁאֵין לוֹ שׁוּם סֵפֶר, אוֹ שֶׁהוּא בַּמִּדְבָּר רַק שֶׁלִּבּוֹ בּוֹעֵר בּוֹ וְנִכְסָף מְאד לִלְמד וְלַעֲבד אֶת הַשֵּׁם אֲזַי מַה שֶּׁהַלֵּב חוֹמֵד לִלְמד, זֶה בְּעַצְמוֹ הוּא בְּחִינַת לִמּוּד מִתּוֹך הַסֵּפֶר כִּי  נִמְצְאוּ בָּעוֹלָם שְׁנֵי צַדִּיקִים שֶׁמְּדַבְּרִים זֶה לָזֶה וְהֵם בְּרִחוּק מָקוֹם זֶה מִזֶּה כַּמָּה מֵאוֹת פַּרְסָאוֹת הַיְנוּ שֶׁזֶּה הַצַּדִּיק מַקְשֶׁה קֻשְׁיָא בַּתּוֹרָה וְהַצַּדִּיק הַשֵּׁנֵי שָׁם בִּמְקוֹמוֹ וְאוֹמֵר דָּבָר שֶׁהוּא תֵּרוּץ עַל הַקֻּשְׁיָא שֶׁל הַצַּדִּיק הָרִאשׁוֹן וְכֵן לִפְעָמִים זֶה מַקְשֶׁה וְזֶה מַקְשֶׁה וְהַקֻּשְׁיָא שֶׁל הָאֶחָד הוּא תֵּרוּץ עַל קֻשְׁיָא שֶׁל חֲבֵרוֹ וְעַל יְדֵי זֶה הֵם נִדְבָּרִים זֶה לָזֶה וְזֶה אֵין שׁוּם אָדָם שׁוֹמֵעַ כִּי אִם הַקָּדוֹשׁ בָּרוּך הוּא בְּעַצְמוֹ וְזֶהוּ (מַלְאָכִי ג) : אָז נִדְבְּרוּ יִרְאֵי ה אִישׁ אֶל רֵעֵהוּ הַיְנוּ שֶׁהֵם אֵינָם מְדַבְּרִים זֶה לָזֶה רַק הֵם נִדְבָּרִים מִמֵּילָא, עַל יְדֵי שֶׁזֶּה מַקְשֶׁה וְזֶה מְתָרֵץ וְזֶה אֵין שׁוּם בְּרִיָּה שׁוֹמֵעַ כִּי אִם הַשֵּׁם יִתְבָּרַך וְזֶהוּ וַיַּקְשֵׁב ה וַיִּשְׁמָע כִּי רַק הוּא יִתְבָּרַך שׁוֹמֵעַ וּמְחַבֵּר הַדְּבָרִים זֶה לָזֶה וְכוֹתְבָם בְּסֵפֶר לְזִכָּרוֹן וְזֶהוּ וַיִּכָּתֵב בְּסֵפֶר זִכָּרוֹן וְזֶה  הַסֵּפֶר שֶׁנִּכְתָּבִין עָלָיו דִּבְרֵיהֶם, הוּא בְּחִינַת לֵב שֶׁיֵּשׁ לְמַעְלָה שָׁם נִכְתָּבִין דִּבְרֵיהֶם, בִּבְחִינַת (מִשְׁלֵי ג) : ''כָּתְבֵם עַל לוּחַ לִבֶּך'' וְ זֶה שֶׁלִּבּוֹ בּוֹעֵר בְּקִרְבּוֹ וְחוֹשֵׁק לִלְמד רַק שֶׁאִי אֶפְשָׁר לוֹ הוּא מְקַבֵּל לֵב, מִלֵּב שֶׁלְּמַעְלָה, שֶׁהוּא בְּחִינַת סֵפֶר זִכָּרוֹן הַנַּ''ל וּמִשָּׁם מְקַבֵּל לִבּוֹ חִשְׁקוֹ וְהוּא בְּחִינַת לִמּוּד מִתּוֹך הַסֵּפֶר מַמָּשׁ וַיִּכָּתֵב בְּסֵפֶר זִכָּרוֹן לְפָנָיו לְיִרְאֵי ה וּלְחֹשְׁבֵי שְׁמוֹ כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה, (בְּרָכוֹת ו) : אֲפִלּוּ חִשֵּׁב לַעֲשׂוֹת מִצְוָה וְנֶאֱנַס וְלא עֲשָׂאָהּ, מַעֲלֶה עָלָיו הַכָּתוּב כְּאִלּוּ עֲשָׂאָהּ כִּי  זֶה בְּעַצְמוֹ שֶׁלִּבּוֹ נִכְסָף וְחוֹשֵׁב לַעֲשׂוֹת רַק שֶׁאִי אֶפְשָׁר לוֹ הוּא נֶחֱשָׁב לַעֲשִׂיָּה כִּי מְקַבֵּל חִשְׁקוֹ מִלֵּב שֶׁל מַעְלָה שֶׁהוּא בְּחִינַת סֵפֶר זִכָּרוֹן וְזֶהוּ: ''וַיִּכָּתֵב בְּסֵפֶר זִכָּרוֹן לְפָנָיו לְיִרְאֵי ה וּלְחוֹשְׁבֵי שְׁמוֹ'' הַיְנוּ שֶׁזֶּה הַסֵּפֶר זִכָּרוֹן שֶׁנַּעֲשָׂה מִשְּׁנֵי הַצַּדִּיקִים הַנַּ''ל הוּא בִּשְׁבִיל ''יִרְאֵי ה וְחוֹשְׁבֵי שְׁמוֹ'' שֶׁהֵם הַחֲפֵצִים וְחוֹשְׁקִים לַעֲשׂוֹת מִצְווֹת וְלִלְמד תּוֹרָה רַק שֶׁיֵּשׁ לָהֶם מְנִיעוֹת וָאֳנָסִים וְאֵינָם יְכוֹלִים לִלְמד שֶׁהֵם מְקַבְּלִים עַל יְדֵי חֵשֶׁק לִבָּם הֶחָזָק, מִזֶּה הַסֵּפֶר שֶׁהוּא בְּחִינַת לֵב כַּנַּ''ל וְעַל כֵּן  אַבְרָהָם שֶׁהָיָה ראשׁ לַגֵּרִים, וְלא הָיָה לוֹ מִמִּי לִלְמד וְלא הָיָה לוֹ רַק הַלֵּב, שֶׁחָשַׁק מְאד לַעֲבוֹדַת הַבּוֹרֵא קִבֵּל גַּם כֵּן מִזֶּה הַלֵּב שֶׁל מַעְלָה, שֶׁנִּקְרָא סֵפֶר הַזִּכָּרוֹן וְאָז לא הָיוּ שׁוּם צַדִּיקִים בָּעוֹלָם וְהָיָה נִכְתָּב עַל הַלֵּב מַה שֶּׁחִדְּשׁוּ הַנְּשָׁמוֹת קדֶם הַבְּרִיאָה וְ עַל כֵּן נִקְרָא אַבְרָהָם אָבִינוּ צוּר כְּמוֹ שֶׁכָּתוּב (יְשַׁעְיָה נ''א) : ''הַבִּיטוּ אֶל צוּר חֻצַּבְתֶּם'', זֶה אַבְרָהָם (כְּמוֹ שֶׁפֵּרֵשׁ רַשִׁ''י שָׁם), כִּי הוּא בְּחִינַת (תְּהִלִּים ע''ג) ''צוּר לְבָבִי'' כִּי לא הָיָה לוֹ רַק לֵב חוֹשֵׁק לְהַשֵּׁם יִתְבָּרַך וְעַל כֵּן  כָּל הַגֵּרִים נִקְרָאִים עַל שְׁמוֹ וְנִקְרָאִים (תְּהִלִּים מ''ז) : ''נְדִיבֵי עַמִּים עַם אֱלקֵי אַבְרָהָם'', בְּחִינַת (שְׁמוֹת ל''ה) : ''נְדִיב לֵב'' כִּי  אֵין לָהֶם רַק מַה שֶּׁלִּבָּם נִכְסָף לְהַשֵּׁם יִתְבָּרַך כְּמוֹ אַבְרָהָם


~ קמג - מַעֲלַת הַמְקַבֵּל עֵצָה מֵחַכְמֵי הַדּוֹר

מַעֲלַת הַמְקַבֵּל עֵצָה מֵחַכְמֵי הַדּוֹר, כִּי הוּא הַמְתָּקַת הַדִּינִים כִּי כְּשֶׁצָּרִיך לְעֵצָה, וְאֵינוֹ יוֹדֵעַ אֵיך לַעֲשׂוֹת, הִיא בְּחִינַת צִמְצוּם כִּי נִתְצַמְצֵם שִׂכְלוֹ וְאֵינוֹ יוֹדֵעַ אֵיך לַעֲשׂוֹת וְהוּא בְּחִינַת דִּינִים כַּיָּדוּעַ וְעַל יְדֵי שֶׁהֶחָכָם נוֹתֵן לוֹ עֵצָה, הוּא מַרְחִיב לוֹ, וּמֵאִיר בּוֹ חָכְמָתוֹ וְזֶה בְּחִינַת חֲסָדִים כִּי חֶסֶד הוּא נְהִירוּ דְּחָכְמְתָא, כְּמוֹ שֶׁכָּתוּב בַּזּהַר הַקָּדוֹשׁ (לֶך לְך דַף צ''ד) אֵל נְהִירוּ דְּחָכְמְתָא וּכְתִיב (תְּהִלִּים נ''ב) : ''חֶסֶד אֵל כָּל הַיּוֹם''. גַּם כְּתִיב (מִשְׁלֵי י''א) : ''תְּשׁוּעָה בְּרב יוֹעֵץ'' וְהַצַּדִּיק נִקְרָא רַב, כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (תַּעֲנִית ט) : משֶׁה אַיְּדֵי דִּנְפִישׁ זְכוּתֵהּ כְּרַבִּים דָּמֵי גַּם אִם מְקַבֵּל עֲצַת הַצַּדִּיק, אַף שֶׁאַחַר כָּך לא עָלְתָה לוֹ יָפֶה מֵעֲצָתוֹ אֲזַי יוֹדֵעַ שֶׁהָיָה רַק מֵהַשֵּׁם יִתְבָּרַך אַך אִם לא הָיָה מְקַבֵּל עֲצַת הַצַּדִּיק הָיָה אֶפְשָׁר שֶׁתַּגִּיעַ לוֹ רָעָה בְּלִי גְּזַר דִּין שֶׁל מַעְלָה רַק שֶׁהוּא בְּעַצְמוֹ מָשַׁך עַל עַצְמוֹ כְּמוֹ שֶׁכָּתוּב (מִשְׁלֵי י''ט) ''אִוֶּלֶת אָדָם תְּסַלֵּף דַּרְכּוֹ וְעַל ה יִזְעַף לִבּוֹ'' אַך אִם קִבֵּל עֲצַת הַצַּדִּיק יוֹדֵעַ שֶׁהוּא רַק עַל פִּי מִשְׁפָּט שֶׁלְּמַעְלָה


~ קמד - אֵין אָדָם מֵת וַחֲצִי תַּאֲוָתוֹ בְּיָדוֹ

[לְשׁוֹן רַבֵּנוּ, זִכְרוֹנוֹ לִבְרָכָה] אֵין אָדָם מֵת וַחֲצִי תַּאֲוָתוֹ בְּיָדוֹ (מִדְרָשׁ רַבָּה קהֶלֶת סֵדֶר א) כִּי  אֵצֶל הַצַּדִּיק אֵין חִלּוּק בֵּין הַחַיִּים וּבֵין לְאַחַר מִיתָה כִּי גַּם לְאַחַר מִיתָה הוּא עוֹבֵד אֶת הַשֵּׁם יִתְבָּרַך וְ אֵין זֶה הַחִלּוּק אֶלָּא אֵצֶל זֶה הָאָדָם שֶׁנִּמְשָׁך אַחַר תַּאֲווֹת אֲכִילָה וּשְׁתִיָּה כָּל יָמָיו וּלְאַחַר מִיתָה אֵין אוֹכֵל וְשׁוֹתֶה זֶה נִקְרָא מֵת, וְהַמִּיתָה נִכֶּרֶת אֶצְלוֹ וְיֵשׁ יָמִים שֶׁהֻתְּרָה אֲכִילָה וּשְׁתִיָּה, כְּמוֹ שֶׁאָמְרוּ חָכָמֵינוּ, זִכְרוֹנָם לִבְרָכָה (פְּסָחִים סח:) : חֶצְיוֹ לַה וְחֶצְיוֹ לָכֶם וְ הַצַּדִּיק, אֲפִלּוּ בְּזאת הַחֲצִי הוּא כּוֹבֵשׁ אֶת יִצְרוֹ, וְאוֹחֵז אֶת תַּאֲוָתוֹ בְּיָדוֹ וַחֲצִי תַאֲוָתוֹ בְּיָדוֹ אֲפִלּוּ זאת הַחֲצִי שֶׁהֻתַּר לוֹ, אֲפִלּוּ בָּזֶה הוּא אוֹחֵז תַּאֲוָתוֹ בְּיָדוֹ בְּוַדַּאי זֶה אֵין מֵת, אֶלָּא תָּמִיד חַי אֲפִלּוּ לְאַחַר מִיתָה וְאֵין חִלּוּק אֶצְלוֹ בֵּין מִיתָה לְחַיִּים, כִּי תָּמִיד הוּא עוֹבֵד הַשֵּׁם.


~ קמה - אֵין אָדָם מֵת וַחֲצִי וְכוּ

[לְשׁוֹן רַבֵּנוּ, זִכְרוֹנוֹ לִבְרָכָה] אֵין אָדָם מֵת וַחֲצִי וְכוּ זֶה בְּחִינַת מַחֲלקֶת, כְּתַרְגּוּמוֹ (בְּרֵאשִׁית מ''ט) ''וָרבּוּ  בַּעֲלֵי חִצִּים'', בַּעֲלֵי פְּלֻגְתָּא וּמִי שֶׁאוֹחֵז תַּאֲוָתוֹ מִמַּחֲלקֶת, בְּוַדַּאי כְּאִלּוּ לא מֵת כְּמוֹ שֶׁבִּקֵּשׁ דָּוִד: ''אָגוּרָה בְאָהָלְך עוֹלָמִים'' (יְרוּשַׁלְמִי שְׁקָלִים פֶּרֶק ב) וְכִי אֶפְשָׁר לָדוּר בִּשְׁנֵי עוֹלָמוֹת, אֶלָּא שֶׁיִּהְיוּ אוֹמְרִים דְּבַר הֲלָכָה מִשְׁמוֹ (מימרא זו איתא נמי בבבלי יבמות צו אלא דשם בירושלמי הגירסא וכי עלתה על דעתו של דוד שיהא חי וקיים לעולמים אלא וכו מבואר מזה ביותר דע''י שאומרים וכו הוא חי וקים לעולם ואינו מת) וְאָז כְּאִלּוּ לא מֵת אֲבָל עַל יְדֵי מַחֲלקֶת, מָצִינוּ שֶׁלּא אָמְרוּ הֲלָכָה מִשְּׁמָם כְּמוֹ אֲחֵרִים וְיֵשׁ אוֹמְרִים (כְּמוֹ שֶׁאָמְרוּ רַבּוֹתֵינוּ זַ''ל בְּהוֹרָיוֹת יג: עַיֵּן שָׁם)


~ קמו - עֵדוּת ה נֶאֱמָנָה

[לְשׁוֹן רַבֵּנוּ, זִכְרוֹנוֹ לִבְרָכָה] עֵדוּת ה נֶאֱמָנָה וְכוּ (תְּהִלִּים י''ט) כִּי  הַדָּבָר קָשֶׁה אֵיך הַתּוֹרָה הַנִּקְרֵאת אִשָּׁה יְכוֹלָה לְהָעִיד הֲלא אִשָּׁה פְּסוּלָה לְעֵדוּת מַחְכִּימַת פֶּתִי בִּשְׁבִיל זֶה יְכוֹלָה לְהָעִיד כְּמוֹ שֶׁמּוּבָא (בְּ''חֹשֶׁן מִשְׁפָּטהִלְכוֹת עֵדוּת סִימָן ל''ה סָעִיף י''ד), תַּקָּנַת קַדְמוֹנִים הוּא, דִּבְמָקוֹם שֶׁאֵין אֲנָשִׁים רְגִילִים לִהְיוֹת נָשִׁים נֶאֱמָנוֹת וְזֶה יָדוּעַ, שֶׁ עִקַּר תַּאֲווֹת הֵם בַּסֵּתֶר, בִּבְחִינַת (מִשְׁלֵי ט) ''מַיִם גְּנוּבִים יִמְתָּקוּ'' וְכוּ וְאֵין בְּנֵי אָדָם רְגִילִים שָׁם אֲבָל  הַתּוֹרָה הִיא עוֹמֶדֶת שָׁם וְקוֹרֵאת אוֹתוֹ מִי פֶּתִי יָסוּר הֵנָּה וְכוּ (שָׁם) (זהַר אַחֲרֵי דַּף נ''ח) וּמֵחֲמַת תְּשׁוּקַת תַּאֲוָתוֹ אֵינוֹ שׁוֹמֵעַ קְרִיאָתָהּ וְאַחַר גְּמַר תַּאֲוָתוֹ הוּא מַרְגִּישׁ תֵּכֶף קְרִיאָתָהּ וּמִתְחָרֵט תֵּכֶף עַל הָעֲבֵרָה וְזאת  הַחֲרָטָה זֶה בְּחִינַת ''מַחְכִּימַת פֶּתִי'' כִּי בִּשְׁעַת הָעֲבֵרָה הָיָה בּוֹ רוּחַ שְׁטוּת וְאַחַר גְּמַר הָעֲבֵרָה הִטָּה אָזְנוֹ לַאֲמָרֶיהָ שֶׁל הַתּוֹרָה, וְהֶחְכִּים וּמִתְחָרֵט בִּשְׁבִיל זֶה הַתּוֹרָה אַף עַל פִּי שֶׁהִיא אִשָּׁה יְכוֹלָה לְהָעִיד כִּי הִיא עוֹמֶדֶת בְּמָקוֹם שֶׁאֵין אֲנָשִׁים רְגִילִים שָׁם כַּנַּ''ל [מִסִּימָן קמ''ד עַד כָּאן, לְשׁוֹן רַבֵּנוּ זִכְרוֹנוֹ לִבְרָכָה]


~ קמז - כְּשֵׁם שֶׁמִּי שֶׁהוּא עַזּוּת פָּנִים אֵין לוֹ חֵלֶק בַּתּוֹרָה

כְּשֵׁם שֶׁמִּי שֶׁהוּא עַזּוּת פָּנִים אֵין לוֹ חֵלֶק בַּתּוֹרָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (חֲגִיגָה יד) : דָּבָר צִוָּה לְאֶלֶף דּוֹר, שֶׁבִּקֵּשׁ הַקָּדוֹשׁ בָּרוּך הוּא לִתֵּן הַתּוֹרָה לְאֶלֶף דּוֹרוֹת, רָאָה שֶׁאֵין הָעוֹלָם מִתְקַיֵּם וּנְתָנָהּ לְעֶשְרִים וְשִׁשָּׁה דּוֹרוֹת, וְעָמַד וּשְׁתָלָן וְכוּ, וְהֵן הֵן עַזֵּי פָנִים שֶׁבַּדּוֹר נִמְצָא שֶׁהָעַזֵּי פָּנִים אֵינָם בִּכְלַל קַבָּלַת הַתּוֹרָה כִּי הֵם מֵהַתתקע''ד דּוֹרוֹת שֶׁלּא הָיוּ רְאוּיִים לְקַבֵּל הַתּוֹרָה וְכֵן אָמְרוּ רַבּוֹתֵינוּ זִכְרוֹנָם לִבְרָכָה (נְדָרִים כ) : מִי שֶׁיֵּשׁ בּוֹ עַזּוּת בְּיָדוּעַ שֶׁלּא עָמְדוּ רַגְלֵי אֲבוֹתָיו עַל הַר סִינַי נִמְצָא שֶׁהָעַזּוּת פָּנִים אֵין לוֹ חֵלֶק בַּתּוֹרָה כְּמוֹ כֵן מִי שֶׁהוּא אִישׁ שָׁפָל וְנִבְזֶה וְאֵין בּוֹ שׁוּם עַזּוּת דִּקְדֻשָּׁה, אֵין לוֹ גַּם כֵּן חֵלֶק בַּתּוֹרָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בֵּיצָה כ''ה:).מִפְּנֵי מָה נִתְּנָה תּוֹרָה לְיִשְׂרָאֵל מִפְּנֵי שֶׁהֵן עַזִּין כִּי צָרִיך שֶׁיִּהְיֶה בּוֹ עַזּוּת דִּקְדֻשָּׁה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (אָבוֹת פֶּרֶק ה) הֱוֵי עָז כַּנָּמֵר וְעַל יְדֵי עַזּוּת דִּקְדֻשָּׁה שֶׁיֵּשׁ בּוֹ, הוּא מְקַבֵּל עַזּוּת דִּקְדֻשָּׁה מֵהַשֵּׁם יִתְבָּרַך וְהוּא בְּחִינַת (תְּהִלִּים ס''ח) : ''תְּנוּ עז לֵאלקִים, אֵל יִשְׂרָאֵל הוּא נוֹתֵן עז וְתַעֲצוּמוֹת לָעָם'' תְּנוּ עז לֵאלקִים זֶה בְּחִינַת אִתְעָרוּתָא דִּלְתַתָּא שֶׁעַל יְדֵי זֶה שֶׁיֵּשׁ לָנוּ עַזּוּת דִּקְדֻשָּׁה לַעֲמד כְּנֶגֶד כָּל הַקָּמִים עָלֵינוּ לִמְנעַ אוֹתָנוּ מֵעֲבוֹדָתֵנוּ, חַס וְשָׁלוֹם וְאָנוּ מִתְגַּבְּרִין בְּעַזּוּת גָּדוֹל כְּנֶגְדָּם, שֶׁזֶּהוּ עַזּוּת דִּקְדֻשָּׁה עַל יְדֵי זֶה אָנוּ נוֹתְנִין כִּבְיָכוֹל עז וְכחַ לְמַעְלָה, בִּבְחִינַת ''תְּנוּ עז לֵאלקִים'' וְעַל יְדֵי זֶה נִתְעוֹרֵר לְמַעְלָה בְּחִינַת עַזּוּת דִּקְדֻשָּׁה וְנִשְׁפָּע עָלֵינוּ, בִּבְחִינַת ''אֵל יִשְׂרָאֵל הוּא נוֹתֵן עז וְתַעֲצוּמוֹת לָעָם'' שֶׁהַשֵּׁם יִתְבָּרַך מַשְׁפִּיעַ עָלֵינוּ עַזּוּת דִּקְדֻשָּׁה וְנוֹתֵן לָנוּ עז וְתַעֲצוּמוֹת, לַעֲמד כְּנֶגֶד הָעַזּוּת דְּסִטְרָא אָחֳרָא שֶׁל כָּל הָעַזֵּי פָּנִים שֶׁבַּדּוֹר שֶׁאִי אֶפְשָׁר לַעֲמד כְּנֶגְדָּם, כִּי אִם עַל יְדֵי עַזּוּת דִּקְדֻשָּׁה כִּי כְּשֶׁאֵין לוֹ עַזּוּת דִּקְדֻשָּׁה, בְּוַדַּאי יְבַטְּלוּ אוֹתוֹ הַמּוֹנְעִים מִתּוֹרָתוֹ וַעֲבוֹדָתוֹ כִּי אֵין לָאָדָם חֵלֶק בַּתּוֹרָה כְּשֶׁאֵין לוֹ עַזּוּת דִּקְדֻשָּׁה כַּנַּ''ל וְצָרִיך לְפַלֵּס דְּרָכָיו אֵיך לְהִתְנַהֵג עִם הָעַזּוּת לִבְלִי לִהְיוֹת, חַס וְשָׁלוֹם, עַזּוּת פָּנִים, כִּי הִיא מִדָּה רָעָה מְאד כַּנַּ''ל וְאַף עַל פִּי כֵן יִהְיֶה לוֹ עַזּוּת דִּקְדֻשָּׁה וּמִדַּת הָעַנָוָה הוּא עִנְיָן אַחֵר לְגַמְרֵי וְעִקַּר מִדַּת הָעֲנָוָה כְּשֶׁיִּהְיֶה בְּמַדְרֵגָה שֶׁיּוּכַל לִכְתּב עַל עַצְמוֹ כְּמוֹ משֶׁה רַבֵּנוּ, עָלָיו הַשָּׁלוֹם (בְּמִדְבַּר י''ב) : ''וְהָאִישׁ משֶׁה עָנָו מְאד'' זֶהוּ מַדְרֵגַת הָעֲנָוָה בְּתַכְלִית וּכְמוֹ שֶׁמָּצִינוּ בַּאֲמוֹרָאִים שֶׁאָמַר רַב יוֹסֵף (סוֹטָה מ''ט:) : לָא תִּתְנֵי עֲנָוָה דְּאִיכָּא אֲנָא


~ קמח - מִדַּת הַיִּרְאָה בְּעַצְמָהּ הִיא יְרֵאָה מֵהַשֵּׁם יִתְבָּרַך

מִדַּת הַיִּרְאָה בְּעַצְמָהּ הִיא יְרֵאָה מֵהַשֵּׁם יִתְבָּרַך וְאִם כֵּן יֵשׁ לָהּ גַּם כֵּן יִרְאָה וְזאת הַיִּרְאָה הִיא גַּם כֵּן יְרֵאָה מֵהַשֵּׁם יִתְבָּרַך וְאִם כֵּן יֵשׁ לָהּ גַּם כֵּן יִרְאָה וְכֵן נִכְלָל יִרְאָה אַחַת בַּחֲבֶרְתָּהּ, לְמַעְלָה לְמַעְלָה עַד אֵין סוֹף וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (תַּנְחוּמָא ד א שִׁיר הַשִּׁירִים רַבָּה סֵדֶר א יְרוּשַׁלְמִי שַׁבָּת פֶּרֶק א וְעַיֵּן שָׁם בִּפְנֵי משֶׁה) מַה שֶּׁעָשְׂתָה עֲנָוָה עָקֵב לְסִלּוּתָא עָשְׂתָה חָכְמָה עֲטָרָה עַל ראשָׁהּ שֶׁנֶּאֱמַר: ''עֵקֶב עֲנָוָה יִרְאַת ה, רֵאשִׁית חָכְמָה יִרְאַת ה'' נִמְצָא שֶׁעֲקֵב הָעֲנָוָה הִיא יִרְאָה וְכֵן ''רֵאשִׁית חָכְמָה'' הִיא גַּם כֵּן יִרְאָה נִמְצָא שֶׁיֵּשׁ יִרְאָה לְמַעְלָה מִיִּרְאָה כִּי הַיִּרְאָה בְּעַצְמָהּ יֵשׁ לָהּ גַּם כֵּן יִרְאָה וְכֵן לְמַעְלָה לְמַעְלָה עַד אֵין סוֹף כַּנַּ''ל


~ קמט - חֲצוֹת לַיְלָה אָקוּם לְהוֹדוֹת לָך עַל מִשְׁפְּטֵי צִדְקֶך

חֲצוֹת לַיְלָה אָקוּם לְהוֹדוֹת לָך עַל מִשְׁפְּטֵי צִדְקֶך (תְּהִלִּים קי''ט) חֲצוֹת הוּא מְסֻגָּל כְּמוֹ פִּדְיוֹן, כִּי הוּא הַמְתָּקַת הַדִּינִים (פתח אליהו) וְזֶהוּ, עַל מִשְׁפְּטֵי צִדְקֶך הַיְנוּ שֶׁצֶּדֶק גּוֹבֵר עַל מִשְׁפָּט הַתִּקּוּן לָזֶה, חֲצוֹת לַיְלָה אָקוּם. וְעִקַּר חֲצוֹת הוּא תָּמִיד אַחַר שִׁשָּׁה שָׁעוֹת מִתְּחִלַּת הַלַּיְלָה הֵן בַּקַּיִץ וְהֵן בַּחֹרֶף וְאָז מַתְחִיל זְמַן חֲצוֹת וְנִמְשָׁך עַד גְּמַר אַשְׁמוּרָה שְׁנִיָּה דְּהַיְנוּ שְׁתֵּי שָׁעוֹת וּבַבּקֶר טוֹב לְהִסְתַּכֵּל עַל הַשָּׁמַיִם וְעַל יְדֵי זֶה נִמְשָׁך הַדַּעַת (עַיֵּן בַּזּהַר הַקָּדוֹשׁ)


~ קנ - דְּמוּת דְּיוֹקְנוֹ שֶׁל אָבִיו רָאָה

דְּמוּת דְּיוֹקְנוֹ שֶׁל אָבִיו רָאָה (סוֹטָה ל''ו: תַּנְחוּמָא פָּרָשַׁת וַיֵּשֶׁב) הוּא דָּבָר נִסְתָּר מְאד אֵיך הַדְּמוּת נִתְרָאֶה, וְהוּא בְּעַצְמוֹ אֵינוֹ יוֹדֵעַ כִּי בְּוַדַּאי יַעֲקב לא יָדַע וּמַעֲלַת הַנִּסָּיוֹן אַף שֶׁרָאָה דְּמוּת דְּיוֹקָנוֹ


~ קנא - סְגֻלָּה לְזֶרַע שֶׁל קַיָּמָא

סְגֻלָּה לְזֶרַע שֶׁל קַיָּמָא שֶׁיּאמְרוּ שְׁנֵיהֶם הָאִישׁ וְאִשְׁתּוֹ קדֶם הַזִּוּוּג פָּרָשַׁת ''וּבְרָאשֵׁי חָדְשֵׁיכֶם'' (בְּמִדְבַּר כ''ח) וְכֵן כְּשֶׁהַתִּינוֹק חוֹלֶה, חַס וְשָׁלוֹם יאמְרוּ אָז גַּם כֵּן הָאִישׁ וְהָאִשָּׁה פָּרָשַׁת ''וּבְרָאשֵׁי חָדְשֵׁיכֶם'' כִּי  מְארת חָסֵר וָאו שֶׁהוּא הַחִיּוּת שֶׁל כָּל דָּבָר וְכֵן כַּלּת משֶׁה חָסֵר וָאו גַּם כֵּן (זהַר וַיְחִי רל''ו וְעַיֵּן זהַר פִּנְחָס רנ''ד) וְכָל זֶה הוּא  סוֹד פְּגִימַת הַלְּבָנָה שֶׁמִּשָּׁם נִמְשָׁך בְּחִינַת מְארת חָסֵר וָאו שֶׁהוּא אַסְכָּרָה לְרַבְיֵי חַס וְשָׁלוֹם (עיין זוהר בראשית יט ולג לד) כִּי  הַוָּא''ו הוּא הַחִיּוּת שֶׁל כָּל דָּבָר (עיין זוהר בראשית רנו) וְעַל כֵּן  חֶסְרוֹן הַוָּא''ו מְרַמֵּז עַל חֶסְרוֹן הַחִיּוּת כַּנַּ''ל וּמִשָּׁם נִמְשָׁך מִיתַת הַבָּנִים קְטַנִּים, חַס וְשָׁלוֹם וּ בְראשׁ חֹדֶשׁ מַתְחֶלֶת הַלְּבָנָה לְהִתְמַלּאת וּלְהִתְתַּקֵּן כַּיָּדוּעַ כִּי אָז הִגִּיעָה לְתַכְלִית הַפְּגָם וְהַחִסָּרוֹן וַאֲזַי תֵּכֶף מַתְחִיל הַתִּקּוּן וְהַמִּלּוּי וְזֶהוּ  כַּלּת רָאשֵׁי תֵּבוֹת כַּפָּרָה לְכָל תּוֹלְדוֹתָם שֶׁבְּראשׁ חֹדֶשׁ נִתְתַּקֵּן וְנִמְתָּק בְּחִינַת כַּלּת משֶׁה, שֶׁהוּא בְּחִינַת הַלְּבָנָה כִּי אֲזַי מַתְחֶלֶת לְהִתְמַלּאת כַּנַּ''ל כַּלּת משֶׁה, כַּפָּרָה לְכָל תּוֹלְדוֹתָם, כַּנַּ''ל שֶׁנִּמְשָׁך כַּפָּרָה וּסְלִיחָה וְהַמְתָּקָה עַל כָּל תּוֹלְדוֹתָם שֶׁל יִשְׂרָאֵל שֶׁיִּהְיֶה נִמְשָׁך עֲלֵיהֶם חַיִּים טוֹבִים וַאֲרֻכִּים וְעַל כֵּן פָּרָשַׁת ''וּבְרָאשֵׁי חָדְשֵׁיכֶם'', סְגֻלָּה לְבָנִים כַּנַּ''ל.


~ קנב - כְּשֶׁבָּא נְשָׁמָה קְדוֹשָׁה לָעוֹלָם עִם הָעֲנָפִים הַשַּׁיָּכִים לָהּ

כְּשֶׁבָּא נְשָׁמָה קְדוֹשָׁה לָעוֹלָם עִם הָעֲנָפִים הַשַּׁיָּכִים לָהּ אֲזַי  הַקְּלִפָּה מְסַבֶּבֶת אוֹתָהּ רַק נִשְׁאָר פֶּתַח נֶגֶד אֱמוּנָה, שֶׁכְּנֶגֶד הָאֱמוּנָה הַפֶּתַח פָּתוּחַ וּמֵחֲמַת פְּגַם הָעֲנָפִים, חַס וְשָׁלוֹם מַשְׁלִיכִין אוֹתָם מִשָּׁם, דְּהַיְנוּ שֶׁמַּשְׁלִיכִין אוֹתָם מִן הָאֱמוּנָה וַאֲזַי אֵין יְכוֹלִין לִכְנס, דְּהַיְנוּ לְהִתְקָרֵב אֶל שָׁרְשָׁם, שֶׁהוּא הַנְּשָׁמָה הַנַּ''ל כִּי לִפְעָמִים מַשְׁלִיכִין וּמַפִּילִין אֶחָד מִן הָאֱמוּנָה כְּעֵין מַה שֶּׁמָּצִינוּ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (זהַר אַחֲרֵי דַּף ע''ב) : עַל אֶרֶץ יִשְׂרָאֵל עַל הַמֵּתִים שֶׁאֵינָם רְאוּיִים לִקָּבֵר בְּאֶרֶץ יִשְׂרָאֵל וַתָּבוֹאוּ וַתְּטַמְּאוּ אֶת אַרְצִי וְנַחֲלָתִי וְכוּ וְהִנֵּה סְתִימַת הַפֶּתַח הַנַּ''ל, דְּהַיְנוּ הָאֱמוּנָה, עַל יְדֵי פְּגַם הָעֲנָפִים כַּנַּ''ל הוּא רַק לְפִי שָׁעָה וְאַחַר כָּך נִפְתָּח הַפֶּתַח כְּבַתְּחִלָּה הַיְנוּ שֶׁבְּעֵת שֶׁצְּרִיכִין לְהַשְׁלִיך לַחוּץ אֶת מִי שֶׁאֵין רָאוּי לְהִתְקָרֵב אֲזַי הַקְּלִפָּה הַמְסַבֶּבֶת הַנַּ''ל, שֶׁיֵּשׁ בָּהּ פֶּתַח כְּנֶגֶד אֱמוּנָה כַּנַּ''ל הִיא מִתְגַּבֶּרֶת וּמִתְקָרֶבֶת וּמִתְפַּשֶּׁטֶת גַּם עַל הַפֶּתַח הַנַּ''ל וַאֲזַי אֵין יָכוֹל לִכְנס וְתֵכֶף אַחַר כָּך, חוֹזֵר הַפֶּתַח וְנִפְתָּח כְּבַתְּחִלָּה וּכְשֶׁיֵּשׁ, חַס וְשָׁלוֹם, רִבּוּי פְּגָמִים הַרְבֵּה שֶׁעַל יְדֵי זֶה יֵשׁ כּחַ לְהַסִּבּוּב הַנַּ''ל לְהִתְפַּשֵּׁט עַל הַפֶּתַח לִבְלִי לְהַנִּיחַ לִכְנס כַּנַּ''ל אֲזַי מִתְיָרְאִין וְחוֹשְׁשִׁין שֶׁלּא יִסָּתֵם הַפֶּתַח לְגַמְרֵי, חַס וְשָׁלוֹם עַל יְדֵי הִתְגַּבְּרוּת הַקְּלִפָּה הַמְסַבֶּבֶת וַאֲזַי מַעֲמִידִין שָׁם בַּפֶּתַח הַנַּ''ל יְרֵא שָׁמַיִם שֶׁהוּא בְּעַצְמוֹ עוֹמֵד לִשְׁמר שֶׁלּא יִכָּנְסוּ שָׁם וְאַף עַל פִּי כֵן הוּא תּוֹעֶלֶת נֶגֶד הַקְּלִפָּה הַמְסַבֶּבֶת הַנַּ''ל שֶׁאִי אֶפְשָׁר לָהּ לְהִתְקָרֵב וּלְהִתְפַּשֵּׁט עַל הַפֶּתַח מֵחֲמַת הַיְרֵא שָׁמַיִם שֶׁעוֹמֵד שָׁם וְ עַל יְדֵי מְסִירַת נֶפֶשׁ דְּהַיְנוּ שֶׁמּוֹסֵר נַפְשׁוֹ בִּשְׁבִיל לִנְסֹעַ וּלְהִתְקָרֵב לְהַצַּדִּיק עַל יְדֵי זֶה אֶפְשָׁר לְדַבֵּק עַצְמוֹ אֵלָיו אַך אִי אֶפְשָׁר שֶׁיָּאִיר אֵלָיו חָכְמָה דְּהַיְנוּ הַמּחַ בְּעַצְמוֹ. וְהַשֵּׁם יִתְבָּרַך יְמַהֵר הַגְּאֻלָּה בִּכְלָל וּבִפְרָט עַיֵּן בְּזהַר תְּרוּמָה (דַּף ק''מ: קמ''א: הוּבָא בַּ''פַּרְדֵּסשַׁעַר הַתְּמוּרוֹת פֶּרֶק ב) בְּאַרְעָא קַדִּישָׁא מִתְתַּקְּנָא כּלָּא וְכוּ, עַיֵּן שָׁם הֵיטֵב מַה שֶּׁכָּתוּב שָׁם פְּרִיסָא קַלִּישָׁא שֶׁנִּפְרָס עַל הַפֶּתַח וְעַל פִּי הַסּוֹד הַנַּ''ל הוּא בְּחִינַת הַיְרֵא שָׁמַיִם שֶׁהוּא בְּחִינַת פְּרִיסָא קַלִּישָׁא וְכַמְבאָר שָׁם בַּזּהַר לְמֵעַל אִי אֶפְשָׁר וְגַם הַקְּלִפָּה אִי אֶפְשָׁר לָהּ לְהִתְפַּשֵּׁט עַל הַפֶּתַח מֵחֲמַת הַפְּרִיסָא קַלִּישָׁא עַיֵּן שָׁם וְהוּא מַמָּשׁ מַה שֶּׁכָּתוּב לְעֵיל בְּעִנְיַן הַיְרֵא שָׁמַיִם, וְדוּק הֵיטֵב וְתָבִין נִפְלָאוֹת וְגַם עַיֵּן בְּסֵפֶר טוּב הָאָרֶץ שֶׁשָּׁם מְדַבֵּר גַּם כֵּן מֵעִנְיַן אֶרֶץ יִשְׂרָאֵל וְהָבֵן הַדָּבָר הֵיטֵב לְדַמּוֹת מִלְּתָא לְמִלְּתָא, כִּי הַכּל אֶחָד עִם הַנַּ''ל


~ קנג - עִנְיַן קַבָּלַת פְּנֵי תַּלְמִיד חָכָם

עִנְיַן קַבָּלַת פְּנֵי תַּלְמִיד חָכָם כִּי  הַלְּבָנָה אֵין לָהּ אוֹר מֵעַצְמָהּ כְּלָל רַק הִיא מְקַבֶּלֶת אוֹר מֵהַשֶּׁמֶשׁ הַיְנוּ עַל יְדֵי שֶׁהַלְּבָנָה הִיא כְּמַרְאָה מְלֻטֶּשֶׁת עַל יְדֵי זֶה מְקַבֶּלֶת אוֹר מֵהַשֶּׁמֶשׁ וּמִתְנוֹצֵץ מִמֶּנָּה אוֹר לְהָאִיר עַל הָאָרֶץ אַך אִם הָיָה גִּשְׁמָהּ עָב וְחָשׁוּך בִּלְתִּי מְלֻטֶּשֶׁת לא הָיְתָה יְכוֹלָה לְקַבֵּל אוֹר הַשֶּׁמֶשׁ כְּלָל וְכֵן  הַתַּלְמִיד וְהָרַב, הֵם בְּחִינַת חַמָּה וּלְבָנָה כַּמְבאָר בְּמָקוֹם אַחֵר (לעיל בסי ו אות ה) וְ אִם הַתַּלְמִיד יֵשׁ לוֹ פָּנִים, הַיְנוּ בְּחִינַת אַנְפִּין נְהִירִין, בְּחִינַת מַרְאָה מְלֻטֶּשֶׁת אֲזַי יָכוֹל לְקַבֵּל פָּנִים, לְקַבֵּל אוֹר פְּנֵי הָרַב וַאֲזַי רָאוּי שֶׁהָרַב, יִתְרָאֶה עַצְמוֹ בְּתוֹך פְּנֵי הַתַּלְמִיד הַמְקַבֵּל פָּנָיו כְּמוֹ בְּכָל מַרְאָה מְלֻטֶּשֶׁת, שֶׁכָּל הָעוֹמֵד כְּנֶגְדָּהּ רוֹאֶה אֶת עַצְמוֹ בְּתוֹך הַמַּרְאָה כֵּן מְחֻיָּב גַּם כֵּן כָּאן שֶׁהַתַּלְמִיד יְקַבֵּל פְּנֵי הָרַב הַיְנוּ שֶׁיְּקַבֵּל פְּנֵי הָרַב לְתוֹכוֹ, שֶׁיִּתְרָאֶה בְּתוֹכוֹ פְּנֵי הָרַב  קַבָּלַת פָּנִים, הַיְנוּ קַבָּלַת פָּנִים מַמָּשׁ כַּנַּ''ל וְזֶהוּ דַּוְקָא אִם יֵשׁ לְהַתַּלְמִיד פָּנִים, הַיְנוּ אַנְפִּין נְהִירִין, שֶׁהֵם בְּחִינַת מַרְאָה מְלֻטֶּשֶׁת כַּנַּ''ל אַך אִם אֵין לוֹ פָּנִים, הַיְנוּ שֶׁהוּא בְּחִינַת אַנְפִּין חֲשׁוּכִין אֲזַי אֵין יָכוֹל לְקַבֵּל פָּנִים, כַּנַּ''ל לְעִנְיַן חַמָּה וּלְבָנָה וּבְוַדַּאי אֵין מִתְרָאֶה בְּתוֹכוֹ פְּנֵי הָרַב כְּמוֹ הָעוֹמֵד נֶגֶד כָּל דָּבָר עָב וְחָשׁוּך וְ עַל יְדֵי זֶה אֶפְשָׁר לָדַעַת, אִם הוּא מְשֻׁקָּע בְּתַאֲוַת מָמוֹן כִּי אִם אֵין רוֹאֶה אֶת עַצְמוֹ בּוֹ יוֹדֵעַ שֶׁהוּא בִּבְחִינַת אַנְפִּין חֲשׁוּכִין, שֶׁהוּא בְּחִינַת הַמְשֻׁקָּע בְּתַאֲוַת מָמוֹן כַּמְבאָר בְּמָקוֹם אַחֵר (לְעֵיל בְּסִימָן כ''ג עַיֵּן שָׁם) וְכֵן כָּל אֶחָד נֶגֶד חֲבֵרוֹ, אֶפְשָׁר לוֹ לָדַעַת עַל יְדֵי זֶה כִּי  כָּל אֶחָד שֶׁיָּצָא מִתַּאֲוַת מָמוֹן יוֹתֵר מֵחֲבֵרוֹ, נִקְרָא כְּנֶגְדּוֹ צַדִּיק, כַּמְבאָר בְּמָקוֹם אַחֵר (שָׁם) וְזֶה שֶׁכָּתוּב (דְּבָרִים ה) : פָּנִים בְּפָנִים וְכוּ הַיְנוּ בִּשְׁעַת מַתַּן תּוֹרָה הָיוּ יִשְׂרָאֵל בִּבְחִינַת אַנְפִּין נְהִירִין וְהָיוּ יְכוֹלִים לְקַבֵּל פָּנִים דִּקְדֻשָּׁה הַיְנוּ שֶׁיִּתְרָאֶה בְּתוֹכָם פָּנִים דִּקְדֻשָּׁה כַּנַּ''ל וְזֶהוּ פָּנִים בְּפָנִים, שֶׁפָּנִים דִּקְדֻשָּׁה הָיָה בְּתוֹך פְּנֵיהֶם, בְּחִינַת קַבָּלַת פָּנִים כַּנַּ''ל דִּבֶּר ה עִמָּכֶם שֶׁהַדִּבּוּר הָיָה מְדַבֵּר עִם כָּל אֶחָד וְיוֹצֵא מִכָּל אֶחָד מִיִּשְׂרָאֵל מֵאַחַר שֶׁנִּכְלָל בְּתוֹכוֹ פָּנִים דִּקְדֻשָּׁה כַּנַּ''ל אַך מִי שֶׁהוּא עַזּוּת פָּנִים, אֵין לוֹ פָּנִים דִּקְדֻשָּׁה וְאֵינוֹ יָכוֹל לְקַבֵּל פָּנִים כַּנַּ''ל וְעַל כֵּן אָמְרוּ רַבּוֹתֵינוּ זִכְרוֹנָם לִבְרָכָה (נְדָרִים כ) : ''כָּל מִי שֶׁיֵּשׁ לוֹ עַזּוּת בְּיָדוּעַ שֶׁלּא עָמְדוּ רַגְלֵי אֲבוֹתָיו עַל הַר סִינַי''


~ קנד - דַּע כִּי יֵשׁ יִרְאוֹת נְפוּלוֹת

דַּע כִּי  יֵשׁ יִרְאוֹת נְפוּלוֹת וְ כָל הַיִּסּוּרִין וְהַדִּינִים שֶׁיֵּשׁ לָאָדָם כֻּלָּם הֵם מֵהַיִּרְאוֹת הַנְּפוּלוֹת שֶׁנָּפְלוּ לְתוֹך זֶה הַדָּבָר שֶׁהוּא מִתְפַּחֵד וְיֵשׁ לוֹ יִסּוּרִין מִמֶּנּוּ (שַׁבָּת ע''ז:) : חָמֵשׁ אֵימוֹת אֵימַת חַלָּשׁ עַל הַגִּבּוֹר שֶׁ אַף שֶׁהוּא נֶגֶד הַטֶּבַע, שֶׁהַגִּבּוֹר יִפְחַד מֵהַחַלָּשׁ אַך שֶׁהוּא מֵחֲמַת הַיִּרְאָה הָעֶלְיוֹנָה שֶׁנָּפְלָה וְנִתְלַבְּשָׁה בְּאֵלּוּ הַדְּבָרִים וְעַל כֵּן הֵם בְּמִסְפָּר חָמֵשׁ כְּנֶגֶד חָמֵשׁ גְּבוּרוֹת שֶׁהֵם חָמֵשׁ אוֹתִיוֹת מַנְצְפַ''ך כְּפוּלִים וְ צָרִיך לְהַעֲלוֹת הַיִּרְאוֹת הַנְּפוּלוֹת, לְשָׁרְשָׁם לִמְקוֹמָם וּ מְקוֹם הַיִּרְאָה הִיא בַּלֵּב כְּמוֹ שֶׁפֵּרֵשׁ רַשִׁ''י: דָּבָר הַמָּסוּר לְלִבּוֹ שֶׁל אָדָם נֶאֱמַר בּוֹ ''וְיָרֵאתָ'' (קְדוֹשִׁים יט) וְ הַיִּרְאָה צְרִיכָה לִהְיוֹת עִם דַּעַת כִּי בְּלא דַּעַת נֶאֱמַר (אִיּוֹב ד) : ''הֲלא יִרְאָתְך כִּסְלָתֶך'' וְ הַדַּעַת צָרִיך לִהְיוֹת בַּלֵּב כִּי גַּם עַכּוּ''ם יֵשׁ לוֹ דַּעַת, אַך הוּא בְּלא לֵב (דְּבָרִים ד)  ''וְיָדַעְתָּ הַיּוֹם וַהֲשֵׁבוֹתָ אֶל לְבָבֶך'' כְּמוֹ שֶׁכָּתוּב (שָׁם כ''ט) : ''וְלא נָתַן לָכֶם לֵב לָדַעַת'' דַּיְקָא וּכְשֶׁמְּחַבֵּר הַדַּעַת שֶׁבַּלֵּב עִם הַיִּרְאָה שֶׁשָּׁרְשָׁהּ וּמְקוֹמָהּ בַּלֵּב אֲזַי נֶאֱמַר (מִשְׁלֵי ב) : ''אָז תָּבִין יִרְאַת ה וְדַעַת אֱלקִים תִּמְצָא''. וְהִנֵּה כְּתִיב (שָׁם כ''ט) : ''מֶלֶך בְּמִשְׁפָּט יַעֲמִיד אֶרֶץ'' הַיְנוּ עַל יְדֵי מִשְׁפָּט מַעֲמִיד וּמַעֲלֶה הַיִּרְאָה, שֶׁהִיא בְּחִינַת אֶרֶץ כְּמוֹ שֶׁכָּתוּב (תְּהִלִּים ע''ו) : ''אֶרֶץ יָרְאָה'' וּ מִשְׁפָּט, הוּא מַה שֶּׁהָאָדָם שׁוֹפֵט וְדָן עַצְמוֹ עַל כָּל דָּבָר וְדָבָר שֶׁעוֹשֶׂה טֶרֶם שֶׁיָּדִינוּ אוֹתוֹ לְמַעְלָה וְ עַל יְדֵי מַה שֶּׁהוּא בְּעַצְמוֹ שׁוֹפֵט אֶת עַצְמוֹ נִצּוֹל מִדִּין שֶׁלְּמַעְלָה כִּי  כְּשֶׁיֵּשׁ דִּין לְמַטָּה אֵין דִּין לְמַעְלָה (מִדְרָשׁ רַבָּה שׁוֹפְטִים פָּרָשָׁה ה) וְכֵיוָן שֶׁאֵין עָלָיו דִּין אֵין צְרִיכָה הַיִּרְאָה לִפּל וּלְהִתְלַבֵּשׁ לְמַטָּה, וְאֵין צָרִיך לִירַא מִשּׁוּם דָּבָר וְאֵין לוֹ רַק יִרְאָה הָעֶלְיוֹנָה, יִרְאַת הָרוֹמְמוּת. [עַיֵּן כָּל זֶה לְעֵיל בְּהַתּוֹרָה, מִי שֶׁרוֹצֶה לִטְעם טַעַם אוֹר הַגָּנוּז, בְּסִימָן ט''ו, שָׁם מְבאָר כָּל זֶה בַּאֲרִיכוּת]


~ קנה - עַצְבוּת הוּא מִדָּה רָעָה מְאד

עַצְבוּת הוּא מִדָּה רָעָה מְאד וּ מַה שֶּׁהָאָדָם אֵינוֹ נוֹסֵעַ לְהַצַּדִּיק, הוּא מֵחֲמַת עַצְבוּת וּכְבֵדוּת וְכֵן מַה שֶּׁאֵינוֹ מִתְפַּלֵּל כָּרָאוּי, הוּא מֵחֲמַת עַצְבוּת וְעַצְלוּת הַיְנוּ מֵחֲמַת חֶסְרוֹן אֱמוּנָה כִּי  בְּוַדַּאי אִם הָיָה לוֹ אֱמוּנָה שְׁלֵמָה וְהָיָה מַאֲמִין שֶׁהַשֵּׁם יִתְבָּרַך עוֹמֵד עָלָיו וְשׁוֹמֵעַ כָּל דִּבּוּר וְדִבּוּר שֶׁיּוֹצֵא מִפִּיו, וּמַאֲזִין לְקוֹל תְּפִלָּתוֹ בְּוַדַּאי לא הָיָה לוֹ שׁוּם עַצְבוּת וְעַצְלוּת וּכְבֵדוּת בִּתְפִלָּתוֹ וּבְוַדַּאי הָיָה מִתְפַּלֵּל כָּרָאוּי אַך  עִקַּר בִּלְבּוּל הַתְּפִלָּה, הוּא בָּא מֵחֲמַת חֶסְרוֹן אֱמוּנָה וְעַל כֵּן נוֹפֵל עָלָיו עַצְלוּת וְעַצְבוּת, וּמְבַלְבֵּל אֶת תְּפִלָּתוֹ כִּי  עִקַּר הָעַצְבוּת וְהָעַצְלוּת, הוּא מֵחֲמַת חֶסְרוֹן אֱמוּנָה כְּמוֹ לְמָשָׁל,  כְּשֶׁמַּנִּיחִין חִטָּה בְּאֶרֶץ טוֹבָה אֲזַי הוּא גָּדֵל וְצוֹמֵחַ יָפֶה, וְאֵינוֹ מַזִּיק לוֹ שׁוּם רוּחַ וְלא זִיקִים וּרְעָמִים וְזֶה  מֵחֲמַת שֶׁיֵּשׁ כּחַ הַצּוֹמֵחַ וְכחַ הַגּוֹדֵל עַל כֵּן אֵינוֹ מַזִּיק לוֹ שׁוּם דָּבָר אֲבָל  כְּשֶׁנּוֹתְנִין הַחִטָּה בְּאֶרֶץ שֶׁאֵינָהּ טוֹבָה לִזְרִיעָה אֲזַי הוּא נִרְקָב בָּאָרֶץ מֵחֲמַת שֶׁאֵין לוֹ כּחַ הַצּוֹמֵחַ וְכחַ הַגּוֹדֵל וֶ אֱמוּנָה הִיא בְּחִינַת כּחַ הַגּוֹדֵל וְכחַ הַצּוֹמֵחַ כְּמוֹ שֶׁכָּתוּב (אֶסְתֵּר ב) : ''וַיְהִי אוֹמֵן אֶת הֲדַסָּה'' לְשׁוֹן גִּדּוּל וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שַׁבָּת ל''א) : אֱמוּנָה זֶה סֵדֶר זְרָעִים וְעַל כֵּן  כְּשֶׁיֵּשׁ לוֹ אֱמוּנָה שֶׁהִיא בְּחִינַת כּחַ הַגּוֹדֵל וְכחַ הַצּוֹמֵחַ אֲזַי אֵין מַזִּיק לוֹ שׁוּם דָּבָר וְאֵינוֹ יָרֵא מִשּׁוּם אָדָם וְשׁוּם דָּבָר וּמִתְפַּלֵּל בַּחִיּוּת כָּרָאוּי וְנוֹסֵעַ לְהַצַּדִּיק כִּי אֵינוֹ מִתְיָרֵא וּמִתְפַּחֵד מִשּׁוּם עִנְיָן שֶׁבָּעוֹלָם אֲבָל  כְּשֶׁיֵּשׁ חִסָּרוֹן בָּאֱמוּנָה אֲזַי אֵין לוֹ כּחַ הַגּוֹדֵל וְכחַ הַצּוֹמֵחַ וַאֲזַי הוּא נִרְקָב מַמָּשׁ, כְּמוֹ הַחִטָּה הַנַּ''ל וְ עַל כֵּן יֵשׁ לוֹ עַצְבוּת וְעַצְלוּת וּכְבֵדוּת, וְהוּא נִרְקָב מַמָּשׁ וְזֶה בְּחִינַת  אֶרֶך אַפַּיִם הַיְנוּ מַה שֶּׁאֵינוֹ יָרֵא מִשּׁוּם דָּבָר וְאֵינוֹ מַשְׁגִּיחַ עַל שׁוּם בִּטּוּל וּבִלְבּוּל בַּעֲבוֹדָתוֹ רַק עוֹשֶׂה אֶת שֶׁלּוֹ זֶה בְּחִינַת אֶרֶך אַפַּיִם שֶׁאֵין שׁוּם דָּבָר יָכוֹל לְבַלְבֵּל אוֹתוֹ כִּי לא אִכְפַּת לֵהּ שׁוּם דָּבָר רַק עוֹשֶׂה אֶת שֶׁלּוֹ בַּעֲבוֹדָתוֹ אֶת הַשֵּׁם יִתְבָּרַך כִּי  אֶרֶך אַפַּיִם הוּא תָּלוּי בִּבְחִינַת אֱמוּנָה כִּי כָּל זְמַן שֶׁיֵּשׁ עֲבוֹדָה זָרָה בָּעוֹלָם חֲרוֹן אַף בָּעוֹלָם (סִפְרִי פָּרָשַׁת רְאֵה) אֲבָל  עַל יְדֵי אֱמוּנָה שֶׁהוּא הֶפֶך עֲבוֹדָה זָרָה נִתְבַּטֵּל הַחֲרוֹן אַף וְזוֹכִין לַאֲרִיכַת אַפַּיִם, שֶׁהוּא הֶפֶך הַחֲרוֹן אַף הַיְנוּ שֶׁזּוֹכֶה עַל יְדֵי אֱמוּנָה לַאֲרִיכַת אַפַּיִם שֶׁיַּאֲרִיך אַפּוֹ עַל כָּל דְּבַר בִּלְבּוּל וּמְנִיעָה שֶׁעוֹבֵר עָלָיו בִּתְפִלָּתוֹ וַעֲבוֹדָתוֹ שֶׁיִּסְבּל הַכּל, וְלא יִתְעַצֵּב וְלא יִתְעַצֵּל עַל יְדֵי זֶה כְּלָל רַק יַעֲצר רוּחוֹ וְלא יִכְפַּת לֵהּ כְּלָל וְיַעֲשֶׂה אֶת שֶׁלּוֹ בַּעֲבוֹדָתוֹ וְיַעֲבר עַל הַכּל, וְלא יָחוּשׁ עַל כָּל הַבִּלְבּוּלִים וְהַמְּנִיעוֹת כְּלָל שֶׁ כָּל זֶה הוּא בְּחִינַת אֶרֶך אַפַּיִם שֶׁזּוֹכִין עַל יְדֵי אֱמוּנָה שֶׁהוּא בְּחִינַת כּחַ הַגּוֹדֵל וְכחַ הַצּוֹמֵחַ כִּי עַל יְדֵי זֶה הוּא גָּדֵל וְצוֹמֵחַ וּמַצְלִיחַ בַּעֲבוֹדָתוֹ כִּי לא יוּכַל לְבַלְבְּלוֹ שׁוּם מוֹנֵעַ לְהַפִּילוֹ בְּעַצְבוּת וְעַצְלוּת חַס וְשָׁלוֹם וּלְמָנְעוֹ עַל יְדֵי זֶה, חַס וְשָׁלוֹם רַק יַעֲשֶׂה אֶת שֶׁלּוֹ בִּזְרִיזוּת וְשִׂמְחָה וְלא יִסְתַּכֵּל עַל כָּל הַבִּלְבּוּלִים כְּלָל שֶׁכָּל זֶה הוּא בְּחִינַת אֶרֶך אַפַּיִם בְּחִינַת אֱמוּנָה, בְּחִינַת כּחַ הַגּוֹדֵל וְכחַ הַצּוֹמֵחַ כַּנַּ''ל וְדַע, שֶׁ אֶרֶך אַפַּיִם תָּלוּי בְּאֶרֶץ יִשְׂרָאֵל כִּי שָׁם זוֹכִים לִבְחִינַת אֶרֶך אַפַּיִם כִּי  אֶרֶץ יִשְׂרָאֵל הוּא בְּחִינַת אֱמוּנָה, כְּמוֹ שֶׁכָּתוּב (תְּהִלִּים ל''ז) : ''שְׁכָן אֶרֶץ וּרְעֵה אֱמוּנָה'' וּכְמוֹ שֶׁאָמְרוּ חֲזַ''ל (כְּתֻבּוֹת ק''י:) : כָּל הַדָּר בְּאֶרֶץ יִשְׂרָאֵל דּוֹמֶה כְּמִי שֶׁיֵּשׁ לוֹ אֱלוֹקַּ נִמְצָא שֶׁאֶרֶץ יִשְׂרָאֵל הוּא בְּחִינַת אֱמוּנָה וְעַל יְדֵי אֱמוּנָה זוֹכִין לִבְחִינַת אֲרִיכַת אַפַּיִם כַּנַּ''ל דְּהַיְנוּ שֶׁלּא יוּכַל לְבַלְבְּלוֹ שׁוּם מוֹנֵעַ וּבִלְבּוּל מֵעֲבוֹדָתוֹ כַּנַּ''ל נִמְצָא שֶׁ עִקַּר עֲבוֹדַת אִישׁ הַיִּשְׂרְאֵלִי זוֹכִין עַל יְדֵי אֶרֶץ יִשְׂרָאֵל שֶׁהוּא בְּחִינַת אֱמוּנָה בְּחִינַת אֲרִיכַת אַפַּיִם בְּחִינַת כּחַ הַגּוֹדֵל וְכחַ הַצּוֹמֵחַ שֶׁ עַל יְדֵי זֶה זוֹכִין לְהִתְחַזֵּק בַּעֲבוֹדָתוֹ וְלִבְלִי לְהִסְתַּכֵּל עַל שׁוּם מוֹנֵעַ וּמְעַכֵּב וּמְבַלְבֵּל שֶׁאִי אֶפְשָׁר לִזְכּוֹת לַעֲבוֹדַת הַשֵּׁם בֶּאֱמֶת כִּי אִם עַל יְדֵי זֶה וְכַנַּ''ל וְעִקַּר גּדֶל הַהִשְׁתּוֹקְקוּת וְהַהִתְלַהֲבוּת שֶׁל משֶׁה רַבֵּנוּ, עָלָיו הַשָּׁלוֹם שֶׁהָיָה מִתְלַהֵב לְאֶרֶץ יִשְׂרָאֵל כָּל כָּך הָיָה רַק בִּשְׁבִיל מִדָּה זאת שֶׁל אֲרִיכַת אַפַּיִם מֵחֲמַת שֶׁרָאָה שֶׁשָּׁם בְּאֶרֶץ יִשְׂרָאֵל זוֹכִין לִבְחִינַת אֶרֶך אַפַּיִם כַּנַּ''ל וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְּרִין קי''א) : ''וַיְמַהֵר משֶׁה וַיִּקּד אַרְצָה וַיִּשְׁתָּחוּ'' מָה רָאָה ? אֶרֶך אַפַּיִם רָאָה הַיְנוּ כַּנַּ''ל כִּי מֵחֲמַת שֶׁרָאָה בְּחִינַת אֶרֶך אַפַּיִם שֶׁהוּא תָּלוּי בְּאֶרֶץ יִשְׂרָאֵל כַּנַּ''ל עַל כֵּן ''וַיִּקּד אַרְצָה'', שֶׁהָיָה לִבּוֹ בּוֹעֵר לְאֶרֶץ יִשְׂרָאֵל כְּדֵי לִזְכּוֹת לְאֶרֶך אַפַּיִם כַּנַּ''ל וְזֶה שֶׁאָמְרוּ שָׁם : וְחַד אָמַר אֱמֶת רָאָה מַר אָמַר חֲדָא וּמַר אָמַר חֲדָא וְלָא פְּלִיגֵי כִּי אֶרֶץ יִשְׂרָאֵל הוּא בְּחִינַת אֱמֶת כַּמְבאָר בְּמָקוֹם אַחֵר [בהתורה ואכלתם סי מ''ז] וּמַסִּיק שָׁם בַּגְּמָרָא שְׁמַע מִנַּהּ אֶרֶך אַפַּיִם רָאָה כִּי עִקָּר הוּא בְּחִינַת אֲרִיכַת אַפַּיִם כַּנַּ''ל וְ צָרִיך כָּל אָדָם לְבַקֵּשׁ מֵהַשֵּׁם יִתְבָּרַך שֶׁיִּהְיֶה לוֹ כִּסּוּפִין וְגַעְגּוּעִים לְאֶרֶץ יִשְׂרָאֵל וְגַם שֶׁיִּהְיֶה גַּעְגּוּעִים לְכָל הַצַּדִּיקִים לְאֶרֶץ יִשְׂרָאֵל וְהוּא סְגֻלָּה לְהַכַּעַס וְלָעַצְבוּת כִּי כָּל הַכּוֹעֵס כְּאִלּוּ עוֹבֵד עַכּוּ''ם (שַׁבָּת ק''ה) אֲבָל  אֶרֶץ יִשְׂרָאֵל הוּא בְּחִינַת אֱמוּנָה, בְּחִינַת אֶרֶך אַפַּיִם, הֶפֶך הַכַּעַס וְזֶה שֶׁקּדֶם קְרִיאַת שְׁמַע, שֶׁהוּא אֱמוּנַת הַיִּחוּד, אָנוּ מְבַקְּשִׁים וְהוּא יוֹלִיכֵנוּ קוֹמְמִיּוּת לְאַרְצֵנוּ הַיְנוּ שֶׁאָנוּ מְבַקְּשִׁים וּמִתְגַּעְגְּעִים לְאֶרֶץ יִשְׂרָאֵל וְעַל יְדֵי זֶה זוֹכִים לֶאֱמוּנָה הַיְנוּ  קְרִיאַת שְׁמַע, שֶׁהוּא אֱמוּנָה


~ קנו - מַה שֶּׁמְּדַבְּרִים בֵּינוֹ לְבֵין קוֹנוֹ הוּא בְּחִינַת רוּחַ הַקּדֶשׁ

לֵב טָהוֹר בְּרָא לִי וְכוּ (תְּהִלִּים נ''א) כִּי  מַה שֶּׁמְּדַבְּרִים בֵּינוֹ לְבֵין קוֹנוֹ הוּא בְּחִינַת רוּחַ הַקּדֶשׁ וְדָוִד הַמֶּלֶך, עָלָיו הַשָּׁלוֹם, שֶׁהָיָה מַעֲלָתוֹ גְּדוֹלָה מְאד יִסֵּד מִזֶּה סֵפֶר תְּהִלִּים וְכֵן כָּל אֶחָד לְפִי בְּחִינָתוֹ הוּא בְּחִינַת רוּחַ הַקּדֶשׁ כְּמוֹ שֶׁכָּתוּב (תְּהִלִּים כ''ז) : ''לְך אָמַר לִבִּי'', כְּמוֹ שֶׁפֵּרֵשׁ רַשִׁ''י: לְך בִּשְׁבִילְך וּבִשְׁלִיחוּתְך ''אָמַר לִי לִבִּי'' שֶׁ כָּל הַדְּבָרִים שֶׁהַלֵּב אוֹמֵר הֵם דִּבְרֵי הַשֵּׁם יִתְבָּרַך מַמָּשׁ וְהוּא בְּחִינַת רוּחַ הַקּדֶשׁ וְ צָרִיך לְחַדֵּשׁ תָּמִיד, לְבַקֵּשׁ בְּכָל פַּעַם בְּתַחֲנוּנִים וְדִבְרֵי רִצּוּיִים חֲדָשִׁים וְ לִזְכּוֹת לָזֶה, צָרִיך טָהֳרַת הַלֵּב וְטָהֳרַת הַלֵּב הוּא, עַל יְדֵי שֶׁמִּתְלַהֵב וּבוֹעֵר לִבּוֹ לְהַשֵּׁם יִתְבָּרַך עַל יְדֵי זֶה נִטְהָר הַלֵּב כִּי  נֶגֶד שֶׁנִּתְלַהֵב וְנִבְעָר לַעֲבֵרָה אוֹ לְתַאֲוָה רָעָה, חַס וְשָׁלוֹם, שֶׁמִּזֶּה נִטְמָא לִבּוֹ נֶגֶד זֶה צָרִיך שֶׁיִּתְלַהֵב וְיִבְעַר לִבּוֹ לְהַשֵּׁם יִתְבָּרַך [כִּי  עַל יְדֵי חֲמִימוּת הַלֵּב עַל יְדֵי זֶה מְגָרֵשׁ רוּחַ הַטֻּמְאָה כִּי  טֶבַע הָאֵשׁ שֶׁמְּגָרֵשׁ הָאֲוִיר, כְּמוֹ שֶׁנִּתְבָּרֵר לְחַכְמֵי הַיְסוֹדוֹת כִּי זֶהוּ סִבַּת מַה שֶּׁיּוֹרֶה הַקְּנֵי שְׂרֵפָה עַל יְדֵי שֶׁמַּדְלִיקִין מַה שֶּׁזּוֹרִין לְמַעְלָה [דְּהַיְנוּ הַפִּילְוֶור] כִּי עַל יְדֵי כּחַ הָאֵשׁ, בּוֹרֵחַ הָאֲוִיר וְהָאֲוִיר הוּא דּוֹחֶה אֶת הַדְּבָרִים שֶׁמִּלְאוּ בָּהֶם אֶת הַקְּנֵי שְׂרֵפָה וְעוֹד נִתְבָּרֵר בְּחוּשׁ מִכַּמָּה דְּבָרִים וְהַכְּלָל, שֶׁהָאֵשׁ מְגָרֵשׁ הָאֲוִיר עַל כֵּן הַחֲמִימוּת שֶׁבַּלֵּב שֶׁבּוֹעֵר לְהַשֵּׁם יִתְבָּרַך מְגָרֵשׁ הָרוּחוֹת שֶׁהֵם אֲוִיר, הַיְנוּ שֶׁמְּגָרֵשׁ אֶת רוּחַ הַטֻּמְאָה וְעַל יְדֵי זֶה נִטְהָר לִבּוֹ] וְעַל יְדֵי זֶה יִטְהַר לִבּוֹ, כְּמוֹ שֶׁכָּתוּב (בְּמִדְבַּר ל''א) : ''כָּל דָּבָר אֲשֶׁר יָבא בָאֵשׁ תַּעֲבִירוּ בָאֵשׁ'' וּכְשֶׁיֵּשׁ לוֹ טָהֳרַת הַלֵּב, אֲזַי זוֹכֶה לְדַבֵּר בְּכָל פַּעַם דִּבּוּרִים חֲדָשִׁים שֶׁהוּא בְּחִינַת רוּחַ הַקּדֶשׁ וְזֶהוּ לֵב טָהוֹר בְּרָא לִי אֱלקִים אֲזַי וְרוּחַ נָכוֹן חַדֵּשׁ בְּקִרְבִּי שֶׁיִּזְכֶּה לְחַדֵּשׁ דִּבּוּרִים חֲדָשִׁים שֶׁהֵם בְּחִינַת רוּחַ הַקּדֶשׁ כַּנַּ''ל וְ לָבוֹא לְהִתְלַהֲבוּת וַחֲמִימוּת לְהַשֵּׁם יִתְבָּרַך, הוּא עַל יְדֵי תְּנוּעָה כִּי  תְּנוּעָה מְעוֹרֵר חֲמִימוּת, כְּמוֹ שֶׁאָנוּ רוֹאִין בְּחוּשׁ אִם יִזְרק חֵץ וְיִתְחַב בְּראשׁוֹ שַׁעֲוָה אֲזַי יִמַּס הַשַּׁעֲוָה מֵחֲמַת הַחֲמִימוּת הַבָּא עַל יְדֵי הַתְּנוּעָה וְכֵן כְּשֶׁאָדָם הוֹלֵך הֵנָּה וָהֵנָּה עַל יְדֵי תְּנוּעָתוֹ הוּא מַזִּיעַ [וְ עִקַּר הַתְּנוּעָה הוּא מֵהַמַּחֲשָׁבָה כִּי  מִתְּחִלָּה הַמַּחֲשָׁבָה נוֹחָה וּשְׁקֵטָה וְאַחַר כָּך מַתְחֶלֶת הַמַּחֲשָׁבָה לְהִתְנוֹעֵעַ מִמַּחֲשָׁבָה לְמַחֲשָׁבָה הַיְנוּ מִתְּחִלָּה כְּשֶׁיָּשַׁב עַל מְקוֹמוֹ, הָיָה מַחֲשַׁבְתּוֹ לֵישֵׁב וְאַחַר כָּך כְּשֶׁרוֹצֶה לֵילֵך מַתְחִיל מַחֲשַׁבְתּוֹ לְהִתְנוֹעֵעַ מִמַּחֲשָׁבָה הָרִאשׁוֹנָה לַחֲשׁב לֵילֵך וְעַל יְדֵי כֵּן מוֹרִיד חֲמִימוּת וְעַל כֵּן כְּשֶׁאָדָם יָשֵׁן צָרִיך לְכַסּוֹת עַצְמוֹ כִּי מֵחֲמַת שֶׁהַמַּחֲשָׁבָה נוֹחָה וּשְׁקֵטָה אֵין לוֹ חֲמִימוּת] וּכְמוֹ כֵן בְּרוּחָנִיּוּת  כְּשֶׁהַמַּחֲשָׁבָה חוֹשֶׁבֶת בִּגְדֻלַּת הַבּוֹרֵא יִתְבָּרַך וּבְתוֹרָתוֹ הַקְּדוֹשָׁה וּמִתְנוֹעֵעַ מִמַּחֲשָׁבָה לְמַחֲשָׁבָה עַל יְדֵי הַתְּנוּעָה מוֹרִיד חֲמִימוּת, וּבוֹעֵר לִבּוֹ לְהַשֵּׁם יִתְבָּרַך וְכֵן עִקַּר חֲמִימוּת יְסוֹד הָאֵשׁ, הוּא מַה שֶּׁמְּקַבֵּל מִתְּנוּעַת הַכּוֹכָבִים כִּי יְסוֹד הָאֵשׁ הוּא לְמַעְלָה מִיסוֹד הָאֲוִיר וְסָמוּך לַגַּלְגַּלִּים וְכֵן כָּל גַּלְגַּל מְקַבֵּל מִגַּלְגַּל שֶׁלְּמַעְלָה הֵימֶנּוּ עַל כֵּן עַל יְדֵי שֶׁ מַּצְדִּיק הָרַבִּים הַיְנוּ עַל יְדֵי שֶׁמְּקָרֵב בְּנֵי אָדָם לַעֲבוֹדַת הַשֵּׁם יִתְבָּרַך אוֹ עַל יְדֵי שֶׁדָּן כָּל אָדָם לְכַף זְכוּת שֶׁגַּם זֶה נִקְרָא מַצְדִּיק הָרַבִּים עַל יְדֵי זֶה מוֹרִיד גַּם כֵּן חֲמִימוּת וְהִתְלַהֲבוּת לְהַשֵּׁם יִתְבָּרַך כְּמוֹ שֶׁכָּתוּב (דָּנִיֵּאל י''ב) : וּמַצְדִּיקֵי הָרַבִּים כַּכּוֹכָבִים וְהוּא מְקַבֵּל הַחֲמִימוּת מִמַּה שֶּׁלְּמַעְלָה מִמֶּנּוּ וְ יוּכַל לְהוֹרִיד חֲמִימוּת לְאַחֵר גַּם כֵּן כְּמוֹ הַכּוֹכָבִים שֶׁמְּקַבְּלִים מִלְּמַעְלָה, וּמוֹרִידִים לְמַטָּה אֲבָל  מִי שֶׁאֵינוֹ מְקַבֵּל הַחֲמִימוּת מִמִּי שֶׁלְּמַעְלָה אַף שֶׁמֵּבִיא חֲמִימוּת לְאַחֵר, הוּא רַק לְפִי שָׁעָה וְהוּא עַצְמוֹ מִתְקָרֵר כְּמוֹ  הַבַּרְזֶל הַמְלֻבָּן שֶׁמַּשְׁלִיכִין לַמַּיִם שֶׁהַבַּרְזֶל עַצְמוֹ מִתְקָרֵר וְגַם הַמַּיִם שֶׁנִּתְחַמֵּם הוּא רַק לְפִי שָׁעָה [מִן וְלָבוֹא לְהִתְלַהֲבוּת עַד כָּאן לא נִכְתַּב יָפֶה כְּסֵדֶר, כִּי לא שָׁמַעְתִּי זֶה הָעִנְיָן מִפִּיו הַקָּדוֹשׁ בְּעַצְמוֹ וְעִקַּר הָעִנְיָן עַיֵּן לְעֵיל בְּהַתּוֹרָה עַתִּיקָא טְמִיר וּסְתִים בְּסִימָן כ''א, שָׁם מְבאָרִים הַקְדָּמוֹת אֵלּוּ בַּאֲרִיכוּת וְהַכְּלָל שֶׁתְּנוּעַת הַשֵּׂכֶל מוֹלִיד חֹם בַּלֵּב דְּהַיְנוּ עַל יְדֵי שֶׁזּוֹכֶה לְהַשָּׂגַת הַדַּעַת הַקָּדוֹשׁ עַל יְדֵי קְדֻשַּׁת הַשִּׁבְעַת נֵרוֹת וְכוּ כַּמְבאָר שָׁם עַל יְדֵי זֶה זוֹכֶה לְהִתְלַהֲבוּת הַלֵּב לְהַשֵּׁם יִתְבָּרַך, כְּמוֹ שֶׁכָּתוּב שָׁם עַיֵּן שָׁם וְעַל יְדֵי הִתְלַהֲבוּת הַלֵּב זוֹכֶה לְגָרֵשׁ הָרוּחַ הַטֻּמְאָה רוּחַ שְׁטוּת כַּנַּ''ל וְעַל יְדֵי זֶה מְטַהֵר לִבּוֹ כַּנַּ''ל וְאָז זוֹכֶה לְדַבֵּר דִּבּוּרִים חֲדָשִׁים בְּכָל פַּעַם שֶׁמִּתְבּוֹדֵד שֶׁהֵם בְּחִינַת רוּחַ הַקּדֶשׁ מַמָּשׁ כַּנַּ''ל]


~ קנז - אִם יִתְדַּבֵּק עַצְמוֹ לְדִבְרֵי הַתּוֹרָה הַיּוֹצְאִים מִפִּי הַצַּדִּיק

אִם יִתְדַּבֵּק עַצְמוֹ לְדִבְרֵי הַתּוֹרָה הַיּוֹצְאִים מִפִּי הַצַּדִּיק תָּמֵהַּ אֲנִי אֵיך אֶפְשָׁר אַחַר כָּך לִסְבּל וְלַחְפּץ חַיֵּי הָעוֹלָם הַזֶּה וזהו (אָבוֹת פֶּרֶק ד) : כָּל הַנֶּהֱנֶה מִדִּבְרֵי תּוֹרָה נוֹטֵל חַיָּיו מִן הָעוֹלָם והבן היטב


~ קנח - רָאוּ לִפְעָמִים אֵשׁ בּוֹעֵר מֵרָחוֹק

כַּמָּה בְּנֵי אָדָם סִפְּרוּ שֶׁרָאוּ לִפְעָמִים אֵשׁ בּוֹעֵר מֵרָחוֹק וְקָרְבוּ לְשָׁם וְלא הָיָה כְּלוּם וְכֵן נִתְרָאֶה גַּם כֵּן לִפְעָמִים בַּדֶּרֶך וְגַם עַל הַיָּם לִפְעָמִים נִתְרָאֶה כָּך וּכְבָר נוֹדָע שֶׁזֶּה בָּא מִן הָאֵדִים הָעוֹלִים מִן הָאָרֶץ וְיֵשׁ אֵדִים שֶׁיֵּשׁ לָהֶם כּחַ שֶׁל גָּפְרִית וְעוֹלִים אֵיזֶה אֵדִים וְנִתְקַבְּצִים זֶה עִם זֶה וּמַכֶּה עֲלֵיהֶם רוּחַ קַר מִלְּמַעְלָה וְנוֹפְלִים לְמַטָּה וּמַתְחִילִין לִבְער לְפִי שָׁעָה כְּמוֹ כֵן יֵשׁ כַּמָּה בְּנֵי אָדָם שֶׁלִּפְעָמִים נִבְעָר לִבּוֹ לְהַשֵּׁם יִתְבָּרַך וּמַתְחִיל בַּעֲבוֹדַת הַשֵּׁם יִתְבָּרַך וּלְאַחַר שָׁעָה נִתְבַּטֵּל וְחוֹזֵר לְקַדְמוּתוֹ וְלִפְעָמִים נִמְשָׁך חֲצִי יוֹם אוֹ אֵיזֶה יָמִים אוֹ אֵיזֶה שָׁבוּעוֹת אַך לא לָנֶצַח וְלא לִזְמַן מְרֻבֶּה וְזֶה בָּא מֵרְשָׁעִים הַיְנוּ מִמַּה שֶּׁהָרְשָׁעִים מְלֵאִים חֲרָטָה וְאֵלּוּ הַחֲרָטוֹת מִתְקַבְּצִים וּבָאִים לְאֵיזֶה אָדָם וּכְפִי מִסְפַּר הַחֲרָטוֹת הַבָּאִים לוֹ כֵּן נִמְשָׁך הַזְּמַן שֶׁבּוֹעֵר לִבּוֹ לְהַשֵּׁם יִתְבָּרַך כִּי מֵאֵלּוּ הַחֲרָטוֹת נִבְעָר לִבּוֹ פִּתְאם אַך לָאו כָּל אָדָם שָׁוֶה בָּזֶה כִּי יֵשׁ בְּנֵי אָדָם שֶׁאֵינוֹ בָּא לוֹ הִתְלַהֲבוּת מֵאֵלּוּ הַחֲרָטוֹת רַק מִמָּקוֹם אַחֵר


~ קנט - דַּע שֶׁיֵּשׁ אֶמְצָעִי וְהִיא הַשְּׁכִינָה

דַּע שֶׁיֵּשׁ אֶמְצָעִי וְהִיא הַשְּׁכִינָה שֶׁהוּא אֶמְצָעִי בֵּין בְּנֵי אָדָם וּבֵין הַשֵּׁם יִתְבָּרַך כִּבְיָכוֹל וְיָדוּעַ שֶׁיֵּשׁ חִלּוּק בֵּין לִמּוּד הַתּוֹרוֹת שֶׁלּא כָּל אָדָם וְאָדָם לוֹמֵד בִּבְחִינָה אַחַת וּמִי שֶׁזּוֹכֶה לִלְמד לְהַשְּׁכִינָה, שֶׁלִּמּוּדוֹ עוֹלֶה לְהַשְּׁכִינָה אֲזַי הַשְּׁכִינָה, מְקַבֶּלֶת הַלִּמּוּד הַתּוֹרָה וּמַעֲלָה לְהַשֵּׁם יִתְבָּרַך וְנִמְשָׁך מִזֶּה שֶׁפַע הַיְנוּ שֶׁפַע רוּחָנִיּוּת וְשֶׁפַע גַּשְׁמִיּוּת כִּי בְּהַתּוֹרָה יֵשׁ אֵשׁ וּמַיִם וּכְשֶׁהַשְּׁכִינָה שֶׁהִיא בְּחִינַת אֶמְצָעִי מְקַבֶּלֶת הַתּוֹרָה אֲזַי עוֹלֶה כּחַ הָאֵשׁ לְמַעְלָה וְנִמְשָׁך מִמֶּנּוּ שֶׁפַע לְמַעְלָה, לְכָל הָעוֹלָמוֹת וּלְכָל הַמַּלְאָכִים וּשְׂרָפִים וְכוּ וְזֶה הוּא שֶׁפַע רוּחָנִיּוּת וְכחַ הַמַּיִם נַעֲשֶׂה מִזֶּה שֶׁפַע גַּשְׁמִיּוּת, וְיּוֹרֵד לְזֶה הָעוֹלָם וְזֶה הוּא בְּחִינַת יָמִין וּשְׂמאל שֶׁיֵּשׁ בְּהַתּוֹרָה, הַיְנוּ ''ארֶך יָמִים בִּימִינָהּ וּבִשְׂמאלָהּ עשֶׁר וְכָבוֹד'' (מִשְׁלֵי ג) כִּי ארֶך יָמִים הוּא לְעוֹלָם שֶׁכֻּלּוֹ אָרך כְּמוֹ שֶׁאָמְרוּ רַבּוֹתֵינוּ, זִכְרוֹנוֹ לִבְרָכָה (קִדּוּשִׁין ל''ט:) וְהוּא בְּחִינַת שֶׁפַע רוּחָנִיּוּת שֶׁהִיא בְּחִינַת יָמִין שֶׁזּאת הַשֶּׁפַע הִיא לְעוֹלָם שֶׁכֻּלּוֹ אָרך, שֶׁהֵם עוֹלָמוֹת הָעֶלְיוֹנִים וְעשֶׁר וְכָבוֹד שֶׁהוּא שֶׁפַע גַּשְׁמִיּוּת הִיא בְּחִינַת שְׂמאל אַך לא כָּל אָדָם זוֹכֶה לָזֶה שֶׁיִּהְיֶה לִמּוּדוֹ עוֹלֶה לְהַשְּׁכִינָה כִּי לָזֶה צָרִיך שֶׁיִּהְיֶה אָדָם יָקָר וְשֶׁיִּהְיֶה לִמּוּדוֹ רַק לְהַשְּׁכִינָה, הַיְנוּ לְאוֹקְמָא שְׁכִינְתָּא מֵעַפְרָא וְלא כָּל אָדָם זוֹכֶה לְלִמּוּד זֶה וְאַף אִם לוֹמֵד בְּיִרְאַת שָׁמַיִם וְגַם אִם אוֹמֵר שֶׁלִּמּוּדוֹ לְאוֹקְמָא שְׁכִינְתָּא מֵעַפְרָא עִם כָּל זֶה מִי יוֹדֵעַ אִם רָאוּי לְכָך שֶׁיִּהְיֶה לִמּוּדוֹ לְהַשְּׁכִינָה וּכְשֶׁאֵין לִמּוּדוֹ עוֹלֶה לְהַשְּׁכִינָה אֲזַי כְּשֶׁהַתּוֹרָה יוֹצֵאת וְאִי אֶפְשָׁר לָהּ לַעֲלוֹת אֶל מְקוֹם מְכוֹנָהּ וְטִבְעָהּ הוּא לְהַגְבִּיהַּ אֶת עַצְמָהּ וְלַעֲלוֹת וּבְתוֹך כָּך נַעֲשֶׂה לַיְלָה וַאֲזַי יוֹצְאִין כָּל גַּרְדִּינֵי נִימוּסִין וְכוּ הַמְבאָרִים בַּזּהַר הַקָּדוֹשׁ (מִקֵּץ דַּף ר''ג:) וְהֵם מַכִּים עָלֶיהָ, וְנוֹפֶלֶת לְמַטָּה, וּמִתְפַּזֶּרֶת לְמַטָּה לְכָל הָעוֹלָם וְכָל בְּנֵי עוֹלָם שׁוֹאֲבִים מֵהָאֲוִיר וְכֻלָּם שׁוֹאֲבִים מִזּאת הַתּוֹרָה שֶׁנִּתְפַּזְּרָה לְמַטָּה בָּאֲוִיר, בְּהָקִיץ אוֹ בְּשֵׁנָה וּלְפִי מַהוּת הָאָדָם שֶׁמַּגִּיעַ לוֹ מֵהַתּוֹרָה הַזּאת כֵּן נַעֲשֶׂה מִמֶּנָּה כִּי אָדָם כָּשֵׁר וִירֵא שָׁמַיִם אֲפִלּוּ מִקְּטַנֵּי הָעֵרֶך אוֹ אָדָם גָּדוֹל וְצַדִּיק כְּשֶׁמְּקַבְּלִין מֵהַתּוֹרוֹת אֵלּוּ שֶׁנִּתְפַּזְּרוּ אֲזַי נַעֲשֶׂה אֶצְלוֹ מִזֶּה טַ''ל תּוֹרָה (הַקְדָּמַת הַתִּקּוּנִים וּבַתִּקּוּנִים מז''ח וּבְיַלְקוּט יְשַׁעְיָה כ''ו) וּמַגִּיעַ לָהֶם מִזֶּה הִתְעוֹרְרוּת חָדָשׁ וְחֵשֶׁק לְהַתּוֹרָה וְהַכּל לְפִי מַדְרֵגַת הַמְקַבֵּל לִקְצָת נַעֲשִׂים מֵאֵלּוּ הַתּוֹרוֹת חִדּוּשִׁין דְּאוֹרַיְתָא כִּי כְּשֶׁמְּקַבֵּל מִכַּמָּה תּוֹרוֹת שֶׁל כַּמָּה בְּנֵי אָדָם נַעֲשֶׂה אֶצְלוֹ צֵרוּפִין חֲדָשִׁים, וְיוּכַל לְהַשִּׂיג הַשָּׂגוֹת מִזֶּה וְחִדּוּשִׁין דְּאוֹרַיְתָא וְלִקְטַנִּים שֶׁאֵינָם יְכוֹלִים לְהַשִּׂיג וּלְחַדֵּשׁ, מַגִּיעַ לָהֶם מִזֶּה הִתְעוֹרְרוּת חָדָשׁ וְחֵשֶׁק נִמְרָץ לְהַתּוֹרָה שֶׁהוּא גַּם כֵּן בְּחִינַת חִדּוּשִׁין שֶׁנִּתְחַדֵּשׁ הַחֵשֶׁק וְהַהִתְעוֹרְרוּת אֶצְלוֹ וְזֶה כְּשֶׁמַּגִּיעַ לִבְנֵי אָדָם כְּשֵׁרִים וַהֲגוּנִים אַך כְּשֶׁמַּגִּיעַ לִבְנֵי אָדָם שֶׁאֵינָם כְּשֵׁרִים אֲזַי נַעֲשֶׂה הֶפֶך מִזֶּה, שֶׁנַּעֲשֶׂה אֶצְלוֹ מֵאֵלּוּ הַתּוֹרוֹת ל''ט מְלָאכוֹת שֶׁמַּגִּיעַ לוֹ אַדְּרַבָּא חֵשֶׁק נִמְרָץ וְהִתְעוֹרְרוּת חָדָשׁ לִיגִיעוֹת וּטְרָחוֹת וַעֲבוֹדַת הָעוֹלָם הַזֶּה שֶׁהוּא הַהֶפֶך מַמָּשׁ מִטַּ''ל תּוֹרָה הַיְנוּ ל''ט מְלָאכוֹת שֶׁהוּא בְּחִינַת (בְּרֵאשִׁית ג) : ''בְּזֵעַת אַפֶּך תּאכַל לֶחֶם'' וְזֶה הוּא בְּחִינַת יָמִין וּשְׂמאל שֶׁיֵּשׁ בְּהַתּוֹרָה כַּנַּ''ל הַיְנוּ כְּשֶׁמַּגִּיעַ לְאָדָם כָּשֵׁר נַעֲשֶׂה מִזֶּה טַל תּוֹרָה כַּנַּ''ל, הַיְנוּ בְּחִינַת יָמִין וּלְהֵפֶך נַעֲשֶׂה ל''ט מְלָאכוֹת זֶה הוּא בְּחִינַת שְׂמאל כִּי בְּלִמּוּד הַתּוֹרָה הָעוֹלָה לְהַשְּׁכִינָה נַעֲשֶׂה מֵהַיָּמִין וּשְׂמאל מֵאֵשׁ וּמַיִם שֶׁפַע רוּחָנִיּוּת וְשֶׁפַע גַּשְׁמִיּוּת וּבְזֶה הַלִּמּוּד שֶׁאֵינוֹ יָכוֹל לַעֲלוֹת אֶל הַשְּׁכִינָה כַּנַּ''ל וְנִתְפַּזֵּר בָּאֲוִיר כַּנַּ''ל נַעֲשֶׂה מֵהַיָּמִין וּשְׂמאל מֵהָאֵשׁ וּמִמַּיִם טַל, אוֹ ל''ט מְלָאכוֹת לְפִי מַהוּת הַמְקַבְּלִים, כַּנַּ''ל. וְדָבָר זֶה הוּא מְבאָר בְּגַשְׁמִיּוּת מַמָּשׁ כִּי כְּשֶׁהָאָדָם לוֹמֵד יוֹצְאִים הֲבָלִים וְאֵדִים מִפִּיו וַאֲפִלּוּ אִם לִפְעָמִים אֵינוֹ מוֹצִיא דִּבּוּר מִפִּיו עַל כָּל זֶה בְּשָׁעָה שֶׁיּוֹשֵׁב עַל הַסֵּפֶר וּמְעַיֵּן יוֹצְאִים הֲבָלִים וְאֵדִים מִמֶּנּוּ וְיֵשׁ בָּהֶם חֲמִימוּת וְלַחוּת כַּיָּדוּעַ בַּטֶּבַע וְאֵלּוּ הַהֲבָלִים וְהָאֵדִים שֶׁיּוֹצְאִים הֵם בְּחִינַת אֵשׁ וּמַיִם וּכְשֶׁאֵינָם יְכוֹלִים לַעֲלוֹת אֶל הַמָּקוֹם הַצָּרִיך לָהֶם וַאֲזַי בַּלַּיְלָה מַכֶּה עֲלֵיהֶם הַנַּ''ל, הַיְנוּ בְּחִינַת הַגַּרְדִּינֵי נִימוּסִין וְכוּ שֶׁיּוֹצְאִין בַּלַּיְלָה כַּנַּ''ל וְנִתְפַּזְּרִים בָּאֲוִיר, וּבְנֵי אָדָם שׁוֹאֲבִין מֵהָאֲוִיר וַאֲזַי שׁוֹאֵב כָּל אֶחָד מִכּחוֹת הַתּוֹרוֹת הָאֵלּוּ שֶׁנִּתְפַּזְּרוּ בָּאֲוִיר וְכֵן בֶּאֱמֶת טַל בְּגַשְׁמִיּוּת יֵשׁ בּוֹ גַּם כֵּן שְׁנֵי כּחוֹת טוֹב וָרַע לְהָמִית וּלְהַחֲיוֹת וְנַעֲשֶׂה גַּם כֵּן מֵהָאֵדִים הָעוֹלִים מִן הָאָרֶץ וּבַלַּיְלָה יֵשׁ קְרִירוּת וּמַכֶּה עֲלֵיהֶם הָרוּחַ קַר מִלְּמַעְלָה וְנוֹפְלִים לְמַטָּה, וְנַעֲשֶׂה מֵהֶם טַל וְהוּא חִיּוּת כָּל הָעֲשָׂבִים וּבְהֵמוֹת הָאוֹכְלוֹת מִמֶּנּוּ, נַעֲשִׂים שְׁמֵנִים וְיֵשׁ מִינִים שֶׁמַּזִּיק לָהֶם מְאד הַטַּל וְגַם לִבְנֵי אָדָם הָאוֹכְלִים מֵהַטַּל מַזִּיק לָהֶם וּמַגִּיעַ מִזֶּה דֶּבֶר וּמִינֵי חֳלָאִים, חַס וְשָׁלוֹם נִמְצָא שֶׁיֵּשׁ בְּהַטַּל שְׁנֵי כּחוֹת, לְהָמִית וּלְהַחֲיוֹת כַּנַּ''ל כֵּן נַעֲשֶׂה מֵהַתּוֹרוֹת הַנַּ''ל עַל יְדֵי בְּחִינוֹת הַנַּ''ל, שֶׁהֵם מַמָּשׁ בִּבְחִינַת הַטַּל הַגַּשְׁמִי, נַעֲשֶׂה מִזֶּה ט''ל [אַחַר שֶׁאָמַר תּוֹרָה הַזּאת, עָנָה וְאָמַר אֲבָל לא מָצָאתִי מִקְרָא אוֹ אֵיזֶהוּ מַאֲמַר רַבּוֹתֵינוּ, זִכְרוֹנָם לִבְרָכָה לִמְצא בּוֹ דְּבָרִים אֵלֶּה אֶפְשָׁר יִמָּצֵא אֶחָד שֶׁיּוּכַל לִמְצא דְּבָרִים אֵלֶּה בְּאֵיזֶה מִקְרָא אוֹ מַאֲמַר רַבּוֹתֵינוּ, זִכְרוֹנָם לִבְרָכָה וְהִזְכִּיר אָז מַה שֶּׁאָמַר רַבִּי יְהוֹשֻׁעַ (סוֹטָה כ''ז) : מִי יְגַלֶּה עָפָר מֵעֵינֶיך רַבָּן יוֹחָנָן בֶּן זַכַּאי שֶׁהָיִיתָ אוֹמֵר עָתִיד דּוֹר אֶחָד וְכוּ שֶׁאֵין לוֹ מִקְרָא מִן הַתּוֹרָה, וַהֲלא רַבִּי עֲקִיבָא תַּלְמִידְך מוֹצֵא לוֹ מִקְרָא מִן הַתּוֹרָה]


~ קס - הַדּפֶק דּוֹפֵק וְנוֹקֵשׁ בָּאָדָם

הַדּפֶק דּוֹפֵק וְנוֹקֵשׁ בָּאָדָם. לִפְעָמִים הוּא נוֹקֵשׁ בָּאָדָם וּמַזְכִּיר אוֹתוֹ לַעֲבוֹדַת הַשֵּׁם יִתְבָּרַך בִּבְחִינַת (שִׁיר הַשִּׁירִים ה) : ''קוֹל דּוֹדִי דּוֹפֵק'' וְלִפְעָמִים הוּא מַזְכִּיר אֶת הָאָדָם לַעֲבֵרָה, חַס וְשָׁלוֹם כִּי  הַדּפֶק בָּא מִן הַנְּשִׁימָה וְהַנְּשִׁימָה בָּא מִן הָאֲוִיר עַל יְדֵי הַדִּבּוּר וּ כְפִי הַדִּבּוּר כֵּן נַעֲשֶׂה הַדּפֶק אִם לְטוֹב אוֹ לְהֶפֶך


~ קסא - הַמַּחֲלקֶת מַגְבִּיהַּ וּמֵרִים אֶת הָאָדָם

הַמַּחֲלקֶת מַגְבִּיהַּ וּמֵרִים אֶת הָאָדָם כִּי  ''הָאָדָם עֵץ הַשָּׂדֶה'' (דְּבָרִים כ) וְהִנֵּה  עֵץ הַמֻּנָּח עַל הָאָרֶץ אִי אֶפְשָׁר לוֹ לְהַגְבִּיהַּ אֶת עַצְמוֹ כִּי אִם עַל יְדֵי שֶׁבָּאִין עָלָיו מַיִם שׁוֹטְפִין אֲזַי הַמַּיִם מְרִימִין וְנוֹשׂאִין אֶת הָעֵץ וְ הַמַּחֲלקֶת נִקְרָא מַיִם כְּמוֹ שֶׁכָּתוּב (תְּהִלִּים פ''ח) : ''סַבּוּנִי כַמַּיִם כָּל הַיּוֹם הִקִּיפוּ עָלַי יָחַד''


~ קסב - בִּימֵי הַמַּגִּיד, הָיָה אִישׁ עָשִׁיר וּמְיֻחָס

בִּימֵי הַמַּגִּיד, זִכְרוֹנוֹ לִבְרָכָה, הָיָה אִישׁ עָשִׁיר וּמְיֻחָס, וְהָיָה מִתְנַגֵּד לְאַנְשֵׁי הַמַּגִּיד וְסִפְּרוּ לוֹ אֲנָשָׁיו מִזֶּה הָאִישׁ וְאָמַר לָהֶם שֶׁיִּרְאוּ לְקָרֵב אוֹתוֹ אֵלָיו וּלְהִשְׁתַּדֵּל בָּזֶה מְאד וּלְהִתְפַּלֵּל לְהַשֵּׁם יִתְבָּרַך שֶׁיַּעֲזר לָהֶם וְכֵן עָשׂוּ עַד שֶׁעֲזָרָם ה שֶׁהֵבִיאוּ אוֹתוֹ לְהַמַּגִּיד, זִכְרוֹנוֹ לִבְרָכָה וְנַעֲשָׂה אִישׁ כָּשֵׁר יְרֵא שָׁמַיִם אַך הִתְחִיל לֵירֵד מִנְּכָסָיו וְאָמַר הַמַּגִּיד, זִכְרוֹנוֹ לִבְרָכָה שֶׁאֵלּוּ שְׁנֵיהֶם אִי אֶפְשָׁר שֶׁיִּהְיוּ בְּמָקוֹם אֶחָד, הַיְנוּ תּוֹרָה וּגְדֻלָּה כִּי הָרוֹצֶה לְהַחְכִּים יַדְרִים לְהַעֲשִׁיר יַצְפִּין (בָּבָא בַּתְרָא כה:) נִמְצָא כְּשֶׁרוֹצֶה לְהַחְכִּים עוֹמֵד לְדָרוֹם עַל כֵּן אִי אֶפְשָׁר לוֹ לְהַעֲשִׁיר כִּי כְּשֶׁהוּא בְּדָרוֹם אֲזַי אֵינֶנּוּ בְּצָפוֹן וַעֲשִׁירוּת בְּצָפוֹן וְכֵן לְהֵפֶך כִּי אִם, אִם הוּא בְּתַכְלִית הָעֲנִיווּת שֶׁהוּא אַיִן מַמָּשׁ אֲזַי אֵינוֹ עוֹמֵד בְּשׁוּם צַד כִּי אִי אֶפְשָׁר לוֹמַר עָלָיו שֶׁהוּא בְּצָפוֹן אוֹ בְּדָרוֹם מֵאַחַר שֶׁהוּא אַיִן וָאֶפֶס מַמָּשׁ עַל כֵּן אֶפְשָׁר שֶׁיִּהְיֶה תּוֹרָה וּגְדֻלָּה בְּמָקוֹם אֶחָד כְּגוֹן משֶׁה רַבֵּנוּ, עָלָיו הַשָּׁלוֹם, וְרַבֵּנוּ הַקָּדוֹשׁ


~ קסג - לִפְעָמִים מֻנָּח הַדִּבּוּר וּמוּכָן לָצֵאת

לִפְעָמִים מֻנָּח הַדִּבּוּר וּמוּכָן לָצֵאת, וְאֵינוֹ יוֹצֵא דֶּרֶך הַפֶּה כִּי אִם דֶּרֶך הָערֶף [וּמַמָּשׁ אֶפְשָׁר לִשְׁמעַ כַּמָּה פְּעָמִים שֶׁהַדִּבּוּר אֵינוֹ יוֹצֵא דֶּרֶך הַפֶּה רַק דֶּרֶך הָערֶף] כִּי יֵשׁ שָׁלֹשׁ קְלִפּוֹת וְהַקְּלִפּוֹת רוֹצִים תָּמִיד לִתְפּס הַדִּבּוּר לְעַצְמָם בִּפְרָט דִּבּוּר הַקָּדוֹשׁ מֵאָדָם גָּדוֹל כִּי אֶצְלָם כָּל הַדִּבּוּרִים יָפִים וְנָאִים וַחֲשׁוּבִים, וְרוֹצִים לְתָפְסָם מִכָּל שֶׁכֵּן כְּשֶׁהַדִּבּוּר נָאֶה בֶּאֱמֶת כִּי הַמִּצְרִיִּים שֶׁהָיוּ כֻּלָּם שְׁחוֹרִים אִלּוּ לא הָיְתָה שָׂרָה יְפַת תּאַר כָּל כָּך, גַּם כֵּן הָיְתָה חֲשׁוּבָה בְּעֵינֵיהֶם מְאד וְהַדִּבּוּר הוּא בְּחִינוֹת שָׂרָה לְכָל אֶחָד לְפִי עֶרְכּוֹ יֵשׁ שֶׁהוּא בְּחִינוֹת שָׂרָה לְאֻמָּתִי (בְּרָכוֹת יג) : שֶׁהוּא מוֹשֵׁל בַּדִּבּוּר שֶׁלּוֹ עַל עִיר וּמְדִינָה וְיֵשׁ שֶׁהוּא בְּחִינַת שָׂרָה עַל כָּל הָעוֹלָם כֻּלּוֹ וְיֵשׁ שֶׁהוּא שׂוֹרֵר בְּבֵיתוֹ אַך אֶצְלָם שֶׁהֵם בְּחִינוֹת מִצְרִים, שֶׁכֻּלָּם שְׁחוֹרִים וּשְׁפָלִים כָּל הַדִּבּוּרִים חֲשׁוּבִים וְרוֹצִים לְתָפְסָם כִּי הַשָּׁלֹשׁ קְלִפּוֹת הֵם שַׂר הָאוֹפִים וְשַׂר הַמַּשְׁקִים וְשַׂר הַטַּבָּחִים, שֶׁהֵם תַּאֲווֹת אֲכִילָה וּשְׁתִיָּה וּפַרְעה הוּא אוֹתִיּוֹת הָערֶף שֶׁעוֹמֵד אֲחוֹרֵי הַקְּדֻשָּׁה וְתֵכֶף שֶׁרוֹאִין הַשְּׁלֹשָׁה שָׂרִים הַנַּ''ל, שֶׁהֵם שָׂרֵי פַּרְעה, אֶת שָׂרָה שֶׁהוּא הַדִּבּוּר אֲזַי יָפֶה וְנָאֶה בְּעֵינֵיהֶם וְתוֹפְסִים אוֹתוֹ לְפַרְעה כְּמוֹ שֶׁכָּתוּב (בְּרֵאשִׁית י''ב) : ''וַיִּרְאוּ אוֹתָהּ שָׂרֵי פַרְעה וַיְהַלֲלוּ אוֹתָהּ אֶל פַּרְעה'' כִּי הַשְּׁלֹשָׁה שָׂרִים הַנַּ''ל הֵם קָנֶה וּוֵשֶׁט וּוְרִידִין, וְתוֹפְסִין הַדִּבּוּר לְהָערֶף וְהִנֵּה כְּשֶׁהַדִּבּוּר הוּא דִּבּוּר הַקָּדוֹשׁ בְּחִינוֹת שָׂרָה שֶׁהָיָה שְׁכִינָה עִמָּהּ אַף שֶׁהָיָה צַר לְאַבְרָהָם מְאד מְאד בְּעֵת שֶׁנִּלְקְחָה עִם כָּל זֶה יָדַע וּבָטַח בַּה שֶׁהוּא טוֹבָה גְּדוֹלָה שֶׁנִּתְפְּסָה לְשָׁם שֶׁנַּעֲשָׂה מִזֶּה נַחַת גָּדוֹל לְהַשֵּׁם יִתְבָּרַך שֶׁהוּא בְּחִינַת ''עֵת אֲשֶׁר שָׁלַט הָאָדָם בָּאָדָם לְרַע לוֹ'' (קהֶלֶת ח) שֶׁלִּקְּטָה מִשָּׁם נִיצוֹצוֹת הַקְּדוֹשִׁים כַּיָּדוּעַ אֲבָל אִם הוּא דִּבּוּר פָּשׁוּט, חַס וְשָׁלוֹם אֶפְשָׁר שֶׁיִּתְפְּסוּ אוֹתוֹ לְשָׁם, וְכִמְעַט, חַס וְשָׁלוֹם, יִשְׁתַּקַּע שָׁם אִם לא שֶׁיָּבוֹא צַדִּיק אֱמֶת, שֶׁיֵּשׁ לוֹ כּחַ לְהוֹצִיאוֹ מִשָּׁם וְיֵשׁ אָדָם, שֶׁנַּעֲשֶׂה מִכֻּלּוֹ וּמִמֶּנּוּ דִּבּוּר שֶׁנַּעֲשֶׂה שִׂיחָה בְּפִי הַבְּרִיּוֹת, וְהַכּל דּוֹבְרִין מִמֶּנּוּ וְהוּא הוֹלֵך נָע וָנָד וּמִתְפַּזֵּר בְּפִי כֻּלָּם וְאֵצֶל כָּל אֶחָד וְאֶחָד שֶׁבָּא לְשָׁם יֵשׁ לוֹ עִנּוּיִים וְצָרוֹת מְשֻׁנּוֹת כִּי אֵצֶל כָּל אֵחָד יֵשׁ לוֹ פַּרְעה לְפִי בְּחִינָתוֹ וּכְשֶׁבָּא לְפִי אָדָם גָּדוֹל שָׁם פַּרְעה מֶלֶך וּמִצְרַיִם מְדִינָה וּשְׁלֹשָׁה שָׂרִים אַף כְּשֶׁהֵם תּוֹפְסִים הַדִּבּוּר וְנוֹפֵל אֲלֵיהֶם צַר לוֹ מְאד עִם כָּל זֶה יֵשׁ לוֹ נַיְחָא, שֶׁאֶפְשָׁר לוֹ לִמְצא שָׁם נִיצוֹצוֹת הַקְּדוֹשִׁים וְיִהְיֶה טוֹבָה מִזֶּה אַך כְּשֶׁבָּא לְפִי אֲנָשִׁים שְׁפָלִים וְשָׁם כְּשֶׁתּוֹפְסִים הַדִּבּוּר לְהָערֶף וְהוּא נוֹפֵל שָׁם וְשָׁם מִדְבַּר שְׁמָמָה צִיָּה וַעֲרָבָה לא עָבַר בָּהּ אִישׁ אֵין לוֹ עִם מִי לִפְגּעַ, צַר וּמַר מְאד הַנֶּפֶשׁ הוֹלֶכֶת נָעָה וְנָדָה וּמִתְפַּזֶּרֶת בְּפִזּוּר הַנֶּפֶשׁ בְּפִי כַּמָּה אֲנָשִׁים וְהוּא עָיֵף וְרָעֵב וְצָמֵא בַּמִּדְבָּר, וְאֵין לָהּ אכֶל לְהָשִׁיב נַפְשָׁהּ הָרְעֵבָה וְהַצְּמֵאָה וְאוֹכֶלֶת אֶת עַצְמָהּ בִּבְחִינַת: ''אִישׁ בְּשַׂר זְרוֹעוֹ יאכֵלוּ'' (יְשַׁעְיָה ט) וּכְדִמְיוֹן הָאִישׁ שֶׁגָּבַר עָלָיו הַקְּרִירוּת מְאד וְאֵין לוֹ שׁוּם כִּסּוּי לְחַמֵּם עַצְמוֹ וּלְהִתְעַטֵּף בּוֹ וְהוּא מְכַפֵּל וּמְחַבֵּק וּמְכַוֵּץ עַצְמוֹ כְּמוֹ כֵן הַנֶּפֶשׁ, אֵין לָהּ שׁוּם כִּסּוּי לְהִתְעַטֵּף וּלְכַסּוֹת עַצְמָהּ וְהִיא בְּחִינַת: ''נַפְשָׁם בָּהֶם תִּתְעַטָּף'' שֶׁמִּתְעַטֶּפֶת מֵעַצְמָהּ מִנֵּהּ וּבֵהּ וְכָל כָּך נִתְעַלְּפָה, עַד שֶׁאֲפִלּוּ אִם נוֹתְנִין לָהּ דְּבַר מַאֲכָל, אֵינָהּ יְכוֹלָה לְקַבֵּל לֶאֱכל כְּמוֹ הַחוֹלֶה שֶׁמֻּטָּל זְמַן רַב בְּחָלְיוֹ, עַד שֶׁנִּתְעַלֵּף כָּל כָּך, שֶׁאִי אֶפְשָׁר לוֹ לְקַבֵּל שׁוּם מַאֲכָל וּכְשֶׁנּוֹתְנִין לוֹ, הוּא דּוֹחֶה וְאֵינוֹ יָכוֹל לְקַבֵּל וּמַה נַּעֲשֶׂה, וַאֲנַחְנוּ גָּרַמְנוּ לְעַצְמֵנוּ, שֶׁלּא שָׁמַעְנוּ לְעֵצוֹת טוֹבוֹת שֶׁנָּתַן לָנוּ הַשֵּׁם יִתְבָּרַך [כִּי פָנוּ אֵלַי ערֶף, וְלא פָנִים] וְאָז הוּא חָבוּשׁ בְּבֵית הָאֲסוּרִין, כִּי נִתְפַּס וְנֶאֱסַר שָׁם וְלִפְעָמִים מַגְבִּיהוֹ לְמַעְלָה וּמַעֲלֵהוּ לַשָּׁמַיִם וְאַחַר כָּך מַשְׁלִיכוֹ מְאד לְמַטָּה כִּי הָעֲלִיָּה לא הָיְתָה כְּסֵדֶר, רַק בְּדֶרֶך הַשְׁלָכָה כִּלְאַחַר יָד לְמַעְלָה וְעַל כֵּן נִשְׁלָך לְמַטָּה כְּמוֹ שֶׁכָּתוּב (תְּהִלִּים ק''ז) : ''יַעֲלוּ שָׁמַיִם יֵרְדוּ תְהוֹמוֹת'' הַשֵּׁם יִתְבָּרַך יִשְׁלַח רְפוּאַת הַנֶּפֶשׁ כִּי בָּטָחְנוּ שֶׁיִּהְיֶה הַכּל נָכוֹן, וְיֵיטִיב אַחֲרִיתֵנוּ אָמֵן [כָּל זֶה שָׁמַעְתִּי מִפִּיו הַקָּדוֹשׁ אֲבָל אַחַר כָּך, כְּשֶׁרָאָה דְּבָרִים אֵלֶּה אֶצְלִי בִּכְתָב, אָמַר: שֶׁדְּבָרִים אֵלֶּה לא כְּתַבְתִּים יָפֶה כָּרָאוּי וְאָמַר שֶׁכָּל דְּבָרִים אֵלֶּה מְקֻשָּׁרִים לְמַאֲמָר רַבּוֹתֵינוּ, זִכְרוֹנָם לִבְרָכָה (בְּרָכוֹת נד:) : אַרְבָּעָה צְרִיכִין לְהוֹדוֹת, שֶׁהֵם מְבאָרִים בְּמִזְמוֹר ק''ז וּכְפִי הַנִּרְאֶה וּמוּבָן מִדְּבָרָיו, שֶׁכָּל אַרְבָּעָה הַנַּ''ל, שֶׁהֵם הוֹלְכֵי מִדְבָּרוֹת וַחֲבוּשִׁים בְּבֵית הָאֲסוּרִים וְחוֹלֶה וְיוֹרְדֵי הַיָּם הַכּל מְרַמֵּז עַל צָרוֹת הַנֶּפֶשׁ, כַּמְבאָר לְעֵיל בְּעִנְיַן צָרוֹת הַנֶּפֶשׁ שֶׁהוֹלֶכֶת נָעָה וְנָדָה, עָיֵף וְרָעֵב וְצָמֵא בַּמִּדְבָּר וְכוּ וְזֶה בְּחִינַת תָּעוּ בַּמִּדְבָּר וְכוּ וְכֵן מְדַבֵּר מֵעִנְיַן חֳלִי הַנֶּפֶשׁ, שֶׁכָּל כָּך נִתְעַלְּפָה, עַד אֲשֶׁר אֲפִלּוּ אִם נוֹתְנִין לָהּ דְּבַר מַאֲכָל וְכוּ וְזֶה בְּחִינַת: ''כָּל אכֶל תְּתַעֵב נַפְשָׁם'', שֶׁמְּדַבֵּר מֵחוֹלֶה וְכֵן מְדַבֵּר מֵעִנְיַן חָבוּשׁ בְּבֵית הָאֲסוּרִים וּמֵעִנְיַן : ''יַעֲלוּ שָׁמַיִם יֵרְדוּ תְהוֹמוֹת'', שֶׁזֶּהוּ בְּחִינַת יוֹרְדֵי הַיָּם וּמְבאָר כַּוָּנָתוֹ הַקְּדוֹשָׁה, שֶׁמְּרַמֵּז כָּל הָאַרְבָּעָה צְרִיכִין לְהוֹדוֹת עַל עִנְיַן צָרוֹת הַנֶּפֶשׁ בַּעֲבוֹדַת הַשֵּׁם שֶׁיֵּשׁ עָלֶיהָ מַחֲלקֶת רַבִּים וְרַבִּים קָמִים עָלֶיהָ, וְסוֹבֶלֶת עִנּוּיִים וְיִסּוּרִים וְטִלְטוּלִים גְּדוֹלִים וְצָרוֹת מְשֻׁנּוֹת וְכוּ כַּנַּ''ל וְהַשֵּׁם יִתְבָּרַך מַצִּיל אוֹתָהּ בְּכָל פַּעַם מִכָּל הַצָּרוֹת וְעַל זֶה אָנוּ חַיָּבִים לְהוֹדוֹת תָּמִיד וְהַשֵּׁם יִתְבָּרַך יְזַכֵּנוּ לְהָבִין כַּוָּנָתוֹ הַקְּדוֹשָׁה [וְעַיֵּן עִנְיָן זֶה בְּהַתּוֹרָה ''וַיַּסֵּב אֱלקִים'' בְּסִימָן ס''ב]


~ קסד - לְעִנְיַן סִפּוּרֵי דְּבָרִים שֶׁל הַצַּדִּיק הָאֱמֶת

לְעִנְיַן סִפּוּרֵי דְּבָרִים שֶׁל הַצַּדִּיק הָאֱמֶת לְמָשָׁל: רוֹפֵא שֶׁנֶּחֱלָה וְהֻכְרַח לִמְסֹר אֶת עַצְמוֹ לְיַד הַדָּאקְטֶיר הַגָּדוֹל וְהָרוֹפֵא רוֹצֶה שֶׁיִּתֵּן לוֹ רְפוּאוֹת כְּפִי מַה שֶּׁהוּא יוֹדֵעַ לְהוֹצִיא לוֹ שֵׁן וּלְגַלְּחוֹ אֲבָל הַדָּאקְטֶיר יוֹדֵעַ רְפוּאוֹת יְקָרִים וַחֲשׁוּבִים שֶׁצָּרִיך לִתֵּן לוֹ כֵּן יִזְדַּמֵּן, שֶׁיָּבוֹא אִישׁ לְ הַתַּלְמִיד חָכָם וְצַדִּיק הַדּוֹר, שֶׁהוּא רוֹפֵא חֳלִי הַנְּפָשׁוֹת וְ רוֹצֶה שֶׁיִּתֵּן לוֹ הַצַּדִּיק רְפוּאוֹת, הַיְנוֹ הַנְהָגוֹת וּדְרָכִים, כְּפִי מַה שֶּׁהוּא יוֹדֵעַ אֲבָל בֶּאֱמֶת הַצַּדִּיק יֵשׁ לוֹ רְפוּאוֹת וּדְרָכִים יְשָׁרִים, שֶׁצָּרִיך לְהַנְהִיגוֹ לִרְפוּאָתוֹ וְהִנֵּה  לִפְעָמִים הַהֶכְרֵחַ לִתֵּן לְהַחוֹלֶה אֵיזֶה סַם אֲשֶׁר אִם יִתְּנוּ לוֹ הַסַּם בְּעַצְמוֹ כְּמוֹ שֶׁהוּא, יָמוּת הַחוֹלֶה בְּלִי סָפֵק עַל כֵּן הַהֶכְרֵחַ לְעָרֵב הַסַּם בִּדְבָרִים אֲחֵרִים כֵּן  יֵשׁ אֲנָשִׁים, שֶׁאִי אֶפְשָׁר לְגַלּוֹת לָהֶם פְּנִימִיּוּת הַתּוֹרָה הַצָּרִיך לִרְפוּאָתוֹ כִּי הַתּוֹרָה הִיא רְפוּאָה, כְּמוֹ שֶׁכָּתוּב (מִשְׁלֵי ג) : ''רִפְאוּת תְּהִי לְשָׁרֶך'' כִּי בְּהַתּוֹרָה יֵשׁ שְׁנֵי כּחוֹת סַם חַיִּים וְסַם מָוֶת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (יוֹמָא עב:).זָכָה נַעֲשֶׂה לוֹ סַם חַיִּים לא זָכָה נַעֲשֶׂה לוֹ סַם הַמָּוֶת וְעַל כֵּן  אִם יאמְרוּ לוֹ הַתּוֹרָה בְּעַצְמָהּ כְּמוֹ שֶׁהִיא, יָמוּת בְּלִי סָפֵק כִּי אֶצְלוֹ שֶׁלּא זָכָה נַעֲשֶׂה סַם מָוֶת עַל כֵּן הַהֶכְרֵחַ לְהַלְבִּישׁ לוֹ פְּנִימִיּוּת הַתּוֹרָה בְּדִבְרֵי תּוֹרָה אֲחֵרִים וְ לִפְעָמִים גַּם זֶה אֵינוֹ יָכוֹל לְקַבֵּל אַף אִם יַלְבִּישׁוֹ בְּדִבְרֵי תּוֹרָה אֲחֵרִים עַל כֵּן מַלְבִּישִׁין הַתּוֹרָה בְּסִפּוּרֵי דְּבָרִים חִיצוֹנִיִּים לְמַעַן יוּכַל לְקַבֵּל הָרְפוּאָה הַגְּנוּזָה שָׁם כִּי גַּם  הַתּוֹרָה בְּעַצְמָהּ מְלֻבֶּשֶׁת עַתָּה בְּסִפּוּרֵי מַעֲשִׂיּוֹת מֵחֲמַת שֶׁלּא הָיָה אֶפְשָׁר לְמָסְרָהּ כְּמוֹת שֶׁהִיא


~ קסה - וְאָהַבְתָּ לְרֵעֲך כָּמוֹך אֲנִי ה

''וְאָהַבְתָּ לְרֵעֲך כָּמוֹך אֲנִי ה'' (וַיִּקְרָא י''ט) הַיְנוּ  שֶׁתְּקַבֵּל בְּאַהֲבָה, כָּל הָרָעוֹת וְהַיִּסּוּרִין הַבָּאִים עָלֶיך כִּי רָאוּי שֶׁתֵּדַע, שֶׁלְּפִי מַעֲשֶׂיך אַחַר כָּל הַיִּסּוּרִים וְהָרָעוֹת שֶׁיֵּשׁ לְך עֲדַיִן הוּא מִתְנַהֵג עִמְּך בְּרַחֲמִים כִּי הָיָה מַגִּיעַ לְך יוֹתֵר וְיוֹתֵר, חַס וְשָׁלוֹם, לְפִי מַעֲשֶׂיך וְזֶהוּ ''וְאָהַבְתָּ לְרֵעֲך'' שֶׁ תֶּאֱהַב הָרָע שֶׁבָּא לְך הַיְנוּ הָרָעוֹת וְהַיִּסּוּרִין הַבָּאִים עָלֶיך, חַס וְשָׁלוֹם תְּקַבְּלֵם בְּאַהֲבָה כִּי כָּמוֹך כְּמוֹ שֶׁאַתָּה הוּא, הַיְנוּ לְפִי מַעֲשֶׂיך ''אֲנִי ה'', בַּעַל הָרַחֲמִים, עֲדַיִן אֲנִי מִתְנַהֵג עִמְּך בְּרַחֲמִים כַּנַּ''ל.


~ קסו - כְּשֶׁהָעוֹלָם אֵצֶל הַצַּדִּיק אָז יֵשׁ לוֹ מֶמְשָׁלָה

כְּשֶׁהָעוֹלָם אֵצֶל הַצַּדִּיק אָז יֵשׁ לוֹ מֶמְשָׁלָה כִּי אֱלִישָׁע פַּעַם נִכְתַּב עָלָיו אִישׁ הָאֱלֹקִים וּפַעַם אֱלִישָׁע סְתָם וְאָמְרוּ רַבּוֹתֵינוּ, זִכְרוֹנָם לִבְרָכָה 'כְּשֶׁהָיוּ בְּנֵי הַנְּבִיאִים אֶצְלוֹ הָיָה נִקְרָא אִישׁ הָאֱלקִים וּכְשֶׁהָיָה לְבַדּוֹ נִקְרָא אֱלִישָׁע סְתָם'


~ קסז - הַשַּׁבָּתִים שֶׁשּׁוֹבְתִים אֵצֶל הַתַּלְמִיד חָכָם הָאֱמֶת

דַּע וְהַאֲמֵן, כִּי הַשַּׁבָּתִים שֶׁשּׁוֹבְתִים אֵצֶל הַתַּלְמִיד חָכָם הָאֱמֶת, הֵם כְּמוֹ תַּעֲנִית


~ קסח - כְּשֶׁבָּא לָאָדָם גַּדְלוּת, סִימָן שֶׁיָּבוֹא לוֹ צָרָה חַס וְשָׁלוֹם

כְּשֶׁבָּא לָאָדָם גַּדְלוּת סִימָן שֶׁיָּבוֹא לוֹ צָרָה חַס וְשָׁלוֹם כְּמוֹ שֶׁכָּתוּב (מִשְׁלֵי ט''ז) : ''לִפְנֵי שֶׁבֶר גָּאוֹן'' וְכֵן  כְּשֶׁהוּא שָׁפָל סִימָן שֶׁיָּבוֹא לְכָבוֹד גָּדוֹל כְּמוֹ שֶׁכָּתוּב (שָׁם ט''ו) : ''וְלִפְנֵי כָבוֹד עֲנָוָה''


~ קסט - וְהָיָה עֵקֶב תִּשְׁמְעוּן אֵת הַמִּשְׁפָּטִים הָאֵלֶּה

וְהָיָה עֵקֶב תִּשְׁמְעוּן אֵת הַמִּשְׁפָּטִים הָאֵלֶּה וּשְׁמַרְתֶּם וַעֲשִׂיתֶם אתָם (דְּבָרִים ז) כִּי כְּשֶׁיֵּשׁ צָרוֹת חַס וְשָׁלוֹם, הֵן צָרוֹת בִּכְלָלִיּוּת אוֹ בִּפְרָטִיּוּת אִי אֶפְשָׁר לְרַקֵּד כִּי כְּשֶׁיֵּשׁ דִּינִין מוֹסְרִין אוֹתָן לִשְׁלוּחֵי הַדִּין וְהֵם נִקְרָאִים רָצִים (זהַר בְּרֵאשִׁית מ''ג) וְהֵם בְּחִינַת רַגְלִין וַאֲזַי הָרַגְלִין כְּבֵדִים מֵחֲמַת הַדָּמִים שֶׁנִּתְפַּשְּׁטוּ לְשָׁם, הַיְנוּ הַדִּינִין כִּי דָּמִים בְּחִינַת דִּינִים וּכְשֶׁנּוֹלָד הַדִּין אֲזַי יוֹצְאִין הַדָּמִים מֵהָרַגְלִין כִּי בִּשְׁעַת לֵדָה יוֹצְאִין הַדָּמִים מֵרַגְלֵי הָאִשָּׁה וְעַל כֵּן נִצְטַנְּנִין רַגְלֶיהָ כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (סוֹטָה יא:) וְעִקַּר הַלֵּדָה עַל יְדֵי שֶׁיּוֹצְאִין הַדָּמִים מֵהָרַגְלִין הַיְנוּ שֶׁיּוֹצְאִין הַדִּינִין מֵהָרַגְלִין כִּי בִּשְׁעַת עִבּוּר הוּא בְּחִינַת דִּין (ע זוהר חיי שרה קכ''א) כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת כט:) בְּשָׁעָה שֶׁאַתָּה מִתְמַלֵּא עֲלֵיהֶם עֶבְרָה כְּאִשָּׁה עֻבָּרָה נִמְצָא שֶׁעִבּוּר הוּא בְּחִינַת דִּין וְלֵדָה הוּא בְּחִינַת הַמְתָּקַת הַדִּין כִּי אָז בִּשְׁעַת לֵדָה יוֹצְאִין הַדָּמִים מֵהָרַגְלִין שֶׁעַל יְדֵי זֶה עִקַּר הַלֵּדָה כַּנַּ''ל [וְעַיֵּן מִזֶּה בְּ''לִקּוּטֵי תִּנְיָנָא'' '' בְּסִימָן ב] וְעַל כֵּן בְּעֵת הַדִּין וְהַצָּרָה, חַס וְשָׁלוֹם, אִי אֶפְשָׁר לְרַקֵּד כִּי אָז אִי אֶפְשָׁר לְהַגְבִּיהַּ הָרַגְלִין כִּי הָרַגְלִין הֵם כְּבֵדִים בִּשְׁעַת הִתְגַּבְּרוּת הַדִּינִין מֵחֲמַת שֶׁהַדָּמִים שֶׁהֵם בְּחִינַת דִּינִין נִמְשָׁכִין אָז לְתוֹך הָרַגְלִין כַּנַּ''ל אֲבָל כְּשֶׁיּוֹצְאִין הַדָּמִים שֶׁהֵם הַדִּינִין מֵהָרַגְלִין דְּהַיְנוּ כְּשֶׁנִּמְתָּקִין הַדִּינִין אֲזַי הָרַגְלִין קַלִּים וַאֲזַי יְכוֹלָה הַשִּׂמְחָה לְהִתְפַּשֵּׁט שָׁם עַד שֶׁיְּרַקֵּד מֵחֲמַת הַשִּׂמְחָה וּלְהַמְתִּיק הַדִּין הוּא עַל יְדֵי שֶׁהָאָדָם דָּן אֶת עַצְמוֹ דְּהַיְנוּ עַל כָּל מַה שֶּׁעוֹשֶה יָדִין וְיִשְׁפּט בְּעַצְמוֹ אֶת עַצְמוֹ עַל כָּל דָּבָר אִם כָּך רָאוּי לוֹ לַעֲשׂוֹת וִיפַשְׁפֵּשׁ בְּמַעֲשָׂיו וִיתַקְּנֵם כָּרָאוּי עַל פִּי דִּין וּמִשְׁפָּט הַתּוֹרָה וְעַל יְדֵי זֶה שֶׁהָאָדָם דָּן וְשׁוֹפֵט אֶת עַצְמוֹ עַל יְדֵי זֶה מַמְתִּיק וּמְבַטֵּל הַדִּין שֶׁלְּמַעְלָה כִּי כְּשֶׁיֵּשׁ דִּין לְמַטָּה אֵין דִּין לְמַעְלָה [וְעַיֵּן מִזֶּה לְעֵיל בְּסִימָן ט''ו] וְאָז כְּשֶׁנִּמְתָּק הַדִּין אֲזַי יוֹצְאִין הַדָּמִים מֵהָרַגְלִין וַאֲזַי יְכוֹלָה הַשִּׂמְחָה לְהִתְפַּשֵּׁט בָּרַגְלַין עַד שֶׁזּוֹכֶה לְרִקּוּדִין וְזֶהוּ וְהָיָה עֵקֶב תִּשְׁמְעוּן לְשׁוֹן שִׂמְחָה (מ''ר נשא פ יג) עֵקֶב הֵם הָרַגְלִין הַיְנוּ לִזְכּוֹת לְשִׂמְחָה עַד שֶׁהָעֲקֵבִים שֶׁהֵם הָרַגְלִין יִשְׁמְעוּ הַשִּׂמְחָה זֶה זוֹכִין עַל יְדֵי אֶת הַמִּשְׁפָּטִים הָאֵלֶּה וּשְׁמַרְתֶּם וַעֲשִׂיתֶם אתָם שֶׁתִּשְׁמְרוּ לַעֲשׂוֹת בְּעַצְמְכֶם הַמִּשְׁפָּטִים וְהַדִּינִים שֶׁעַל יְדֵי זֶה נִתְבַּטֵּל הַדִּין שֶׁלְּמַעְלָה כַּנַּ''ל וְאָז וְהָיָה עֵקֶב תִּשְׁמְעוּן שֶׁתִּשְׁמְעוּ הַשִּׂמְחָה בְּהָרַגְלִין עַל יְדֵי שֶׁיּוֹצְאִים מִשָּׁם הַדִּינִים כַּנַּ''ל עוֹד מָצָאתִי, שֶׁזֶּהוּ בְּחִינַת וְשָׁמַר ה לְך אֶת הַבְּרִית כִּי כְּשֶׁתִּזְכֶּה לְשִׂמְחָה אֲזַי הַשֵּׁם יִתְבָּרַך בְּעַצְמוֹ יִשְׁמר לְך אֶת הַבְּרִית דְּהַיְנוּ שֶׁיִּהְיֶה בְּעֶזְרְך לִשְׁמר אֶת הַבְּרִית קדֶשׁ כִּי עִקַּר פְּגַם הַבְּרִית הוּא עַל יְדֵי עַצְבוּת כַּיָּדוּעַ כִּי פְּגַם הַבְּרִית בָּא עַל יְדֵי הַקְּלִפָּה הַיְדוּעָה שֶׁנִּקְרֵאת לִילִית עַל שֵׁם, שֶׁמְּיַלֶּלֶת תָּמִיד שֶׁזֶּהוּ בְּחִינַת עַצְבוּת וְעַל כֵּן עִקַּר שְׁמִירַת הַבְּרִית זוֹכִין עַל יְדֵי שִׂמְחָה כִּי עַל יְדֵי שִׂמְחָה זוֹכִין שֶׁהַשֵּׁם יִתְבָּרַך בְּעַצְמוֹ יַעֲזר לוֹ לִשְׁמר אֶת הַבְּרִית קדֶשׁ כַּנַּ''ל


~ קע - ה מָה רַבּוּ צָרָי רַבִּים וְכוּ

ה מָה רַבּוּ צָרָי רַבִּים וְכוּ (תְּהִלִּים ג) כִּי  כָל אֶחָד לְפִי נִשְׁמָתוֹ וּלְפִי עֲבוֹדָתוֹ כָּך יֵשׁ לוֹ יִסּוּרִים יֵשׁ שֶׁיֵּשׁ לוֹ יִסּוּרִים מִבָּנָיו וּמֵאָבִיו וּמִשָּׁכֵן וְיֵשׁ שֶׁהוּא בְּמַדְרֵגָה גְּדוֹלָה מִמֶּנּוּ וְיֵשׁ לוֹ יִסּוּרִים מִשְּׁכֵנִים רְחוֹקִים וְיֵשׁ גָּדוֹל מִמֶּנּוּ וְיֵשׁ לוֹ יִסּוּרִים מִכָּל הָעִיר וְיֵשׁ גָּדוֹל מְאד וְיֵשׁ לוֹ יִסּוּרִים מִכָּל הָעוֹלָם וְ כָל אֶחָד עַל יְדֵי הַיִּסּוּרִים, נוֹשֵׂא עָלָיו הָאֲנָשִׁים שֶׁיֵּשׁ לוֹ יִסּוּרִין מֵהֶם כִּי כְּשֶׁיֵּשׁ לוֹ יִסּוּרִין מֵהֶם, הוּא נוֹשֵׂא אוֹתָם עָלָיו אַך  אֵיך אֶפְשָׁר לַחֹמֶר לִשָּׂא עָלָיו כָּל כָּך אֲנָשִׁים אַך עַל יְדֵי הַיִּסּוּרִין נִכְנָע גּוּפוֹ כִּי  כָּל הַיִּסּוּרִין נִקְרָאִים צָרוֹת עַל שֵׁם שֶׁהֵם מְצֵרִין וּמְעִיקִין לְהַגּוּף וּכְשֶׁנִּכְתָּת הַגּוּף עַל יְדֵי הַצָּרוֹת, עַל יְדֵי זֶה מְאִירָה וְנִתְגַּדְּלָה הַנֶּפֶשׁ כִּי בְּהִכָּנַע הַחֹמֶר תִּגְדַּל הַצּוּרָה וּכְמוֹ שֶׁכָּתוּב בַּזּהַר (שְׁלַח קסח) אָעָא דְּלָא סָלֵק בֵּהּ נוּרָא מְבַטְּשִׁין לֵהּ, גּוּפָא דְּלָא סָלֵק בֵּהּ נְהוֹרָא דְּנִשְׁמְתָא וְכוּ וְ עַל כֵּן נִקְרֵאת צָרָה לְשׁוֹן צוּרָה כִּי עַל יְדֵי הַצָּרָה, נִכְנָע הַגּוּף וּמְאִירָה הַצוּרָה נִמְצָא שֶׁ עַל יְדֵי זֶה שֶׁיֵּשׁ לוֹ יִסּוּרִין וְצָרוֹת מְאִירָה הַצּוּרָה הַיְנוּ הַנֶּפֶשׁ וְהַנֶּפֶשׁ אֶפְשָׁר לָהּ לָשֵׂאת עָלֶיהָ כַּמָּה וְכַמָּה אֲנָשִׁים וְזֶה ה מָה רַבּוּ צָרָי כָּל מַה שֶּׁנִּתְרַבִּין צָרַי רַבִּים קָמִים עָלָי כִּי עַל יְדֵי זֶה אֲנִי נוֹשֵׂא וּמֵקִים וּמֵרִים רַבִּים לְשָׁרְשָׁם


~ קעא - וְרַבִּים מִיְּשֵׁנֵי אַדְמַת עָפָר יָקִיצוּ

וְרַבִּים מִיְּשֵׁנֵי אַדְמַת עָפָר יָקִיצוּ אֵלֶּה לְחַיֵּי עוֹלָם וְאֵלֶּה לַחֲרָפוֹת וּלְדִרְאוֹן עוֹלָם (דָּנִיֵּאל י''ב)  עַל יְדֵי שֶׁנִּתְעוֹרֵר שֵׂכֶל חָדָשׁ בַּעֲבוֹדַת ה מַה שֶּׁלּא הָיָה נוֹדָע עַד עַתָּה עַל יְדֵי זֶה ''רַבִּים מִיְּשֵׁנֵי אַדְמַת עָפָר יָקִיצוּ'' אַך ''אֵלֶּה לְחַיֵּי עוֹלָם וְאֵלֶּה לַחֲרָפוֹת וּלְדִרְאוֹן עוֹלָם'' כִּי ''צַדִּיקִים יֵלְכוּ בָם'' (הוֹשֵׁעַ י''ד) שֶׁעוֹבְדִין עִם זֶה הַשֵּׂכֶל אֶת הַשֵּׁם יִתְבָּרַך ''וּ פוֹשְׁעִים יִכָּשְׁלוּ בָם'', שֶׁאֵינָם עוֹבְדִין בָּזֶה אֶת הַשֵּׁם יִתְבָּרַך רַק שֶׁעַל יְדֵי זֶה הֵם מְבַזִּין וּמְחָרְפִין אֶת הָעוֹלָם עַל שֶׁהֵם יוֹדְעִין מִזֶּה הַשֵּׂכֶל הֶחָדָשׁ, וְהָעוֹלָם אֵינָם יוֹדְעִין מִזֶּה וּכְמוֹ שֶׁשָּׁמַעְתִּי לַחֲרָפוֹת וּלְדִרְאוֹן עוֹלָם הַיְנוּ לְחָרֵף וּלְבַזּוֹת הָעוֹלָם כִּי אֵינָם מִשְׁתַּמְּשִׁין עִם זֶה הַשֵּׂכֶל הֶחָדָשׁ רַק לְבַזּוֹת וּלְחָרֵף הָעוֹלָם עַל יְדֵי שֶׁהֵם יוֹדְעִים מִזֶּה וְהָעוֹלָם הֵם רֵיקִים וַחֲסֵרִים מִזֶּה


~ קעב - כָּל הַחֶסְרוֹנוֹת שֶׁיֵּשׁ לָאָדָם

כָּל הַחֶסְרוֹנוֹת שֶׁיֵּשׁ לָאָדָם הֵן בָּנִים אוֹ פַּרְנָסָה אוֹ בְּרִיאוּת, הַכּל הוּא מִצַּד הָאָדָם עַצְמוֹ כִּי אוֹר הַשֵּׁם יִתְבָּרַך שׁוֹפֵעַ עָלָיו תָּמִיד אַך הָאָדָם עַל יְדֵי מַעֲשָׂיו הָרָעִים עוֹשֶׂה צֵל לְעַצְמוֹ שֶׁאֵין מַגִּיעַ עָלָיו אוֹר הַשֵּׁם יִתְבָּרַך וּלְפִי מַעֲשָׂיו כֵּן נַעֲשֶׂה הַצֵּל הַמּוֹנֵעַ אוֹר הַשֵּׁם יִתְבָּרַך וּמַגִּיעַ לוֹ הַחִסָּרוֹן לְפִי הַמַּעֲשֶׂה שֶׁעַל יָדָהּ נַעֲשֶׂה הַצֵּל וְהִנֵּה הַצֵּל הוּא מִדָּבָר גַּשְׁמִי שֶׁעוֹמֵד נֶגֶד דָּבָר רוּחָנִי [הַיְנוּ שֶׁהוּא דַּק מִמֶּנּוּ] כְּמוֹ גֶּשֶׁם עֵץ וָאֶבֶן נֶגֶד אוֹר הַלְּבָנָה וְהַחַמָּה עוֹשֶׂה צֵל וְכֵן לִקּוּי חַמָּה וּלְבָנָה עַל יְדֵי צֵל הָאָרֶץ וְכֵן הַחַמָּה בְּעַצְמָהּ נֶגֶד מַה שֶּׁלְּמַעְלָה מִמֶּנָּה הוּא גַּשְׁמִיּוּת, וְעוֹשֶׂה צֵל נֶגְדּוֹ וְעַל כֵּן הָאָדָם כְּפִי גַּשְׁמִיּוּתוֹ וּכְפִי מַעֲשָׂיו כֵּן עוֹשֶׂה צֵל בְּעַצְמוֹ שֶׁמּוֹנֵעַ מִמֶּנּוּ אוֹר וְשֶׁפַע שֶׁל הַשֵּׁם יִתְבָּרַך אֲבָל אִם הָאָדָם מְבַטֵּל עַצְמוֹ וְאֵינוֹ כְּלָל מִזֶּה הָעוֹלָם אֲזַי אֵינוֹ עוֹשֶׂה צֵל וּמְקַבֵּל אוֹר הַשֵּׁם יִתְבָּרַך וְעִקַּר אוֹר הַשֵּׁם יִתְבָּרַך הוּא הַכָּבוֹד כִּי כָּל מַה שֶּׁבָּרָא הַקָּדוֹשׁ בָּרוּך הוּא לא בָּרָא אֶלָּא לִכְבוֹדוֹ כְּמוֹ שֶׁכָּתוּב (יְשַׁעְיָה מ''ג) : ''לִכְבוֹדִי בְּרָאתִיו'' וְכוּ (שָׁם ו) הַיְנוּ אִם הוּא ''מלא כָל הָאָרֶץ'', שֶׁאֵינוֹ כְּלָל מִזֶּה הָעוֹלָם אֲזַי מְקַבֵּל אוֹר הַשֵּׁם יִתְבָּרַך שֶׁהוּא הַכָּבוֹד וְזֶה (מִשְׁלֵי ג) ''כָּבוֹד חֲכָמִים יִנְחָלוּ'', כִּי ''הַחָכְמָה מֵאַיִן תִּמָּצֵא'' (אִיּוֹב כח) וְעַל כֵּן הַחֲכָמִים שֶׁהֵם אַיִן, זוֹכִים לְכָבוֹד עַל יְדֵי שֶׁאֵינָם עוֹשִׂים צֵל לְהַפְסִיק, כִּי אֵין לָהֶם שׁוּם גַּשְׁמִיּוּת כַּנַּ''ל וּכְשֶׁהַשֵּׁם יִתְבָּרַך מַרְאֶה פָּנִים שׂוֹחֲקוֹת חַיִּים וְטוֹבָה לָעוֹלָם וּלְהֵפֶך, לְהֵפֶך חַס וְשָׁלוֹם וְכֵן הַצַּדִּיק כְּשֶׁמַּרְאֶה פָּנִים שׂוֹחֲקוֹת הוּא טוֹב וְכֵן לְהֵפֶך וְזֶה: ''רְאֵה נָתַתִּי לִפְנֵיכֶם הַיּוֹם אֶת הַחַיִּים וְאֶת הַטּוֹב אֶת הַמָּוֶת'' וְכוּ היינו לפנים שלכם


~ קעג - עַל יְדֵי הַכְּתָב יָכוֹל הַצַּדִּיק הָאֱמֶת לְהַכִּיר הַנֶּפֶשׁ

עַל יְדֵי הַכְּתָב יָכוֹל הַצַּדִּיק הָאֱמֶת לְהַכִּיר הַנֶּפֶשׁ וּפְנִימִיּוּת הַנֶּפֶשׁ שֶׁל הַכּוֹתֵב וְהָאֱמוּנָה וְשׁרֶשׁ הָאֱמוּנָה שֶׁלּוֹ כִּי  יֵשׁ בְּחִינַת שׁרֶשׁ הָאֱמוּנָה כִּי הָאֱמוּנָה בְּעַצְמָהּ יֵשׁ לָהּ חִיוּת וְשׁוֹרֵשׁ דְּהַיְנוּ שֶׁ יֵּשׁ עוֹלַם אֱמוּנָה שֶׁמִּשָּׁם נִלְקָח הָאֱמוּנָה וְעוֹלַם הָאֱמוּנָה יֵשׁ לוֹ גַּם כֵּן אֱמוּנָה בְּהַשֵּׁם יִתְבָּרַך וְ זֶה בְּחִינַת שׁרֶשׁ הָאֱמוּנָה שֶׁהִיא בְּחִינַת פְּנִימִיּוּת הָאֱמוּנָה וְהִיא בְּחִינַת פְּנִימִיּוּת הַנֶּפֶשׁ כִּי  הַנֶּפֶשׁ וְהָאֱמוּנָה הֵם בְּחִינָה אַחַת כְּמוֹ שֶׁכָּתוּב (יְשַׁעְיָה כ''ו) : ''נַפְשִׁי אִוִּיתִיך בַּלַּיְלָה'', וּכְתִיב (תְּהִלִּים צ''ב) ''וֶאֱמוּנָתְך בַּלֵּילוֹת'' וְעַל יְדֵי הַכְּתָב אֶפְשָׁר לְהַכִּיר הַנֶּפֶשׁ וּפְנִימִיּוּת הַנֶּפֶשׁ שֶׁהִיא בְּחִינַת פְּנִימִיּוּת הָאֱמוּנָה כַּנַּ''ל בִּבְחִינַת ''אָנכִי'' שֶׁאָמְרוּ חָכָמֵינוּ, זִכְרוֹנָם לִבְרָכָה (שַׁבָּת קה) : אֲנָא נַפְשִׁי כְּתַבִית יְהַבִית הַיְנוּ שֶׁהַכּוֹתֵב נוֹתֵן נַפְשׁוֹ בְּתוֹך הַכְּתָב וְגַם פְּנִימִיּוּת נַפְשׁוֹ כִּי אִיתָא בַּזּהַר הַקָּדוֹשׁ  אֲנִ''י נוֹטְרִיקוֹן אֲנָא נַפְשִׁי יְהַבִית דָּא שְׁכִינְתָּא חִיצוֹנִיּוּת אָנכִי דָּא שְׁכִינְתָּא פְּנִימִיּוּת נִמְצָא שֶׁהַ כָּ''ף מְרַמֵּז עַל בְּחִינַת שְׁכִינְתָּא פְּנִימִיּוּת (עיין לק''ת להאריז''ל פר יתרו, ובשג''ע אות כ) וְכֵן אִיתָא בָּ''עֵץ חַיִּים'' לְעִנְיַן הִתְלַבְּשׁוּת הָעוֹלָמוֹת שֶׁהַ כֶּתֶר הִיא פְּנִימִיּוּת הַנֶּפֶשׁ וְהַ כָּ''ף הִיא בְּחִינַת כֶּתֶר כַּמּוּבָא לְעֵיל [בסי ו אות ב] כִּי  הַשְּׁכִינָה הִיא בְּחִינַת נֶפֶשׁ כַּיָּדוּעַ נִמְצָא שֶׁ עַל יְדֵי הַכְּתָב שֶׁהוּא בְּחִינַת כ נִתְגַּלֶּה וְנִרְאֶה בְּחִינַת פְּנִימִיּוּת הַנֶּפֶשׁ פְּנִימִיּוּת הָאֱמוּנָה כַּנַּ''ל. וְ הַדִּבּוּר שֶׁמְּדַבֵּר עִם הַצַּדִּיק הָאֲמִתִּי הוּא בְּמַעֲלָה גְּדוֹלָה מֵהַכְּתָב כִּי  הַכְּתָב אֵינוֹ רַק פְּעֻלַּת הַנֶּפֶשׁ וּמִתּוֹך הַפְּעֻלָּה יָכוֹל הַצַּדִּיק לְהָבִין מַהוּת הַנֶּפֶשׁ וְ הַדִּבּוּר הוּא הַנֶּפֶשׁ בְּעַצְמוֹ, כְּמוֹ שֶׁכָּתוּב (שִׁיר הַשִּׁירִים ה) : ''נַפְשִׁי יָצְאָה בְדַבְּרוֹ'' וְ אַף עַל פִּי שֶׁהַדִּבּוּר הוּא דָּבָר שֶׁאֵין בּוֹ מַמָּשׁ אַף עַל פִּי כֵן מֵחֲמַת שֶׁהוּא צַדִּיק אֱמֶת וְהַדִּבּוּר הוּא מַהוּת הַנֶּפֶשׁ בְּעַצְמָהּ עַל כֵּן יָכוֹל לִרְאוֹת מַהוּת הַנֶּפֶשׁ בְּעַצְמָהּ


~ קעד - כְּשֶׁהַדִּינִין, חַס וְשָׁלוֹם, גּוֹבְרִים עַל הָאָדָם

כְּשֶׁהַדִּינִין, חַס וְשָׁלוֹם, גּוֹבְרִים עַל הָאָדָם אֵין לְהַמִּתְפַּלֵּל עֲבוּרוֹ לְהַזְכִּיר שְׁמוֹ שֶׁלּא יִתְגַּבְּרוּ הַדִּינִין, חַס וְשָׁלוֹם וּכְמוֹ דְּאִיתָא (עיין זוהר נח ס''ט, ובלק''ת להאריז''ל פ בראשית) שֶׁנּחַ לא קָרָא לוֹ אָבִיו שֵׁם בְּעֵת לֵדָתוֹ מִשּׁוּם שֶׁהָיָה אָז הָעוֹלָם בְּדִינִין וְעַל כֵּן לא רָצָה אָבִיו לִתֵּן לוֹ שֵׁם כִּי עַל יְדֵי הַשֵּׁם יִהְיֶה נִכָּר וּמְסֻיָּם בֵּין הַמְקַטְרְגִים וְיוּכְלוּ הַדִּינִים לְהִתְגַּבֵּר עָלָיו וְזֶהוּ כְּשֶׁהִתְפַּלֵּל משֶׁה רַבֵּנוּ, עָלָיו הַשָּׁלוֹם, עַל מִרְיָם לא הִזְכִּיר שְׁמָהּ רַק אָמַר סְתָם ''אֵל נָא רְפָא נָא לָהּ'' (בְּמִדְבַּר י''ב) כִּי מֵחֲמַת שֶׁהָיוּ הַדִּינִין גּוֹבְרִים עָלֶיהָ לא רָצָה לְהַזְכִּיר שְׁמָהּ בְּפֵרוּשׁ כַּנַּ''ל וְאַף עַל פִּי כֵן הֶעֱלִים שְׁמָהּ בְּרֶמֶז נִפְלָא בְּתוֹך תְּפִלָּתוֹ  נָא רְפָא בְּגִימַטְרִיָּא מִרְיָם יוֹכֶבֶד מְכוּוָן מַמָּשׁ הַיְנוּ שֵׁם הַחוֹלָה וְשֵׁם אִמָּהּ שֶׁצָּרִיך לְהַזְכִּיר עַל הַחוֹלֶה כְּשֶׁמִּתְפַּלְּלִין עָלָיו אַך לא רָצָה לְהַזְכִּיר בְּפֵרוּשׁ כַּנַּ''ל


~ קעה - מַעֲלַת הַבְּכִיָה הוּא כְּשֶׁהִיא מֵחֲמַת שִׂמְחָה וְחֶדְוָה

עִקַּר  מַעֲלַת הַבְּכִיָה הוּא כְּשֶׁהִיא מֵחֲמַת שִׂמְחָה וְחֶדְוָה וַ אֲפִלּוּ הַחֲרָטָה טוֹב מְאד שֶׁתִּהְיֶה מֵחֲמַת שִׂמְחָה שֶׁמֵּרב שִׂמְחָתוֹ בְּהַשֵּׁם יִתְבָּרַך הוּא מִתְחָרֵט וּמִתְגַּעְגֵּעַ מְאד עַל שֶׁמָּרַד נֶגְדּוֹ בַּיָּמִים הָרִאשׁוֹנִים וּמִתְעוֹרֵר לוֹ בְּכִיָּה מֵחֲמַת רב הַשִּׂמְחָה וְזֶה  עִקַּר מַעֲלַת הַבְּכִיָּה, שֶׁתִּהְיֶה מֵחֲמַת שִׂמְחָה וְזֶה  בְּכִיָּה הוּא רָאשֵׁי תֵּבוֹת בְּשִׁמְך יְגִילוּן כָּל הַיּוֹם (תְּהִלִּים פ''ט) שֶׁ עִקַּר הַבְּכִיָּה שֶׁתִּהְיֶה מֵחֲמַת שִׂמְחָה בִּשְׁמוֹ יִתְבָּרַך כִּי  בְּכִיָּה הוּא מִתְעוֹרֵר מִשֵּׁם ס''ג, שֶׁהוּא בְּבִינָה וְעַל כֵּן בְּכִיָּה בְּגִימַטְרִיָּא הַמִּלּוּי שֶׁל ס''ג כַּמּוּבָא בְּכִתְבֵי הָאֲרִ''י הַיְנוּ שֶׁהִתְעוֹרְרוּת הַבְּכִיָּה תִּהְיֶה מִשִּׂמְחָה כִּי בִּינָה לִבָּא כְּמוֹ שֶׁכָּתוּב: ''הַלֵּב מֵבִין'' וְ עִקַּר הַשִּׂמְחָה הִיא בַּלֵּב כְּמוֹ שֶׁכָּתוּב (תְּהִלִּים ד) : ''נָתַתָּ שִׂמְחָה בְלִבִּי'' וּ מִשָּׁם צָרִיך שֶׁתִּהְיֶה הִתְעוֹרְרוּת הַבְּכִיָּה כַּנַּ''ל וְעַל יְדֵי זֶה נִמְתָּק הַבְּכִיָּה וְהָבֵן


~ קעו - צָרִיך הָאָדָם לְמַהֵר מְאד לְגָרֵשׁ מִקִּרְבּוֹ הָרוּחַ שְׁטוּת

צָרִיך הָאָדָם לְמַהֵר מְאד לְגָרֵשׁ מִקִּרְבּוֹ הָרוּחַ שְׁטוּת מַה שֶּׁלִּבּוֹ מָלֵא מֵרוּחַ שְׁטוּת הַדָּבוּק בּוֹ וְזֶה עַל יְדֵי שֶׁנִּתְקַשֵּׁר לְהַצַּדִּיק הָאֱמֶת וְהִתְקַשְּׁרוּת הַיְנוּ אַהֲבַת נֶפֶשׁ מַה שֶּׁאוֹהֵב לְהַצַּדִּיק מְאד וְעַל יְדֵי זֶה נִכְלָל לִבּוֹ בְּלֵב הַצַּדִּיק וּלְפִי שֶׁלִּבּוֹ מָלֵא מֵרוּחַ שְׁטוּת וְהָרוּחַ הוּא הָאֲוִיר וְטֶבַע הָאֲוִיר לְבַקֵּשׁ לוֹ מָקוֹם פָּנוּי לָצֵאת שָׁם, כַּמְבאָר אֵצֶל הַמְחַקְּרִים וּכְשֶׁמּוֹצֵא הָאֲוִיר מָקוֹם פָּנוּי לָצֵאת שָׁם הוּא בּוֹקֵעַ וְשׁוֹבֵר בִּמְהִירוּת וּבְבֶהָלָה וְעַל כֵּן כְּשֶׁנִּכְלָל לִבּוֹ בְּלֵב הַצַּדִּיק וְלֵב הַצַּדִּיק הוּא חָלָל בִּבְחִינַת: ''וְלִבִּי חָלַל בְּקִרְבִּי'' (תְּהִלִּים ק''ט) וְעַל כֵּן הָאֲוִיר שֶׁל הָרוּחַ שְׁטוּת הַדָּבוּק בְּלִבּוֹ שֶׁלִּבּוֹ מָלֵא מִזֶּה הָאֲוִיר הוּא בּוֹקֵעַ וְשׁוֹבֵר לִבּוֹ בְּבֶהָלָה וּבוֹרֵחַ לַחוּץ מֵחֲמַת שֶׁמָּצָא מָקוֹם פָּנוּי בְּלֵב הַצַּדִּיק וְעַל כֵּן עַל יְדֵי שֶׁמְּגָרֵשׁ בִּמְהִירוּת הָרוּחַ שְׁטוּת מִקִּרְבּוֹ עַל יְדֵי זֶה יֵשׁ לוֹ לֵב נִשְׁבָּר כִּי נִשְׁבָּר לִבּוֹ עַל יְדֵי מְהִירוּת וּבַהֲלוּת הָרוּחַ שְׁטוּת לָצֵאת כַּנַּ''ל וְעַל כֵּן לא מָצָא לְפִי שָׁעָה מָקוֹם לָצֵאת וְעַל כֵּן נִשְׁבָּר הַלֵּב


~ קעז - וַיּאמֶר י''י סָלַחְתִּי כִּדְבָרֶיך

(בַּמִּדְבָּר י''ד) : וַיּאמֶר י''י סָלַחְתִּי כִּדְבָרֶיך רָאשֵׁי תֵּבוֹת כּוֹסִי כִּדְבָרֶך דָּבָר רָאשֵׁי תֵּבוֹת דִּשַׁנְתָּ בַּשֶּׁמֶן ראשִׁי כִּי יֵשׁ צַדִּיקִים אֲמִתִּיִם שֶׁיֵּשׁ לָהֶם כּחַ, כְּשֶׁשׁוֹתִין יַיִּן לִפְעָמִים לִמְחֹל עֲווֹנוֹת עַל יְדֵי זֶה כִּי אָמְרוּ רַבּוֹתֵינוּ זִכְרוֹנָם לִבְרָכָה (יוֹמָא עו). שֶׁיַּיִן יֵשׁ לוֹ שְׁנֵי בְּחִינוֹת זָכָה נַעֲשֶׂה ראשׁ וּכְשֶׁנַּעֲשֶׂה ראשׁ שֶׁהוּא בְּחִינוֹת מחִין עַל יְדֵי זֶה הוּא יָכוֹל לְכַפֵּר עֲווֹנוֹת כְּמוֹ שֶׁכָּתוּב (מִשְׁלֵי ט''ז) : ''וְאִישׁ חָכָם יְכַפְּרֶנָּה'' וְזֶהוּ: ''וַיּאמֶר ה סָלַחְתִּי כִּדְבָרֶך'' כִּי דָּבָר הוּא רָאשֵׁי תֵּבוֹת ''דִּשַּׁנְתָּ בַּשֶּׁמֶן ראשִׁי'' כַּנַּ''ל שֶׁהִיא בְּחִינַת שְׁלֵמוּת הַמּחִין [שֶׁהֵם בְּחִינַת (שְׁמוֹת ל) : ''שֶׁמֶן מִשְׁחַת קדֶשׁ'' בְּחִינַת (תְּהִלִּים קל''ג) ''כַּשֶּׁמֶן הַטּוֹב עַל הָראשׁ'' כַּיָּדוּעַ] וְזֶה: ''וַיּאמֶר ה סָלַחְתִּי כִּדְבָרֶך'' שֶׁהוּא רָאשֵׁי תֵּבוֹת ''כּוֹסִי'' כַּנַּ''ל וְזֶהוּ: ''סָלַחְתִּי כִּדְבָרֶך'' שֶׁהַסְּלִיחָה כִּדְּבָרֶך דַּיְקָא כְּפִי בְּחִינַת ''דִּשַּׁנְתָּ בַשֶּׁמֶן ראשִׁי'' שֶׁאַתָּה זוֹכֶה הַיְנוּ כְּפִי הַמּחִין שֶׁזּוֹכֶה הַצַּדִּיק הָאֱמֶת עַל יְדֵי שְׁתִיַּת הַיַּיִן כְּמוֹ כֵן זוֹכֶה לִסְלִיחוֹת עֲווֹנוֹת כִּי עִקַּר הַסְּלִיחָה עַל יְדֵי הַחָכְמָה וְהַמּחִין הַקְּדוֹשִׁים שֶׁמְּקַבֵּל בִּבְחִינַת ''וְאִישׁ חָכָם יְכַפְּרֶנָּה'' כַּנַּ''ל דִּשַּׁנְתָּ בַּשֶּׁמֶן ראשִׁי כּוֹסִי רְוָיָה (תְּהִלִּים כ''ג) בְּחִינַת ''בָּאנוּ בָאֵשׁ וּבַמַּיִם וַתּוֹצִיאֵנוּ לָרְוָיָה'' (שָׁם ס''ו) (שְׁמוֹת ל''ב) ''וַיִּשְׂרף אֶת הָעֵגֶל וְכוּ וַיִּזֶּר עַל פְּנֵי הַמָּיִם'' הַאֻמְנָם אֵלֶם (תְּהִלִּים נ''ח) שֶׁנַּעֲשֶׂה הָאֻמָּנוּת אִלֵּם שֶׁאֵין לוֹ דִּבּוּר לְהִתְפָּאֵר כִּי צְרִיכִין לַעֲשׂוֹת דִּבּוּר לְהָאֻמָּנוּת שֶׁיּוּכַל לְהִתְפָּאֵר לְמַעְלָה יָהּ הֵם הַמּוֹחִין וְזֶה תָּלוּי בִּשְׁמִירַת הַבְּרִית כִּי ''שִׁבְטֵי יָהּ עֵדוּת לְיִשְׂרָאֵל'' עַל פְּגַם הַבְּרִית (כַּמּוּבָא בְּפֵרוּשׁ רַשִׁ''י פָּרָשַׁת פִּינְחָס) בְּעָלְמָא דִּי בְרָא כִּרְעוּתֵהּ וְיַמְלִיך מַלְכוּתֵהּ מַלְכוּת הוּא בְּחִינַת כָּבוֹד כְּמוֹ שֶׁכָּתוּב (תְּהִלִּים קמ''ה) : ''כְּבוֹד מַלְכוּתְך יאמְרוּ'' וְהוּא בְּחִינַת רָצוֹן, כִּי רְצוֹנוֹ שֶׁל אָדָם זֶהוּ כְּבוֹדוֹ (יְרוּשַׁלְמִי פֵּאָה פֶּרֶק א) וּכְשֶׁהָאָדָם מִסְתַּפֵּק וּמִתְרַצֶּה בִּרְצוֹן הַשֵּׁם יִתְבָּרַך רַק כְּמוֹ שֶׁהוּא יִתְבָּרַך רוֹצֶה אֲזַי מַמְלִיך מַלְכוּתֵהּ כִּי עִקַּר הַמַּלְכוּת מֵהָרָצוֹן כַּנַּ''ל וְזֶהוּ בְּעָלְמָא דִּי בְרָא כִּרְעוּתֵהּ וְיַמְלִיך מַלְכוּתֵהּ כִּי עִקַּר הַמַּלְכוּת הוּא מֵהָרָצוֹן כַּנַּ''ל אֲבָל כְּשֶׁרוֹצֶה הָאָדָם אֵיזֶה רָצוֹן אַחֵר חוּץ מֵרְצוֹן הַשֵּׁם יִתְבָּרַך עַל יְדֵי זֶה נַעֲשֶׂה מַלְכוּת אֲחֵרִים שֶׁל הָעַכּוּ''ם וּכְפִי הָרָצוֹן הָאַחֵר כֵּן נַעֲשֶׂה אֵיזֶה מַלְכוּת לְאֵיזֶה עַכּוּ''ם כִּי צָרִיך הָאָדָם לְבַטֵּל רְצוֹנוֹ לְגַמְרֵי נֶגֶד רְצוֹן הַשֵּׁם יִתְבָּרַך שֶׁלּא יִהְיֶה לוֹ שׁוּם רָצוֹן אַחֵר רַק כְּמוֹ שֶׁרוֹצֶה הַשֵּׁם יִתְבָּרַך הֵן שֶׁיִּהְיֶה לוֹ מָמוֹן וּבָנִים, הֵן לָאו חַס וְשָׁלוֹם וְהֵן כָּל שְׁאָר הָרְצוֹנוֹת לא יִרְצֶה שׁוּם רָצוֹן אַחֵר רַק כְּמוֹ שֶׁרוֹצֶה הַשֵּׁם יִתְבָּרַך יִתְגַּדַּל וְיִתְקַדַּשׁ שְׁמֵהּ רַבָּא יִתְגַּדַּל, תָּגֵי דַּל, שֶׁהוּא תָּגֵי כֶּתֶר דַּל בְּחִינַת יַעֲקב שֶׁהוּא עָקֵב בְּחִינַת דַּל וּבְחִינַת יִשְׂרָאֵל הוּא בְּחִינַת תָּגֵי ''כִּי שָׂרִיתָ עִם אֱלקִים'' וְכוּ (בְּרֵאשִׁית ל''ב) וְיִתְקַדַּשׁ, ת''ק שַׁדַּי רַבָּא בְּאֵר ''וּמַשְׂבִּיעַ לְכָל חַי רָצוֹן'' [כָּל אֵלּוּ הַדְּבָרִים לא נִכְתְּבוּ מֵהֶם כִּי אִם רָאשֵׁי פְּרָקִים כִּי בִּשְׁעַת אֲמִירַת אֵלּוּ הַדְּבָרִים הַנּוֹרָאִים, לא זָכִינוּ שֶׁיְּבָאֲרֵם לָנוּ הֵיטֵב, כְּדַרְכּוֹ תָּמִיד רַק אֲמָרָם בִּמְהִירוּת בְּדֶרֶך רֶמֶז בְּעָלְמָא וְרָמַז לָנוּ כָּאן כָּל הַכַּוָּנוֹת שֶׁל קַדִּישׁ הַמְבאָרִים בְּכַוָּנוֹת הָאֲרִ''י זִכְרוֹנוֹ לִבְרָכָה, וְכַנַּ''ל וְאֵין אִתָּנוּ יוֹדֵעַ עַד מָה בֵּאוּר הַדְּבָרִים הָאֵלֶּה].


~ קעח - צָרִיך דַּוְקָא וִדּוּי דְּבָרִים

דַּע כִּי  צָרִיך דַּוְקָא וִדּוּי דְּבָרִים, כִּי צָרִיך לְפָרֵט אֶת הַחֵטְא וְ צָרִיך לְהִתְוַדּוֹת בְּדִבּוּרִים בְּכָל פַּעַם עַל כָּל מַה שֶּׁעָשָׂה וְיֵשׁ לָזֶה מְנִיעוֹת רַבּוֹת לִפְעָמִים נִשְׁכַּח מֵאִתּוֹ הַחֵטְא וְיֵשׁ שֶׁיִּכְבַּד עָלָיו מְאד וְקָשֶׁה לוֹ לְהוֹצִיא הַדִּבּוּר לְהִתְוַדּוֹת וְעוֹד מְנִיעוֹת רַבּוֹת וְצָרִיך לָזֶה שִׂמְחָה שֶׁל מִצְוָה, כְּגוֹן חֲתֻנָּה שֶׁל מִצְוָה אוֹ שְׁאָר מִצְוָה בְּשִׂמְחָה כִּי  שִׂמְחָה הוּא קוֹמָה שְׁלֵמָה מֵרַמַ''ח אֵבָרִים וּשְׁסָ''ה גִּידִים וְעַל כֵּן  כְּשֶׁהוּא שָׂמֵחַ אוֹ מְרַקֵּד צָרִיך לִרְאוֹת שֶׁיַּעֲבר בְּכָל הַשִּׂמְחָה מֵראשׁ וְעַד עָקֵב כִּי  לִפְעָמִים הַשִּׂמְחָה רַק בָּרַגְלִין, וְלִפְעָמִים בַּלֵּב, אוֹ בְּהַמּחִין, בְּחִינַת (יְשַׁעְיָה ל''ה) : ''וְשִׂמְחַת עוֹלָם עַל ראשָׁם'' אַך  עִקַּר הַשִּׂמְחָה שֶׁיַּעֲבר בְּכָל הַשִּׂמְחָה הַיְנוּ בְּכָל הַקּוֹמָה שֶׁיֵּשׁ בְּהַשִּׂמְחָה וְצָרִיך לָזֶה מִצְווֹת רַבּוֹת כִּי  שׁרֶשׁ נְקֻדּוֹת כָּל הַמִּצְווֹת הִיא הַשִּׂמְחָה כִּי (תְּהִלִּים י''ט) ''פִּקּוּדֵי ה יְשָׁרִים מְשַׂמְּחֵי לֵב'' וְ כָל מִצְוָה מִתַּרְיַ''ג מִצְווֹת יֵשׁ לָהּ אֵיבָר מֵהַשִּׂמְחָה כָּל מִצְוָה לְפִי בְּחִינָתָהּ וְעַל כֵּן אִם פָּגַם בְּאֵיזֶה מִצְוָה הֵן מִצְוַת עֲשֵׂה אוֹ לא תַעֲשֶׂה אֲזַי כְּשֶׁשָּׂמֵחַ וְעוֹבֵר וְהוֹלֵך בְּקוֹמַת הַשִּׂמְחָה אֲזַי כְּשֶׁפּוֹגֵעַ בְּזֶה הָאֵיבָר שֶׁהוּא כְּנֶגֶד אוֹתָהּ מִצְוָה שֶׁעָבַר אִי אֶפְשָׁר לוֹ לִשְׂמחַ שָׁם מֵחֲמַת שֶׁפָּגַם שָׁם בְּאוֹתָהּ הַמִּצְוָה שֶׁנְּקֻדָּתָהּ שִׂמְחָה כַּנַּ''ל וְאַדְּרַבָּא, יֵשׁ לוֹ דְּאָגָה שֶׁהוּא הֶפֶך הַשִּׂמְחָה (שָׁם ל''ח) ''אֶדְאַג מֵחַטָּאתִי'' וְעַל כֵּן עַל יְדֵי זֶה מַרְגִּישׁ וְנִזְכָּר הַחֵטְא שֶׁעָשָׂה מִקּדֶם אַך  עַל יְדֵי רִבּוּי הַמִּצְווֹת, כִּי אֲפִלּוּ פּוֹשְׁעֵי יִשְׂרָאֵל מְלֵאִים מִצְווֹת כְּרִמּוֹן (חֲגִיגָה כז) עַל יְדֵי זֶה נִתְבַּטֵּל הַדְּאָגָה שֶׁל הַחֵטְא הַמּוֹנַעַת הַשִּׂמְחָה כִּי רִבּוּי אוֹר הַשִּׂמְחָה שֶׁל רִבּוּי מִצְווֹת שֶׁלּוֹ נִתְלַהֵב וּמְבַטֵּל הַמְּנִיעוֹת שֶׁל הַחֵטְא וַאֲזַי יָכוֹל לְהִתְוַדּוֹת וְעַל יְדֵי וִדּוּי דְּבָרִים נִתְתַּקֵּן עוֹלַם הַדִּבּוּר כַּמְבאָר בְּמָקוֹם אַחֵר (לְעֵיל בְּסִימָן ע''ח) כִּי פְּגַם הַחֵטְא בַּנֶּפֶשׁ וְהַנֶּפֶשׁ הוּא בְּחִינַת הַדִּבּוּר, בִּבְחִינַת (שִׁיר הַשִּׁירִים ה) : ''נַפְשִׁי יָצְאָה בְדַבְּרוֹ'' וְעַל כֵּן צָרִיך לְהִתְוַדּוֹת בְּדִבּוּרִים דַּוְקָא לְתַקֵּן וְלִבְנוֹת פְּגַם הַדִּבּוּר, כְּמוֹ שֶׁכָּתוּב (הוֹשֵׁעַ י''ד) : ''קְחוּ עִמָּכֶם דְּבָרִים וְשׁוּבוּ אֶל ה'' וְעַיֵּן בְּמָקוֹם אַחֵר (שָׁם) וְ עַל יְדֵי שֶׁנִּתְקָן וְנִבְנֶה הַדִּבּוּר עַל יְדֵי וִדּוּי דְּבָרִים עַל יְדֵי זֶה נַעֲשֶׂה יִחוּד קֻדְשָׁא בְּרִיך הוּא וּשְׁכִינְתֵּהּ שֶׁנִּתְעוֹרֵר הַקּוֹל דִּלְעֵלָּא וְנִתְיַחֵד עִם הַדִּבּוּר כִּי צָרִיך הִתְעוֹרְרוּת תַּחְתּוֹן הַיְנוּ לִבְנוֹת הַדִּבּוּר וְעַל יְדֵי זֶה מִתְעוֹרֵר וּמִתְאַוֶּה הַקּוֹל וּמִתְיַחֵד עִם הַדִּבּוּר וְזֶה בְּחִינַת (תְּהִלִּים ק''ג) ''עוֹשֵׂי דְבָרוֹ לִשְׁמעַ בְּקוֹל דְּבָרוֹ'' וְאִיתָא בַּזּהַר (לֶך לְך דַּף צ).זַכְיָן לְמִשְׁמַע קָלִין מִלְּעֵילָא הַיְנוּ עַל יְדֵי ''עוֹשֵׂי דְּבָרוֹ'', שֶׁמְּתַקְּנִין הַדִּבּוּר עַל יְדֵי זֶה לִשְׁמעַ בְּקוֹל דְּבָרוֹ, שֶׁנִּתְעוֹרֵר הַקּוֹל לְהִתְיַחֵד בְּדִבּוּר, וְזַכְיָן לְמִשְׁמַע קָלִין וְכוּ [וְיֵשׁ בָּזֶה עוֹד דְּבָרִים נִפְלָאִים בְּעִנְיַן שְׁמִיעַת קוֹל נְגִינָה וְקוֹל כְּלִי זֶמֶר] וְזֶה (יְשַׁעְיָה נ''א) ''שָׂשׂוֹן וְשִׂמְחָה יִמָּצֵא בָהּ, תּוֹדָה וְקוֹל זִמְרָה'' הַיְנוּ שֶׁנִּמְצָא בְּתוֹך הַשָּׂשׂוֹן וְשִׂמְחָה  תּוֹדָה, בְּחִינַת וִדּוּי דְּבָרִים וְקוֹל זִמְרָה כַּנַּ''ל.


~ קעט - כְּנֶגֶד כָּל מִינֵי מַחֲלקֶת הֵן בְּגַשְׁמִיּוּת הֵן בְּרוּחָנִיּוּת

דַּע שֶׁ כְּנֶגֶד כָּל מִינֵי מַחֲלקֶת הֵן בְּגַשְׁמִיּוּת הֵן בְּרוּחָנִיּוּת שֶׁאֵינוֹ יָכוֹל לְהִתְפַּלֵּל אוֹ לַעֲשׂוֹת מַה שֶּׁצָּרִיך בַּעֲבוֹדַת הַשֵּׁם הַכּל בִּכְלַל מַחֲלקֶת שֶׁעוֹמְדִים וְחוֹלְקִים עָלָיו וְרוֹצִים לְבַטֵּל דַּעְתּוֹ וּרְצוֹנוֹ מַה שֶּׁרוֹצֶה לַעֲשׂוֹת וּ כְדֵי לְבַטֵּל הַמַּחֲלקֶת מֵאֵיזֶה בְּחִינָה שֶׁתִּהְיֶה וְלַעֲשוֹת שָׁלוֹם עַל זֶה צָרִיך תַּעֲנִית וְזֶה מַה שֶּׁאָמְרוּ רַבּוֹתֵינוּ, זִכְרוֹנָם לִבְרָכָה (אָבוֹת פֶּרֶק ב) : ''מַרְבֶּה צְדָקָה מַרְבֶּה שָׁלוֹם''  צְדָקָה הוּא בְּחִינַת תַּעֲנִית כִּי עִקַּר הַתַּעֲנִית הוּא צְדָקָה כְּמַאֲמַר חֲכָמֵינוּ, זִכְרוֹנָם לִבְרָכָה (בְּרָכוֹת ו).אַגְרָא דְּתַעֲנִיתָא צִדְקְתָא כִּי בְּחִינַת הַ מַּחֲלקֶת, הוּא רָצוֹן אַחֵר, שֶׁעוֹמְדִים עָלָיו לְבַטֵּל רְצוֹנוֹ וּסְגֻלַּת הַתַּעֲנִית אִיתָא בְּזהַר (אַחֲרֵי ס''ח) ''בְּעֶצֶם הַיּוֹם הַזֶּה תְּעַנּוּ אֶת נַפְשׁתֵיכֶם'' שֶׁמַּעֲלַת הַתַּעֲנִית לְאַכְנָעָא לִבָּא לְאַדְבְּקָא רְעוּתָא דְּלִבָּא לְקֻדְשָׁא בְּרִיך הוּא שֶׁעַל יְדֵי הַתַּעֲנִית נִכְנָע וְנֶחֱלָשׁ הַלֵּב וְנִתְבַּטֵּל כָּל הָרְצוֹנוֹת הָאֲחֵרִים שֶׁלּוֹ מִפְּנֵי רְצוֹן הַקָּדוֹשׁ בָּרוּך הוּא לְאַדְבְּקָא רְעוּתָא דְּלִבָּא וְכוּ וְעַל כֵּן עַל יְדֵי זֶה נִתְבַּטֵּל  הַמַּחֲלקֶת שֶׁהוּא בְּחִינַת רְצוֹנוֹת אֲחֵרִים שֶׁלּא כִּרְצוֹנוֹ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (אָבוֹת פֶּרֶק ב). בַּטֵּל רְצוֹנְך מִפְּנֵי רְצוֹנוֹ כְּדֵי שֶׁיְּבַטֵּל רְצוֹן אֲחֵרִים מִפְּנֵי רְצוֹנֶך וְ עַל יְדֵי הַתַּעֲנִית כְּבָר נִתְבַּטֵּל רְצוֹנוֹ מִפְּנֵי רְצוֹן הַשֵּׁם יִתְבָּרַך כַּנַּ''ל עַל כֵּן נִתְבַּטֵּל רְצוֹן אֲחֵרִים מִפְּנֵי רְצוֹנוֹ וְנִתְבַּטֵּל הַמַּחֲלקֶת וְנַעֲשֶׂה שָׁלוֹם כַּנַּ''ל מַרְבֶּה צְדָקָה מַרְבֶּה שָׁלוֹם (ראשׁ הַשָּׁנָה י''ח:) : ''צוֹם הָרְבִיעִי וְצוֹם הַחֲמִישִׁי וְכוּ יִהְיוּ לְשָׂשׂוֹן וּלְשִׂמְחָה'' קָרֵי לֵהּ צוֹם וְקָרֵי לֵהּ שָׂשׂוֹן וְכוּ אֶלָּא כְּשֶׁאֵין שָׁלוֹם צוֹם הַיְנוּ כְּשֶׁאֵין שָׁלוֹם וְיֵשׁ מַחֲלקֶת, אֲזַי צוֹם, כִּי צָרִיך לָזֶה תַּעֲנִית כַּנַּ''ל וְ עַל יְדֵי הַתַּעֲנִית נַעֲשֶׂה שָׁלוֹם וַאֲזַי כְּשֶׁיֵּשׁ שָׁלוֹם שָׂשׂוֹן וְשִׂמְחָה כִּי  עַל יְדֵי הַתַּעֲנִית נִבְנֶה קוֹמַת וְחִיּוּת הַשִּׂמְחָה כִּי  מַעֲלַת הַתַּעֲנִית שֶׁמְּעוֹרֵר וּמְחַיֶּה מֵתִים הַיְנוּ הַיָּמִים שֶׁעָבְרוּ בַּחֹשֶך, וְאֵין לָהֶם שׁוּם חִיּוּת כִּי  כָּל יוֹם וָיוֹם נִמְשָׁך עָלָיו שֶׁפַע מִלְּמַעְלָה וּכְשֶׁעוֹשֶׂה בְּזֶה הַיּוֹם מִצְווֹת וּמַעֲשִׂים טוֹבִים אֲזַי מְחַיֶּה הַיּוֹם וּמַמְשִׁיך לוֹ חִיּוּת וְשֶׁפַע רַב מִלְּמַעְלָה אַך אִם, חַס וְשָׁלוֹם, אִם אֵינוֹ עוֹשֶׂה בּוֹ מִצְווֹת אֲזַי אֵינוֹ יוֹרֵד עָלָיו שֶׁפַע מִלְּמַעְלָה כִּי אִם בְּצִמְצוּם גָּדוֹל מְאד רַק כְּדֵי חִיּוּנוֹ בְּצִמְצוּם וּכְשֶׁהוּא נוֹטֵל זֶה הַיּוֹם וְעוֹשֶׂה בּוֹ, חַס וְשָׁלוֹם, רַע אֲזַי מוֹרִיד וּמֵינִיק וּמוֹצֵץ הַשֶּׁפַע הַמְּעַט שֶׁיֵּשׁ בְּזֶה הַיּוֹם עַד שֶׁמּוֹצֵץ גַּם עֶצֶם הַחִיּוּת שֶׁיֵּשׁ לְהַיּוֹם בְּעַצְמוֹ מִלְּבַד הַשֶּׁפַע הַבָּא מִלְמַעְלָה דְּבַר יוֹם בְּיוֹמוֹ כִּי  כָּל יוֹם הוּא בְּרִיאָה, וְיֵשׁ לוֹ חִיּוּת עַצְמוֹ מִלְּבַד הַשֶּׁפַע וְהוּא מוֹצֵץ גַּם חִיּוּתוֹ הָעַצְמִי שֶׁל הַיּוֹם עַד שֶׁנִּשְׁאֲרוּ הַיָּמִים הַלָּלוּ פְּגָרִים מֵתִים כְּמוֹ  מְשַׁל הַתִּינוֹק הַיּוֹנֵק מִשְּׁדֵי אִמּוֹ כָּל זְמַן שֶׁיֵּשׁ לָהּ חָלָב יוֹנֵק הֶחָלָב וּכְשֶׁנִּפְסָק הֶחָלָב מוֹצֵץ דָּמָהּ וְחִיּוּתָהּ מַמָּשׁ אַך  עַל יְדֵי הַתַּעֲנִית הוּא מְעוֹרֵר וּמְחַיֶּה הַיָּמִים הַלָּלוּ וְהַכּל לְפִי הַתַּעֲנִית וְיֵשׁ לַהֲבִינוֹ בְּגַשְׁמִיּוּת כִּי  כְּשֶׁמִּתְעַנֶּה, נִמְצָא אֵין לוֹ חִיּוּת וְכחַ מִזֶּה הַיּוֹם מֵאַחַר שֶׁאֵינוֹ אוֹכֵל וְשׁוֹתֶה בּוֹ וְאַף עַל פִּי כֵן עוֹבֵד אֶת הַשֵּׁם נִמְצָא שֶׁעוֹבֵד הַשֵּׁם בַּכּחַ שֶׁיֵּשׁ לוֹ מֵאֶתְמוֹל, כִּי בְּלא זֶה מֵאַיִן לוֹ כּחַ נִמְצָא שֶׁעוֹבֵד הַיּוֹם בַּכּחַ שֶׁל אֶתְמוֹל עַל כֵּן מֵבִיא חִיּוּת בְּאוֹתוֹ הַיּוֹם שֶׁל אֶתְמוֹל וְאַחַר כָּך כְּשֶׁמִּתְעַנֶּה עוֹד וַאֲזַי אֵין מַסְפִּיק לוֹ כּחַ שֶׁל אֶתְמוֹל כִּי כְּבָר נֶחֱלַשׁ הַגּוּף, וְאָז צָרִיך לְהִשְׁתַּמֵּשׁ בְּכחַ שֶׁל יָמִים הַקּוֹדְמִים לְמַפְרֵעַ עוֹד נִמְצָא שֶׁמֵּבִיא בְּכָל פַּעַם חִיּוּת וְהֶאָרָה לַיָּמִים הָרִאשׁוֹנִים שֶׁנָּפְלוּ וּמֵתוּ עַד שֶׁאֶפְשָׁר לְהִתְעַנּוֹת כָּל כָּך שֶׁיִּצְטָרֵך לְהִשְׁתַּמֵּשׁ בַּכּחַ שֶׁל הַיָּמִים שֶׁיָּנַק מִשְּׁדֵי אִמּוֹ וַאֲזַי מְחַיֶּה וּמֵאִיר כָּל הַיָּמִים [וְעַל כֵּן עַל יְדֵי הַתַּעֲנִית נִבְנֶה קוֹמַת הַשִּׂמְחָה שֶׁהִיא הַחִיּוּת וּנְקֻדּוֹת שֶׁל כָּל הַמִּצְווֹת [כַּמְבאָר בְּמָקוֹם אַחֵר, לעיל בסי קעח]. [זֶה הָעִנְיָן לא בֵּאֵר הֵיטֵב. וְהָעִקָּר שֶׁעַל יְדֵי הַתַּעֲנִית, עַל יְדֵי מַה שֶּׁמּוֹצִיא הַכּחַ שֶׁל כָּל יוֹם וָיוֹם שֶׁעָבַר וּמַכְנִיס אוֹתוֹ בַּעֲבוֹדַת ה, וּמְחַיֶּה כָּל הַיָּמִים הַמֵּתִים שֶׁפָּגַם בָּהֶם כַּנַּ''ל עַל יְדֵי זֶה נִבְנֶה הַשִּׂמְחָה כַּנַּ''ל] וְזֶה שֶׁכָּתוּב (תְּהִלִּים צ) : ''שַׂמְּחֵנוּ כִּימוֹת עִנִּיתָנוּ'', עִנִּיתָנוּ לְשׁוֹן תַּעֲנִית הַיְנוּ שֶׁתִּהְיֶה הַשִּׂמְחָה כִּימוֹת הַתַּעֲנִית כִּי כְּפִי יְמֵי הַתַּעֲנִית, כֵּן מְחַיֶּה הַיָּמִים הָרִאשׁוֹנִים בַּמִּצְווֹת וּמַעֲשִׂים טוֹבִים שֶׁלּוֹ וְכֵן נִבְנֶה הַשִּׂמְחָה כַּנַּ''ל וְזֶה שֶׁכָּתְבוּ רַבּוֹתֵינוּ, זִכְרוֹנָם לִבְרָכָה (שָׁם) : כְּשֶׁיֵּשׁ שָׁלוֹם שָׂשׂוֹן וְשִׂמְחָה כִּי כְּשֶׁיֵּשׁ שָׁלוֹם הַיְנוּ עַל יְדֵי הַתַּעֲנִית כַּנַּ''ל עַל יְדֵי זֶה שָׂשׂוֹן וְשִׂמְחָה כַּנַּ''ל, בְּחִינַת: ''שַׂמְּחֵנוּ כִּימוֹת עִנִּיתָנוּ'' כְּפִי יְמֵי הַתַּעֲנִית כֵּן הַשִּׂמְחָה (תְּהִלִּים קל''ט) : ''גָּלְמִי רָאוּ עֵינֶיך וְכוּ יָמִים יֻצָּרוּ'', כָּל יוֹם הוּא יְצִירָה בִּפְנֵי עַצְמוֹ ''וְלוֹ אֶחָד בָּהֶם'' זֶה יוֹם הַכִּפּוּרִים (כְּמוֹ שֶׁפֵּרֵשׁ רַשִׁ''י שָׁם) שֶׁהוּא תַּעֲנִית שֶׁמְּחַיֶּה כָּל הַיָּמִים כִּי  יוֹם הַכִּפּוּרִים הוּא כְּלָלוּת כָּל הַיָּמִים וְעָלָיו נֶאֱמַר: ''בְּעֶצֶם הַיּוֹם הַזֶּה  תְּעַנּוּ אֶת נַפְשׁתֵיכֶם'' הַיְנוּ הָרְצוֹנוֹת כְּמוֹ שֶׁכָּתוּב בַּזּהַר הַנַּ''ל לְאַכְלָלָא כּלָּא גּוּפָא וְנַפְשָׁא וּלְאִתְכְּנָעָא בְּהַאי יוֹמָא. וִיהֵא רְעוּתָא דִּילְהוֹן בְּקֻדְשָׁא בְּרִיך הוּא וְכוּ כִּי  נֶפֶשׁ הוּא בְּחִינַת רָצוֹן, וְהָעִקָּר לְהַכְנִיעַ הָרָצוֹן וְזֶה: ''בְּעֶצֶם הַיּוֹם הַזֶּה'' עַל יְדֵי פְּנִימִיּוּת הָעַצְמִיּוּת שֶׁל הַיּוֹם, שֶׁהוּא כָּלוּל מִכָּל הַיָּמִים, תְּעַנּוּ וְכוּ כַּנַּ''ל


~ קפ - בְּעִנְיַן סְגֻלַּת הַפִּדְיוֹן

בְּעִנְיַן סְגֻלַּת הַפִּדְיוֹן מָעוֹת הֵם בְּחִינַת דִּינִין כְּמוֹ שֶׁכָּתוּב ''וְאֶת כָּל הַיְקוּם אֲשֶׁר בְּרַגְלֵיהֶם'' זֶה מָמוֹנוֹ שֶׁל אָדָם שֶׁמַּעֲמִידוֹ עַל רַגְלָיו, (פְּסָחִים קי''ט) נִמְצָא הַמָּעוֹת הֵם בְּחִינַת רַגְלִין וְזֶה בְּחִינַת (יְשַׁעְיָה מ''א) : ''צֶדֶק יִקְרָאֵהוּ לְרַגְלוֹ'', וְצֶדֶק מַלְכוּתָא קַדִּישָׁא (פתח אליהו) וּמַלְכוּת הוּא בְּחִינַת דִּינִין, כִּי דִּינָא דְּמַלְכוּתָא דִּינָא (גיטין י) וְעַל כֵּן מָעוֹת הֵם בְּחִינַת דִּינִין וְצָרִיך לְהַמְתִּיק הַדִּינִין בְּשָׁרְשָׁן, וְשׁרֶשׁ הַדִּינִין בְּבִינָה כְּמוֹ שֶׁכָּתוּב (מִשְׁלֵי ח) : ''אֲנִי בִינָה לִי גְּבוּרָה'' וְעַל כֵּן עַל יְדֵי שֶׁמַּנִּיחִין הַיָּדַיִם עַל הַמָּעוֹת, נִמְתָּקִין הַדִּינִין כִּי יֵשׁ בַּבִּינָה שָׁלֹשׁ יָדַיִם הַיְנוּ שֶׁיֵּשׁ שָׁם שְׁתֵּי יָדַיִם יָד הַגְּדוֹלָה וְיָד הַחֲזָקָה וּכְלָלוּת הַיָּדַיִם הוּא יָד הָרָמָה וְעַל כֵּן עַל יְדֵי שֶׁבָּא הַמָּעוֹת שֶׁהוּא הַדִּינִין לְהַיָּדַיִם שֶׁהֵם בְּחִינַת שָׁלֹשׁ יָדַיִם שֶׁבַּבִּינָה נִמְתָּקִין הַדִּינִין בְּשָׁרְשָׁן כִּי שָׁרְשָׁן הוּא בִּינָה שֶׁשָּׁם הַשָּׁלֹשׁ יָדַיִם הַנַּ''ל וְצָרִיך לְהַמְתִּיק הַדִּין שֶׁבְּזֶה הָעוֹלָם הָעֲשִׂיָּה עַל יְדֵי הַשְּׁלֹשָׁה יָדַיִם שֶׁיֵּשׁ בְּכָל עוֹלָם וְעוֹלָם מֵהַשְּׁלֹשָׁה עוֹלָמוֹת שֶׁלְּמַעְלָה מִזֶּה הָעוֹלָם הָעֲשִׂיָּה הַיְנוּ אֲצִילוּת בְּרִיאָה יְצִירָה וּכְשֶׁמַּמְתִּיק הַדִּין שֶׁל עוֹלַם הָעֲשִׂיָּה בְּשָׁלֹשׁ יָדַיִם שֶׁבַּיְצִירָה נִמְתָּק עַל יְדֵי שֵׁם שֶׁל מ''ב אב''ג וְכוּ כִּי מ''ב בְּגִימַטְרִיָּא שָׁלֹשׁ פְּעָמִים יָד וּבְעוֹלַם הַבְּרִיאָה נִמְתָּק עַל יְדֵי שֵׁם אקי''ק וְשֵׁם יק''ו שֶׁשְּׁנֵיהֶם גַּם כֵּן גִּימַטְרִיָּא מ''ב שָׁלֹשׁ פְּעָמִים יָד עַל יְדֵי מ''ב אוֹתִיּוֹת שֶׁל שֵׁם מ''ה הַיְנוּ פָּשׁוּט וּמִלּוּי וּמִלּוּי דְּמִלּוּי שֶׁכֻּלָּם יַחַד הֵם מ''ב אוֹתִיּוֹת שָׁלֹשׁ פְּעָמִים יָד וְצָרִיך לִרְאוֹת שֶׁלּא יִהְיֶה קַמְצָן שֶׁלּא יִשָּׁאֵר אֶצְלוֹ דִּינִין וְלָזֶה צָרִיך חָכְמָה יְתֵרָה לָדַעַת כַּמָּה זֶה צָרִיך לִתֵּן שֶׁלּא יִשָּׁאֵר אֶצְלוֹ דִּינִין


~ קפא - כְּשֶׁמִּתְקַשְּׁרִים בְּקֶשֶׁר אֵיזֶה אֲנָשִׁים עַל אִישׁ אֶחָד

כְּשֶׁמִּתְקַשְּׁרִים בְּקֶשֶׁר אֵיזֶה אֲנָשִׁים עַל אִישׁ אֶחָד אֲפִלּוּ אִם הוּא אָדָם חָשׁוּב יוֹתֵר מֵהֶם עַל כָּל זֶה יְכוֹלִים לְהַפִּילוֹ כִּי נִתְקַבְּצִים חֶלְקֵי הַכָּבוֹד שֶׁיֵּשׁ לְכָל אֶחָד מֵהֶם וְעַל יְדֵי זֶה נִתְבַּטֵּל חֵלֶק כָּבוֹד שֶׁלּוֹ וְנוֹפֵל עַל יָדָם בִּבְחִינַת (אִיּוֹב כ''ט) : ''רָאוּנִי נְעָרִים וְנֶחְבָּאוּ'' שֶׁהַקַּטְנוּת בָּטֵל לִפְנֵי גַּדְלוּת כִּי חֶלְקֵי הַכָּבוֹד שֶׁלָּהֶם כְּשֶׁנִּתְקַבֵּץ וְנִתְקַשֵּׁר יַחַד הוּא גָּדוֹל מֵחֵלֶק כָּבוֹד שֶׁלּוֹ לְבַדּוֹ אִם לא שֶׁ זֶּה הָאִישׁ שֶׁחוֹלְקִין עָלָיו הוּא גָּדוֹל בְּמַעֲלָה מְאד עַד שֶׁחֵלֶק כָּבוֹד שֶׁלּוֹ, גָּדוֹל יוֹתֵר מִכָּל חֶלְקֵי כָּבוֹד שֶׁלָּהֶם בְּיַחַד אֲזַי אַדְּרַבָּא נִתְבַּטְּלִים הֵם לְפָנָיו בִּבְחִינַת רָאוּנִי וְכוּ כַּנַּ''ל אֲבָל אִם אֵין גָּדוֹל כָּל כָּך יְכוֹלִים לְהַפִּילוֹ עַל יְדֵי הַקֶּשֶׁר אֲפִלּוּ אִם כָּל אֶחָד מֵהֶם נָמוּך מִמֶּנּוּ רַק שֶׁלּא יִהְיוּ רְשָׁעִים, כִּי קֶשֶׁר רְשָׁעִים אֵינוֹ מִן הַמִּנְיָן כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְרִין כו). כִּי  רְשָׁעִים אֵין לָהֶם חֵלֶק בַּכָּבוֹד אֲבָל אִם אֵינוֹ רָשָׁע וְיֵשׁ לוֹ חִיּוּת מֵהַנֶּפֶשׁ, יֵשׁ לוֹ חֵלֶק בַּכָּבוֹד וְיוּכְלוּ לְהַפִּיל מִי שֶׁחוֹלְקִים עָלָיו עַל יְדֵי הַקֶּשֶׁר כַּנַּ''ל וְעַל זֶה הִתְפַּלֵּל יַעֲקב  שֶׁלּא יַזִּיק מַחֲלקֶת קרַח לְמשֶׁה רַבֵּנוּ, עָלָיו הַשָּׁלוֹם וְאָמַר (בְּרֵאשִׁית מ''ט) : ''בִּקְהָלָם אַל תֵּחַד כְּבוֹדִי'' הַיְנוּ שֶׁלּא יִתְיַחֵד וְיִתְקַשֵּׁר חֶלְקֵי הַכָּבוֹד שֶׁלָּהֶם שֶׁיֵּשׁ לְכָל אֶחָד מֵהֶם כִּי הֵם הָיוּ ''קְרוּאֵי מוֹעֵד אַנְשֵׁי שֵׁם'' חֲשׁוּבִים וּכְשֶׁלּא יִתְיַחֵד וְיִתְקַשֵּׁר חֶלְקֵי הַכָּבוֹד שֶׁלָּהֶם, בְּוַדַּאי יוּכַל משֶׁה לַעֲמד נֶגְדָּם לְהַפִּילָם וּמַה שֶּׁאָמַר כְּבוֹדִי כִּי  יַעֲקב הוּא בְּחִינַת הַכָּבוֹד כִּי הוּא בְּחִינוֹת הַנֶּפֶשׁ (שָׁם מו) : ''כָּל הַנֶּפֶשׁ הַבָּאָה לְבֵית יַעֲקב'' וּ כְשֶׁמַּפִּילִין אֵיזֶה אָדָם, עִקַּר הַנְּפִלָּה שֶׁנּוֹפֵל הוא לְתַאֲוַת נִאוּף, הַשֵּׁם יַצִּילֵנוּ  כָּל הַדְּבָרִים שֶׁדּוֹבְרִין עַל הַצַּדִּיק הָאֱמֶת וְעַל אֲנָשָׁיו הֵם טוֹבוֹת גְּדוֹלוֹת מְאד בְּגַשְׁמִי וּבְרוּחָנִי וּכְמוֹ שֶׁאִיתָא בַּמִּדְרָשׁ (תַּנְחוּמָא פָּרָשַׁת נִצָּבִים) עַל פָּסוּק: ''אַתֶּם נִצָּבִים'' שֶׁנִּסְמַך לְפָרָשַׁת קְלָלוֹת לוֹמַר שֶׁ כָּל הַקְּלָלוֹת הֵן הֵן הַמַּצִּיבִין אֶתְכֶם


~ קפב - מַה שֶּׁהָעוֹלָם מְדַבְּרִים בַּסְּפִירָה

דַּע שֶׁכָּל מַה שֶּׁהָעוֹלָם מְדַבְּרִים בַּסְּפִירָה בְּכָל יְמֵי הַסְּפִירָה הֵם מְדַבְּרִים רַק מֵהַסְּפִירָה שֶׁל אוֹתוֹ הַיּוֹם וּמִי שֶׁהוּא מֵבִין יוּכַל לִשְׁמעַ וְלֵידַע זאת אִם יַטֶּה אָזְנוֹ הֵיטֵב לְסִפּוּרֵי דִּבְרֵיהֶם יִשְׁמַע שֶׁהֵם מְדַבְּרִים רַק מֵהַסְּפִירָה שֶׁל אוֹתוֹ יוֹם


~ קפג - הַצַּדִּיקִים שֶׁבַּדּוֹר הֵם יוֹשְׁבִין בְּעִגּוּל

דַּע שֶׁהַצַּדִּיקִים שֶׁבַּדּוֹר הֵם יוֹשְׁבִין בְּעִגּוּל דְּהַיְנוּ סֵדֶר יְשִׁיבָתָם שֶׁהֵם יוֹשְׁבִים בָּעוֹלָם כָּל אֶחָד וְאֶחָד בִּמְקוֹמוֹ הוּא עַל סֵדֶר הָעִגּוּל וְאַף שֶׁיֵּשׁ שְׁאָר בְּנֵי אָדָם בֵּינֵיהֶם שֶׁמַּפְסִיקִין וּמְקַלְקְלִין סֵדֶר הָעִגּוּל אַך דַּע שֶׁאֵלּוּ בְּנֵי אָדָם הֵם בִּבְחִינַת אֵינוֹ מִן הַיִּשּׁוּב, וְאֵינָם נֶחֱשָׁבִים כְּלָל וַאֲזַי נִשְׁאָרִים הַצַּדִּיקִים יוֹשְׁבִים בְּסֵדֶר עִגּוּל וְהַקָּדוֹשׁ בָּרוּך הוּא עַל כֻּלָּם וְהוּא בְּחִינַת ראשׁ בֵּית דִּין כִּי אֵלּוּ הַצַּדִּיקִים שֶׁיּוֹשְׁבִין בְּעִגּוּל הֵם בְּחִינַת בֵּית דִּין שֶׁמֵּהֶם יוֹצֵא הַמִּשְׁפָּט לְכָל אֶחָד וְאֶחָד, הֵן לִזְכוּת הֵן לְחוֹבָה וְכֵן פַּרְנָסָה יוֹצֵאת מֵהֶם שֶׁהֵם מְחַלְּקִין הַפַּרְנָסָה לְכָל אֶחָד וְאֶחָד כָּרָאוּי לוֹ. וְהָעִקָּר הוּא שֶׁיִּהְיֶה אַהֲבָה בֵּינֵיהֶם וְאַהֲבָה הַיְנוּ שֶׁיִּהְיֶה הָאַהֲבָה חֲזָקָה כָּל כָּך עַד שֶׁיִּהְיוּ רוֹאִים זֶה אֶת זֶה תָּמִיד כִּי מֵחֲמַת גּדֶל הָאַהֲבָה אֵינָם יְכוֹלִים לִסְבּל כְּלָל שֶׁלּא יִרְאוּ אֶחָד אֶת חֲבֵרוֹ תָּמִיד גַּם יֵשׁ אַהֲבָה שֶׁיְּכוֹלִים לִסְבּל שֶׁלּא יִרְאוּ זֶה אֶת זֶה וְאַף עַל פִּי כֵן הוּא אַהֲבָה שֶׁאוֹהֲבִין אֶת עַצְמָן מֵרָחוֹק וְגַם זֶה הוּא בְּחִינַת רוֹאִין זֶה אֶת זֶה כְּמוֹ שֶׁאוֹמְרִין הָעוֹלָם עַל דָּבָר הַשָּׂנאוּי שֶׁאֵינוֹ יָכוֹל לִרְאוֹתוֹ אֲבָל כְּשֶׁהֵם אוֹהֲבִים זֶה אֶת זֶה הוּא בְּחִינַת רוֹאִים זֶה אֶת זֶה שֶׁהוּא בְּחִינַת אַהֲבָה כַּנַּ''ל וְזֶה בְּחִינַת (סַנְהֶדְרִין ל).סַנְהֶדְרִין הָיְתָה יוֹשֶׁבֶת כְּגרֶן עֲגֻלָּה סַנְהֶדְּרִין, זֶה בְּחִינַת הַצַּדִּיקִים שֶׁמֵּהֶם יוֹצְאִין כָּל הַמִּשְׁפָּטִים וְכָל הַפַּרְנָסָה כַּנַּ''ל וְזֶה בְּחִינַת כְּגרֶן שֶׁמִּשָּׁם יוֹצֵא מְזוֹנוֹת וּפַרְנָסָה וִישִׁיבָתָם בְּעִגּוּל כַּנַּ''ל וְכָל זֶה כְּדֵי שֶׁיִּהְיוּ רוֹאִין זֶה אֶת זֶה, כְּמוֹ שֶׁכָּתוּב שָׁם בַּגְּמָרָא הַיְנוּ בְּחִינַת אַהֲבָה, שֶׁהִיא בְּחִינַת רְאִיָּה כַּנַּ''ל


~ קפד - כְּשֶׁאֶחָד מְדַבֵּר עִם חֲבֵרוֹ בְּיִרְאַת שָׁמַיִם

כְּשֶׁאֶחָד מְדַבֵּר עִם חֲבֵרוֹ בְּיִרְאַת שָׁמַיִם נַעֲשֶׂה אוֹר יָשָׁר וְאוֹר חוֹזֵר וְ לִפְעָמִים מַקְדִּים הָאוֹר חוֹזֵר קדֶם הָאוֹר יָשָׁר כְּשֶׁהַמְקַבֵּל יֵשׁ לוֹ מחַ קָטָן וְאֵין יָכוֹל לְקַבֵּל דִּבְרֵי חֲבֵרוֹ כִּי אָז קדֶם שֶׁמְּקַבֵּל חֲבֵרוֹ מִמֶּנּוּ שֶׁזֶּהוּ בְּחִינַת אוֹר יָשָׁר קדֶם לָזֶה מְקַבֵּל הוּא מֵחֲבֵרוֹ וַאֲזַי הָאוֹר חוֹזֵר קדֶם לָאוֹר יָשָׁר כִּי  כְּשֶׁמְּדַבְּרִין עִם חֲבֵרוֹ בְּיִרְאַת שָׁמַיִם אַף שֶׁאֵין חֲבֵרוֹ מְקַבֵּל מִמֶּנּוּ אַף עַל פִּי כֵן הוּא מְקַבֵּל הִתְעוֹרְרוּת מֵחֲבֵרוֹ כִּי עַל יְדֵי הַהַכָּאָה שֶׁיָּצְאוּ הַדִּבּוּרִים מִפִּיו לַחֲבֵרוֹ עַל יְדֵי זֶה חוֹזֵר הָאוֹר אֵלָיו [וְזֶהוּ בְּחִינַת אוֹר חוֹזֵר מַמָּשׁ הַמּוּבָא בַּכְּתָבִים עַיֵּן שָׁם].  כְּמוֹ מִי שֶׁמַּכֶּה בַּכּתֶל שֶׁחוֹזֵר הַדָּבָר אֵלָיו כְּמוֹ כֵן כְּשֶׁמְּדַבֵּר לַחֲבֵרוֹ אַף עַל פִּי שֶׁאֵין חֲבֵרוֹ מְקַבֵּל מִמֶּנּוּ אַף עַל פִּי כֵן הוּא בְּעַצְמוֹ יָכוֹל לְהִתְעוֹרֵר מֵהֶם עַל יְדֵי הַהַכָּאָה שֶׁיָּצְאוּ הַדִּבּוּרִים לְגַבֵּי חֲבֵרוֹ וְהִכּוּ בּוֹ וְחָזְרוּ אֵלָיו וְעַל כֵּן  אִם הָיָה מְדַבֵּר אֵלּוּ הַדִּבּוּרִים בֵּינוֹ לְבֵין עַצְמוֹ יָכוֹל לִהְיוֹת שֶׁלּא הָיָה מִתְעוֹרֵר מֵהֶם כְּלָל וְעַל יְדֵי שֶׁדִּבְּרָם לַחֲבֵרוֹ, נִתְעוֹרֵר מֵהֶם אַף שֶׁחֲבֵרוֹ לא נִתְעוֹרֵר כִּי חָזְרוּ אֵלָיו עַל יְדֵי בְּחִינַת הַהַכָּאָה כַּנַּ''ל [וְ זֶה בְּחִינַת אוֹר חוֹזֵר שֶׁהוּא עַל יְדֵי בְּחִינַת הַכָּאָה כַּמְבאָר בַּכְּתָבִים וְהָבֵן]


~ קפה - עִקַּר הַשְּׁלֵמוּת הִיא הַיִּרְאָה

אִיתָא בַּזּהַר (וַיִּקְרָא ד:) : כַּד יִשְׂרָאֵל אִשְׁתְּלִמוּ בְּעוֹבְדַיְהוּ כִּבְיָכוֹל שְׁמָא קַדִּישָׁא אִשְׁתְּלִם וְכוּ וְעִקַּר הַשְּׁלֵמוּת הִיא הַיִּרְאָה כְּמוֹ שֶׁכָּתוּב (דְּבָרִים י) : ''מָה ה אֱלקֶיך שׁוֹאֵל מֵעִמָּך כִּי אִם לְיִרְאָה'' וְעַל כֵּן נִקְרֵאת יִרְאָה סוֹף דָּבָר כְּמוֹ שֶׁכָּתוּב (סוֹף קהֶלֶת) : ''סוֹף דָּבָר הַכּל נִשְׁמָע אֶת הָאֱלהִים יְרָא'' כִּי הִיא שְׁלֵמוּת כָּל הַדְּבָרִים וְיֵשׁ שְׁנֵי מִינֵי יְרָאוֹת יֵשׁ מִי שֶׁהוּא יָרֵא מֵה מִגְּדֻלָּתוֹ וְרוֹמְמוּתוֹ בְּגִין דְּאִיהוּ רַב וְשַׁלִּיט וְיֵשׁ יִרְאָה לְמַטָּה מִמֶּנָּה, הַיְנוּ שֶׁבָּא לְיִרְאָה עַל יְדֵי יִרְאוֹת תַּחְתּוֹנוֹת עַל יְדֵי שֶׁיָּרֵא מֵחַיָּה אוֹ מִשַּׂר אוֹ מִפַּחַד אַחֵר עַל יְדֵי זֶה הוּא נִזְכָּר וּבָא לְיִרְאַת ה בִּגְדֻלָּתוֹ וְרוֹמְמוּתוֹ הִיא בְּחִינוֹת א כִּי הַיִּרְאָה הִיא בְּחִינַת מַלְכוּת, כְּמוֹ שֶׁכָּתוּב (אָבוֹת פֶּרֶק ג) : אִלְמָלֵא מוֹרָאָהּ שֶׁל מַלְכוּת וְכוּ דָּלֶת בְּגִין דְּלֵית לָהּ מִגַּרְמַהּ כְּלוּם כִּי אִי אֶפְשָׁר לָבוֹא לְיִרְאָה כִּי אִם עַל יְדֵי הִתְבּוֹנְנוּת הַשֵּׂכֶל בִּגְדֻלָּתוֹ וְהַשֵּׂכֶל נִקְרָא יוּד כְּמוֹ שֶׁכָּתַב רַשִׁ''י: ''אָז יָשִׁיר משֶׁה'' שֶׁרָאוּי לִכְתּב שָׁר משֶׁה, אֶלָּא יוּד עַל שֵׁם הַמַּחֲשָׁבָה נֶאֶמְרָה וְהַהַמְשָׁכָה מֵהַשֵּׂכֶל לְהַיִּרְאָה הוּא בְּחִינַת וָאו וְזֶה א וְהַיִּרְאָה הַשְּׁנִיָּה שֶׁהִיא בָּאָה מִדְּבָרִים תַּחְתּוֹנִים, הִיא בְּחִינַת אד כִּי הִיא בְּחִינַת דַּלֵּי דָּלֶת שֶׁאֵינָהּ נִמְשֶׁכֶת מֵהַשֵּׂכֶל, אֶלָּא מֵהַדְּבָרִים תַּחְתּוֹנִים וְעַל יְדֵי הַיִּרְאָה זוֹ אֵינוֹ נִמְשָׁך רַק הַשְׁפָּעוֹת בָּעוֹלָם כִּי הוּא בְּחִינַת הַעֲלָאַת מַיִּין נֻקְבִּין כְּמוֹ כְּשֶׁאֶחָד צָרִיך לַחֲבֵרוֹ וּמְבַקֵּשׁ מִמֶּנּוּ וְעַל יְדֵי הַבַּקָּשָׁה פּוֹעֵל אֶצְלוֹ הַדָּבָר מֵחֲמַת שֶׁדִּבּוּרָיו וּבַקָּשָׁתוֹ שֶׁהִכְנִיעַ עַצְמוֹ לַחֲבֵרוֹ וּבִקֵּשׁ מִמֶּנּוּ נַעֲשׂוּ אֵלּוּ הַדִּבּוּרִים בְּחִינַת הַעֲלָאַת מַיִּין נֻקְבִּין וּפוֹעֲלִים הַבַּקָּשָׁה אֵצֶל חֲבֵרוֹ לְהַשְׁפִּיעַ לוֹ מַה שֶּׁצָּרִיך כֵּן מַה שֶּׁמַּעֲלָה הַיִּרְאָה מֵהַדְּבָרִים הַתַּחְתּוֹנִים נַעֲשֶׂה מִזֶּה בְּחִינַת הַעֲלָאַת מַיִּין נֻקְבִּין וְנִמְשָׁכִין הַשְׁפָּעוֹת בָּעוֹלָם וְזֶה בְּחִינַת (בְּרֵאשִׁית ב) ''וְאֵד יַעֲלֶה מִן הָאָרֶץ'' עַל יְדֵי הַיִּרְאָה הַתַּחְתּוֹנָה זוֹ שֶׁהִיא בְּחִינַת אֵד כַּנַּ''ל עַל יְדֵי זֶה: ''וְהִשְׁקָה אֶת כָּל פְּנֵי הָאֲדָמָה'' כִּי עַל יָדָהּ נִמְשָׁכִין הַשְׁפָּעוֹת כַּנַּ''ל וּכְשֶׁנִּמְשָׁך הַשֶּׁפַע צָרִיך לַעֲשׂוֹת כְּלִי לְקַבֵּל הַשֶּׁפַע שֶׁלּא יִינְקוּ הַחִיצוֹנִים מִמֶּנּוּ וְהַכְּלִי הִיא בְּחִינַת מֵם סְתוּמָה וְזֶה אוֹתִיּוֹת אָדָם וְעַל יְדֵי הַהִשְׁתּוֹקְקוּת וְהָרָצוֹן לִנְסֹעַ לְהַצַּדִּיק, נַעֲשֶׂה רשֶׁם הַכְּלִי כְּמוֹ אֻמָּן כְּשֶׁרוֹצֶה לַעֲשׂוֹת כְּלִי צָרִיך לְצַיֵּר וְלַחֲקק מִתְּחִלָּה רשֶׁם וְצִיּוּר הַכְּלִי וְאַחַר כָּך עוֹשֶׂה הַכְּלִי כֵּן בְּזֶה הָרָצוֹן לִנְסֹעַ נַעֲשֶׂה הַצִּיּוּר וְרשֶׁם הַכְּלִי וְאַחַר כָּך כְּשֶׁבָּא אֵלָיו נַעֲשֶׂה הַכְּלִי וְזֶה (שְׁמוּאֵל א ט''ז) : ''אָדָם יִרְאֶה לַעֵינַיִם'' עַל יְדֵי יִרְאֶה לַעֵינַיִם, הַיְנוּ הַיִּרְאָה הַתַּחְתּוֹנָה שֶׁמְּקַבֵּל עַל יְדֵי מַה שֶּׁרוֹאֶה בָּעֵינַיִם כַּנַּ''ל עַל יְדֵי זֶה נַעֲשֶׂה בְּחִינַת אָדָם הַיְנוּ שֶׁנִּמְשָׁכִין הַשְׁפָּעוֹת עַל יְדֵי אֵד שֶׁהוּא בְּחִינַת יִרְאָה זוֹ כַּנַּ''ל מֵם הוּא הַכְּלִי לְקַבֵּל הַשֶּׁפַע כַּנַּ''ל אֲבָל עַל יְדֵי הַיִּרְאָה הָעֶלְיוֹנָה הַנַּ''ל שֶׁהִיא בָּאָה מֵהַשְׂכָּלַת הַלֵּב בְּרוֹמְמוּתוֹ עַל יָדָהּ אִשְׁתְּלִם שְׁמָא קַדִּישָׁא דְּקֻדְשָׁא בְּרִיך הוּא כַּנַּ''ל וְזֶה וַה יִרְאֶה לַלֵּבָב שֶׁעַל יְדֵי יִרְאֶה לַלֵּבָב שֶׁהוּא בְּחִינַת יִרְאָה עֶלְיוֹנָה שֶׁהִיא בָּאָה מֵהַשְׂכָּלַת הַלֵּב בְּרוֹמְמוּתוֹ יִתְבָּרַך כַּנַּ''ל עַל יְדֵי זֶה נִשְׁלָם שֵׁם ה כְּמוֹ שֶׁכָּתוּב בַּזּהַר הַנַּ''ל כַּד יִשְׂרָאֵל אִשְׁתְּלִמוּ בְּעוֹבְדַיְהוּ שְׁמָא קַדִּישָׁא אִשְׁתְּלִם וְעִקַּר הַשְּׁלֵמוּת הִיא הַיִּרְאָה כַּנַּ''ל וְזֶהוּ ''וַה יִרְאֶה לַלֵּבָב'' כִּי עַל יְדֵי יִרְאָה עֶלְיוֹנָה הַנַּ''ל שֶׁהִיא בְּחִינוֹת יִרְאֶה לַלֵּבָב נִשְׁלָם שֵׁם ה כַּנַּ''ל. [זֶה הַמַּאֲמָר שָׁמַעְתִּי בִּשְׁמוֹ, שֶׁהוּא שַׁיָּך עַל פָּסוּק (תְּהִלִּים פ''ד) : ''יֵלְכוּ מֵחַיִל אֶל חָיִל יֵרָאֶה אֶל אֱלקִים בְּצִיּוֹן'' וְאֵינִי יוֹדֵעַ הַפֵּרוּשׁ אַך כְּפִי הַנִּרְאֶה, יֵשׁ שַׁיָּכוּת לְסוֹף הַמִּקְרָא לְעִנְיַן מַאֲמָר הַנַּ''ל עַיֵּן שָׁם מַה שֶּׁכָּתוּב בְּסוֹפוֹ שֶׁעַל יְדֵי הַהִשְׁתּוֹקְקוּת לִנְסֹעַ לְהַצַּדִּיק נַעֲשֶׂה צִיּוּר וְרשֶׁם הַכְּלִי וְכוּ וְזֶהוּ בְּחִינַת ''יֵרָאֶה אֶל אֱלקִים בְּצִיּוֹן'' צִיּוֹן זֶה בְּחִינַת צִיּוּן וְרשֶׁם הַכְּלִי, שֶׁנַּעֲשֶׂה עַל יְדֵי הַהִשְׁתּוֹקְקוּת וְכוּ כַּנַּ''ל שֶׁעַל יְדֵי זֶה זוֹכִין אַחַר כָּך לְהִתְקָרֵב לְהַשֵּׁם יִתְבָּרַך בְּחִינַת ''יֵרָאֶה אֶל אֱלקִים בְּצִיּוֹן'' הַיְנוּ עַל יְדֵי צִיּוּן וְרשֶׁם הַכְּלִי, שֶׁנַּעֲשֶׂה עַל יְדֵי הִשְׁתּוֹקְקוּתוֹ הַגְּדוֹלָה בַּתְּחִלָּה. וְאָמַר רַבֵּנוּ, זִכְרוֹנוֹ לִבְרָכָה שֶׁכָּל מִי שֶׁיֵּשׁ לוֹ יְגִיעוֹת וְטִרְחוֹת יוֹתֵר בִּתְחִלַּת הַהִתְקָרְבוּת לְהַשֵּׁם יִתְבָּרַך דְּהַיְנוּ שֶׁיֵּשׁ לוֹ מְנִיעוֹת רַבּוֹת וּגְדוֹלוֹת כְּגוֹן מֵאָבִיו וְאִשְׁתּוֹ וְחוֹתְנוֹ אוֹ מִשְּׁאָר בְּנֵי אָדָם שֶׁמּוֹנְעִים וּמְעַכְּבִים אוֹתוֹ מְאד וּמְנִיעוֹת מֵחֲמַת מָמוֹן וּשְׁאָרֵי מְנִיעוֹת וְעִכּוּבִים וּבִלְבּוּלִים שֶׁמִּשְׁתַּטְּחִים לְפָנָיו וּמוֹנְעִים אוֹתוֹ מְאד וְהוּא צָרִיך לְהִתְיַגֵּעַ וְלִטְרחַ מְאד לְשַׁבְּרָם כָּל אֵלּוּ הַיְגִיעוֹת וְהַטְּרָחוֹת שֶׁיֵּשׁ לוֹ בִּתְחִלַּת הַהִתְקָרְבוּת הֵם טוֹבָה גְּדוֹלָה לְהָאָדָם כִּי עַל יְדֵי זֶה זוֹכֶה אַחַר כָּך לְקַבֵּל הַרְבֵּה קְדֻשָּׁה וְטָהֳרָה כִּי עַל יְדֵי הַיְגִיעוֹת שֶׁבַּתְּחִלָּה נַעֲשֶׂה הַכְּלִי וְכָל מַה שֶּׁיֵּשׁ לוֹ יוֹתֵר יְגִיעוֹת וְטִרְחוֹת וְכוּ יֵשׁ לוֹ כְּלִי גָּדוֹל בְּיוֹתֵר לְקַבֵּל אַחַר כָּך בְּתוֹכוֹ שֶׁפַע קְדֻשָּׁה וְטָהֳרָה לְהִתְקָרֵב לְהַשֵּׁם יִתְבָּרַך וְזֶה בְּחִינַת ''יֵרָאֶה אֶל אֱלקִים בְּצִיּוֹן'' כַּנַּ''ל]


~ קפו - מַה שֶּׁמְּסַפְּרִין מוֹפְתִים מֵהַצַּדִּיקִים

מַה שֶּׁמְּסַפְּרִין מוֹפְתִים מֵהַצַּדִּיקִים שֶׁבִּמְדִינוֹת קיר''ה (דְּוִין) הוּא מֵחֲמַת שֶׁאַנְשֵׁיהֶם הֵם אֲנָשִׁים כְּשֵׁרִים וּמַאֲמִינִים בְּהַצַּדִּיקִים כִּי עַל יְדֵי אֱמוּנָה שֶׁהֵם מַאֲמִינִים בְּדִבְרֵי הַצַּדִּיק עַל יְדֵי זֶה נִתְגַּלִּין מוֹפְתִים כִּי בֶּאֱמֶת הַצַּדִּיק בְּוַדַּאי מָלֵא מוֹפְתִים וּכְשֶׁהוּא מַאֲמִין בְּהַצַּדִּיק וְנוֹתֵן עֵינָיו וְלִבּוֹ עַל דִּבְרֵי הַצַּדִּיק עַל כָּל דִּבּוּר וְדִבּוּר, כִּי מַאֲמִין שֶׁכָּל דְּבָרָיו אֱמֶת וָצֶדֶק, וּבְכַוָּנָה מְכֻוֶּנֶת אֲזַי אַחַר כָּך, כְּשֶׁבָּא לְבֵיתוֹ, כָּל מַה שֶּׁיֶּאֱרַע אוֹתוֹ הוּא מִסְתַּכֵּל הֵיטֵב עַל כָּל דָּבָר שֶׁיֶּאֱרַע לוֹ וּמֵבִין לְמַפְרֵעַ בְּדִבְרֵי הַצַּדִּיק שֶׁדִּבֵּר עִמּוֹ בִּהְיוֹתוֹ אֶצְלוֹ שֶׁזֶּה הָיְתָה כַּוָּנַת הַצַּדִּיק שֶׁרָמַז לוֹ בְּתוֹך דְּבָרִים שֶׁדִּבֵּר עִמּוֹ וְכֵן כָּל דָּבָר וְדָבָר שֶׁיִּזְדַּמֵּן לוֹ הוּא מוֹצֵא הַכּל בְּדִבְרֵי הַצַּדִּיק לְמַפְרֵעַ, שֶׁרָמַז לוֹ שֶׁיִּהְיֶה כֵּן נִמְצָא שֶׁנַּעֲשֶׂה וְנִתְגַּלֶּה הַמּוֹפְתִים עַל יְדֵי זֶה וְכֵן מָצִינוּ אֵצֶל הַנְּבִיאִים שֶׁ בְּעֵת שֶׁאָמַר הַנָּבִיא הַנְּבוּאָה הָיְתָה בְּרֶמֶז וְלא הָיוּ מְבִינִים נְבוּאָתוֹ בְּפֵרוּשׁ עַל מָה מְרַמֵּז וְאַחַר כָּך כְּשֶׁנִּתְקַיֵּם דִּבְרֵי הַנָּבִיא הָיוּ יוֹדְעִין לְמַפְרֵעַ שֶׁנִּתְקַיֵּם דִּבְרֵי הַנָּבִיא שֶׁהִתְנַבֵּא וְרָמַז עַל זֶה מִקּדֶם וְהֵבִינוּ דִּבְרֵי הַנָּבִיא לְמַפְרֵעַ, שֶׁהִתְכַּוֵּן עַל זֶה וּכְמוֹ שֶׁמָּצִינוּ בְּדָנִיֵּאל שֶׁמְּרַמֵּז עַל סוֹף קֵץ הַגְּאֻלָּה וְעַתָּה הַדְּבָרִים סְתוּמִים, כְּמוֹ שֶׁכָּתוּב שָׁם ''סְתֹם הַדְּבָרִים וַחֲתֹם'' כִּי אֵין אָדָם יוֹדֵעַ עַתָּה אֵיך מְרֻמָּז שָׁם זְמַן הַגְּאֻלָּה אֲבָל לֶעָתִיד אִם יִרְצֶה הַשֵּׁם כְּשֶׁיְּקֻיַּם הַדְּבָרִים וְיַגִּיעַ קֵץ הָאֱמֶת וְיָבוֹא מְשִׁיחֵנוּ אֲזַי יֵדְעוּ לְמַפְרֵעַ אֵיך שֶׁמְּרֻמָּז בִּדְבָרָיו זְמַן הַקֵּץ וְכֵן מָצִינוּ בְּכַמָּה נְבִיאִים


~ קפז - וּלְך ה הַחָסֶד כִּי אַתָּה תְּשַׁלֵּם לְאִישׁ כְּמַעֲשֵׂהוּ

וּלְך ה הַחָסֶד כִּי אַתָּה תְּשַׁלֵּם לְאִישׁ כְּמַעֲשֵׂהוּ (תְּהִלִּים ס''ב) הַיְנוּ שֶׁהוּא חֶסֶד גָּדוֹל מֵאֵת הַשֵּׁם יִתְבָּרַך שֶׁהוּא מְשַׁלֵּם לְאָדָם מִדָּה כְּנֶגֶד מִדָּה שֶׁעַל יְדֵי זֶה הוּא מֵבִין לְפַשְׁפֵּשׁ בְּמַעֲשָׂיו וְלֵידַע הַחֵטְא שֶׁפָּגַם בּוֹ וְלָשׁוּב בִּתְשׁוּבָה אַך דַּע, שֶׁעִקַּר מַה שֶּׁמְּשַׁלֵּם הַשֵּׁם יִתְבָּרַך מִדָּה בְּמִדָּה הוּא בְּאֶרֶץ יִשְׂרָאֵל כְּמָה שֶׁכָּתוּב (אִיּוֹב כ) : ''יְגַלּוּ שָׁמַיִם עֲוֹנוֹ וְאֶרֶץ מִתְקוֹמֶמָה לוֹ'' אֶרֶץ הַיְנוּ בְּחִינוֹת אֶרֶץ יִשְׂרָאֵל, הִיא מִתְקוֹמְמָה לוֹ וְשָׁם נִתְגַּלֶּה עֲווֹנוֹ כִּי שָׁם מְדַקְדְּקִין לְשַׁלֵּם לְאִישׁ כְּמַעֲשֵׂהוּ, מִדָּה כְּנֶגֶד מִדָּה וְזֶה שֶׁכָּתוּב עַל אֶרֶץ יִשְׂרָאֵל (בְּמִדְבַּר י''ג) ''אֶרֶץ אכֶלֶת יוֹשְׁבֶיהָ'' רָאשֵׁי תֵּבוֹת אַתָּה תְשַׁלֵּם לְאִישׁ כְּמַעֲשֵׂהוּ כַּנַּ''ל וְעַל כֵּן הַיּוֹשְׁבִים שָׁם בְּאֶרֶץ יִשְׂרָאֵל יֵשׁ לָהֶם עַל הָרב יִסּוּרִין מֵחֲמַת שֶׁמְּמַהֲרִין שָׁם לְשַׁלֵּם לְאִישׁ כְּמַעֲשֵׂהוּ


~ קפח - צָּרִיך לִנְסֹעַ לְהַצַּדִּיק לַחֲזר עַל אֲבֵדָתוֹ

דַּע שֶׁצָּרִיך לִנְסֹעַ לְהַצַּדִּיק לַחֲזר עַל אֲבֵדָתוֹ כִּי  קדֶם שֶׁיּוֹצֵא הָאָדָם לַאֲוִיר הָעוֹלָם מְלַמְּדִין וּמַרְאִין לוֹ כָּל מַה שֶּׁצָּרִיך לַעֲשׂוֹת וְלַעֲבד וּלְהַשִּׂיג בְּזֶה הָעוֹלָם וְכֵיוָן שֶׁיָּצָא לַאֲוִיר הָעוֹלָם מִיָּד נִשְׁכַּח מֵאִתּוֹ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (נִדָּה ל:) וְ הַשִּׁכְחָה הִיא בְּחִינַת אֲבֵדָה, כְּמוֹ שֶׁקָּרְאוּ רַבּוֹתֵינוּ, זִכְרוֹנָם לִבְרָכָה, אֶת הַשּׁוֹכֵחַ אוֹבֵד כְּמַאֲמָרָם, זִכְרוֹנָם לִבְרָכָה (אָבוֹת פֶּרֶק ה) : מָהִיר לִשְׁמעַ וּמָהִיר לְאַבֵּד וְכוּ וְצָרִיך לַחֲזר וּלְבַקֵּשׁ אֲבֵדָתוֹ וְ הָאֲבֵדָה שֶׁלּוֹ הִיא אֵצֶל הַצַּדִּיק כִּי הַצַּדִּיק חוֹזֵר עַל אֲבֵדָתוֹ עַד שֶׁמּוֹצְאָהּ וְאַחַר שֶׁמּוֹצְאָהּ חוֹזֵר וּמְבַקֵּשׁ אַחַר אֲבֵדוֹת אֲחֵרִים עַד שֶׁמּוֹצֵא גַּם אֲבֵדָתָם עַד שֶׁמּוֹצֵא הָאֲבֵדוֹת שֶׁל כָּל הָעוֹלָם עַל כֵּן צָרִיך לָבוֹא לְהֶחָכָם לְבַקֵּשׁ וּלְהַכִּיר אֲבֵדָתוֹ, וְלָשׁוּב לְקַבְּלָהּ אֶצְלוֹ אַך הַצַּדִּיק אֵינוֹ מֵשִׁיב לוֹ הָאֲבֵדָה עַד שֶׁיִּדְרְשֶׁנּוּ אִם אֵינוֹ רַמַּאי וְשַׁקְרָן כְּמוֹ שֶׁכָּתוּב: ''עַד דְּרשׁ אָחִיך וַהֲשֵׁבתוֹ לוֹ'' עַד שֶׁתִּדְרשׁ אֶת אָחִיך אִם אֵינוֹ רַמַּאי (בָּבָא מְצִיעָא כז:).


~ קפט - צָרִיך לִזָּהֵר מְאד מֵעַצְבוּת וְעַצְלוּת

צָרִיך לִזָּהֵר מְאד מֵעַצְבוּת וְעַצְלוּת כִּי עִקַּר נְשִׁיכַת הַנָּחָשׁ הוּא עַצְבוּת וְעַצְלוּת בִּבְחִינַת (יְשַׁעְיָה ס''ה) : ''וְנָחָשׁ עָפָר לַחְמוֹ''  עָפָר הִיא בְּחִינַת עַצְבוּת וְעַצְלוּת, שֶׁהֵם בָּאִים מִיסוֹד הֶעָפָר כַּמּוּבָא בַּסְּפָרִים.


~ קצ - וַיַּגֵּד משֶׁה אֶת דִּבְרֵי הָעָם אֶל ה

''וַיַּעֲנוּ כָל הָעָם יַחְדָּו וַיּאמְרוּ: כּל אֲשֶׁר דִּבֶּר ה נַעֲשֶׂה, וַיָּשֶׁב משֶׁה אֶת דִּבְרֵי הָעָם אֶל ה, וַיּאמֶר ה אֶל משֶׁה הִנֵּה אָנכִי בָּא אֵלֶיך בְּעַב הֶעָנָן בַּעֲבוּר יִשְׁמַע הָעָם בְּדַבְּרִי עִמָּך וְגַם בְּך וְכוּ וַיַּגֵּד משֶׁה אֶת דִּבְרֵי הָעָם אֶל ה'' (שְׁמוֹת י''ט) וְהוּא תָּמוּהַּ וְנִפְלָא מְאד כִּי מַה הֵם דִּבְרֵי הָעָם שֵׁנִית שֶׁעֲלֵיהֶם נֶאֱמַר: ''וַיַּגֵּד משֶׁה אֶת דִּבְרֵי הָעָם'' כִּי לא נִמְצָא בַּכָּתוּב שׁוּם מַעֲנֶה וּדְבָרִים שֶׁהֱשִׁיבוּהוּ הָעָם שֵׁנִית אַחַר מַעֲנֶה הָרִאשׁוֹן ''כּל אֲשֶׁר דִּבֶּר'' וְכוּ וּמַה זֶּה שׁוּב ''וַיַּגֵּד משֶׂה אֶת דִּבְרֵי הָעָם אֶל ה'' אַך דַּע כִּי יִשְׂרָאֵל טָעֲנוּ וְאָמְרוּ עַל מַה שֶּׁאָמַר לָהֶם משֶׁה לְקַבֵּל אֶת הַתּוֹרָה עָנוּ הֵם ''כּל אֲשֶׁר דִּבֶּר ה'' כְּלוֹמַר כּל אֲשֶׁר יְדַבֵּר ה אָנוּ מֻכְרָחִים לַעֲשׂוֹת כִּי מֵאַחַר שֶׁיָּצָא הַדִּבּוּר מִפִּי ה לַעֲשׂוֹת זאת הַמִּצְוָה הֲרֵי אֵין שׁוּם בְּחִירָה וַהֲרֵי אָנוּ מֻכְרָחִים בְּמַעֲשֵׂינוּ וְזֶה ''כּל אֲשֶׁר דִּבֶּר ה נַעֲשֶׂה'' בְּוַדַּאי כִּי אֵין שׁוּם בְּחִירָה שֶׁלּא לַעֲשׂוֹת מֵאַחַר שֶׁיָּצָא מִפִּי ה וְעַל זֶה נֶאֱמַר תֵּכֶף ''וַיָּשֶׁב משֶׁה אֶת דִּבְרֵי הָעָם אֶל ה'' שֶׁהֵשִׁיב לְהַקָּדוֹשׁ בָּרוּך הוּא טַעֲנַת יִשְׂרָאֵל מִיָּד הֵשִׁיב לוֹ הַקָּדוֹשׁ בָּרוּך הוּא ''וַיּאמֶר ה אֶל משֶׁה הִנֵּה אָנכִי בָּא אֵלֶיך'' דַּיְקָא ''בַּעֲבוּר יִשְׁמַע הָעָם בְּדַבְּרִי עִמָּך'' דַּיְקָא הַיְנוּ שֶׁלּא אֲדַבֵּר הַדִּבְּרוֹת רַק עִמְּך לְבַד כְּמוֹ שֶׁכָּתוּב: ''אָנכִי ה אֱלקֶיך, לא יִהְיֶה לְך'' וְכוּ וְכֵן כֻּלָּם וְלא לְנכַח לְיִשְׂרָאֵל וְהֵם רַק יִשְׁמְעוּ בְּדַבְּרִי עִמְּך וְעַל יְדֵי זֶה יִהְיֶה לָהֶם כּחַ הַבְּחִירָה לַעֲשׂוֹת כִּרְצוֹנָם וְעַל זֶה נֶאֱמַר ''וַיַּגֵּד משֶׁה אֶת דִּבְרֵי הָעָם אֶל ה'' הַיְנוּ שֶׁמּשֶׁה טָעַן אֶת דִּבְרֵי הָעָם אֶל ה הַיְנוּ מַה שֶּׁטָּעֲנוּ הָעָם תְּחִלָּה, טָעַן הוּא עַתָּה אֶל ה עַל עַצְמוֹ כִּי תִּקַּנְתָּ אֶת יִשְׂרָאֵל שֶׁיִּהְיֶה לָהֶם הַבְּחִירָה עַל יְדֵי שֶׁלּא תְּדַבֵּר רַק עִמִּי לְבַד אֲבָל אֶת עַצְמִי לא תִּקַּנְתָּ כִּי מֵעַתָּה לא יִהְיֶה לִי כּחַ הַבְּחִירָה מֵאַחַר שֶׁתְּדַבֵּר עִמִּי וְזֶה ''וַיַּגֵּד משֶׁה אֶת דִּבְרֵי הָעָם אֶל ה'' הַיְנוּ מַה שֶּׁדִּבְּרוּ הָעָם וְטָעֲנוּ תְּחִלָּה טָעַן הוּא עַתָּה אֶל ה כִּי מַה תְּהֵא עָלַי, כִּי לא יִהְיֶה לִי בְּחִירָה הֱשִׁיבוֹ ה ''וַיּאמֶר ה אֶל משֶׁה לֵך אֶל הָעָם וְקִדַּשְׁתָּם הַיּוֹם וּמָחָר'' וְלא צִוָּה לוֹ הַשֵּׁם יִתְבָּרַך רַק שְׁנֵי יָמִים וּמשֶׁה הוֹסִיף יוֹם אֶחָד מִדַּעְתּוֹ (שַׁבָּת פ''ז) וְכִוֵּן לְדַעַת הַקָּדוֹשׁ בָּרוּך הוּא, כִּי כֵן הָיְתָה דַּעְתּוֹ יִתְבָּרַך כְּמוֹ שֶׁבֶּאֱמֶת לא נִתְּנָה תּוֹרָה עַד שְׁלשָׁה יָמִים וּבָזֶה הָיָה תָּלוּי בְּחִירַת משֶׁה לְקַבֵּל אֶת הַתּוֹרָה אוֹ שֶׁלּא לְקַבֵּל כִּי לא הָיָה אֶפְשָׁר לְקַבֵּל אֶת הַתּוֹרָה רַק אַחַר שְׁלשָׁה יָמִים כְּמוֹ שֶׁהָיָה בֶּאֱמֶת וְאִם לא הָיָה מוֹסִיף יוֹם אֶחָד, לא הָיָה מְקַבֵּל אֶת הַתּוֹרָה וְהַשֵּׁם יִתְבָּרַך לא אָמַר לוֹ רַק שְׁנֵי יָמִים וְהוּא הֵבִין מִדַּעְתּוֹ וּבָחַר לוֹ לְקַבֵּל אֶת הַתּוֹרָה וְהוֹסִיף יוֹם אֶחָד שֶׁעַל יְדֵי זֶה הָיָה קַבָּלַת הַתּוֹרָה וּבָזֶה הָיָה תָּלוּי עִקַּר הַבְּחִירָה שֶׁל משֶׁה בַּמֶּה שֶּׁהוֹסִיף יוֹם אֶחָד מִדַּעְתּוֹ


~ קצא - דַּע שֶׁאֶפְשָׁר שֶׁיֵּשֵׁב אֶחָד אֵצֶל חֲבֵרוֹ בְּמָקוֹם אֶחָד בְּגַן עֵדֶן

דַּע שֶׁאֶפְשָׁר שֶׁיֵּשֵׁב אֶחָד אֵצֶל חֲבֵרוֹ בְּמָקוֹם אֶחָד בְּגַן עֵדֶן וְלָזֶה יִהְיוּ כָּל הַתַּעֲנוּגִים וְהַשַּׁעֲשׁוּעִים וְכָל הַשַּׁ''י עוֹלָמוֹת וַחֲבֵרוֹ לא יַרְגִּישׁ כְּלוּם וְלא יִהְיֶה לוֹ שׁוּם תַּעֲנוּג ''כִּי שָׁמַיִם לָרוּם וָאָרֶץ לָעמֶק וְלֵב מְלָכִים אֵין חֵקֶר'' (מִשְׁלֵי כ''ה) וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שַׁבָּת יא) : אִם יִהְיוּ כָּל הַיַּמִּים דְּיוֹ וַאֲגַמִּים קֻלְמוֹסִים וְכוּ אֵין מַסְפִּיקִין לִכְתּב חֲלָלָהּ שֶׁל רָשׁוּת שֶׁנֶּאֱמַר: ''שָׁמַיִם לָרוּם'' וְכוּ נִמְצָא שֶׁלֵּב מְלָכִים גָּדוֹל הַרְבֵּה מֵרוּם הַשָּׁמַיִם וְעמֶק הָאָרֶץ שֶׁתּוֹפְסִים כָּל כָּך מָקוֹם כַּמָּה וְכַמָּה אַלְפֵי אֲלָפִים פַּרְסָאוֹת וְ הַלֵּב וְהַמּחַ שֶׁקְּטַנִּים מְאד בִּמְקוֹמָם, הֵם תּוֹפְסִים הַכּל עַד שֶׁיָּכוֹל לִתֵּן לֵב עַל כָּל מְדִינָה וּמְדִינָה וְלִתְפּס וּלְהִצְטַיֵּר בְּלִבּוֹ כָּל מְדִינָה וּמְדִינָה וּתְכוּנוֹת הַשָּׁמַיִם וְיוֹתֵר וְיוֹתֵר מִזֶּה כִּי ''לֵב מְלָכִים אֵין חֵקֶר''  רְאֵה וְהָבֵן וַחֲכַם גְּדֻלַּת הַבּוֹרֵא אֵיך הַמּוּעָט מַחֲזִיק אֶת הַמְרֻבֶּה שֶׁחֲתִיכַת לֵב קָטָן כָּזֶה, וּמחַ קָטָן כָּזֶה יִתְפּס בִּמְקוֹמוֹ דְּבָרִים גְּדוֹלִים כָּאֵלֶּה וְזֶה רַק מֵחֲמַת שֶׁנִּמְצָא שָׁם הָאֱלקוּת כִּי  עִקַּר הָאֱלקוּת הוּא בְּהַלֵּב כַּמְבאָר בְּמָקוֹם אַחֵר (לְעֵיל בְּסִימָן מ''ט). וּמֵעַתָּה בִּין וַחֲכַם, אִם בְּהַלֵּב שֶׁנִּמְצָא שָׁם רַק בְּחִינוֹת אֱלקוּת שֶׁאֵינוֹ כִּבְיָכוֹל חֵלֶק אֶחָד מֵאַלְפֵי אֲלָפִים מֵהַשְׁגָּחַת הַבּוֹרֵא בָּרוּך הוּא כַּמָּה גָּדוֹל עֶרְכּוֹ, שֶׁיָּכוֹל לִתְפּס בִּמְקוֹמוֹ הַמּוּעָט, עוֹלָמוֹת אֵין מִסְפָּר וַאֲפִלּוּ עַל עַכּוּ''ם נֶאֱמַר: ''וְלֵב מְלָכִים אֵין חֵקֶר'' עַל שֶׁנּוֹתֵן לֵב לְכָל מְדִינָה וּמְדִינָה, וְתוֹפֵס וּמְשַׁעֵר בְּדַעְתּוֹ כָּל הַמְּדִינוֹת שֶׁתַּחְתָּיו עִם כָּל הָאָדָם אֲשֶׁר עָלָיו, וְכָל הַנִּמְצָא בָּהּ וּמֵעַתָּה הֱוֵי דָּן אַלְפֵי אֲלָפִים קַל וָחֹמֶר, לְשַׁעֵר בְּדַעְתּוֹ מִגְּדֻלּוֹת הַבּוֹרֵא בָּרוּך הוּא נִמְצָא שֶׁ עִקַּר גְּדֻלּוֹת הַמֶּלֶך וְתַעֲנוּגוֹ וּמֶמְשַׁלְתּוֹ הוּא רַק בַּלֵּב שֶׁיּוֹדֵעַ בְּלִבּוֹ שֶׁהוּא מֶלֶך עַל כָּל הַמְּדִינוֹת הָאֵלֶּה וּמוֹשֵׁל בְּכֻלָּם כִּרְצוֹן לִבּוֹ וְחֶפְצוֹ וּמֵעַתָּה תָּבִין מֵעַצְמְך שֶׁ לָּזֶה אֶפְשָׁר שֶׁיִּהְיֶה לוֹ כָּל הַשַּׁ''י עוֹלָמוֹת בְּלִבּוֹ כִּי הַלֵּב יָכוֹל לִתְפּס בִּמְקוֹמוֹ עַד אֵין חֵקֶר וְאֵין מִסְפָּר כַּנַּ''ל וְיִהְיֶה לוֹ כָּל הַתַּעֲנוּגִים וְהַשַּׁעֲשׁוּעִים וַחֲבֵרוֹ אַף עַל פִּי שֶׁיּוֹשֵׁב אֶצְלוֹ לא יַרְגִּישׁ כְּלוּם כִּי לִבּוֹ חָסֵר מִכָּל זֶה מִכָּל הַטּוֹבוֹת וְהַשַּׁעֲשׁוּעִים שֶׁיֵּשׁ לַחֲבֵרוֹ הַצַּדִּיק בְּתוֹך לִבּוֹ, אַשְׁרֵי לוֹ כִּי  עִקַּר הַרְגָּשַׁת תַּעֲנוּג וְשַׁעֲשוּעַ עוֹלָם הַבָּא וְכָל הַשַּׁ''י עוֹלָמוֹת הַכּל הוּא בַּלֵּב כַּנַּ''ל


~ קצב - דִּבּוּר אֱמֶת שֶׁיּוֹצֵא מִפִּי הַצַּדִּיק הָאֱמֶת

דַּע שֶׁ דִּבּוּר אֱמֶת שֶׁיּוֹצֵא מִפִּי הַצַּדִּיק הָאֱמֶת אֲפִלּוּ בְּמִלֵּי דְּעָלְמָא הוּא יָקָר מִדִּבְרֵי תּוֹרָה שֶׁל צַדִּיק אַחֵר כִּי  בְּהַדִּבְרֵי תּוֹרָה שֶׁל הָאַחֵר יָכוֹל לִהְיוֹת שָׁם תַּעֲרוֹבוֹת הַרְבֵּה אֲבָל זֶה  הַדִּבּוּר הַיּוֹצֵא מִפִּי הַצַּדִּיק הָאֱמֶת הוּא רַק אֱמֶת לְבַד וְכֵיוָן שֶׁהוּא רַק אֱמֶת וְאֵין בּוֹ שׁוּם תַּעֲרוֹבוֹת אֵין יָקָר מִמֶּנּוּ וּ מִי שֶׁשּׁוֹמֵעַ דִּבּוּר מִפִּי הַצַּדִּיק הָאֱמֶת שֶׁהוּא דִּבּוּר אֱמֶת וּבִפְרָט כְּשֶׁרוֹאֶה אוֹתוֹ אָז (יְשַׁעְיָה ל) : ''וְהָיוּ עֵינֶיך רוֹאוֹת אֶת מוֹרֶיך'' הוּא מְקַבֵּל בְּחִינוֹת הַפָּנִים שֶׁל הַצַּדִּיק וּבְחִינוֹת שִׂכְלוֹ וְנִשְׁמָתוֹ כִּי זֶה  הַצַּדִּיק מַנִּיחַ שִׂכְלוֹ בְּתוֹך זֶה הַדִּבּוּר שֶׁמְּחַדֵּשׁ וְהוּא מְקַבֵּל זֶה הַדִּבּוּר נִמְצָא שֶׁמְּקַבֵּל שִׂכְלוֹ וְזֶה גַּם כֵּן בְּחִינוֹת הַנְּשָׁמָה, כִּי  הַנְּשָׁמָה הִיא בְּחִינַת הַשֵּׂכֶל כְּמָה שֶׁכָּתוּב (אִיּוֹב ל''ב) : ''וְנִשְׁמַת שַׁדַּי תְּבִינֵם'' וְכֵן מְקַבֵּל פָּנִים שֶׁלּוֹ כִּי הַדִּבּוּר שֶׁהוּא מְדַבֵּר הוּא אֱמֶת וֶאֱמֶת הוּא הַפָּנִים שֶׁל כָּל הַפָּנִים דִּקְדֻשָּׁה בִּבְחִינוֹת (תְּהִלִּים כ''ד) ''מְבַקְשֵׁי פָנֶיך יַעֲקב סֶלָה'', בְּחִינוֹת (מִיכָה ז) : ''תִּתֵּן אֱמֶת לְיַעֲקב'' נִמְצָא  זֶה שֶׁמְּקַבֵּל דִּבּוּר מִפִּי הַצַּדִּיק מְקַבֵּל פָּנָיו וְשִׂכְלוֹ וְנִשְׁמָתוֹ וְנֶחְקָק וְנִצְטַיֵּר בְּדַעְתּוֹ  דְּמוּת דְּיוֹקָנוֹ שֶׁל הַצַּדִּיק שֶׁהוּא הַפָּנִים וְהַשֵּׂכֶל וְהַנְּשָׁמָה אַך שֶׁ צָּרִיך לִשְׁמר מִשִּׁכְחָה כִּי שִׁכְחָה מְשַׁכַּחַת הַכּל מִמֶּנּוּ הַיְנוּ כָּל מַה שֶׁנִּצְטַיֵּר בְּדַעְתּוֹ מֵהַדִּבּוּר כַּנַּ''ל עַל יְדֵי הַשִּׁכְחָה נִשְׁכָּח וְעוֹבֵר מִמֶּנּוּ כָּל הַנַּ''ל וַ אֲפִלּוּ אִם יִכְתּב הַדָּבָר בְּסֵפֶר לְזִכָּרוֹן כְּשֶׁבְּחִינַת הַשִּׁכְחָה מִתְגַּבֶּרֶת נוֹפֵל בְּחִינַת הַשִּׁכְחָה גַּם עַל הַסֵּפֶר הַנִּכְתַּב הַיְנוּ  כְּשֶׁחַס וְשָׁלוֹם, נִפְטָר הֶחָכָם שֶׁחִדֵּשׁ הַדִּבּוּר וְאָז מִתְגַּבֵּר בְּחִינוֹת שִׁכְחָה בִּבְחִינוֹת (תְּהִלִּים ל''א) ''נִשְׁכַּחְתִּי כְּמֵת מִלֵּב'' וְאָז שׁוֹרָה שִׁכְחָה אֲפִלּוּ עַל סֵפֶר הַנִּכְתַּב וְיֵשׁ עֵצָה לָזֶה לְצַיֵּר לְפָנָיו דְּמוּת דְּיוֹקָנוֹ שֶׁל הֶחָכָם בִּשְׁעַת הַלִּמּוּד כְּשֶׁלּוֹמְדִין דְּבָרָיו כַּמּוּבָא בִּירוּשַׁלְמִי (שְׁקָלִים פ''ב) שֶׁצָּרִיך לְצַיֵּר בִּשְׁעַת הַלִּמּוּד כְּאִלּוּ הַתַּנָּא עוֹמֵד לְפָנָיו כִּי בְּהַסֵּפֶר שֶׁל הֶחָכָם נִרְשָׁם וְנִצְטַיֵּר שָׁם דְּמוּת הֶחָכָם כִּי  אֵלּוּ הַדִּבּוּרִים וְהָאוֹתִיּוֹת הַנִּרְשָׁמִין וּמְצֻיָּרִין בְּהַסֵּפֶר הֵם שֵׂכֶל הֶחָכָם וְנִשְׁמָתוֹ וּבְחִינוֹת פָּנָיו נִמְצָא שֶׁ שִּׂכְלוֹ וְנִשְׁמָתוֹ וּפָנָיו שֶׁהוּא דְּמוּתוֹ מַמָּשׁ הוּא בְּאֵלּוּ הָאוֹתִיּוֹת וְהַתֵּבוֹת עַל כֵּן  נִמְצָא בְּכָל סֵפֶר וָסֵפֶר דְּמוּת דְּיוֹקָנוֹ שֶׁל הֶחָכָם שֶׁחִדֵּשׁ אֵלּוּ הַדִּבּוּרִים כִּי  כְּפִי דְּמוּתוֹ דְּהַיְנוּ שִׂכְלוֹ וְנִשְׁמָתוֹ וּפָנָיו שֶׁל הֶחָכָם כֵּן נִצְטַיְּרִין הָאוֹתִיּוֹת בַּסֵּפֶר כִּי  אִם הָיָה לְהֶחָכָם דְּמוּת אַחֵר הַיְנוּ שֵׂכֶל וּפָנִים וּנְשָׁמָה אַחֶרֶת הָיָה מְחַדֵּשׁ וּמְצַיֵּר אוֹתִיּוֹת אֲחֵרִים בְּהַסֵּפֶר כְּפִי הַשֵׂכֶל שֶׁהָיָה לוֹ שֶׁהוּא דְּמוּתוֹ נִמְצָא שֶׁ יֵּשׁ בְּכָל סֵפֶר דְּמוּת דְּיוֹקָנוֹ שֶׁל הֶחָכָם. וּכְשֶׁזּוֹכֶה לְזִכָּרוֹן לִזְכּר דִּבְרֵי הֶחָכָם כְּמוֹ שֶׁאֲמָרָם הֶחָכָם אוֹ עַל יְדֵי מַה שֶּׁחוֹזֵר מֵאָה וְאַחַת פְּעָמִים שֶׁעַל יְדֵי זֶה זוֹכְרוֹ אָז כְּשֶׁאוֹמֵר זֶה הַדָּבָר בְּשֵׁם הֶחָכָם נִצְטַיֵּר לְפָנָיו דְּמוּת דְּיוֹקָנוֹ שֶׁל הֶחָכָם וַהֲרֵי הוּא כְּאִלּוּ אֲמָרוֹ הֶחָכָם בְּעַצְמוֹ אַך שֶׁיִּהְיֶה הַזִּכָּרוֹן בֶּאֱמֶת בְּכחַ הַזִּכָּרוֹן שֶׁאָז נֶחְקָק בְּדַעְתּוֹ דְּמוּת דְּיוֹקָנוֹ מַמָּשׁ כַּנַּ''ל וְזֶה (אָבוֹת פֶּרֶק ד) הַלּוֹמֵד יֶלֶד לְמָה הוּא דּוֹמֶה וכוּ כִּי  זֶה הַלּוֹמֵד עִם הַתַּלְמִיד הוּא מַמָּשׁ כְּכוֹתֵב בִּדְיוֹ עַל הַנְּיָר וּמְצַיֵּר אוֹתִיּוֹת שִׂכְלוֹ שָׁם כֵּן הוּא מְצַיֵּר בְּדַעַת הַתַּלְמִיד, שִׂכְלוֹ וּדְמוּתוֹ מַמָּשׁ כַּנַּ''ל אַך שֶׁ יֵּשׁ בְּהַלִּמּוּד בְּחִינוֹת הַיְנוּ שֶׁ יֵּשׁ בְּחִינוֹת הַלּוֹמֵד יֶלֶד הַיְנוּ כְּשֶׁהַתַּלְמִיד שׁוֹמֵעַ הַדָּבָר מִפִּי הָרַב מַמָּשׁ וּבְעֵת שֶׁחִדֵּשׁ הָרַב זֶה הַדָּבָר, שֶׁאָז הוּא בְּחִינוֹת יֶלֶד כִּי  הַחִדּוּשִׁים נִתְהַוִּים עַל יְדֵי מַה שֶּׁמַּעֲלֶה אֶת הַנְּפָשׁוֹת בִּבְחִינוֹת עִבּוּר וּמְחַדֵּשׁ אוֹתָם כַּמְבאָר לְעֵיל [סִימָן יג] וְ נִמְצָא שֶׁהוּא בְּחִינוֹת יֶלֶד כְּאִלּוּ נוֹלָד הַיּוֹם וְאָז דּוֹמֶה לִדְיוֹ כְּתוּבָה עַל נְיָר חָדָשׁ שֶׁנֶּחְקָק וְנִצְטַיֵּר שָׁם הֵיטֵב בְּלִי טִשְׁטוּשׁ הַיְנוּ שֶׁאָז יוּכַל לְהִצְטַיֵּר וְלֵחָקֵק בְּדַעְתּוֹ הֵיטֵב וְיוּכַל לְזָכְרוֹ אֲבָל הַלּוֹמֵד זָקֵן שֶׁאֵינוֹ שׁוֹמֵעַ מִפִּי הֶחָכָם בְּעַצְמוֹ אוֹ אֲפִלּוּ מִפִּיו לְאַחַר כָּך שֶׁלּא בִּשְׁעַת הַחִדּוּשׁ וַאֲזַי לא נִתְחַדֵּשׁ נִשְׁמָתוֹ בִּבְחִינַת עִבּוּר כַּנַּ''ל וְאָז הוּא בְּחִינוֹת זָקֵן כְּמוֹ שֶׁהָיָה מִקּדֶם וְאָז דוֹמֶה לִדְיוֹ כְּתֻבָה עַל נְיָר מָחוּק שֶׁהַכְּתָב מְטֻשְׁטָשׁ שָׁם כֵּן הַחִדּוּשׁ שֶׁמְּחַדֵּשׁ הֶחָכָם אַף שֶׁנִּכְתָּב וְנֶחְקָק בְּדַעְתּוֹ עִם כָּל זֶה לא נִצְטַיֵּר הֵיטֵב שָׁם וְיוּכַל לְשָׁכְחוֹ וְזֶה בְּחִינוֹת (בְּרָכוֹת נח) : דַּיּוֹ לְעֶבֶד לִהְיוֹת כְּרַבּוֹ לְעֶבֶד דַּיְקָא,  עֶבֶד, הוּא מִי שֶׁזּוֹכֵר מַה שֶּׁמְּקַבֵּל מֵרַבּוֹ עַל יְדֵי שֶׁחָזַר מֵאָה וְאַחַת פְּעָמִים כַּנַּ''ל כְּמוֹ שֶׁדָּרְשׁוּ רַבּוֹתֵינוּ, זִכְרוֹנָם לִבְרָכָה (חֲגִיגָה ט:) : עוֹבֵד אֱלקִים זֶה הַחוֹזֵר פִּרְקוֹ מֵאָה וְאַחַת פְּעָמִים וְ עַל יְדֵי הַזִּכָּרוֹן זוֹכֶה לִהְיוֹת כְּרַבּוֹ כִּי נִזְדַּמֵּן לוֹ דְּמוּת דְּיוֹקָנוֹ שֶׁל רַבּוֹ וּכְאִלּוּ רַבּוֹ אֲמָרוֹ אָז כַּנַּ''ל כִּי נֶחְקָק וְנִצְטַיֵּר הֵיטֵב בְּדַעְתּוֹ פָּנִים וּדְמוּת רַבּוֹ כִּדְיוֹ כְּתוּבָה עַל הַנְּיָר כַּנַּ''ל וְזֶה בְּחִינוֹת דַּיּוֹ לְעֶבֶד וכוּ בְּחִינַת דְּיוֹ כְּתוּבָה כַּנַּ''ל, (וְכֵן מוּבָא בַּזּהַר הַקָּדוֹשׁ תְּרוּמָה קנ''ט עַיֵּן שָׁם). כִּי  מַה שֶּׁנִּצְטַיֵּר דְּמוּתוֹ אֵצֶל הַתַּלְמִיד הוּא בְּחִינוֹת דְּיוֹ כִּי לא נִצְטַיֵּר אֶלָּא דְּמוּת דְּיוֹקָנוֹ כִּי זֶה כְּלָל שֶׁ כָּל הַהִתְלַבְּשׁוּת שֶׁמִּתְלַבֵּשׁ דַּרְגָּא בְּדַרְגָּא אֵינוֹ מִתְלַבֵּשׁ אֶלָּא מַדְרֵגָה אַחֲרוֹנָה שֶׁבַּדַּרְגָּא הָעֶלְיוֹנָה הַיְנוּ בְּחִינַת רַגְלִין שֶׁל הָעֶלְיוֹנָה וְהוּא מַדְרֵגָה הָרִאשׁוֹנָה אֵצֶל דַּרְגָּא הַתַּחְתּוֹנָה וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה. מַה שֶּׁעָשְׂתָה חָכְמָה עֲטָרָה לְראשָׁהּ עָשְׂתָה עֲנָוָה עָקֵב לְסִלּוּתָא וְעַל כֵּן  לא נִצְטַיֵּר אֶלָּא הַדְּמוּת וְהוּא כְּמוֹ דְּיוֹ שֶׁאַף שֶׁנִּצְטַיֵּר בּוֹ הַצּוּרָה מַמָּשׁ וְהַדְּמוּת כַּנַּ''ל עִם כָּל זֶה אֵינוֹ רַק צִיּוּר וּדְמוּת וְאֵינוֹ מַמָּשׁ הַדָּבָר בְּעַצְמוֹ כֵּן הַדִּבּוּר אַף שֶׁבּוֹ נִצְטַיֵּר הַדְּמוּת עִם כָּל זֶה אֵינוֹ אֶלָּא צִיּוּר וּדְמוּת הַיְנוּ מַדְרֵגָה הַתַּחְתּוֹנָה שֶׁלּוֹ הַיְנוּ דִּבּוּר וְזֶה בְּחִינַת (יְרוּשַׁלְמִי שְׁקָלִים פֶּרֶק ו) : אֵשׁ שְׁחוֹרָה עַל גַּבֵּי  אֵשׁ לְבָנָה בְּחִינַת מחִין, בְּחִינַת ''וְנוֹזְלִים מִן לְבָנוֹן'' מִן לִבּוּנָא דְּמחָא, (זהַר פִּינְחָס רל''ה:) וזהו (שִׁיר הַשִּׁירִים א) : ''שְׁחוֹרָה אֲנִי וְנָאוָה'' כִּי  מַה שֶּׁהוּא שָׁחֹר וְשָׁפָל אֵצֶל הָעֶלְיוֹן הַיְנוּ מַדְרֵגָה הַתַּחְתּוֹנָה שֶׁלּוֹ הוּא נָאֶה וְעֶלְיוֹן אֵצֶל הַתַּחְתּוֹן


~ קצג - הַמַּחֲשָׁבָה יֵשׁ לָהּ תּקֶף גָּדוֹל

דַּע שֶׁ הַמַּחֲשָׁבָה יֵשׁ לָהּ תּקֶף גָּדוֹל וְאִם יְחַזֵּק וִיגַבֵּר מַחֲשַׁבְתּוֹ עַל אֵיזֶה דָּבָר שֶׁבָּעוֹלָם יוּכַל לִפְעל שֶׁיִּהְיֶה כָך וַ אֲפִלּוּ אִם יְחַזֵּק מַחֲשַׁבְתּוֹ מְאד שֶׁיִּהְיֶה לוֹ מָמוֹן, בְּוַדַּאי יִהְיֶה לוֹ וְכֵן בְּכָל דָּבָר  רַק שֶׁהַמַּחֲשָׁבָה תִּהְיֶה בְּבִטּוּל כָּל הַהַרְגָּשׁוֹת וְ הַמַּחֲשָׁבָה תַּקִּיפָה כָּל כָּך עַד שֶׁאֶפְשָׁר לִמְסֹר נַפְשׁוֹ בְּמַחֲשַׁבְתּוֹ מַמָּשׁ דְּהַיְנוּ שֶׁיַּרְגִּישׁ צַעַר הַמִּיתָה מַמָּשׁ עַל יְדֵי שֶׁיְּקַבֵּל עַל עַצְמוֹ בְּדַעְתּוֹ שֶׁהוּא מְרֻצֶּה לִמְסֹר נַפְשׁוֹ עַל קִדּוּשׁ הַשֵּׁם בְּאֵיזֶה מִיתָה שֶׁתִּהְיֶה וְ אֶפְשָׁר לְחַזֵּק וּלְגַבֵּר הַמַּחֲשָׁבָה כָּל כָּך עַד שֶׁבְּשָׁעָה שֶׁמְּקַבֵּל בְּמַחֲשַׁבְתּוֹ שֶׁהוּא מְרֻצֶּה לִמְסֹר נַפְשׁוֹ לָמוּת עַל קִדּוּשׁ הַשֵּׁם אֲזַי יַרְגִּישׁ צַעַר הַמִּיתָה מַמָּשׁ וְזֶה שֶׁאָמַר רַבִּי עֲקִיבָא (בְּרָכוֹת סא) : כָּל יָמַי הָיִיתִי מִצְטַעֵר עַל פָּסוּק זֶה מָתַי יָבוֹא לְיָדִי וַאֲקַיְּמֶנּוּ עַכְשָׁו וְכוּ הַיְנוּ שֶׁבִּשְׁעַת קְרִיאַת שְׁמַע שֶׁהָיָה רַבִּי עֲקִיבָא מְקַבֵּל עַל עַצְמוֹ אַרְבַּע מִיתוֹת בֵּית דִּין הָיָה מְקַבֵּל עַל עַצְמוֹ מְסִירַת נַפְשׁוֹ בְּמַחֲשָׁבָה חֲזָקָה וְתַקִּיפָה כָּזוֹ עַד שֶׁהָיָה מִצְטַעֵר וּמַרְגִּישׁ מַמָּשׁ יִסּוּרֵי הַמִּיתָה מַמָּשׁ כְּאִלּוּ סוֹקְלִין וְשׂוֹרְפִין אוֹתוֹ מַמָּשׁ בְּלִי שׁוּם הֶפְרֵשׁ וְזֶה כָּל יָמַי הָיִיתִי מִצְטַעֵר מָתַי יָבוֹא וְכוּ הַיְנוּ שֶׁמִּמַּה שֶּׁשִּׁעַרְתִּי וְקִבַּלְתִּי בְּדַעְתִּי מָתַי יָבוֹא לְיָדִי וַאֲקַיְּמֶנּוּ לִמְסֹר נַפְשִׁי עַל קִדּוּשׁ הַשֵּׁם מִזֶּה לְבַד הָיִיתִי מִצְטַעֵר וּמַרְגִּישׁ וְסוֹבֵל יִסּוּרֵי הַמִּיתָה מַמָּשׁ כַּנַּ''ל עַכְשָׁו שֶׁבָּא לְיָדִי בְּפעַל וְלא אֲקַיְּמֶנּוּ הֲלא תָּמִיד הָיִיתִי סוֹבֵל זֶה הַצַּעַר מַמָּשׁ מֵהַקַּבָּלָה בְּמַחֲשָׁבָה לְבַד וּ כְשֶׁמְּחַזֵּק הַמַּחֲשָׁבָה בִּמְסִירַת נֶפֶשׁ כָּל כָּך כַּנַּ''ל יוּכַל לָמוּת מַמָּשׁ מִזֶּה הַצַּעַר כְּאִלּוּ הָיָה מֵת מִזּוֹ הַמִּיתָה בְּפעַל כִּי אֵין הֶפְרֵשׁ בֵּין הַמִּיתָה בְּפעַל לְהַצַּעַר שֶׁמַּרְגִּישׁ מֵהַמִּיתָה בְּמַחֲשָׁבָה כַּנַּ''ל עַל כֵּן צָרִיך לִמְנעַ וּלְהַרְחִיק עַצְמוֹ לִבְלִי לִשָּׁאֵר שָׁם בְּעֵת שֶׁמַּרְגִּישׁ שֶׁקָּרוֹב שֶׁתֵּצֵא נַפְשׁוֹ שֶׁלּא יָמוּת בְּלא עִתּוֹ חַס וְשָׁלוֹם


~ קצד - מִי שֶׁרוֹצֶה כָּבוֹד הוּא שׁוֹטֶה

מִי שֶׁרוֹצֶה כָּבוֹד הוּא שׁוֹטֶה כִּי לְמָשָׁל שַׂר גָּדוֹל שָׁלַח פָּקִיד לְעִיר אֶחָד מֵהָעֲיָרוֹת שֶׁלּוֹ לְמָקוֹם רָחוֹק וְהַפָּקִיד הַנַּ''ל לָקַח לְעַצְמוֹ שָׁם כָּל הַכָּבוֹד כִּי הָעֲרֵלִים לא יָדְעוּ שֶׁהוּא עֶבֶד הַשַּׂר וְסָבְרוּ שֶׁהוּא בְּעַצְמוֹ הַשַּׂר וּכְשֶׁהָיוּ צְרִיכִים אֵלָיו הָיוּ נוֹפְלִים לִפְנֵי רַגְלָיו, וְנוֹתְנִים לוֹ כָּל הַכָּבוֹד וְהָיוּ קוֹרְאִים אוֹתוֹ עִם כָּל הַכִּנּוּיִים שֶׁל כָּבוֹד הַשַּׁיָּכִים לְהַשָּׂר פַּעַם אֶחָד בָּא הַשַּׂר בְּעַצְמוֹ לְשָׁם וּבָא הַפָּקִיד לְפָנָיו וְשָׁאַל לוֹ עַל עִסְקֵי הַמְּדִינָה וּמַדּוּעַ אֵלּוּ הָעֲרֵלִים אֵינָם עוֹבְדִים עֲבוֹדָתָם וְקָרָא לְשׁוֹטֵר אֶחָד, וְשָׁאַל אוֹתוֹ הַשַּׂר עַל עֵסֶק הָעִיר וְהֶעָרֵל הָשּׁוֹטֵר לא הִכִּיר אֶת הַשַּׂר רַק אֶת הַפָּקִיד וְתֵכֶף נָפַל לְרַגְלֵי הַפָּקִיד וְחָלַק לוֹ כָּל הַכָּבוֹד הַשַּׁיָּך לְהַשָּׂר וְהֵשִׁיב לוֹ עַל עֵסֶק שְׁאֵלָתוֹ אֲזַי נִתְהַפְּכוּ פְּנֵי הַפָּקִיד כְּשׁוּלֵי קְדֵרָה, וְנִתְבַּיֵּשׁ מְאד כִּי אֵין בִּזָּיוֹן גָּדוֹל מִזֶּה שֶׁבְּעֵינֵי הַשַּׂר נוֹתְנִים לוֹ כָּבוֹד הַזֶּה כְּמוֹ כֵן עִקַּר הַכָּבוֹד הוּא רַק מֵהַדִּבּוּר כִּי אֵיבָר מֵהָאָדָם כְּגוֹן יָד אֵינָהּ יְכוֹלָה לַחֲלק לוֹ כָּבוֹד כִּי גַּם אֵינוֹ נִכָּר בְּהַיָּד בְּעַצְמָהּ תַּבְנִית הָאָדָם וְכֵן אֲפִלּוּ פְּנֵי הָאָדָם אֵינוֹ מְיֻחָד לְהָאָדָם בְּעַצְמוֹ כִּי נִמְצָא גַּם חַיָּה שֶׁיֵּשׁ לָהּ פְּנֵי אָדָם כְּגוֹן קוֹף וְאֵין זֶה גֶּדֶר הָאָדָם וְעַל כֵּן אֵינוֹ מְקַבֵּל כָּבוֹד כִּי אִם מֵהַדִּבּוּר שֶׁבָּזֶה מֻבְדָּל הָאָדָם מֵחַי וְעַל כֵּן מֵאַחַר שֶׁעִקַּר הַכָּבוֹד הוּא בְּהַדִּבּוּר וְהַדִּבּוּר הוּא הֵיכַל הַמֶּלֶך, כִּי ''הֵיכָל'' גִּימַטְרִיָּא ''אֲדנָי'', בְּחִינַת הַדִּבּוּר כְּמוֹ שֶׁכָּתוּב (תְּהִלִּים נ''א) : ''אֲדנָי שְׂפָתַי תִּפְתָּח'' (עַיֵּן תִּקּוּן י''ח). אִם כֵּן רוֹצֶה לְקַבֵּל כָּבוֹד בְּהֵיכַל הַמֶּלֶך וְאֵין בִּזָּיוֹן גָּדוֹל מִזֶּה, כַּיָּדוּעַ בְּחוּשׁ שֶׁבְּוַדַּאי יִתְבַּיֵּשׁ הָעֶבֶד מְאד כְּשֶׁיַּחְלְקוּ לוֹ כָּבוֹד גָּדוֹל לִפְנֵי הַמֶּלֶך כַּנַּ''ל בַּמָּשָׁל הַנַּ''ל


~ קצה - בַּצָּר הִרְחַבְתָּ לִּי

בַּצָּר הִרְחַבְתָּ לִּי (תְּהִלִּים ד) הַיְנוּ שֶׁ גַּם אֲפִלּוּ בְּהַצָּרָה בְּעַצְמָהּ, הַשֵּׁם יִתְבָּרַך מַרְחִיב לָנוּ כִּי אִם יִסְתַּכֵּל הָאָדָם עַל חַסְדֵּי ה יִרְאֶה שֶׁאֲפִלּוּ בְּעֵת שֶׁהַשֵּׁם יִתְבָּרַך מֵצֵר לוֹ גַּם בְּהַצָּרָה בְּעַצְמָהּ, הַשֵּׁם יִתְבָּרַך מַרְחִיב לוֹ, וּמַגְדִּיל חַסְדּוֹ עִמּוֹ וְזֶה: ''בַּצָּר הִרְחַבְתָּ לִּי'', הַיְנוּ אֲפִלּוּ בְּתוֹך הַצָּרָה בְּעַצְמָהּ נָתַתָּ לִי הַרְחָבָה בְּתוֹכָהּ  מִלְּבַד מַה שֶּׁאָנוּ מְצַפִּים שֶׁהַשֵּׁם יִתְבָּרַך יוֹשִׁיעֵנוּ בְּקָרוֹב מִכָּל הַצָּרוֹת וְיֵיטִיב עִמָּנוּ מְאד אַך אֲפִלּוּ גַּם בְּהַצָּרָה בְּעַצְמָהּ מַרְחִיב לָנוּ


~ קצו - אַל תַּעַשֶׂה תְּפִלָּתְך קֶבַע אֶלָּא רַחֲמִים וְתַחֲנוּנִים

וּכְשֶׁאַתָּה מִתְפַּלֵּל אַל תַּעַשֶׂה תְּפִלָּתְך קֶבַע אֶלָּא רַחֲמִים וְתַחֲנוּנִים וְכוּ (אָבוֹת פֶּרֶק ב) כִּי  אָסוּר לָאָדָם לַעֲמד עַצְמוֹ עַל שׁוּם דָּבָר הַיְנוּ שֶׁאָסוּר לְהִתְעַקֵּשׁ בִּתְפִלָּתוֹ שֶׁהַקָּדוֹשׁ בָּרוּך הוּא יַעֲשֶׂה לוֹ דַּוְקָא אֶת בַּקָּשָׁתוֹ כִּי זֶה הוּא כְּמוֹ לוֹקֵחַ דָּבָר בְּחָזְקָה, בִּגְזֵלָה רַק צָרִיך לְהִתְפַּלֵּל וּלְהִתְחַנֵּן לִפְנֵי הַשֵּׁם יִתְבָּרַך בְּרַחֲמִים וְתַחֲנוּנִים אִם יִתֵּן הַשֵּׁם יִתְבָּרַך יִתֵּן וְאִם לָאו לָאו כַּמּוּבָא בְּמָקוֹם אַחֵר [בהתורה ט תיקונין סי כ] וְזֶה: אַל תַּעַשֶׂה תְּפִלָּתְך  קֶבַע, מִלְּשׁוֹן גְּזֵלָה כְּמוֹ שֶׁכָּתוּב (מִשְׁלֵי כ''ב) : ''וְקָבַע אֶת קבְעֵיהֶם נָפֶשׁ'' הַיְנוּ  שֶׁכָּל מַה שֶּׁהוּא מְבַקֵּשׁ, הֵן פַּרְנָסָה אוֹ בָּנִים אוֹ שְׁאָר צְרָכִים אָסוּר לְהִתְעַקֵּשׁ וְלַעֲמד עַצְמוֹ בִּתְפִלָּתוֹ שֶׁדַּוְקָא יַעֲשֶׂה הַקָּדוֹשׁ בָּרוּך הוּא אֶת תְּפִלָּתוֹ כִּי זֶה הוּא תְּפִלַּת קֶבַע שֶׁלּוֹקֵחַ הַדָּבָר בְּחָזְקָה בִּגְזֵלָה רַק יִתְפַּלֵּל רַחֲמִים וְתַחֲנוּנִים כַּנַּ''ל


~ קצז - לְשׁוֹן הָרָע שֶׁל הָעוֹלָם מַזִּיק וּפוֹגֵם אֶת הָעֲנִיווּת

דַּע שֶׁ לְשׁוֹן הָרָע שֶׁל הָעוֹלָם מַזִּיק וּפוֹגֵם אֶת הָעֲנִיווּת שֶׁעַל יְדֵי לְשׁוֹן הָרָע שֶׁהָעוֹלָם מְדַבְּרִים עַל יְדֵי הַפְּגָם הַזֶּה, אִי אֶפְשָׁר לְהַצַּדִּיקִים לִהְיוֹת עֲנָוִים כִּי  פְּגַם לְשׁוֹן הָרָע מַפְרִיד בֵּין עֲנָוָה לְחָכְמָה וְ עַל יְדֵי זֶה, נִפְגָּם הָעֲנָוָה, וְאִי אֶפְשָׁר לִהְיוֹת עָנָו וַאֲפִלּוּ אִם יִהְיֶה עָנָו הוּא בְּלא חָכְמָה וְזֶה יָדוּעַ שֶׁ עֲנָוָה בְּלא חָכְמָה אֵינָהּ כְּלוּם כִּי בְּוַדַּאי  אֵין זֶה מַעֲלַת הָעֲנָוָה לְהַרְאוֹת עַצְמוֹ בִּכְפִיפַת ראשׁ בְּדֶרֶך שְׁטוּת כְּאִלּוּ הוּא עָנָו כִּי זֶה עֲנָוָה פְּסוּלָה וְ עִקַּר הָעֲנָוָה כְּשֶׁהִיא בְּחָכְמָה וְ עַל יְדֵי פְּגַם לְשׁוֹן הָרָע נַעֲשֶׂה פֵּרוּד בֵּין עֲנָוָה לְחָכְמָה וְעַל יְדֵי זֶה אִי אֶפְשָׁר לִהְיוֹת עָנָו וְזֶה הָיָה  מַעֲלַת משֶׁה רַבֵּנוּ, עָלָיו הַשָּׁלוֹם שֶׁשִּׁבְּחָה הַתּוֹרָה אוֹתוֹ, שֶׁהָיָה כָּל כָּך גָּדוֹל בְּמַעֲלַת הָעֲנָוָה עַד שֶׁאֲפִלּוּ לְשׁוֹן הָרָע לא הִזִּיק לְעַנְוְתָנוּתוֹ וְזֶה שֶׁכָּתוּב (בְּמִדְבַּר י''ב) ''וַתְּדַבֵּר וכוּ בְּמשֶׁה'' וכוּ נִמְצָא שֶׁהָיָה פְּגַם לְשׁוֹן הָרָע בָּעוֹלָם אַף עַל פִּי כֵן, ''וְהָאִישׁ משֶׁה עָנָו מְאד'' כִּי הָיָה בְּמַעֲלָה גְּדוֹלָה כָּל כָּך בַּעֲנָוָה שֶׁאֲפִלּוּ פְּגַם לָשׁוֹן הָרָע, לא הִזִּיק לוֹ לָעֲנָוָה שֶׁלּוֹ


~ קצח - כְּשֶׁאֶחָד צוֹעֵק לְהַשֵּׁם יִתְבָּרַך

כְּשֶׁאֶחָד צוֹעֵק לְהַשֵּׁם יִתְבָּרַך אוֹמְרִים לוֹ לִסַּע כְּמוֹ שֶׁכָּתוּב (שְׁמוֹת י''ד) : ''מַה תִּצְעַק אֵלָי דַּבֵּר אֶל בְּנֵי יִשְׂרָאֵל וְיִסָּעוּ''.


~ קצט - דַּע שֶׁיֵּשׁ הַמְתָּקָה לְהִנָּצֵל מֵענֶשׁ שֶׁל אַלְמָן

דַּע שֶׁיֵּשׁ הַמְתָּקָה לְהִנָּצֵל מֵענֶשׁ שֶׁל אַלְמָן שֶׁלּא תָּמוּת אִשְׁתּוֹ, חַס וְשָׁלוֹם וְהוּא מְתִיקוּת בְּהַתּוֹרָה עַל יְדֵי זֶה נִצּוֹלִין מִזֶּה הָענֶשׁ, לִבְלִי לִהְיוֹת אַלְמָן, חַס וְשָׁלוֹם וְזֶה אוֹתִיּוֹת  אַלְמָן רָאשֵׁי תֵּבוֹת מַה נִּמְלְצוּ לְחִכִּי אִמְרָתֶך (תְּהִלִּים קי''ט). שֶׁעַל יְדֵי שֶׁמַּרְגִּישִׁין מְתִיקוּת בְּהַתּוֹרָה נִצּוֹלִין מֵהָענֶשׁ הַזֶּה וְגַם הַכָּתוּב מְסַיֵּם : ''מִדְּבַשׁ לְפִי'' שֶׁעַל יְדֵי זֶה הַמְּתִיקוּת שֶׁמַּרְגִּישִׁין בְּהַתּוֹרָה מַמְתִּיקִין הַדִּין שֶׁל מִיתַת אִשְׁתּוֹ, חַס וְשָׁלוֹם כִּי  דְּבַשׁ בְּגִימַטְרִיָּא אִשָּׁה כַּמּוּבָא בַּכְּתָבִים


~ ר - הַטַּעַם שֶׁהַצַּדִּיקִים שֶׁבַּזְּמַן הַזֶּה הֵם עֲשִׁירִים

הַטַּעַם שֶׁהַצַּדִּיקִים שֶׁבַּזְּמַן הַזֶּה הֵם עֲשִׁירִים וּבַזְּמַנִּים הַקּוֹדְמִים הָיוּ רֻבָּם עֲנִיִּים וְאֶבְיוֹנִים זֶה מְרֻמָּז בַּמִּשְׁנָה (אָבוֹת פֶּרֶק ד) : כָּל הַמְּקַיֵּם אֶת הַתּוֹרָה מֵענִי סוֹפוֹ לְקַיְּמָהּ מֵעשֶׁר וְהַצַּדִּיקִים שֶׁבַּזְּמַן הַזֶּה הֵם הֵם הַצַּדִּיקִים שֶׁהָיוּ בַּזְּמַנִּים הַקּוֹדְמִים בְּסוֹד הַגִּלְגּוּל וּכְבָר קִיְּמוּ הַתּוֹרָה מֵענִי עַל כֵּן זוֹכִים עַתָּה לְקַיְּמָהּ מֵעשֶׁר


~ רא - בְּפֶסַח צוֹעֲקִין בְּהַתְּפִלָּה

מְרֻמָּז בַּתַּרְגּוּם (אֵיכָה ב) : שֶׁ בְּפֶסַח צוֹעֲקִין בְּהַתְּפִלָּה כַּמּוּבָא עַל פָּסוּק ''קוֹל נָתְנוּ בְּבֵית ה כְּיוֹם מוֹעֵד'' כֶּקָל עַמָּא דִּמְצַלִּין בְּחַגָּא דְּפִסְחָא, עַיֵּן שָׁם בַּתַּרְגּוּם (מִשְׁלֵי י) :  צְדָקָה תַּצִּיל מִמָּוֶת רָאשֵׁי תֵּבוֹת מַצַּת סְגֻלָּה לָחֳלִי נוֹפֵל רַחֲמָנָא לִצְלָן  פִּזַּר נָתַן לָאֶבְיוֹנִים (תְּהִלִּים קי''ב) : רָאשֵׁי תֵּבוֹת נֶפֶ''ל


~ רב - כָּל מִי שֶׁשִּׂכְלוֹ קָטָן בְּיוֹתֵר, צָרִיך לַחֲלק לוֹ כָּבוֹד בְּיוֹתֵר

כָּל מִי שֶׁשִּׂכְלוֹ קָטָן בְּיוֹתֵר, צָרִיך לַחֲלק לוֹ כָּבוֹד בְּיוֹתֵר כִּי  כָּל מַה שֶּׁשִּׂכְלוֹ יוֹתֵר קָטָן, הוּא יוֹתֵר חָפֵץ בְּכָבוֹד וּכְמוֹ שֶׁאָנוּ רוֹאִים בְּחוּשׁ שֶׁהַנָּשִׁים מַקְפִּידִין מְאד עַל כְּבוֹדָם, וְרוֹצִים מְאד אֶת הַכָּבוֹד וְזֶה מֵחֲמַת, שֶׁהַנָּשִׁים דַּעְתָּן קַלָּה וּקְטַנָּה מְאד


~ רג - מִסִּפּוּרֵי דְּבָרִים שֶׁל הַנָּשִׁים יְכוֹלִים לֵידַע מַעֲמַד הַשְּׁכִינָה

מִסִּפּוּרֵי דְּבָרִים שֶׁל הַנָּשִׁים יְכוֹלִים לֵידַע מַעֲמַד הַשְּׁכִינָה אֵיך הִיא אוֹחֶזֶת כָּעֵת וְזֶה שֶׁכָּתוּב אֵצֶל מָרְדֳּכַי (אֶסְתֵּר ב) ''שֶׁהָיָה מִתְהַלֵּך לִפְנֵי חֲצַר בֵּית הַנָּשִׁים לָדַעַת אֶת שְׁלוֹם אֶסְתֵּר'' וְ אֶסְתֵּר הִיא הַשְּׁכִינָה כִּי מָרְדֳּכַי הָיָה מַשִּׂיג זאת, לֵידַע שְׁלוֹם הַשְּׁכִינָה מֵחֲצַר בֵּית הַנָּשִׁים, עַל יְדֵי סִפּוּרֵי דִּבְרֵיהֶם


~ רד - הַמָּעוֹת שֶׁנּוֹתְנִין לְתַלְמִיד חָכָם הוּא בְּחִינַת תּוֹרָה

מַעֲלַת הַצְּדָקָה יָדוּעַ בִּפְרָט כְּשֶׁנּוֹתְנִין לְתַלְמִיד חָכָם כַּמּוּבָא שֶׁהַמָּעוֹת שֶׁנּוֹתְנִין לְתַלְמִיד חָכָם הוּא בְּחִינַת תַּמְכֵי אוֹרַיְתָא אֲבָל בֶּאֱמֶת זֶה הַמָּעוֹת שֶׁנּוֹתְנִין לְתַלְמִיד חָכָם הוּא בְּחִינַת תּוֹרָה מַמָּשׁ וְאֵין עֲבֵרָה יָכוֹל לְכַבּוֹת זֶה הַמָּעוֹת שֶׁנּוֹתְנִין לְתַלְמִיד חָכָם כִּי אֵין עֲבֵרָה מְכַבָּה תּוֹרָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סוֹטָה כא). וְזֶה הַמָּעוֹת הוּא בְּחִינַת תּוֹרָה מַמָּשׁ כַּנַּ''ל וְזֶה מָעוֹת רָאשֵׁי תֵּבוֹת וְאֵין עֲבֵירָה מְכַבֶּה תּוֹרָה. וְעוֹד יֵשׁ בְּעִנְיָן זֶה דְּבָרִים הַרְבֵּה כִּי בְּעֵת שֶׁגִּלָּה זאת סִפֵּר אֵיזֶה מַעֲשֶׂה בְּעִנְיָן זֶה אַך לא זָכִינוּ לִכְתּב כִּי אִם דְּבָרִים אֵלֶּה.


~ רה - תִּקּוּן לְמִקְרֵה לַיְלָה

תִּקּוּן לְמִקְרֵה לַיְלָה, רַחֲמָנָא לִצְלָן לוֹמַר עֲשָׂרָה קַפִּיטְל תְּהִלִּים בְּאוֹתוֹ הַיּוֹם שֶׁאֵרַע לוֹ, חַס וְשָׁלוֹם כִּי יֵשׁ כּחַ בַּאֲמִירַת תְּהִלִּים לְהוֹצִיא הַטִּפָּה מֵהַקְּלִפָּה שֶׁלָּקְחָה אוֹתָהּ כִּי  תְּהִלִּים בְּגִימַטְרִיָּא לִילִי''ת, עִם הַחֲמֵשׁ אוֹתִיּוֹת שֶׁל שְׁמָהּ, שֶׁהִיא הַמְמֻנָּה עַל זֶה כַּיָּדוּעַ וְצָרִיך לְכַוֵּן בִּשְׁעַת אֲמִירַת תְּהִלִּים שֶׁתְּהִלִּים בְּגִימַטְרִיָּא תפ''ה שֶׁהוּא מְכֻוָּן כְּמִסְפַּר הַשְּׁנֵי שֵׁמוֹת אֵל אֱלקִים בִּמְלוֹאוֹ כָּזֶה: אָלֶף לָמֶד אָלֶף לָמֶד הֵי יוּד מֵם שֶׁעַל יְדֵי הַשְּׁנֵי שֵׁמוֹת אֵלּוּ יוֹצְאָה הַטִּפָּה מֵהַקְּלִפָּה כִּי הַטִּפָּה הִיא בְּחִינַת חֶסֶד וּגְבוּרָה כַּיָּדוּעַ כִּי יֵשׁ בָּהּ כּחַ אֵשׁ וּמַיִם חֲמִימוּת וְלַחוּת שֶׁהֵם בְּחִינַת חֶסֶד וּגְבוּרָה וְעַל יְדֵי הַשְּׁנֵי שֵׁמוֹת אֵל אֱלקִים הַנַּ''ל שֶׁהֵם בְּחִינַת חֶסֶד וּגְבוּרָה כַּיָּדוּעַ שֶׁהֵם גִּימַטְרִיָּא תְּהִלִּים כַּנַּ''ל עַל יְדֵי זֶה מוֹצִיאִין הַטִּפָּה מִשָּׁם וְזֶה צָרִיך לְכַוֵּן בִּשְׁעַת אֲמִירַת תְּהִלִּים וְעַל כֵּן צָרִיך לוֹמַר עֲשָׂרָה קַפִּיטְל כִּי יֵשׁ עֲשָׂרָה מִינֵי זִמְרָה שֶׁהֵם בְּחִינַת הָעֲשָׂרָה לְשׁוֹנוֹת שֶׁנֶּאֱמַר בָּהֶם סֵפֶר תְּהִלִּים כַּמּוּבָא (בִּגְמָרָא פְּסָחִים קי''ז וּבַזּהַר). שֶׁהֵם אַשְׁרֵי וְלַמְנַצֵּחַ וּמַשְׂכִּיל וְהַלְלוּיָהּ וְכוּ (עַיֵּן בְּפֵרוּשׁ רַשִׁ''י) וְיֵשׁ כּחַ בְּכָל לָשׁוֹן וְלָשׁוֹן שֶׁל הָעֲשָׂרָה לְשׁוֹנוֹת הַנַּ''ל, לְבַטֵּל כּחַ הַקְּלִפָּה הַנַּ''ל כִּי כָּל אֶחָד מֵאֵלּוּ הַלְּשׁוֹנוֹת, הֵם הֶפֶך הַקְּלִפָּה הַנַּ''ל כִּי  אַשְׁרֵי הוּא לְשׁוֹן רְאִיָּה וְהִסְתַּכְּלוּת הֶפֶך הַקְּלִפָּה הַנַּ''ל שֶׁעִקַּר כּחָהּ מִקִּלְקּוּל הָרְאוּת, מִבְּחִינַת ''וַתִּכְהֶין עֵינָיו מֵרְאוֹת'' בִּבְחִינוֹת ''יְהִי מְארת'' חָסֵר, וְדָרְשׁוּ רַבּוֹתֵינוּ, זִכְרוֹנָם לִבְרָכָה (תִּקּוּנֵי זהַר תִּקּוּן מ''ד דַּף עט:) : דָּא לִילִית נִמְצָא שֶׁ עִקַּר כּחָהּ מִקִּלְקוּל הָרְאִיָּה וְאַשְׁרֵי שֶׁהוּא לְשׁוֹן רְאִיָּה הִיא הֶפֶך מִמֶּנָּה וְכֵן  מַשְׂכִּיל כִּי הִיא בְּחִינַת מְשַׁכֵּל, וּמַשְׂכִּיל הוּא הֶפֶך מִזֶּה וְעִנְיָן זֶה עַיֵּן בְּמָקוֹם אַחֵר [לְעֵיל בְּסִימָן יט] כִּי  עִקַּר כּחָהּ לְהַחֲטִיא אֶת הָאָדָם בְּמִקְרֶה, חַס וְשָׁלוֹם הוּא עַל יְדֵי לְשׁוֹן תַּרְגּוּם, שֶׁהוּא בְּחִינַת מַשְׂכִּיל עַל יְדֵי תֻּרְגְּמָן שֶׁהוּא מְערָב טוֹב וָרַע לִפְעָמִים מְשַׁכֵּל וְלִפְעָמִים מַשְׂכִּיל עַיֵּן שָׁם וְכֵן  הַלְלוּיָהּ הֶפֶך הַקְּלִפָּה, שֶׁשְּׁמָהּ לִילִית עַל שֵׁם שֶׁהִיא מְיַלֶּלֶת בִּילָלָה תָּמִיד וְהַלֵּל הֶפֶך יְלָלָה, כִּי אוֹתִיּוֹת הַלְּלִי הֵם הֶפֶך יְלָלָ''ה וְהַשְּׁאָר לא פֵּרֵשׁ גַּם  הַטִּפָּה בָּאָה מֵהַדַּעַת שֶׁהוּא בְּחִינַת חֶסֶד וּגְבוּרָה כַּיָּדוּעַ כִּי גַּם הַטִּפָּה הִיא בְּחִינַת חֶסֶד וּגְבוּרָה כַּנַּ''ל וְיָדוּעַ שֶׁהַדַּעַת הוּא בְּחִינַת חֲמִשָּׁה חֲסָדִים וְחָמֵשׁ גְּבוּרוֹת עַל כֵּן צָרִיך לוֹמַר עֲשָׂרָה קַפִּיטְל וְזֶה בְּחִינַת (תְּהִלִּים ל''ב) :לְדָוִד מַשְׂכִּיל  אַשְׁרֵי נְשׂוּי פֶּשַׁע רָאשֵׁי תֵבוֹת נַאַף שֶׁהוּא נִכְנָע עַל יְדֵי בְּחִינַת לְדָוִד מַשְׂכִּיל, דְּהַיְנוּ תְּהִלִּים. אַחַר כָּך גִּלָּה רַבֵּנוּ, זִכְרוֹנוֹ לִבְרָכָה, הָעֲשָׂרָה קַפִּיטְל תְּהִלִּים בִּפְרָטִיּוּת שֶׁצָּרִיך לְאָמְרָם בְּאוֹתוֹ הַיּוֹם שֶׁיִּקְרֶה לוֹ, חַס וְשָׁלוֹם, מִקְרֶה בִּלְתִּי טָהוֹר וְאֵלּוּ הֵן מִכְתָּם לְדָוִד, ט''ז לְדָוִד מַשְׂכִּיל, ל''ב. אַשְׁרֵי מַשְׂכִּיל אֶל דָּל, מ''א. כְּאַיָּל תַּעֲרג, מ''ב לַמְנַצֵּחַ אַל תַּשְׁחֵת, נ''ט. לַמְנַצֵּחַ עַל יְדוּתוּן, ע''ז. תְּפִלָּה לְמשֶׁה, צ הוֹדוּ לַה קִרְאוּ בִּשְׁמוֹ, ק''ה. עַל נַהֲרוֹת בָּבֶל, קל''ז הַלְלוּיָה הַלְלוּ אֵל בְּקָדְשׁוֹ, ק''נ וְאָמַר: שֶׁאֵלּוּ הָעֲשָׂרָה קַפִּיטְל תְּהִלִּים, הֵם תִּקּוּן גָּדוֹל מְאד מְאד לְמִקְרֶה חַס וְשָׁלוֹם וּמִי שֶׁזּוֹכֶה לְאָמְרָם בְּאוֹתוֹ הַיּוֹם, אֵין צָרִיך לִפְחֹד עוֹד כְּלָל מִפְּגָם הַנּוֹרָא שֶׁל הַמִּקְרֶה, חַס וְשָׁלוֹם, כִּי בְּוַדַּאי נִתְתַּקֵּן עַל יְדֵי זֶה [וְעַיֵּן עִנְיָן זֶה בְּ''לִקּוּטֵי מוֹהֲרַ''ן תִּנְיָנָאבְּסוֹפוֹ]


~ רו - תָּעִיתִי כְּשֶׂה אבֵד בַּקֵּשׁ עַבְדֶּך

תָּעִיתִי כְּשֶׂה אבֵד בַּקֵּשׁ עַבְדֶּך וְכוּ (תְּהִלִּים קי''ט) כִּי  יֵשׁ חִלּוּק גָּדוֹל בַּעֲבֵרָה שֶׁעוֹשֶׂה הָאָדָם, חַס וְשָׁלוֹם בֵּין אִם נִתְעוֹרֵר תֵּכֶף וּמִיָּד וְשָׁב בִּתְשׁוּבָה אֲזַי אֶפְשָׁר לוֹ בְּקַל לַחֲזר לִמְקוֹמוֹ כִּי  כְּשֶׁעוֹשֶׂה עֲבֵרָה, חַס וְשָׁלוֹם אֲזַי הוֹלֵך וְנוֹטֶה מֵהַדֶּרֶך הַיָּשָׁר אֶל דֶּרֶך אַחֵר מְקֻלְקָל וְשָׁם יוֹצְאִים מֵאוֹתוֹ הַדֶּרֶך כַּמָּה וְכַמָּה נְתִיבוֹת וּדְרָכִים תּוֹעִים וּמְקֻלְקָלִים מְאד שֶׁכְּשֶׁמַּתְחִילִין לֵילֵך, חַס וְשָׁלוֹם, בְּאוֹתוֹ הַדֶּרֶך הָרָע אֲזַי תּוֹעִים וּנְבוֹכִים בְּאֵלּוּ הַדְּרָכִים עַד שֶׁקָּשֶׁה לָשׁוּב וְלָצֵאת מִשָּׁם אֲבָל  הַשֵּׁם יִתְבָּרַך דַּרְכּוֹ לִקְרוֹת אֶת הָאָדָם תֵּכֶף כְּשֶׁרוֹאֶה שֶׁהוּא תּוֹעֶה מִדֶּרֶך הַשֵּׂכֶל וְקוֹרְאוֹ שֶׁיָּשׁוּב לַאֲחוֹרָיו וּ לְכָל אֶחָד קוֹרֵא לְפִי בְּחִינָתוֹ יֵשׁ שֶׁקּוֹרְאוֹ בִּרְמִיזָה וְיֵשׁ בִּקְרִיאָה מַמָּשׁ וְיֵשׁ שֶׁבּוֹעֵט בּוֹ וּמַכֵּהוּ וְזֶהוּ הַקְּרִיאָה שֶׁלּוֹ כִּי אוֹרַיְתָא מַכְרֶזֶת קַמַּיְהוּ ''עַד מָתַי פְּתָיִים תְּאֵהֲבוּ פֶּתִי'' וְ הַתּוֹרָה, הוּא הַשֵּׁם יִתְבָּרַך בְּעַצְמוֹ שֶׁהוּא קוֹרֵא אוֹתָם וּמְבַקְּשָׁם שֶׁיַּחְזְרוּ אֵלָיו וְעַל כֵּן  כְּשֶׁעֲדַיִן לא נָטָה הַרְבֵּה מִדֶּרֶך הַיָּשָׁר אֲזַי אֶפְשָׁר לוֹ בְּקַל לָשׁוּב מֵחֲמַת שֶׁהוּא מַכִּיר עֲדַיִן אֶת הַקּוֹל וְרָגִיל בּוֹ כִּי זֶה סָמוּך הָיָה אֵצֶל הַשֵּׁם יִתְבָּרַך וְהָיָה שׁוֹמֵעַ קוֹלוֹ קוֹל הַתּוֹרָה וַעֲדַיִן לא שָׁכַח אֶת הַקּוֹל וַעֲדַיִן לא תָּעָה הַרְבֵּה בְּאֵלּוּ הַדְּרָכִים הָאֲחֵרִים הַתּוֹעִים וְהַנְּבוֹכִים וְעַל כֵּן בְּקַל אֶפְשָׁר לוֹ לָשׁוּב וְהוּא כִּ מְשַׁל הָרוֹעֶה שֶׁכַּאֲשֶׁר שֶׂה אֶחָד תּוֹעֶה מֵהַדֶּרֶך אֲזַי תֵּכֶף הוּא קוֹרֵא אוֹתוֹ וּכְשֶׁהַשֶּׂה עֲדַיִן לא תָּעָה הַרְבֵּה מֵהַדֶּרֶך אֲזַי הוּא מַכִּיר הַקּוֹל וְהוֹלֵך אַחֲרָיו תֵּכֶף אֲבָל כְּשֶׁכְּבָר נָטָה הַרְבֵּה מֵהַדֶּרֶך אֲזַי כְּבָר שָׁכַח אֶת הַקּוֹל וְאֵינוֹ מַכִּיר בּוֹ וְגַם הָרוֹעֶה מְיָאֵשׁ עוֹד מִלְּבַקְּשׁוֹ מֵחֲמַת שֶׁזֶּה זְמַן רַב שֶׁהָלַך וְתָעָה מֵאִתּוֹ כֵּן, כְּשֶׁכְּבָר הֶאֱרִיך זְמַן, חַס וְשָׁלוֹם, בְּרִשְׁעוֹ וְנָטָה וְתָעָה הַרְבֵּה מֵהַדֶּרֶך הַיָּשָׁר לְאֵלּוּ הַדְּרָכִים הַמְקֻלְקָלִים וְהַתּוֹעִים וְהַנְּבוֹכִים וְהַמְבֻלְבָּלִים אֲזַי קָשֶׁה לוֹ לָשׁוּב כַּנַּ''ל וְ דַע שֶׁאֵלּוּ הַדְּרָכִים הַמְקֻלְקָלִים וְהַתּוֹעִים כְּשֶׁאָדָם תּוֹעֶה בָּהֶם, חַס וְשָׁלוֹם, הַרְבֵּה מְאד אֶפְשָׁר לִפְעָמִים שֶׁיִּתְעֶה מְאד וְיֵלֵך בְּאֵלּוּ הַדְּרָכִים הַנְּבוֹכִים וַאֲזַי דַּיְקָא מֵרב תְּעוֹתוֹ בָּהֶם יִתְהַפֵּך וְיָשׁוּב עַד שֶׁיִּהְיֶה סָמוּך מְאד לִמְקוֹמוֹ הָרִאשׁוֹן וְלא יִהְיֶה רַק הֶרְחֵק מְעַט בֵּינוֹ לְבֵין מְקוֹמוֹ הָרִאשׁוֹן וּבְקַל עַל יְדֵי נִסָּיוֹן קַל יָשׁוּב עוֹד לִמְקוֹמוֹ  אֲבָל כְּשֶׁהַשֵּׁם יִתְבָּרַך קוֹרְאוֹ וּמַזְמִין לוֹ הַנִּסָּיוֹן אֵינוֹ מַכִּיר בַּקּוֹל, וְאֵינוֹ חוֹשֵׁשׁ לָשׁוּב לִמְקוֹמוֹ וְזֶה הוּא  הַחִלּוּק שֶׁבֵּין עוּל יָמִים לְזָקֵן כִּי מִי  שֶׁעֲדַיִן בְּבַחֲרוּתוֹ וַעֲדַיִן לא הִזְקִין בַּחֲטָאָיו אֶפְשָׁר לוֹ יוֹתֵר לָשׁוּב מֵהַזָּקֵן מֵחֲמַת שֶׁעֲדַיִן הוּא סָמוּך וְלא שָׁכַח אֶת הַקּוֹל הַקְּרִיאָה וְזֶה, ''תָּעִיתִי כְּשֶׂה אבֵד הַיְנוּ שֶׁתָּעִיתִי מֵהַדֶּרֶך הַיָּשָׁר כְּשֶׂה אוֹבֵד הַנּוֹטֶה מֵהַדֶּרֶך כַּנַּ''ל עַל כֵּן אֲנִי שׁוֹאֵל מִלְּפָנֶיך בַּקֵּשׁ עַבְדֶּך, כִּי מִצְוֹתֶיך לא שָׁכָחְתִּי הַיְנוּ שֶׁתְּמַהֵר לְבַקְּשֵׁנִי כָּל זְמַן שֶׁאֲנִי זוֹכֵר עֲדַיִן אֶת הַקּוֹל הַקְּרִיאָה שֶׁל הַתּוֹרָה וְהַמִּצְווֹת וְזֶהוּ:'' בַּקֵּשׁ עַבְדֶּך כִּי מִצְוֹתֶיך לא שָׁכָחְתִּי '' שֶׁתְּמַהֵר לְבַקְּשֵׁנִי תֵּכֶף '' כִּי מִצְוֹתֶיך לא שָׁכָחְתִּי ''עֲדַיִן וַעֲדַיִן אֲנִי מַכִּיר אֶת קוֹל הַקְּרִיאָה שֶׁל  הַמִּצְווֹת שֶׁהֵם הַתּוֹרָה עַל כֵּן בַּקָּשָׁתִי, שֶׁתְּרַחֵם עָלַי לְבַקְּשֵׁנִי מְהֵרָה מִיָּד כָּל זְמַן שֶׁעֲדַיִן לא שָׁכַחְתִּי אֶת מִצְווֹתֶיך דְּהַיְנוּ שֶׁעֲדַיִן אֲנִי מַכִּיר אֶת קוֹל הַקְּרִיאָה שֶׁל הַתּוֹרָה וְהַמִּצְווֹת כִּי  כְּשֶׁחַס וְשָׁלוֹם, הָאָדָם נִזְקָן בַּחֲטָאִים קָשֶׁה מְאד לְבַקְּשׁוֹ כִּי כְּבָר שָׁכַח אֶת קוֹל הַתּוֹרָה וְהַמִּצְווֹת וְאֵינוֹ מַכִּיר בְּקוֹל הַקְּרִיאָה עַל כֵּן  צָרִיך הָאָדָם לְבַקֵּשׁ מֵהַשֵּׁם יִתְבָּרַך שֶׁיְּמַהֵר הַשֵּׁם יִתְבָּרַך לְבַקְּשׁוֹ לְהַחֲזִירוֹ אֵלָיו כָּל זְמַן שֶׁלּא שָׁכַח עֲדַיִן לְגַמְרֵי אֶת קוֹל הַתּוֹרָה וְהַמִּצְווֹת כַּנַּ''ל וְזֶהוּ מַה שֶּׁבִּקֵּשׁ דָּוִד הַמֶּלֶך עָלָיו הַשָּׁלוֹם ''בַּקֵּשׁ עַבְדֶּך כִּי מִצְוֹתֶיך לא שָׁכַחְתִּי'' כַּנַּ''ל.


~ רז - כָּל הַדִּבּוּרִים הֵם בְּחִינַת גְּבוּרוֹת

כָּל הַדִּבּוּרִים הֵם בְּחִינַת גְּבוּרוֹת כְּמוֹ שֶׁכָּתוּב (תְּהִלִּים קמ''ה) ''וּגְבוּרָתְך יְדַבֵּרוּ'' וּכְמוֹ שֶׁכָּתוּב בַּכְּתָבִים שֶׁ הַה גְּבוּרוֹת שֶׁבַּדַּעַת בּוֹקְעִין וְיוֹצְאִין בְּהַפֶּה וְנַעֲשֶׂה מֵהֶם ה מוֹצָאוֹת הַפֶּה נִמְצָא שֶׁכָּל הַדִּבּוּרִים הֵם בְּחִינַת גְּבוּרוֹת וְ צָרִיך לְהַמְתִּיקָם וְהַהַמְתָּקָה הוּא עַל יְדֵי לִמּוּד הַתּוֹרָה וְדִבּוּרִים טוֹבִים שֶׁמְּדַבְּרִים עַל יְדֵי זֶה מַמְתִּיקִים הַדִּבּוּרִים שֶׁהֵם בְּחִינַת הַגְּבוּרוֹת וְדַע שֶׁלִּפְעָמִים יוֹצְאִין גְּבוּרוֹת קָשׁוֹת רַחֲמָנָא לִצְלָן וְהֵם בָּאִים בְּזֶה הָעוֹלָם לִגְדוֹלֵי הַדּוֹר מֵחֲמַת שֶׁיֵּשׁ לָהֶם דַּעַת גָּדוֹל עַל כֵּן כְּשֶׁיּוֹצְאִין, חַס וְשָׁלוֹם, גְּבוּרוֹת קָשׁוֹת, בָּאִים בְּדַעַת הַגְּדוֹלִים וְשָׁם בּוֹקְעִין וְיוֹצְאִין מֵהַפֶּה, וְנַעֲשֶׂה מֵהֶם דִּבּוּרִים כַּנַּ''ל וַאֲזַי הַדִּבּוּרִים הֵם בְּחִינַת גְּבוּרוֹת קָשׁוֹת וְצָרִיך לִרְאוֹת לְהַמְתִּיקָם וּכְשֶׁאֵין מַמְתִּיקִים הַגְּבוּרוֹת הַקָּשׁוֹת, חַס וְשָׁלוֹם מֵחֲמַת שֶׁאֵין לָהֶם כּחַ לְהַמְתִּיקָם אוֹ שֶׁהֵם אָז בְּמַדְרֵגָה קְטַנָּה שֶׁאִי אֶפְשָׁר לְהַמְתִּיקָם מֵחֲמַת שֶׁפָּגְמוּ אָז בְּאֵיזֶה פְּגָם וָחֵטְא כִּי  אַפִלּוּ צַדִּיקִים וּגְדוֹלִים לִפְעָמִים הֵם פּוֹגְמִים וְשׁוֹגִים בְּאֵיזֶה דָּבָר, ''כִּי אֵין צַדִּיק בָּאָרֶץ'' וְכוּ (קהֶלֶת ז) וּמֵחֲמַת שֶׁהֵם אָז בִּבְחִינָה זוֹ אֵינָם מַמְתִּיקִים הַגְּבוּרוֹת הַקָּשׁוֹת שֶׁהֵם הַדִּבּוּרִים וַאֲזַי כְּשֶׁאֵינָם מַמְתִּיקִים הַדִּבּוּרִים שֶׁהֵם גְּבוּרוֹת קָשׁוֹת אֲזַי מַתְחִילִין לְדַבֵּר בְּאֵלּוּ הַדִּבּוּרִים דִּבּוּרִים רָעִים עַל הַכְּלָל אוֹ עַל הַפְּרָט, אוֹ שֶׁמְּדַבְּרִין עַל צַדִּיק הַדּוֹר וַאֲזַי כָּל הַדִּבּוּרִים שֶׁלָּהֶם שֶׁהֵם גְּבוּרוֹת קָשׁוֹת בָּאִים וְנוֹפְלִים עַל צַדִּיק הַדּוֹר, חַס וְשָׁלוֹם וְהַצַּדִּיק הַדּוֹר צָרִיך לִרְאוֹת לְהַמְתִּיק אֵלּוּ הַגְּבוּרוֹת קָשׁוֹת שֶׁהֵם הַדִּבּוּרִים הַנַּ''ל וְעַל יְדֵי שֶׁהוּא דָּן אוֹתָם לְכַף זְכוּת בָּזֶה שֶׁמְּדַבְּרִים עָלָיו נִמְצָא שֶׁהוּא מַטֶּה כְּלַפֵּי חֶסֶד וּבָזֶה מַמְתִּיקָם אוֹ עַל יְדֵי שֶׁמְּקַבֵּל הַיִּסּוּרִים שֶׁהֵם מְדַבְּרִים עָלָיו, מְקַבְּלָם בְּאַהֲבָה עַל יְדֵי זֶה הוּא מַמְתִּיק גַּם כֵּן דִּבּוּרִים שֶׁלָּהֶם שֶׁהֵם הַגְּבוּרוֹת הַקָּשׁוֹת כַּנַּ''ל אֲבָל אִם אֵין כּחַ, חַס וְשָׁלוֹם, בְּצַדִּיק הַדּוֹר לְהַמְתִּיקָם אֲזַי יוּכַל לִפּל מִמַּדְרֵגָתוֹ מְאד, חַס וְשָׁלוֹם עַל יְדֵי אֵלּוּ הַגְּבוּרוֹת הַנַּ''ל שֶׁבָּאִים עָלָיו אוֹ שֶׁיִּסְתַּלֵּק, חַס וְשָׁלוֹם עַל יְדֵי זֶה וְאָז עַל יְדֵי הִסְתַּלְּקוּתוֹ נִשְׁמָתוֹ מַמְתֶּקֶת אֵלּוּ הַגְּבוּרוֹת הַקָּשׁוֹת הַנַּ''ל וּמִזֶּה הָיָה הִסְתַּלְּקוּת הַבַּעַל שֵׁם טוֹב כִּי אָמַר שֶׁיִּסְתַּלֵּק מִמַּעֲשֵׂה הַשַּׁ''צ יִמַּח שְׁמוֹ כִּי אֵצֶל הַשַּׁ''צ יִמַּח שְׁמוֹ הָיוּ כַּמָּה גְּדוֹלֵי הַדּוֹר וְלוֹמְדִים מֻפְלָגִים שֶׁהִטְעָה אוֹתָם כַּמְפֻרְסָם וְהֵם יָצְאוּ מִן הַכְּלָל וְדִבְּרוּ רָעוֹת עַל כְּלַל תּוֹרָה שֶׁבְּעַל פֶּה וְזֶה הָיָה מֵחֲמַת שֶׁבָּא לָהֶם גְּבוּרוֹת קָשׁוֹת וְלא הִמְתִּיקוּ אוֹתָם מֵחֲמַת בְּחִינָה הַנַּ''ל וְעַל כֵּן דִּבְּרוּ דִּבּוּרִים רָעִים עַל הַכְּלָל וְאֵלּוּ הַדִּבּוּרִים נָפְלוּ עַל גְּדוֹל הַדּוֹר וְהַבַּעַל שֵׁם טוֹב זִכְרוֹנוֹ לִבְרָכָה, הוּא הָיָה אָז הַגְּדוֹל הַדּוֹר וּמִזֶּה נִסְתַּלֵּק וּכְמוֹ שֶׁאוֹמְרִים בְּשֵׁם הַבַּעַל שֵׁם טוֹב זִכְרוֹנוֹ לִבְרָכָה שֶׁאָמַר שֶׁנַּעֲשׂוּ לוֹ שְׁנֵי נְקָבִים בְּלִבּוֹ עַל יְדֵי הַמַּעֲשֶׂה שֶׁל הַשַּׁ''צ יִמַּח שְׁמוֹ כִּי כְּשֶׁמְּדַבְּרִים עַל תּוֹרָה שֶׁבְּעַל פֶּה אוֹ כְּשֶׁמְּדַבְּרִים עַל הַצַּדִּיק הַדּוֹר בְּעַצְמוֹ הוּא דָּבָר אֶחָד מַמָּשׁ כִּי עִקַּר תּוֹרָה שֶׁבְּעַל פֶּה הוּא תָּלוּי בְּצַדִּיק הַדּוֹר כְּמוֹ שֶׁכָּתוּב (זהַר וַיֵּצֵא קנג:) : שְׁכִינְתָּא בֵּין תְּרֵין צַדִּיקַיָּא יָתֵבָא שֶׁהוּא הַתּוֹרָה שֶׁבְּעַל פֶּה כַּמּוּבָא בְּמָקוֹם אַחֵר [עַיֵּן בְּהַתּוֹרָה תְּהִלָּה לְדָוִד בְּסִימָן י''ב] וְכֵן הַתַּלְמִיד חָכָם הוּא בְּעַצְמוֹ הַתּוֹרָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מַכּוֹת כב:) : כַּמָּה טִפְּשָׁאֵי וְכוּ דְּקָיְמִי מִקַּמֵּי אוֹרַיְתָא וְכוּ אֲבָל כְּשֶׁהַצַּדִּיק מַמְתִּיק דִּבּוּרִים שֶׁלָּהֶם אֲזַי הוּא חוֹזֵר וְעוֹשֶׂה מֵהַדִּבּוּרִים תּוֹרָה כַּמּוּבָא בְּמָקוֹם אַחֵר [שָׁם בְּסִימָן י''ב] וַאֲזַי עוֹשֶׂה תּוֹרַת חֶסֶד, הַיְנוּ לְלַמֵּד לַאֲחֵרִים כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סֻכָּה מט:) עַל פָּסוּק ''וְתוֹרַת חֶסֶד עַל לְשׁוֹנָהּ'' זֶה הַלּוֹמֵד עַל מְנָת לְלַמְּדָהּ כִּי בְּוַדַּאי כְּשֶׁעוֹשִׂים תּוֹרָה מִדִּבּוּרִים אֵלּוּ אֶפְשָׁר לוֹ לְלַמֵּד אֲחֵרִים עִמָּהּ, וְנִמְצָא שֶׁהוּא תּוֹרַת חֶסֶד וּבָזֶה מַמְתִּיקָם


~ רח - צוֹפֶה רָשָׁע לַצַּדִּיק וּמְבַקֵּשׁ

[לְשׁוֹן רַבֵּנוּ, זִכְרוֹנוֹ לִבְרָכָה] ''צוֹפֶה רָשָׁע לַצַּדִּיק וּמְבַקֵּשׁ'' וְכוּ (תְּהִלִּים ל''ז) פֵּרוּשׁ:  מַה שֶּׁרְשָׁעִים עוֹשִׂים יִסּוּרִים לְצַדִּיקִים וְרוֹדְפִים אֶת הַצַּדִּיקִים זֶה סִבָּה מֵאֵת הַשֵּׁם יִתְבָּרַך כְּדֵי שֶׁיִּתְבוֹנֵן הַצַּדִּיק וִיפַשְׁפֵּשׁ בְּמַעֲשָׂיו נִמְצָא שֶׁ הָרָשָׁע הוּא כְּמוֹ צוֹפֶה  כְּשׁוֹמֵר הָעִיר שֶׁנִּקְרָא צוֹפֶה כֵּן הָרָשָׁע הוּא שׁוֹמֵר אֶת הַצַּדִּיק מִלִּפּל בְּגַשְׁמִיּוּת פֵּרוּשׁ אַחֵר,  מְעַט הַמַּחֲלקֶת שֶׁיֵּשׁ עַל צַדִּיקִים הִיא טוֹבָה לָהֶם כִּי הַמַּחֲלקֶת הִיא כְּמוֹ מִכְסֶה לָהֶם שֶׁלּא יִתְגַּלּוּ וְיִתְפַּרְסְמוּ בְּיוֹתֵר מִכְּדֵי הַצּרֶך וְזֶה פֵּרוּשׁ ''צוֹפֶה רָשָׁע לַצַּדִּיק''  צוֹפֶה לְשׁוֹן מִכְסֶה כְּמוֹ שֶׁכָּתוּב (שְׁמוֹת כ''ה) ''וְצִפִּיתָ אוֹתוֹ זָהָב'' אֲבָל אֵלּוּ  הָרְשָׁעִים מַרְבִּים בְּמַחֲלקֶת, מַרְבִּים בְּמִכְסֶה עַד שֶׁאֵין כּחַ בַּצַּדִּיקִים לִסְבּל מַחֲלָקְתָּם וְשִׂנְאָתָם שֶׁל הָרְשָׁעִים וְזֶהוּ: ''וּמְבַקֵּשׁ לַהֲמִיתוֹ'' כְּמוֹ שֶׁמְּכַסִּין אֶת אָדָם מֵראשׁוֹ וְעַד רַגְלָיו עַד שֶׁאִי אֶפְשָׁר לוֹ לְהַנְשִׁים כֵּן אֵלּוּ הָרְשָׁעִים הֵן מְכַסִּין וּמַרְבִּים בְּצִפּוּיִים בְּמַחֲלקֶת וּמְבַקְשִׁין לַהֲמִיתוֹ אֲבָל ''וַה לא יַעַזְבֶנּוּ בְיָדוֹ''.


~ רט - תְּפִלּוֹת כְּנֶגֶד תְּמִידִין תִּקְּנוּם

[לְשׁוֹן רַבֵּנוּ, זִכְרוֹנוֹ לִבְרָכָה] תְּפִלּוֹת כְּנֶגֶד תְּמִידִין תִּקְּנוּם (בְּרָכוֹת כו:) כִּי יָדוּעַ שֶׁ יֵּשׁ לְכָל אָדָם תְּפִלּוֹת רָעוֹת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת ס''ג לְפִי נֻסְחַת הָ''עֵין יַעֲקב) : גַּנָּבָא עַל מַחְתַּרְתָּא רַחֲמָנָא קַרְיָא נִמְצָא אַחַר כָּך  כְּשֶׁעוֹמֵד לְהִתְפַּלֵּל תְּפִלָּה הָרָאוּי לְהִתְפַּלֵּל אֲזַי בָּא הַתְּפִלָּה רָעָה וּמְבַלְבֶלֶת אוֹתוֹ וְזֶה בְּחִינַת תְּפִלּוֹת כְּנֶגֶד, שֶׁהִיא מִתְנַגֶּדֶת לוֹ וְהַתִּקּוּן לָזֶה, הַכְנָסַת אוֹרֵחַ תַּלְמִיד חָכָם כִּי אָמְרוּ חֲכָמֵינוּ, זִכְרוֹנָם לִבְרָכָה אוֹרֵחַ מְבָרֵך (בְּרָכוֹת מו מִשְׁלֵי ד) : ''וְארַח צַדִּיקִים כְּאוֹר נגַהּ'' וּכְתִיב (שָׁם י) : ''בְּרָכוֹת לְראשׁ צַדִּיק'', שֶׁהוּא בְּחִינַת שְׁמוֹנֶה עֶשְׂרֵה בְּרָכוֹת שֶׁבַּתְּפִלָּה (זהַר פִּנְחָס רמ''ד וּבְתִקּוּן מ''ז) נִמְצָא שֶׁעַל יָדוֹ בָּא הַתִּקּוּן הַתְּפִלָּה וְזֶה פֵּרוּשׁ:  תְּמִידִין תִּקְּנוּם זֶה בְּחִינַת הַכְנָסַת אוֹרֵחַ תַּלְמִיד חָכָם כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה (בְּרָכוֹת י:) : הַמְאָרֵחַ תַּלְמִידֵי חֲכָמִים בְּתוֹך בֵּיתוֹ כְּאִלּוּ הִקְרִיב תְּמִידִין


~ רי - עַל יְדֵי מַשָּׂא וּמַתָּן בֶּאֱמוּנָה הוּא מְקַיֵּם ''וְאָהַבְתָּ''

[לְשׁוֹן רַבֵּנוּ, זִכְרוֹנוֹ לִבְרָכָה] עַל יְדֵי מַשָּׂא וּמַתָּן בֶּאֱמוּנָה הוּא מְקַיֵּם ''וְאָהַבְתָּ'' כְּמוֹ שֶׁאָמְרוּ חֲכָמֵינוּ זִכְרוֹנָם לִבְרָכָה (יוֹמָא פו) : ''וְאָהַבְתָּ'' שֶׁיְּהֵא שֵׁם שָׁמַיִם מִתְאַהֵב עַל יָדֶיך וְכוּ וּכְשֶׁמְּקַיֵּם ''וְאָהַבְתָּ'' עַל יְדֵי זֶה יִהְיֶה לוֹ פַּרְנָסָה בְּלא יְגִיעָה וָטרַח כִּי אָמְרוּ חֲכָמֵינוּ, זִכְרוֹנָם לִבְרָכָה (פְּסָחִים קיח) : קָשִׁין מְזוֹנוֹתָיו כִּקְרִיעַת יַם סוּף וּקְרִיעַת יַם סוּף הָיָה עַל יְדֵי זְכוּת אַבְרָהָם בְּחִינַת ''וְאָהַבְתָּ'' כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה: ''וַיָּשָׁב הַיָּם לִפְנוֹת בּקֶר'' דָּא בּקֶר דְּאַבְרָהָם (עיין זוהר תרומה קע) נִמְצָא כְּשֶׁהִגִּיעַ עֵת הַבּקֶר בְּחִינַת אַבְרָהָם אֲזַי יָצָא מִקִּשּׁוּי לְקַל כִּי עַד הַבּקֶר הָיָה קָשֶׁה לְפָנָיו קְרִיעַת יַם סוּף נִמְצָא עַל יְדֵי מַשָּׂא וּמַתָּן בֶּאֱמוּנָה אָחוּז בִּבְחִינַת ''וְאָהַבְתָּ'' בְּחִינַת אַבְרָהָם אֲזַי אֵין קָשִׁין לוֹ מְזוֹנוֹתָיו


~ ריא - מַה שֶּׁהָעוֹלָם נוֹסְעִין עַל ראשׁ הַשָּׁנָה לְצַדִּיקִים

[לְשׁוֹן רַבֵּנוּ, זִכְרוֹנוֹ לִבְרָכָה] מַה שֶּׁהָעוֹלָם נוֹסְעִין עַל ראשׁ הַשָּׁנָה לְצַדִּיקִים כִּי  עִקַּר הַמְתָּקַת הַדִּינִין אֵינוֹ אֶלָּא עַל יְדֵי קְדֻשַּׁת וְטָהֳרַת הַמַּחֲשָׁבוֹת  כִּי שָׁם שָׁרְשָׁם כַּמּוּבָא בַּזּהַר: כּלָּא בְּמַחֲשָׁבָה אִתְבְּרִרוּ (עיין זוהר פקודי רנד:) וְ אִי אֶפְשָׁר לָבוֹא לְמחִין זַכִּים אֶלָּא עַל יְדֵי הִתְקַשְּׁרוּת לְצַדִּיקִים כַּמּוּבָא בַּזּהַר :  ''וַיִּקַּח משֶׁה אֶת עַצְמוֹת יוֹסֵף'' משֶׁה הוּא בְּחִינַת מחִין, וְיוֹסֵף הוּא בְּחִינַת צַדִּיק הַיְנוּ שֶׁ אֵין שְׁלֵמוּת לְמחִין אֶלָּא עַל יְדֵי הִתְקַשְּׁרוּת לְצַדִּיקִים וְ ראשׁ הַשָּׁנָה הוּא מְקוֹר הַדִּינִים שֶׁל כָּל הַשָּׁנָה וְ צָרִיך לְטַהֵר אֶת מַחֲשַׁבְתּוֹ כְּדֵי לְהַמְתִּיקָם וּ בִשְׁבִיל זֶה נוֹסְעִין לְצַדִּיקִים כְּדֵי לִזְכּוֹת לִקְדֻשַּׁת הַמַּחֲשָׁבָה


~ ריב - זֶה בְּחִינַת מְחָאַת כַּף אֶל כַּף

[לְשׁוֹן רַבֵּנוּ, זִכְרוֹנוֹ לִבְרָכָה] זֶה בְּחִינַת מְחָאַת כַּף אֶל כַּף, כִּי עַל יְדֵי זֶה מַבִּיטִין בִּתְמוּנַת ה כִּי תְּמוּנַת ה הַיְנוּ דִּמְיוֹנוֹת שֶׁאָנוּ מְדַמִּין אוֹתוֹ רַחוּם וְחַנּוּן וּשְׁאָר כִּנּוּיִים וְדִמְיוֹנוֹת שֶׁאָנוּ קוֹרִין אוֹתוֹ כָּל אֵלּוּ הַדִּמְיוֹנוֹת גִּלּוּ הַנְּבִיאִים וּנְבִיאִים זֶה בְּחִינַת דִּבּוּר הַתְּפִלָּה, כְּמוֹ ''נִיב שְׂפָתַיִם'' וּכְשֶׁאָנוּ מְדַבְּרִים בִּשְׂפָתֵינוּ אֶת הַתְּמוּנוֹת וְהַדִּמְיוֹנוֹת וּמוֹחֲאִין בְּכַפַּיִם אֲזַי נִתְקַיֵּם (הוֹשֵׁעַ י''ב) : ''בְּיַד הַנְּבִיאִים אֲדַמֶּה'' כִּי הַנְּבִיאִים הֵם הַדִּבּוּרִים וְהַכַּפַּיִם הֵם יַד הַנְּבִיאִים וְאָז הַדִּמְיוֹן נִתְגַּלֶּה, בִּבְחִינַת: ''וּבְיַד הַנְּבִיאִים אֲדַמֶּה'' וְנִתְקַיֵּם (בְּמִדְבַּר י''ב) : ''וּתְמוּנַת ה יַבִּיט'' גַּם מְחָאַת כַּף זֶה בְּחִינַת (יְחֶזְקֵאל י) : ''וִידֵי אָדָם מִתַּחַת כַּנְפֵיהֶם'' כִּי הַכְּנָפַיִם הֵם הַדִּבּוּרִים, בִּבְחִינַת (קהֶלֶת י) ''וּבַעַל כְּנָפַיִם יַגֵּיד דָּבָר'' גַּם נִכְלָל הַתְּפִלָּה בְּתוֹך תּוֹרָה שֶׁבִּכְתָב וְתוֹרָה שֶׁבְּעַל פֶּה שֶׁהֵם שְׁנֵי יָדַיִם יָד כּוֹתֶבֶת וְיָד חוֹתֶמֶת כּחַ הַדִּבּוּר בָּא עַל יְדֵי הִתְקַשְּׁרוּת לְצַדִּיקִים כַּמּוּבָא פֶּה אִתְקְרִיאַת מִסִּטְרָא דְּצַדִּיק [עיין לענין כל הנ''ל בתיקון יח] [מִסִּימָן ר''ט עַד כָּאן, לְשׁוֹן רַבֵּנוּ זִכְרוֹנוֹ לִבְרָכָה]


~ ריג - כְּשֶׁהַקָּדוֹשׁ בָּרוּך הוּא רוֹצֶה לְהַסְתִּיר וּלְכַסּוֹת אֶת הָאָדָם

דַּע שֶׁיֵּשׁ שֵׁם שֶׁכְּשֶׁהַקָּדוֹשׁ בָּרוּך הוּא רוֹצֶה לְהַסְתִּיר וּלְכַסּוֹת אֶת הָאָדָם מִן הַבַּעַל דָּבָר לְהַצִּיל אוֹתוֹ מִמָּוֶת שֶׁנִּגְזַר עָלָיו אֲזַי הוּא מַסְתִּיר וּמְכַסֶּה אוֹתוֹ בְּזֶה הַשֵּׁם וַאֲזַי הַבַּעַל דָּבָר מְשׁוֹטֵט וּמְחַפֵּשׂ סְבִיבוֹת זֶה הָאָדָם לְבַקֵּשׁ לוֹ מָקוֹם שֶׁיּוּכַל לְהִכָּנֵס תַּחַת הַמִּסְתָּר וְהַמִּכְסֶה לְהַזִּיק לְזֶה הָאָדָם אַך תֵּכֶף כְּשֶׁמַּבִּיט עָלָיו נִסְתַּלֵּק וְאֵין לוֹ כּחַ מֵחֲמַת זֶה הַשֵּׁם אֲבָל דַּע שֶׁכְּשֶׁחַס וְשָׁלוֹם, מוֹצֵא מָקוֹם לִכְנס תַּחַת הַמִּסְתָּר וְהַמִּכְסֶה לִשְׁלט עַל הָאָדָם אֲזַי אַדְּרַבָּא מְקַבֵּל עוֹד הַבַּעַל דָּבָר יוֹתֵר כּחַ מִזֶּה הַשֵּׁם וְזֶה בְּחִינַת מַה שֶּׁכָּתוּב בַּזּהַר הַקָּדוֹשׁ (פִּנְחָס רל''ו) שֶׁרָאָה פִּינְחָס הַמֵּ''ם שֶׁל מָוֶת מְשׁוֹטֶטֶת אָז הַיְנוּ כִּי הַמֵּ''ם, הִיא בְּחִינַת הַסָּמֶ''ך מֵ''ם הַמְשׁוֹטֵט סָבִיב סָבִיב כַּנַּ''ל וְדַע שֶׁהַשֵּׁם הַנַּ''ל, הוּא שֵׁם סאל, וְיוֹצֵא מִפָּסוּק (תְּהִלִּים ל''ב) אַתָּה סֵתֶר לִי מֵרָאשֵׁי תֵּבוֹת וְהַמֵּם שֶׁל מִצַּר תִּצְּרֵנִי הוּא בְּחִינַת הַמֵּ''ם הַנַּ''ל בְּחִינַת הַסָּמֶ''ך מֵ''ם הַמְשׁוֹטֵט סְבִיב הַמִּכְסֶה וְהַמִּסְתָּר הַנַּ''ל, לִשְׁלט עַל הָאָדָם כַּנַּ''ל וְאִם, חַס וְשָׁלוֹם, מוֹצֵא מָקוֹם לִשְׁלט אֲזַי מְקַבֵּל יוֹתֵר כּחַ מִזֶּה הַשֵּׁם כִּי נִצְטָרֵף הַמֵּ''ם לְהַשֵּׁם סא''ל הַנַּ''ל וְנַעֲשֶׂה צֵרוּף שְׁמוֹ סַמָּאֵל עַל כֵּן צָרִיך לְהַפְסִיק בֵּין תֵּבוֹת אַתָּה סֵתֶר לִי, לְתֵבַת מִצַּר כְּדֵי שֶׁלּא לַעֲשׂוֹת צֵרוּף שְׁמוֹ, חַס וְשָׁלוֹם וַאֲזַי כְּשֶׁשּׁוֹלֵט עַל הָאָדָם, חַס וְשָׁלוֹם, וּמְקַבֵּל עוֹד כּחַ מִזֶּה הַשֵּׁם כַּנַּ''ל אֲזַי נַעֲשֶׂה מֵהַשֵּׁם הַנַּ''ל סוֹף אָדָם לָמוּת (בְּרָכוֹת י''ז) : שֶׁהוּא רָאשֵׁי תֵּבוֹת שֵׁם סא''ל הַנַּ''ל אֲבָל כְּשֶׁמְּשַׁמְּרִין אֶת עַצְמָן בְּכחַ הַשֵּׁם הַנַּ''ל אֲזַי הַשֵּׁם הַנַּ''ל הוּא מִכְסֶה וּמִסְתָּר בְּחִינַת אַתָּה סֵתֶר לִי, וְגַם מִצַּר תִּצְּרֵנִי וְתִשְׁמְרֵנִי


~ ריד - בַּדּוֹרוֹת הָרִאשׁוֹנִים כְּשֶׁהָיוּ יוֹדְעִים יוֹם מִיתָתָם

בַּדּוֹרוֹת הָרִאשׁוֹנִים כְּשֶׁהָיוּ יוֹדְעִים יוֹם מִיתָתָם הָיוּ עוֹסְקִים בַּתּוֹרָה כָּל הַיּוֹם וְלא הָיָה שְׁלִיטָה לְהַבַּעַל דָּבָר עֲלֵיהֶם וְעַכְשָׁו מָצִינוּ בְּנֵי אָדָם שֶׁמֵּתוּ בְּאֶמְצַע לִמּוּדָם דַּע שֶׁאִם הַלִּמּוּד כַּהגֶן, בְּוַדַּאי אֵין לוֹ שׁוּם כּחַ אֲבָל אִם אֵין הַלִּמּוּד כָּרָאוּי, בִּפְרָט לִמּוּד גְּמָרָא אִם אֵין הַלִּמּוּד כָּרָאוּי אֲזַי הוּא מְקַבֵּל יוֹתֵר כּחַ מֵהַלִמּוּד כִּי תַּלְמוּד בְּגִימַטְרִיָּא אוֹתִיּוֹת שֶׁל שְׁמָהּ לִילִית עַל כֵּן יֵשׁ כּחַ בְּלִמּוּד הַתַּלְמוּד אוֹ לְהַכְנִיעַ אוֹתָהּ, אוֹ לְהֶפֶך, חַס וְשָׁלוֹם


~ רטו - דַּע שֶׁיֵּשׁ עֶשְׂרִים וְאַרְבָּעָה מִינֵי פִּדְיוֹנוֹת

דַּע שֶׁיֵּשׁ עֶשְׂרִים וְאַרְבָּעָה מִינֵי פִּדְיוֹנוֹת כִּי יֵשׁ עֶשְׂרִים וְאַרְבָּעָה בָּתֵּי דִּינִים (עיין אד''ר נשא קלו: ובאד''ז רצג) וּכְנֶגֶד כָּל בֵּית דִּין וּבֵית דִּין יֵשׁ פִּדְיוֹן מְיֻחָד לְהַמְתִּיק הַדִּין שֶׁיֵּשׁ שָׁם עַל כֵּן לִפְעָמִים אֵינוֹ מוֹעִיל הַפִּדְיוֹן שֶׁעוֹשִׂין כִּי לא כָּל אֶחָד וְאֶחָד יוֹדֵעַ כָּל הָעֶשְׂרִים וְאַרְבָּעָה פִּדְיוֹנוֹת וַאֲפִלּוּ אִם יוֹדֵעַ אוֹתָם אֵינוֹ עוֹשֶׂה כֻּלָּם וְעַל כֵּן כְּשֶׁאֵינוֹ עוֹשֶׂה הַפִּדְיוֹן הַמְיֻחָד לְאוֹתוֹ הַדִּין עַל יְדֵי זֶה אֵינוֹ מוֹעִיל אַך דַּע, שֶׁיֵּשׁ פִּדְיוֹן אֶחָד שֶׁכּוֹלֵל אֶת כָּל הָעֶשְׂרִים וְאַרְבָּעָה בָּתֵּי דִּינִין וְיָכוֹל לְהַמְתִּיק כָּל הָעֶשְׂרִים וְאַרְבָּעָה בָּתֵּי דִינִים וּלְזֶה הַפִּדְיוֹן צָרִיך עֵת רָצוֹן בְּחִינַת הִתְגַּלּוּת מֵצַח הָרָצוֹן כְּמוֹ בְּשַׁבָּת בְּמִנְחָה, בְּחִינַת ''וַאֲנִי תְפִלָּתִי וְכוּ, עֵת רָצוֹן'' וְכוּ (תְּהִלִּים ס''ט) אַך אֲפִלּוּ הַצַּדִּיקִים, לָאו כָּל אֶחָד יוֹדֵעַ זֶה הַפִּדְיוֹן וְלא נִמְצָא כִּי אִם חַד בְּדָרָא שֶׁיֵּדַע זֶה הַפִּדְיוֹן וּפְעָמִים אֲפִלּוּ כְּשֶׁזֶּה הַצַּדִּיק עוֹשֶׂה פִּדְיוֹן אַף עַל פִּי כֵן אֵינוֹ מוֹעִיל וְזֶה מֵחֲמַת כִּי גַּם לְמַעְלָה תְּאֵבִים מְאד לְפִדְיוֹן כָּזֶה כִּי לָאו בְּכָל פַּעַם בָּא לָהֶם מִלְּמַטָּה פִּדְיוֹן כָּזֶה שֶׁיּוּכַל לְהַמְתִּיק כָּל הָעֶשְׂרִים וְאַרְבָּעָה בָּתֵּי דִּינִין בְּבַת אַחַת וְעַל כֵּן כְּשֶׁבָּא לָהֶם זאת הַהַמְתָּקָה הֵם מִשְׁתַּמְּשִׁים עִמָּהּ לְצרֶך דָּבָר אַחֵר דְּהַיְנוּ שֶׁעַל יְדֵי זֶה הַפִּדְיוֹן וְהַהַמְתָּקָה, נַעֲשִׂין גֵּרִים כִּי כָּל זְמַן שֶׁיֵּשׁ עַכּוּ''ם בָּעוֹלָם חֲרוֹן אַף בָּעוֹלָם (ספרי פר ראה) וּכְשֶׁמַּמְתִּיקִין הַדִּין וְהַחֲרוֹן אַף, נִמְתָּק הָעַכּוּ''ם וְנַעֲשִׂין גֵּרִים וְ זֶה הָיָה עֲבוֹדַת משֶׁה רַבֵּנוּ, עָלָיו הַשָּׁלוֹם, כָּל יְמֵי חַיָּיו, וְגַם לְאַחַר מוֹתוֹ כִּי הִשְׁתַּדֵּל לְקָרֵב הָעֵרֶב רַב כְּדֵי לַעֲשׂוֹת גֵּרִים וְגַם בְּמוֹתוֹ נִקְבַּר מוּל בֵּית פְּעוֹר, כְּדֵי לְהַמְתִּיק הָעַכּוּ''ם כְּדֵי שֶׁיִּהְיוּ נַעֲשִׂין גֵּרִים וְעַל כֵּן נִסְתַּלֵּק בְּשַׁבָּת בְּמִנְחָה שֶׁאָז הוּא עֵת רָצוֹן כְּדֵי לְהַמְתִּיק כָּל הָעֶשְׂרִים וְאַרְבָּעָה בָּתֵּי דִּינִים כַּנַּ''ל כְּדֵי לַעֲשׂוֹת גֵּרִים כִּי  כָּל עֲבוֹדַת משֶׁה, לְהַמְתִּיק הַחֲרוֹן אַף שֶׁל הָעַכּוּ''ם לְרָצוֹן וְעַל כֵּן  משֶׁה עוֹמֵד בֵּין שְׁמָד לְרָצוֹן כִּי מִסְפַּר משֶׁה הוּא מְמֻצָּע, בֵּין מִסְפַּר שְׁמָד לְמִסְפַּר רָצוֹן כִּי הוּא עוֹמֵד תָּמִיד לְהַמְתִּיק הַשְּׁמָד לְהָפְכָהּ לְרָצוֹן כַּנַּ''ל וְעַל כֵּן מָצִינוּ בַּמִּדְרָשׁ שֶׁרַבִּי אֱלִיעֶזֶר הַגָּדוֹל (עַיֵּן בְּרֵאשִׁית רַבָּה וַיֵּצֵא פָּרָשָׁה ע וּבְמִדְרָשׁ רַבָּה קהֶלֶת) גִּיֵּר גֵּרִים וְזֶה מֵחֲמַת שֶׁהָיָה גִּלְגּוּל בְּנוֹ שֶׁל משֶׁה כִּי עָלָיו נֶאֱמַר: ''וְשֵׁם הָאֶחָד אֱלִיעֶזֶר'' כַּמּוּבָא (מִדְרָשׁ רַבָּה בְּמִדְבַּר פָּרָשָׁה י''ט) וְעַל כֵּן בְּכחַ זֶה גִּיֵּר גֵּרִים וְכֵן יִתְרוֹ מֵחֲמַת שֶׁהָיָה חוֹתֵן משֶׁה עַל יְדֵי זֶה נִתְגַּיֵּר כְּמוֹ שֶׁכָּתוּב (שְׁמוֹת י''ח) : ''וַיִּשְׁמַע יִתְרוֹ חוֹתֵן משֶׁה'' כִּי מֵחֲמַת שֶׁהָיָה חוֹתֵן משֶׁה זֶה גָּרַם לוֹ שֶׁשָּׁמַע וְנִתְגַּיֵּר כִּי  כָּל עֲבוֹדַת משֶׁה בְּחַיָּיו וְעַכְשָׁו לְאַחַר מוֹתוֹ הוּא רַק לַעֲשׂוֹת גֵּרִים כַּנַּ''ל


~ רטז - הַפִילוֹסוֹפִים קוֹרִים לְהַטֶּבַע ''אֵם כָּל חָי''

דַּע כִּי הַפִילוֹסוֹפִים קוֹרִים לְהַטֶּבַע ''אֵם כָּל חָי'' וַאֲנַחְנוּ עַל יְדֵי תְּפִלּוֹתֵינוּ אָנוּ מְבַטְּלִים הַטֶּבַע כִּי הַטֶּבַע מְחַיֵּב כָּך, וְעַל יְדֵי הַתְּפִלָּה נִשְׁתַּנֶּה הַטֶּבַע וְזֶה בְּחִינַת חַ''י בִּרְכוֹת הַתְּפִלָּה חוּץ בִּרְכַּת הַמִּינִים שֶׁעַל יְדֵי חַי בִּרְכָאָן, מְבַטְּלִין הַטֶּבַע אֵם כָּל חָי


~ ריז - זִכְרוּ תּוֹרַת משֶׁה

זִכְרוּ תּוֹרַת משֶׁה (סוֹף מַלְאֲכִי) רָאשֵׁי תֵּבוֹת תַּמֻז חָסֵר וָאו כִּי אָז בְּתַמּוּז צְרִיכִים לְהַמְשִׁיך הַזִּכָּרוֹן לְתַקֵּן הַשִּׁכְחָה כִּי אָז נִתְהַוֶּה הַשִּׁכְחָה כִּי עַל יְדֵי הַלּוּחוֹת שֶׁנִּשְׁתַּבְּרוּ בְּחֹדֶשׁ תַּמּוּז נִתְהַוָּה הַשִּׁכְחָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (עֵרוּבִין נ''ד) : אִלְמָלֵא לא נִשְׁתַּבְּרוּ הַלּוּחוֹת הָרִאשׁוֹנוֹת לא נִשְׁתַּכְּחָה תּוֹרָה מִיִּשְׂרָאֵל וְעַל כֵּן חָסֵר וָאו מִתַּמֻּז כַּנַּ''ל כִּי מֵאַחַר שֶׁנִּשְׁתַּבְּרוּ הַלּוּחוֹת נִסְתַּלֵּק הַוָּאו כִּי הַלּוּחוֹת הֵם בְּחִינַת וָאו כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בָּבָא בַּתְרָא י''ד) הַלּוּחוֹת אָרְכָּן שִׁשָּׁה וְרָחְבָּן שִׁשָּׁה גַּם זְמַן מַתַּן תּוֹרָתֵינוּ רָאשֵׁי תֵּבוֹת תַּמֻּז כִּי בְּתַמּוּז נִתְּנוּ הַלּוּחוֹת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (יוֹמָא ד:) וְגַם כָּאן חָסֵר וָאו מֵחֲמַת שֶׁאָז נִשְׁתַּבְּרוּ הַלּוּחוֹת שֶׁהֵם בְּחִינַת וָאו כַּנַּ''ל


~ ריח - לִּפְעָמִים כְּשֶׁנִּגְזָר עַל הָאָדָם

דַּע שֶׁ לִּפְעָמִים כְּשֶׁנִּגְזָר עַל הָאָדָם, חַס וְשָׁלוֹם, אֵיזֶה גְּזֵרָה וְאַף עַל גַּב דְּאִיהוּ לָא חָזֵי מַזָּלֵהּ חָזֵי (מְגִלָּה ג) וּמֵחֲמַת זֶה רוֹצֶה לְהַסְתִּיר אֶת עַצְמוֹ וּ מִזֶּה בָּא שֶׁלִּפְעָמִים פִּתְאם הָאָדָם נוֹסֵעַ לְאֵיזֶה מָקוֹם רָחוֹק זֶהוּ כְּדֵי לְהַסְתִּיר אֶת עַצְמוֹ וְאַף עַל פִּי שֶׁהוּא אֵינוֹ יוֹדֵעַ מִזֶּה, עִם כָּל זֶה הַנֶּפֶשׁ יוֹדַעַת מִזֶּה עַל כֵּן בָּא לוֹ רָצוֹן לִנְסֹעַ לְשָׁם וְ לִפְעָמִים כְּשֶׁבָּא לְשָׁם הוּא נִתְפַּרְסֵם שָׁם בְּיוֹתֵר, וְאָז יוּכַל לְהַזִּיק לוֹ מְאד, חַס וְשָׁלוֹם וּמִזֶּה הָיָה הִסְתַּלְּקוּת צַדִּיק גָּדוֹל מְאד שֶׁפִּתְאם רָצָה לִנְסֹעַ לְאֶרֶץ יִשְׂרָאֵל וְהוּא הָיָה בְּעַצְמוֹ יוֹדֵעַ מִזֶּה שֶׁהָיָה צָרִיך לְהַסְתִּיר אֶת עַצְמוֹ וְנָסַע עַל הַמְּדִינָה וְהָיָה פִּרְסוּם גָּדוֹל, וְנִסְתַּלֵּק בְּאוֹתוֹ הַדֶּרֶך וְכֵן אֵרַע בִּזְמַנֵּנוּ בְּסָמוּך הַשֵּׁם יַצִּילֵנוּ


~ ריט - בִּצַּע אֶמְרָתוֹ

בִּצַּע אֶמְרָתוֹ (אֵיכָה ב), בִּזַּע פּוֹרְפִירָא דִּילֵהּ, (מִדְרָשׁ שָׁם) כִּי בְּוַדַּאי אֵין הַבֵּית הַמִּקְדָּשׁ יָכוֹל לִסְבּל כְּבוֹדוֹ וְגַאֲוָתוֹ יִתְבָּרַך כְּמוֹ שֶׁכָּתוּב (מְלָכִים א ח) : ''הִנֵּה הַשָּׁמַיִם וּשְׁמֵי הַשָּׁמַיִם לא יְכַלְכְּלוּך אַף כִּי הַבַּיִת הַזֶּה'' וְכוּ רַק מֵחֲמַת אַהֲבַת יִשְׂרָאֵל צִמְצֵם וְהִלְבִּישׁ אֶת גַּאֲוָתוֹ כְּדֵי לְהַשְׁרוֹת שְׁכִינָתוֹ בְּבֵית הַמִּקְדָּשׁ כְּדֵי לְגַלּוֹת מַלְכוּתוֹ וְזֶה בְּחִינַת (תְּהִלִּים צ''ג) : ''ה מָלָך גֵּאוּת לָבֵשׁ'' שֶׁכִּבְיָכוֹל בִּשְׁבִיל לְגַלּוֹת מַלְכוּתוֹ הִלְבִּישׁ וְצִמְצֵם אֶת גֵּאוּת שֶׁלּוֹ כְּדֵי שֶׁנּוּכַל לִסְבּל קַבָּלַת על מַלְכוּתוֹ עָלֵינוּ אֲבָל כְּשֶׁיִּשְׂרָאֵל חָטְאוּ לְפָנָיו אֲזַי כִּבְיָכוֹל הֶרְאָה וְגִלָּה הַשֵּׁם יִתְבָּרַך אֶת גַּאֲוָתוֹ וּגְאוֹנוֹ וְלא רָצָה לְהַלְבִּישׁוֹ וּלְצַמְצְמוֹ עוֹד וּמִמֵּילָא נֶחֱרַב הַבֵּית הַמִּקְדָּשׁ כִּי לא הָיָה יָכוֹל לְסָבְלוֹ כַּנַּ''ל וְזֶה ''בִּצַּע אֶמְרָתוֹ'' בִּזַּע פּוֹרְפִירָא דִּילֵהּ שֶׁקָּרַע אֶת הַלְּבוּשׁ שֶׁלּוֹ, הַיְנוּ שֶׁקָּרַע אֶת הַלְּבוּשׁ וְהַצִּמְצוּם הַנַּ''ל בְּחִינַת ''גֵּאוּת לָבֵשׁ'' הַנַּ''ל וּמִמֵּילָא נֶחֱרַב הַבֵּית הַמִּקְדָּשׁ כִּי מֵאַחַר שֶׁקָּרַע וּבִטֵּל אֶת הַצִּמְצוּם וְהַלְּבוּשׁ שׁוּב אֵין הַבֵּית הַמִּקְדָּשׁ יָכוֹל לִסְבּל גַּאֲוָתוֹ וּגְאוֹנוֹ כִּי ''הֵן הַשָּׁמַיִם וּשְׁמֵי הַשָּׁמַיִם לא יְכַלְכְּלוּך'' כַּנַּ''ל עוֹד שָׁמַעְתִּי בִּשְׁמוֹ לָעִנְיָן הַנַּ''ל שֶׁהִלְבִּישׁ וְצִמְצֵם אֶת גַּאֲוָתוֹ כְּדֵי לְגַלּוֹת מַלְכוּתוֹ שֶׁהִזְכִּיר אָז מַה שֶּׁאָמַר בַּיּוֹם שֶׁלְּפָנָיו וְהָעִנְיָן, שֶׁיִּרְאָה בְּחִינַת מַלְכוּת הוּא בְּחִינַת הַכְנָעָה וְזֶה שֶׁכָּתוּב (דְּבָרִים י) : ''מָה ה אֱלקֶיך שׁוֹאֵל מֵעִמָּך כִּי אִם לְיִרְאָה'' שֶׁהַשֵּׁם יִתְבָּרַך מַקְטִין אֶת עַצְמוֹ כִּבְיָכוֹל וְשׁוֹאֵל מֵהֶם יִרְאָה כִּי שׁוֹאֵל מֵעִמָּך, הוּא בְּחִינַת הַכְנָעָה וְשִׁפְלוּת, כְּמוֹ הַשּׁוֹאֵל וּמְבַקֵּשׁ מֵחֲבֵרוֹ (אָבוֹת פֶּרֶק ג) ''אִלְמָלֵא מוֹרָאָהּ שֶׁל מַלְכוּת'' (כַּמּוּבָא כְּבָר כַּמָּה פְּעָמִים). וּמַלְכוּת הוּא בְּחִינַת ענִי וְהַכְנָעָה כִּי אֵין מֶלֶך בְּלא עָם, שֶׁזֶּהוּ בְּחִינַת עֲנִיּוּת דְּלֵית לָהּ מִגַּרְמַהּ כְּלוּם (כַּמּוּבָא בְּמָקוֹם אַחֵר) הַיְנוּ שֶׁמִּדַּת הַמַּלְכוּת אֵין לָהּ מִצַּד עַצְמָהּ כְּלוּם כִּי אִם עַל יְדֵי הָעוֹלָם נִתְגַּלֶּה מִדַּת הַמַּלְכוּת כִּי אֵין מֶלֶך בְּלא עָם נִמְצָא שֶׁמִּדַּת הַמַּלְכוּת שֶׁהִיא בְּחִינַת יִרְאָה, הִיא בְּחִינַת ענִי וְהַכְנָעָה וְעַל כֵּן בִּשְׁעַת מַתַּן תּוֹרָה שֶׁרָצָה הַשֵּׁם יִתְבָּרַך לְגַלּוֹת מַלְכוּתוֹ וְיִרְאָתוֹ הִכְנִיעַ אֶת עַצְמוֹ הַשֵּׁם יִתְבָּרַך לְיִשְׂרָאֵל כִּבְיָכוֹל וּבִקֵּשׁ מֵהֶם שֶׁיְּקַבְּלוּ מַלְכוּתוֹ וְהִבְטִיחַ לָהֶם כַּמָּה הַבְטָחוֹת, כְּמוֹ שֶׁכָּתוּב (שְׁמוֹת יט) : ''וְאַתֶּם תִּהְיוּ לִי מַמְלֶכֶת כּהֲנִים וְגוֹי קָדוֹשׁ'' וְכוּ שֶׁכָּל אֵלּוּ הַהַבְטָחוֹת הֵם בְּחִינַת הַכְנָעָה וְכָל זֶה הָיָה בִּשְׁבִיל לְגַלּוֹת מַלְכוּתוֹ וְיִרְאָתוֹ כְּמוֹ שֶׁכָּתוּב (שָׁם כ) : ''וּבַעֲבוּר תִּהְיֶה יִרְאָתוֹ עַל פְּנֵיכֶם'' וְכוּ כִּי כָּל זֶה הָיָה בִּשְׁבִיל הַיִּרְאָה שֶׁהִיא בְּחִינַת מַלְכוּת כַּנַּ''ל כִּי הַשֵּׁם יִתְבָּרַך מַקְטִין אֶת עַצְמוֹ בִּשְׁבִיל לְגַלּוֹת מַלְכוּתוֹ כַּנַּ''ל וְזֶהוּ: ''ה מָלָך גֵּאוּת לָבֵשׁ'' ה מָלָך הַיְנוּ כְּשֶׁרָצָה הַשֵּׁם יִתְבָּרַך לְגַלּוֹת מַלְכוּתוֹ אֲזַי ''גֵּאוּת לָבֵשׁ'', שֶׁהִלְבִּישׁ וְצִמְצֵם אֶת גַּאֲוָתוֹ וְהִקְטִין אֶת עַצְמוֹ כִּבְיָכוֹל כַּנַּ''ל. גַּם שָׁמַעְתִּי, שֶׁאָמַר אָז דִּבְרֵי צַחוּת לְדַרְשָׁן אֶחָד שֶׁיָּשַׁב עַל שֻׁלְחָנוֹ אָז בִּצַּע אֶמְרָתוֹ שֶׁאוֹמֵר תּוֹרָה בִּשְׁבִיל בֶּצַע וּמָמוֹן עוֹד מֵעֵין הַנַּ''ל, שָׁמַעְתִּי בִּשְׁמוֹ, שֶׁאָמַר עַל פָּסוּק (יִרְמְיָה כ''ג) ''אִם יִסָּתֵר אִישׁ בְּמִסְתָּרִים וַאֲנִי לא אֶרְאֶנּוּ'' כִּי כְּשֶׁאָדָם מַקְטִין אֶת עַצְמוֹ אָז הַשֵּׁם יִתְבָּרַך גַּם כֵּן מַקְטִין אֶת עַצְמוֹ אֲבָל כְּשֶׁהָאָדָם מִתְגָּאֶה וּמִתְגַּדֵּל, אֲזַי הַשֵּׁם יִתְבָּרַך גַּם כֵּן מַרְאֶה גַּאֲוָתוֹ וְגָדְלוֹ וְזֶהוּ: ''אִם יִסָּתֵר אִישׁ בְּמִסְתָּרִים'' שֶׁכְּשֶׁהָאָדָם מַקְטִין וּמַסְתִּיר אֶת עַצְמוֹ בְּמִסְתָּרִים דְּהַיְנוּ שֶׁמַּסְתִּיר וּמַעֲלִים וּמַקְטִין אֶת עַצְמוֹ בַּעֲנָוָה וְשִׁפְלוּת אֲזַי ''וַאֲנִי לא אֶרְאֶנּוּ'', שֶׁאֲנִי גַּם כֵּן מַרְאֶה עַצְמִי אֵלָיו בִּבְחִינַת לא שֶׁהוּא בְּחִינַת אַיִן וָאֶפֶס בְּחִינַת עֲנָוָה וְשִׁפְלוּת, וְכַנַּ''ל


~ רכ - יֵשׁ כַּמָּה דְּבָרִים יְקָרִים בָּעוֹלָם

דַּע כִּי יֵשׁ כַּמָּה דְּבָרִים יְקָרִים בָּעוֹלָם הֶחָכָם הוּא יָקָר מְאד וְכֵן גִּבּוֹר וְכֵן עָשִׁיר וּמוֹשֵׁל דְּהַיְנוּ מִי שֶׁיֵּשׁ לוֹ אֵיזֶה הִתְנַשְּׂאוּת. וְדַע שֶׁאֵצֶל כָּל אֶחָד מֵהֶם יְכוֹלִים לִפְעל וּלְהִוָּשַׁע מִצַּעֲרוֹ שֶׁאִם יֵשׁ לוֹ אֵיזֶה צַעַר, חַס וְשָׁלוֹם וְיֵלֵך אֵצֶל אֶחָד מֵהֶם וִיסַפְּרוֹ לְפָנָיו עַד שֶׁיְּעוֹרֵר רַחֲמִים אֶצְלוֹ עָלָיו מִזֶּה יוּכַל לְהִוָּשַׁע


~ רכא - עַל יְדֵי שֶׁנּוֹתְנִין מַעֲשֵׂר נִצּוֹל מִשּׂוֹנְאִים

עַל יְדֵי שֶׁנּוֹתְנִין מַעֲשֵׂר נִצּוֹל מִשּׂוֹנְאִים כִּי הַשֵּׁם יִתְבָּרַך מְכַסֶּה אוֹתוֹ בְּיָדוֹ וּמַצִּילוֹ כִּי ''הָאֱלקִים יְבַקֵּשׁ הַנִּרְדָּף'' וַאֲפִלּוּ צַדִּיק רוֹדֵף אֶת הָרָשָׁע (מִדְרָשׁ רַבָּה אֶמר פָּרָשָׁה כ''ז) וְזֶה בְּחִינַת (יְשַׁעְיָה נ''א) : ''וּבְצֵל יָדִי כִּסִּיתִיך'' שֶׁהַשֵּׁם יִתְבָּרַך מְכַסֶּה עָלָיו בְּצֵל יָדוֹ וּמַצִּילוֹ וּ כְשֶׁהַנִּרְדָּף צַדִּיק שֶׁהוּא סָמוּך לְהַשֵּׁם יִתְבָּרַך אֲזַי הוּא יִתְבָּרַך מַצִּילוֹ בְּיָדוֹ כִּי הוּא סָמוּך לְהַשֵּׁם יִתְבָּרַך אֲבָל כְּשֶׁהַנִּרְדָּף רָשָׁע נִמְצָא שֶׁהוּא רָחוֹק מֵהַשֵּׁם יִתְבָּרַך וְאַף עַל פִּי כֵן הַשֵּׁם יִתְבָּרַך מַצִּילוֹ כִּי הָאֱלֹקִים יְבַקֵּשׁ וְכוּ אֲזַי כִּבְיָכוֹל הַשֵּׁם יִתְבָּרַך מַגְדִּיל יָדוֹ וּמוֹשִׁיטָהּ וּמְחַפֶּה עָלָיו אַף שֶׁהוּא רָחוֹק מֵהַשֵּׁם יִתְבָּרַך וְ עַל יְדֵי מַעֲשֵׂר נַעֲשֶׂה בְּחִינַת יָד הַגְּדוֹלָה כִּי  יָד הַגְּדוֹלָה הוּא בְּחִינַת הִסְתַּפְּקוּת כְּמוֹ שֶׁכָּתוּב (בְּמִדְבַּר י''א) : ''הֲצאן וּבָקָר יִשָּׁחֵט לָהֶם וּמָצָא לָהֶם אִם אֶת כָּל דְּגֵי הַיָּם'' וְכוּ  ''וּמָצָא לָהֶם'' וְתִרְגֵּם אוּנְקְלוֹס. הֲיִסְפַּק לְהוֹן וְהֱשִׁיבוֹ הַשֵּׁם יִתְבָּרַך : ''הֲיַד ה תּקְצָר'' נִמְצָא שֶׁבְּחִינַת יָד הַגָּדוֹלָה הִיא יְכוֹלָה לְהַסְפִּיקָם נִמְצָא שֶׁ בְּחִינַת הִסְתַּפְּקוּת הוּא בִּבְחִינַת יָד הַגְּדוֹלָה וְ עַל יְדֵי מַעֲשֵׂר הוּא בִּבְחִינַת הִסְתַּפְּקוּת כִּי  אֵין אָדָם מֵת וַחֲצִי תַּאֲוָתוֹ בְּיָדוֹ כִּי יֵשׁ לוֹ מָנֶה מְבַקֵּשׁ מָאתַיִם וְכוּ וְכָל מַה שֶּׁיֵּשׁ לוֹ אֵין מַסְפִּיק לוֹ אֲבָל בְּמַעֲשֵׂר כְּתִיב (מַלְאָכִי ג) : ''הָבִיאוּ אֶת כָּל הַמַּעֲשֵׂר אֶל בֵּית הָאוֹצָר וּבְחָנוּנִי נָא בְּזאת וְכוּ עַד בְּלִי דַּי'' וְדָרְשׁוּ רַבּוֹתֵינוּ זִכְרוֹנָם לִבְרָכָה (שַׁבָּת ל''ב:) : עַד שֶׁיִּבְלוּ שִׂפְתוֹתֵיכֶם מִלּוֹמַר דַּי נִמְצָא שֶׁעַל יְדֵי מַעֲשֵׂר נַעֲשֶׂה בְּחִינַת הִסְתַּפְּקוּת, שֶׁהוּא בְּחִינַת יָד הַגְּדוֹלָה כַּנַּ''ל וְעַל יְדֵי זֶה הַשֵּׁם יִתְבָּרַך מוֹשִׁיט יָדוֹ וּמְכַסֶּה עָלָיו וְנִצּוֹל מִשּׂוֹנְאִים כַּנַּ''ל  ''שִׁוִּיתִי ה לְנֶגְדִּי תָמִיד'' בְּחִינַת מִתְנַגֵּד


~ רכב - צָרִיך לִהְיוֹת תָּמִיד בְּשִׂמְחָה וְלַעֲבד ה בְּשִׂמְחָה

צָרִיך לִהְיוֹת תָּמִיד בְּשִׂמְחָה וְלַעֲבד ה בְּשִׂמְחָה וַאֲפִלּוּ אִם לִפְעָמִים נוֹפֵל מִמַּדְרֵגָתוֹ צָרִיך לְחַזֵּק עַצְמוֹ בַּיָּמִים הַקּוֹדְמִים שֶׁהָיָה מַזְרִיחַ לוֹ אֵיזֶה הֶאָרָה קְצָת כְּמוֹ שֶׁאָנוּ רוֹאִים שֶׁכַּמָּה סוּמִים מַחֲזִיקִים עַצְמָן בְּאִישׁ אֶחָד שֶׁאֵינוֹ סוּמָא וּמַאֲמִינִים בּוֹ וְהוֹלְכִים אַחֲרָיו וְגַם הַסּוּמָא מַאֲמִין לְמַקְלוֹ שֶׁהוֹלֵך אַחַר מַקְלוֹ, אַף שֶׁאֵינוֹ רוֹאֶה כְּלָל מִכָּל שֶׁכֵּן שֶׁרָאוּי לֵילֵך אַחַר עַצְמוֹ דְּהַיְנוּ מֵאַחַר שֶׁבַּיָּמִים הַקּוֹדְמִים הִזְרִיחַ לוֹ קְצָת וְהָיָה מִתְחַזֵּק וּמִתְעוֹרֵר לִבּוֹ לְהַשֵּׁם יִתְבָּרַך אַף שֶׁעַכְשָׁו נָפַל מִזֶּה וְנִסְתְּמוּ עֵינָיו וְלִבּוֹ עִם כָּל זֶה רָאוּי שֶׁיּאחֵז בַּיָּמִים הַקּוֹדְמִים וְיֵלֵך אַחֲרֵיהֶם דְּהַיְנוּ כְּמוֹ שֶׁאָז הָיָה מִתְעוֹרֵר לִבּוֹ לְהִתְחַזֵּק בַּעֲבוֹדָתוֹ יִתְבָּרַך כֵּן גַּם עַכְשָׁו יְחַזֵּק לִבּוֹ מְאד וְיֵלֵך אַחַר הַהִתְעוֹרְרוּת וְהַזְּרִיחָה שֶׁהָיָה לוֹ אָז אַף שֶׁעַכְשָׁו נָפַל מִזֶּה כַּנַּ''ל עַד אֲשֶׁר בִּקְצָת יָמִים יַעַזְרוֹ ה וְיַחֲזר וְיִזְרַח לוֹ אוֹרוֹ יִתְבָּרַך אָמֵן [עַיֵּן בְּסוֹף הַסֵּפֶר מַה שֶׁשַּׁיָּך לָזֶה]


~ רכג - כְּשֶׁהַצַּדִּיק צָרִיך לְבַקֵּשׁ מֵאֵת הַשֵּׁם יִתְבָּרַך

כְּשֶׁהַצַּדִּיק צָרִיך לְבַקֵּשׁ מֵאֵת הַשֵּׁם יִתְבָּרַך יָכוֹל לִהְיוֹת שֶׁלּא יְמַלְּאוּ בַּקָּשָׁתוֹ כִּי זִמְנִין דְּשָׁמַע וְזִמְנִין דְּלָא וְכוּ (זהַר וַיֵּרָא דַּף קה:). אֲבָל  יֵשׁ צַדִּיק שֶׁיָּכוֹל לִגְזר וְלוֹמַר אֲנִי אוֹמֵר שֶׁיִּהְיֶה כֵּן (בְּמִדְבַּר ו) : ''כּה תְבָרְכוּ וְכוּ אָמוֹר לָהֶם'' הַיְנוּ שֶׁאֲנִי אוֹמֵר שֶׁיִּהְיֶה כֵּן ''יְבָרֶכְך ה וְיִשְׁמְרֶך'' וְכוּ אָמֵן


~ רכד - אֲפִלּוּ הָרְחוֹקִים מִן הַצַּדִּיק

אֲפִלּוּ הָרְחוֹקִים מִן הַצַּדִּיק הֵם מְקַבְּלִין חִיּוּת וְהֶאָרָה מִן הַצַּדִּיק עַל יְדֵי שֶׁמְּכַסֶּה עֲלֵיהֶם כְּמוֹ הָאִילָן, שֶׁיֵּשׁ לוֹ עֲנָפִים וּקְלִפָּה וְעָלִין וְכֻלָּם שׁוֹאֲבִין חִיּוּת מִן הָאִילָן וְיֵשׁ עֲשָׂבִים שֶׁרְחוֹקִים מִן הָאִילָן וְנִדְמֶה שֶׁאֵין מְקַבְּלִין חִיּוּת מֵהָאִילָן וּבֶאֱמֶת גַּם הֵם מְקַבְּלִין חִיּוּת מִמֶּנּוּ כִּי הָאִילָן מֵגֵן עֲלֵיהֶם וּמַצִּילָן מִן הַשֶּׁמֶשׁ כֵּן יֵשׁ אֵצֶל הַצַּדִּיק בְּחִינַת עָלִין וַעֲנָפִים וְכוּ כְּמוֹ שֶׁמְּבאָר בְּמָקוֹם אַחֵר [בְּסִימָן ס''ו אוֹת א]. וַאֲפִלּוּ הָרְחוֹקִים מְקַבְּלִין חִיּוּת מִמֶּנּוּ עַל יְדֵי שֶׁמְּכַסֶּה עֲלֵיהֶם כְּמוֹ הָאִילָן כַּנַּ''ל.


~ רכה - כְּשֶׁהָרֵאָה בִּשְׁלֵמוּת עַל יְדֵי זֶה הַבִּטָּחוֹן בִּשְׁלֵמוּת

דַּע  כְּשֶׁהָרֵאָה בִּשְׁלֵמוּת עַל יְדֵי זֶה הַבִּטָּחוֹן בִּשְׁלֵמוּת כִּי  עִקַּר הַבִּטָּחוֹן בִּשְׁלֵמוּת הוּא עַל יְדֵי הַשֵּׂכֶל כְּמוֹ שֶׁכָּתוּב (תְּהִלִּים קמ''ה) : ''עֵינֵי כל אֵלֶיך יְשַׂבֵּרוּ''  עֵינֵי זֶה בְּחִינַת הַשֵּׂכֶל כְּמוֹ שֶׁכָּתוּב (בְּרֵאשִׁית ג) : ''וַתִּפָּקַחְנָה עֵינֵי שְׁנֵיהֶם'', וּפֵרֵשׁ רַשִׁ''י עַל שֵׁם הַחָכְמָה נֶאֱמַר וּ לְפִי הַשֵּׂכֶל כֵּן הוּא הַבִּטָּחוֹן כִּי  יֵשׁ כַּמָּה מַעֲלוֹת וּמַדְרֵגוֹת בְּבִטָּחוֹן עַד אֵין סוֹף בִּבְחִינַת (יְשַׁעְיָה כ''ו) : ''בִּטְּחוּ בַּה עֲדֵי עַד'' וְהַכּל לְפִי הַשֵּׂכֶל כַּנַּ''ל וְ עִקַּר הַשֵּׂכֶל עַל יְדֵי הָרֵאָה כִּי עִקַּר הַשֵּׂכֶל הוּא עַל יְדֵי הַלַּחְלוּחִית הָעוֹלִים אֶל הַמּחַ שֶׁהֵם בְּחִינַת הַשֶּׁמֶן וְהַמּחַ הִיא הַפְּתִילָה וְהַנְּשָׁמָה שֶׁבַּמּחַ הוּא הָאוֹר נִמְצָא שֶׁ עִקַּר קִיּוּם הַשֵּׂכֶל הוּא עַל יְדֵי הַלַּחְלוּחִית שֶׁבַּגּוּף כַּנַּ''ל וְהַלַּחְלוּחִית הוּא עַל יְדֵי הָרֵאָה כַּמּוּבָא (בְּתִקּוּנֵי זהַר כ''ז:) : אִלְמָלֵא כַּנְפֵי רֵאָה דִּמְנָשְׁבִי עַל לִבָּא הֲוֵי לִבָּא אוֹקִיד כָּל גּוּפָא וְזֶה בְּחִינַת (שְׁמוֹת כ''ה) : ''וְהָיוּ הַכְּרוּבִים פּוֹרְשֵׂי כְּנָפַיִם עַל הַ כַּפּרֶת'' כַּפֻּרְתָּא דְּלִבָּא (זהַר פִּינְחָס דַּף רלד) נִמְצָא שֶׁעַל יְדֵי הָרֵאָה נִתְקַיֵּם הַלַּחְלוּחִית, שֶׁלּא יִתְיַבֵּשׁ עַל יְדֵי הַלֵּב וְעַל יְדֵי זֶה קִיּוּם הַשֵּׂכֶל שֶׁהוּא בְּחִינַת נֵר דּוֹלֵק עַל יְדֵי הַלַּחְלוּחִית כַּנַּ''ל וְ עַל יְדֵי הַשֵּׂכֶל, עַל יְדֵי זֶה נַעֲשֶׂה הַבִּטָּחוֹן כַּנַּ''ל נִמְצָא שֶׁשְּׁלֵמוּת הַבִּטָּחוֹן הוּא עַל יְדֵי שְׁלֵמוּת הָרֵאָה כַּנַּ''ל. וַ אֲזַי יְכוֹלִין לַעֲשׂוֹת מֵהַצִּפְצוּף דְּהַיְנוּ הַקּוֹל הַיּוֹצֵא מֵהַקָּנֶה שֶׁהוּא רַק קוֹל פָּשׁוּט וְצִפְצוּף שֶׁיִּהְיֶה נַעֲשֶׂה דִּבּוּר עַל יְדֵי חֲמִשָּׁה מוֹצָאוֹת הַפֶּה שֶׁמְּחַתְּכִים הַדִּבּוּר כִּי  עִקַּר הַהֶבְדֵּל שֶׁיֵּשׁ בֵּין אָדָם לְחַי הוּא עַל יְדֵי חִתּוּך הַדִּבּוּר שֶׁהוּא גֶּדֶר הָאָדָם שֶׁהוּא מְדַבֵּר בִּבְחִינַת (שְׁמוֹת ד) : ''מִי שָׂם פֶּה לָאָדָם'' וְעִקַּר הַהֶבְדֵּל הוּא חִתּוּך הַדִּבּוּר דְּהַיְנוּ שֶׁהָאָדָם עוֹשֶׂה מֵהַצִּפְצוּף, וְהַקּוֹל חִתּוּך הָאוֹתִיּוֹת וְהַדִּבּוּר כִּי גַּם בְּהֵמוֹת וְעוֹפוֹת יֵשׁ לָהֶם קוֹל וְצִפְצוּף רַק שֶׁאֵין לָהֶם חִתּוּך הָאוֹתִיּוֹת וְהַדִּבּוּר וְזֶהוּ גֶּדֶר הָאָדָם שֶׁיָּכוֹל לַחֲתֹך הַדִּבּוּר כַּנַּ''ל וְ לָבוֹא לִבְחִינַת גֶּדֶר אָדָם, הוּא עַל יְדֵי צְדָקָה, בִּבְחִינַת (בְּרֵאשִׁית א) ''נַעֲשֶׂה אָדָם'' וּכְתִיב (רוּת ב) : ''שֵׁם הָאִישׁ אֲשֶׁר עָשִׂיתִי עִמּוֹ הַיּוֹם'' וְכוּ מָה הָתָם צְדָקָה אַף כָּאן צְדָקָה כְּמוֹ שֶׁכָּתוּב בַּזּהַר (הוּבָא לְעֵיל בְּסִימָן לז) הַיְנוּ שֶׁ עַל יְדֵי צְדָקָה נַעֲשֶׂה בְּחִינַת אָדָם, שֶׁהוּא בְּחִינַת דִּבּוּר כַּנַּ''ל וְזֶהוּ (ראשׁ הַשָּׁנָה ו) :  ''בְּפִיך'' זוֹ צְדָקָה כִּי  עַל יְדֵי צְדָקָה נַעֲשֶׂה הַפֶּה דְּהַיְנוּ הַדִּבּוּר שֶׁהוּא בְּחִינַת גֶּדֶר הָאָדָם בִּבְחִינַת: ''מִי שָׂם פֶּה לָאָדָם'' וְ עִקַּר הַצְּדָקָה הוּא עַל יְדֵי הַבִּטָּחוֹן, בִּבְחִינַת (תְּהִלִּים ל''ז) : ''בְּטַח בַּה וַעֲשֵׂה טוֹב'' כִּי  אִם אֵין לוֹ בִּטָּחוֹן אֵינוֹ יָכוֹל לַעֲשׂוֹת צְדָקָה כָּרָאוּי כִּי מִתְיָרֵא שֶּׁיֶּחְסַר לוֹ מַה שֶּׁנּוֹתֵן לִצְדָקָה וְעִקַּר הַצְּדָקָה הוּא עַל יְדֵי בִּטָּחוֹן שֶׁבּוֹטֵחַ בַּה שֶׁלּא יַפְסִיד וְלא יֶחְסַר עַל יְדֵי הַצְּדָקָה כְּלָל כִּי הַשֵּׁם יִתְבָּרַך יְבָרְכוֹ בִּגְלַל הַדָּבָר הַזֶּה וְכוּ נִמְצָא שֶׁ עַל יְדֵי הַבִּטָּחוֹן שֶׁהוּא עַל יְדֵי הַשֵּׂכֶל עַל יְדֵי זֶה עוֹשִׂין צְדָקָה וְעַל יְדֵי זֶה נַעֲשֶׂה הַדִּבּוּר כַּנַּ''ל וְזֶה בְּחִינַת (תְּהִלִּים ס''ט) ''נִחַר גְּרוֹנִי כָּלוּ עֵינַי'' הַיְנוּ  כְּשֶׁאֵין הַשֵּׂכֶל בִּשְׁלֵמוּת, בְּחִינַת ''כָּלוּ עֵינַי'' דְּהַיְנוּ הַשֵּׂכֶל וַאֲזַי אֵין לוֹ בִּטָּחוֹן כַּנַּ''ל, בְּחִינַת ''כָּלוּ עֵינַי מְיַחֵל לֵאלקָי'' אֲזַי ''נִחַר גְּרוֹנִי'', הַיְנוּ שֶׁאֵין לוֹ חִתּוּך הַדִּבּוּר כַּנַּ''ל אֲבָל כְּשֶׁיֵּשׁ לוֹ בִּטָּחוֹן וְעוֹשֶׂה צְדָקָה כַּנַּ''ל אֲזַי יָכוֹל לַעֲשׂוֹת מִקּוֹל הַצִּפְצוּפִים דִּבּוּרִים כַּנַּ''ל וְזֶה בְּחִינוֹת (קהֶלֶת י''ב) : ''וְיָקוּם לְקוֹל הַצִּפּוֹר וְיִשַּׁחוּ כָּל בְּנוֹת הַשִּׁיר'' וְדָרְשׁוּ רַבּוֹתֵינוּ זִכְרוֹנָם לִבְרָכָה (שַׁבָּת קנב) : שֶׁכָּל הַשִּׁירוֹת דּוֹמוֹת עָלָיו כְּשִׂיחָה הַיְנוּ שֶׁיִּהְיֶה נַעֲשֶׂה מִצִּפְצוּפִים וְשִׁירוֹת, שִׂיחָה וְדִבּוּר כַּנַּ''ל וְזֶהוּ בְּחִינַת מַה שֶּׁמְּסַפְּרִין עַל הַבַּעַל שֵׁם טוֹב זִכְרוֹנוֹ לִבְרָכָה שֶׁהָיָה שׁוֹמֵעַ דִּבּוּרִים מִקּוֹל הַכִּנּוֹר כִּי הָיָה עוֹשֶׂה מִצִּפְצוּפִים דִּבּוּרִים כַּנַּ''ל.


~ רכו - נִגּוּנִים שֶׁל יְלָלָה וְעַצְבוּת

מַה שֶּׁהָרְשָׁעִים עַל פִּי רב הֵם מְזַמְּרִים נִגּוּנִים שֶׁל יְלָלָה וְעַצְבוּת כִּי הֵם בְּחִינַת נִשְׁמַת עֵרֶב רַב וְאִמָּא דְּעֵרֶב רַב הִיא לִילִית שֶׁהִיא מְיַלֶּלֶת תָּמִיד וְעַל כֵּן הֵם עוֹשִׂים נִגּוּנִים שֶׁל יְלָלָה כַּנַּ''ל וּמַה שֶּׁדֶּרֶך בְּנֵי אָדָם לִמְשׁך אֶל נִגּוּנִים הַלָּלוּ כִּי יְנִיקָתָם מִבְּחִינַת ''וְעֵינֵי לֵאָה רַכּוֹת'' (בְּרֵאשִׁית כ''ט) מִבְּחִינַת קִלְקוּל הָרְאוּת, בִּבְחִינַת מְארת חָסֵר כְּמוֹ שֶׁכָּתוּב (שָׁם א) ''יְהִי מְארת'' חָסֵר דָּא לִילִית (תִּקּוּנֵי זהַר תִּקּוּן מ''ד דַּף עט:) וְעִקַּר הַנִּגּוּן הוּא מִבְּחִינַת שֵׁבֶט לֵוִי שֶׁהָיוּ מְנַצְּחִים בְּשִׁיר, שֶׁהֵם מִבְּנֵי לֵאָה וְאָז כְּשֶׁנּוֹלַד לֵוִי נֶאֱמַר (שָׁם כ''ט) : ''הַפַּעַם יִלָּוֶה אִישִׁי אֵלַי'' כִּי עַל יְדֵי שֶׁנּוֹלַד לֵוִי שֶׁהוּא סִטְרָא דְּנִגּוּנָא (זהַר שְׁמוֹת דַּף י''ט) עַל יְדֵי זֶה בְּחִינַת הַהַמְשָׁכָה, שֶׁיִּלָּוֶה וְיֻמְשַׁך אֵלֶיהָ וְעַל כֵּן נְגִינָה שֶׁהוּא נִשְׁתַּלְשֵׁל וְיוֹרֵד מִשָּׁם, מִבְּחִינַת ''וְעֵינֵי לֵאָה רַכּוֹת'' יֵשׁ לוֹ כּחַ לִמְשׁך, בִּבְחִינַת ''הַפַּעַם יִלָּוֶה'' כַּנַּ''ל וּכְשֶׁמְּזַמְּרִים אֵלּוּ הַנִּגּוּנִים הַנַּ''ל בְּשַׁבָּת עַל יְדֵי זֶה מַעֲלִין אוֹתָם כִּי בְּשַׁבָּת נִשְׁלָם הָאוֹר בִּבְחִינַת מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה (בְּרָכוֹת מג:) : פְּסִיעָה גַּסָּה נוֹטֶלֶת מְאוֹר עֵינָיו וְכוּ וּמְהַדְּרָא לֵהּ בְּקִדּוּשָׁא דְּבֵי שִׁמְשָׁא נִמְצָא שֶׁבְּשַׁבָּת הָאוֹר בִּשְׁלֵמוּת בִּבְחִינַת: ''פּוֹסְעִים בּוֹ פְּסִיעָה קְטַנָּה'' וַאֲזַי מַעֲלִין הַנִּגּוּנִים הַנַּ''ל שֶׁיְּנִיקָתָם מִקִּלְקוּל הָרְאוּת כַּנַּ''ל עַל יְדֵי שַׁבָּת שֶׁהוּא בְּחִינַת תִּקּוּן הָרְאוּת בִּשְׁלֵמוּת כַּנַּ''ל


~ רכז - מַּה שֶּׁאוֹמְרִים כְּשֶׁעוֹבְרִין עַל הַקּוֹצְרִים ה יַעְזר

שָׁמַעְתִּי בִּשְׁמוֹ שֶׁסִּפֵּר בְּשֵׁם צַדִּיק אֶחָד שֶׁדָּרַשׁ בְּבֵית הַכְּנֶסֶת שֶׁמַּה שֶּׁאוֹמְרִים כְּשֶׁעוֹבְרִין עַל הַקּוֹצְרִים ה יַעְזר כִּי יֵשׁ רְשָׁעִים שֶׁהֵם מְגֻלְגָּלִים בָּעֲשָׂבִים הַגְּדֵלִים עַל הַגַּגּוֹת וְאֵין לָהֶם עֲלִיָּה, כִּי אֵין קוֹצְרִין אוֹתָן הָעֲשָׂבִים וְזֶה בְּחִינַת (תְּהִלִּים קכ''ט) : ''יִהְיוּ כְּחָצִיר גַּגּוֹת וְכוּ שֶׁלּא מִלֵּא כַפּוֹ קוֹצֵר וְכוּ וְלא אָמְרוּ הָעוֹבְרִים בִּרְכַּת ה'' וְכוּ כִּי אֵין קוֹצְרִין אוֹתָן וְאֵין אוֹמְרִים עֲלֵיהֶם בִּרְכַּת ה בְּשָׁעָה שֶׁעוֹבְרִין עֲלֵיהֶם וְעַל כֵּן אֵין לָהֶם עֲלִיָּה אֲבָל אוֹתָהּ הַתְּבוּאָה שֶׁקּוֹצְרִין, אוֹמְרִים הָעוֹבְרִים בִּרְכַּת ה כַּנַּ''ל וְעַל יְדֵי זֶה יֵשׁ לָהּ עֲלִיָּה


~ רכח - כְּשֶׁהַקָּדוֹשׁ בָּרוּך הוּא מִסְתַּכֵּל בַּנְּשָׁמָה

דַּע שֶׁ כְּשֶׁהַקָּדוֹשׁ בָּרוּך הוּא מִסְתַּכֵּל בַּנְּשָׁמָה שֶׁתּוּכַל לְהַחֲזִיר בְּנֵי אָדָם בִּתְשׁוּבָה וְלַעֲשׂוֹת גֵּרִים אֲזַי הוּא יִתְבָּרַך בְּעַצְמוֹ כִּבְיָכוֹל מְבַקֵּשׁ וְרוֹאֶה שֶׁיִּהְיֶה מַחֲלקֶת עָלָיו כִּי אֵין מְקַבְּלִין גֵּרִים לִימוֹת הַמָּשִׁיחַ וְלא בִּימֵי שְׁלמה (יְבָמוֹת כד) מִשּׁוּם שֻׁלְחַן מְלָכִים כִּי אָז אֵינָן מִתְגַּיְּרִין מֵאַהֲבָה רַק מֵחֲמַת שֶׁרוֹאִין גְּדֻלַּת יִשְׂרָאֵל וְ עִקַּר הַגֵּרִים הוּא כְּשֶׁמִּתְגַּיְּרִין בְּעֵת שֶׁיִּשְׂרָאֵל סְחוּפִים בְּענִי וָדחַק כְּמוֹ שֶׁכָּתוּב (יְשַׁעְיָה נ''ד) : ''מִי גָר אִתָּך בַּעֲנִיּוּתֵך'' וְכוּ (שָׁם בַּגְּמָרָא) וְעַל כֵּן  בְּהֶכְרֵחַ שֶׁיִּהְיֶה מַחֲלקֶת עַל מִי שֶׁמַּחֲזִיר בְּנֵי אָדָם לְמוּטָב וּמְגַיֵּר גֵּרִים כְּדֵי שֶׁלּא יִהְיֶה לוֹ שׁוּם שַׁלְוָה כִּי אָז מִי שֶׁמִּתְקָרֵב אֵלָיו הוּא בֶּאֱמֶת וַאֲזַי יָכוֹל לְגַיֵּר גֵּרִים בֶּאֱמֶת לא מִשּׁוּם שָׁלוֹם וָנַחַת כַּנַּ''ל וְזֶהוּ ''וַיֵּשֶׁב יַעֲקב בְּאֶרֶץ מְגוּרֵי אָבִיו'' וְאִיתָא בַּמִּדְרָשׁ (בְּרֵאשִׁית פָּרָשָׁה כ''ד) ''מְגוּרֵי אָבִיו'' שֶׁהָיָה מְגַיֵּר גֵּרִים כְּמוֹ אֲבוֹתָיו, כְּמוֹ מִגִּיּוּרֵי אָבִיו וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שָׁם) : ''וַיֵּשֶׁב יַעֲקב'' בִּקֵּשׁ יַעֲקב לֵישֵׁב בְּשַׁלְוָה, מִיָּד קָפַץ עָלָיו רֻגְזוֹ שֶׁל יוֹסֵף הַיְנוּ מֵחֲמַת שֶׁיַּעֲקב הָיָה מְגַיֵּר גֵּרִים, בְּחִינַת ''מְגוּרֵי אָבִיו'' עַל יְדֵי זֶה לא הָיָה יָכוֹל לֵישֵׁב בְּשַׁלְוָה כְּדֵי שֶׁיִּהְיוּ הַגֵּרִים בֶּאֱמֶת וְאִם יִהְיֶה לוֹ שַׁלְוָה לא יוּכַל לַעֲשׂוֹת גֵּרִים כִּי אֵין מְקַבְּלִין גֵּרִים לִימוֹת הַמָּשִׁיחַ כַּנַּ''ל


~ רכט - דַּע שֶׁיֵּשׁ עֵצִים שֶׁכְּשֶׁעוֹשִין מֵהֶם מִטָּה

דַּע שֶׁיֵּשׁ עֵצִים שֶׁכְּשֶׁעוֹשִין מֵהֶם מִטָּה, הֵם מְסֻגָּלִים לְהוֹלָדַת בָּנִים וּלְגַדְּלָם וְכֵן לְהֵפֶך יֵשׁ שֶׁאֵינָם מְסֻגָּלִים וְכוּ וְזֶה מְרֻמָּז בַּפָּסוּק: ''שָׁאוֹל שָׁאַל הָאִישׁ לָנוּ וּלְמוֹלַדְתֵּנוּ'' (בְּרֵאשִׁית מג בְּרֵאשִׁית פָּרָשָׁה צ''א). אֲפִלּוּ עֲצֵי עֲרִיסוֹתֵינוּ גִּלָּה לָנוּ כִּי עַל יְדֵי עֲצֵי הַמִּטָּה עַל יְדֵי זֶה סְגֻלַּת הַהוֹלָדָה כַּנַּ''ל


~ רל - מִי שֶׁיֵּשׁ לוֹ עֵינַיִם לִרְאוֹת

דַּע מִי שֶׁיֵּשׁ לוֹ עֵינַיִם לִרְאוֹת יָכוֹל לִרְאוֹת וּלְהַכִּיר בַּפָּנִים שֶׁל הַתַּלְמִיד מִי הוּא רַבּוֹ וּבִלְבַד שֶׁרָאָה רַבּוֹ פַּעַם אַחַת כִּי (קהֶלֶת ח) : ''חָכְמַת אָדָם תָּאִיר פָּנָיו'' נִמְצָא כְּשֶׁהַתַּלְמִיד מְקַבֵּל חָכְמַת רַבּוֹ הוּא מְקַבֵּל פָּנָיו וּבִשְׁבִיל זֶה צָרִיך לְהִסְתַּכֵּל בִּפְנֵי רַבּוֹ בְּשָׁעָה שֶׁמְּקַבֵּל חָכְמָתוֹ כְּמוֹ שֶׁכָּתוּב (יְשַׁעְיָה ל) : ''וְהָיוּ עֵינֶיך רוֹאוֹת אֶת מוֹרֶיך'' כִּי הַחָכְמָה הוּא בַּפָּנִים כַּנַּ''ל וְעַל כֵּן כְּשֶׁמִּסְתַּכֵּל בִּפְנֵי הַתַּלְמִיד יָכוֹל לֵידַע מִי הוּא רַבּוֹ כַּנַּ''ל


~ רלא - וּצְבָא הַשָּׁמַיִם לְך מִשְׁתַּחֲוִים

בְּשָׁעָה שֶׁאוֹמְרִים : ''וּצְבָא הַשָּׁמַיִם לְך מִשְׁתַּחֲוִים'' רָאוּי לְהִתְפַּלֵּל עַל כָּל דָּבָר כִּי כָּל הָרְפוּאוֹת עַל יְדֵי כּחוֹת הַגַּלְגַּלִּים שֶׁהֵם צְבָא הַשָּׁמַיִם וְכָל אֶחָד נוֹתֵן כּחַ בְּאֵיזֶה סַם וְעֵשֶׂב הַשַּׁיָּך לוֹ וּמֵהֶם מְקַבְּלִים הַסַּמִּים וַעֲשָׂבִים כּחַ לְרַפְּאוֹת וּכְשֶׁצְּרִיכִים רְפוּאָה מִתְחַבְּרִים כַּמָּה כּחוֹת מֵהַגַּלְגַּלִּים שֶׁזֶּה נוֹתֵן כּחַ בְּעֵשֶׂב זֶה וְזֶה בְּעֵשֶׂב אַחֵר וְכַיּוֹצֵא וּמִתְחַבְּרִים כֻּלָּם וְעוֹשִׂין מֵהֶם הַרְכָּבָה לִרְפוּאָה עַל כֵּן טוֹב לְבַקֵּשׁ מֵהַשֵּׁם יִתְבָּרַך בְּעֵת שֶׁאוֹמְרִים : ''וּצְבָא הַשָּׁמַיִם'' וְכוּ שֶׁאָז בָּאִים כֻּלָּם לְהִשְׁתַּחֲווֹת וְלִתֵּן שֶׁבַח וְהוֹדָיָה אֵלָיו יִתְבָּרַך שֶׁ יְּצַוֶּה הַשֵּׁם יִתְבָּרַך לָהֶם שֶׁיַּמְשִׁיכוּ אֵלּוּ הַכּחוֹת הַצְּרִיכִים לִרְפוּאָתוֹ בְּתוֹך חֲתִיכַת לֶחֶם אוֹ בְּדָבָר אַחֵר וְיִתְרַפֵּא מִמֵּילָא אָמֵן כֵּן יְהִי רָצוֹן [עַיֵּן עִנְיָן זֶה בַּאֲרִיכוּת בְּ''לִקּוּטֵי תִּנְיָנָא'' בְּסִימָן א]


~ רלב - הַלְלוּ אֶת ה מִן הַשָּׁמַיִם וְכוּ

בְּשָׁעָה שֶׁאוֹמֵר: ''הַלְלוּ אֶת ה מִן הַשָּׁמַיִם וְכוּ הַלְלוּהוּ כָל מַלְאָכָיו הַלְלוּהוּ כָּל צְבָאָיו'' וְכוּ אֲזַי הָאָדָם קוֹרֵא לְכֻלָּם וּמְצַוֶּה לְכֻלָּם שֶׁיְּהַלְּלוּ אֶת ה וּמִזֶּה רָאוּי לָאָדָם לְהִתְעוֹרֵר לִתְפִלָּה בְּכַוָּנַת הַלֵּב מֵאַחַר שֶׁבִּתְפִלָּתוֹ קוֹרֵא לְכָל הָעוֹלָמוֹת לְהַלְּלוֹ וּלְשַׁבְּחוֹ יִתְבָּרַך


~ רלג - כְּשֶׁמִּתְגַּבְּרִים עַל הָאָדָם מַחֲשָׁבוֹת רָעוֹת וְהִרְהוּרִים

כְּשֶׁמִּתְגַּבְּרִים עַל הָאָדָם מַחֲשָׁבוֹת רָעוֹת וְהִרְהוּרִים וְהוּא מִתְחַזֵּק וּמִתְגַּבֵּר עֲלֵיהֶם וּמְנַצֵּחַ אוֹתָם יֵשׁ לְהַקָּדוֹשׁ בָּרוּך הוּא תַּעֲנוּג גָּדוֹל מִזֶּה וְהוּא יָקָר מְאד בְּעֵינֵי הַשֵּׁם יִתְבָּרַך כְּמָשָׁל שֶׁיֵּשׁ אֵצֶל הַמְּלָכִים לִפְעָמִים בְּיוֹמָא דְּפַגְרָא הֵם מַנִּיחִין כַּמָּה חַיּוֹת שֶׁיְּנַצְּחוּ זֶה עִם זֶה וְהֵם עוֹמְדִים וּמִסְתַּכְּלִים וְיֵשׁ לָהֶם תַּעֲנוּג גָּדוֹל מִן הַנִּצָּחוֹן כְּמוֹ כֵן הַמַּחֲשָׁבוֹת הֵם בָּאִים מִבְּחִינַת הַחַיּוֹת (עיין תיקון כא בסופו) וּ מַחֲשָׁבוֹת קְדוֹשׁוֹת הֵם בְּחִינַת חַיּוֹת טְהוֹרוֹת וּמַחֲשָׁבוֹת רָעוֹת הֵם בְּחִינַת חַיּוֹת טְמֵאוֹת וּמַנִּיחִים בְּכַוָּנָה מִלְּמַעְלָה שֶׁיְּנַצְּחוּ זֶה עִם זֶה וְ יֵשׁ לְהַקָּדוֹשׁ בָּרוּך הוּא תַּעֲנוּג גָּדוֹל כְּשֶׁהָאָדָם מִתְגַּבֵּר עַל הַחַיּוֹת טְמֵאוֹת וּמְנַצֵּחַ אוֹתָם. הַכְּלָל שֶׁ אִי אֶפְשָׁר בְּשׁוּם אפֶן בָּעוֹלָם שֶׁיִּהְיוּ שְׁנֵי מַחֲשָׁבוֹת בְּיַחַד בְּפַעַם אֶחָד עַל כֵּן בְּקַל יְכוֹלִין לְגָרֵשׁ מַחֲשָׁבוֹת רָעוֹת רַק בְּשֵׁב וְאַל תַּעֲשֶׂה דְּהַיְנוּ שֶׁלּא לַחֲשׁב אוֹתוֹ הַמַּחֲשָׁבָה רַק לַחֲשׁב אֵיזֶה מַחֲשָׁבָה אַחֶרֶת בְּתוֹרָה אוֹ עֲבוֹדָה אוֹ אֲפִלּוּ מַשָּׂא וּמַתָּן כִּי אִי אֶפְשָׁר שֶׁיִּהְיוּ שְׁנֵי מַחֲשָׁבוֹת בְּיַחַד בְּשׁוּם אפֶן וּכְבָר מְבאָר בְּמָקוֹם אַחֵר (לְעֵיל בְּסִימָן ע''ב). שֶׁ אֵין צְרִיכִין לַעֲשׂוֹת מִלְחָמָה וּלְנַעְנֵעַ ראשׁוֹ אָנֶה וָאָנָה כְּדֵי לְגָרֵשׁ הַמַּחֲשָׁבוֹת רָעוֹת כִּי אֵין זֶה מוֹעִיל כְּלָל אַדְּרַבָּא עַל יְדֵי זֶה מִתְגַּבְּרִים יוֹתֵר רַק לִבְלִי לְהַשְׁגִּיחַ עֲלֵיהֶם כְּלָל רַק לַעֲשׂוֹת אֶת שֶׁלּוֹ בַּמֶּה שֶּׁהוּא עוֹסֵק בְּתוֹרָה אוֹ תְּפִלָּה אוֹ מַשָּׂא וּמַתָּן וְלִבְלִי לְהִסְתַּכֵּל לַאֲחוֹרָיו כְּלָל וְעַל יְדֵי זֶה מִמֵּילָא תִּסְתַּלֵּק


~ רלד - סִּפּוּרֵי מַעֲשִׂיּוֹת מִצַּדִּיקִים הוּא דָּבָר גָּדוֹל מְאד

דַּע שֶׁסִּפּוּרֵי מַעֲשִׂיּוֹת מִצַּדִּיקִים הַיְנוּ מִמַּה שֶּׁאֵרַע לָהֶם הוּא דָּבָר גָּדוֹל מְאד וְעַל יְדֵי זֶה נִטְהָר מַחֲשַׁבְתּוֹ אֲבָל אִי אֶפְשָׁר לְסַפֵּר מַעֲשִׂיּוֹת שֶׁל צַדִּיקִים כִּי אִם מִי שֶׁיָּכוֹל לְהִדַּמּוֹת עַצְמוֹ לְהַשֵּׁם יִתְבָּרַך דְּהַיְנוּ שֶׁיָּכוֹל לְהַבְדִּיל בֵּין אוֹר וְחֹשֶׁך כְּמוֹ הַשֵּׁם יִתְבָּרַך כִּבְיָכוֹל כִּי כְּנֶגֶד כָּל מַעֲשֶׂה שֶׁל צַדִּיק יֵשׁ כְּנֶגְדּוֹ רַע דְּהַיְנוּ שֶׁיֵּשׁ כְּנֶגְדּוֹ מַעֲשִׂיּוֹת שֶׁל רְשָׁעִים, שֶׁגַּם לָהֶם אֵרַע כַּיּוֹצֵא בָּזֶה כְּגוֹן שֶׁמָּצִינוּ שֶׁפִּינְחָס עָשָׂה דָּבָר גָּדוֹל שֶׁפָּרַח בָּאֲוִיר וּכְנֶגֶד זֶה יֵשׁ מַעֲשֵׂה שֶׁל רָשָׁע, שֶׁגַּם בִּלְעָם פָּרַח בָּאֲוִיר וְכֵן כַּיּוֹצֵא בָּזֶה כִּי הָרָע לְעֻמַּת הַטּוֹב וְהַהֶפְרֵשׁ הוּא רַק מִי שֶׁיָּכוֹל לְהַבְדִּיל בֵּין אוֹר וְחֹשֶׁך זֶה יוֹדֵעַ גּדֶל הַהֶבְדֵּל וְהַהֶפְרֵשׁ שֶׁבֵּין מַעֲשִׂיּוֹת שֶׁל צַדִּיקִים לְמַעֲשִׂיּוֹת שֶׁל רְשָׁעִים כִּי זֶה מִסִּטְרָא דִּקְדֻשָּׁה עַל יְדֵי תְּפִלָּתוֹ כְּמוֹ שֶׁכָּתוּב בֶּאֱלִישָׁע (מְלָכִים ב ח) : ''סַפְּרָה נָּא לִי הַגְּדלוֹת'' הַיְנוּ שֶׁעָשָׂה הַנִּסִּים עַל יְדֵי תְּפִלָּה (מְגִלָּה כז) אֲבָל מַעֲשִׂיּוֹת שֶׁל רְשָׁעִים הֵם עַל יְדֵי תַּחְבּוּלוֹת אוֹ כִּשּׁוּף אוֹ דָּבָר אַחֵר מִסִּטְרָא אָחֳרָא נִמְצָא שֶׁעִקַּר הַהֶפְרֵשׁ יוֹדֵעַ רַק זֶה שֶׁיּוֹדֵעַ לְהַבְדִּיל בֵּין אוֹר לְחֹשֶׁך הַיְנוּ בֵּין רַע לְטוֹב וְגַם מִי שֶׁאֵין לוֹ זֶה הַדַּעַת לְהַבְדִּיל וְכוּ אֲבָל יֵשׁ לוֹ אֱמוּנָה שְׁלֵמָה שֶׁמַּאֲמִין הַהֶבְדֵּל שֶׁיֵּשׁ בֵּינֵיהֶם כַּנַּ''ל גַּם זֶה יָכוֹל לְסַפֵּר מַעֲשִׂיּוֹת שֶׁל צַדִּיקִים אֲבָל צָרִיך שֶׁתִּהְיֶה הָאֱמוּנָה אֱמוּנָה שְׁלֵמָה בְּרוּרָה מְאד עַד שֶׁעַל יְדֵי הָאֱמוּנָה יִהְיֶה דּוֹמֶה לוֹ כְּאִלּוּ רוֹאֶה הַדָּבָר שֶׁמַּאֲמִין בָּעֵינַיִם מַמָּשׁ בְּחִינַת סְתִים וְגַלְיָא כַּמּוּבָא בְּמָקוֹם אַחֵר [לְעֵיל בְּסִימָן ס''ב] וְזֶה שֶׁמּוּבָא בַּמִּדְרָשׁ (בְּרֵאשִׁית פָּרָשָׁה ב) : ''לְהַבְדִּיל בֵּין הָאוֹר וּבֵין הַחֹשֶׁך'' אוֹר אֵלּוּ מַעֲשֵׂיהֶם שֶׁל צַדִּיקִים חֹשֶׁך אֵלּוּ מַעֲשֵׂיהֶם שֶׁל רְשָׁעִים הַיְנוּ שֶׁמַּעֲשִׂיּוֹת שֶׁל צַדִּיקִים הֵם בְּחִינַת אוֹר וּלְהֶפֶך מַעֲשִׂיּוֹת שֶׁל רְשָׁעִים הֵם בְּחִינַת חֹשֶׁך וּמִי שֶׁיָּכוֹל לְהַבְדִּיל בֵּין אוֹר לְחֹשֶׁך יָכוֹל לְסַפֵּר מַעֲשִׂיּוֹת שֶׁל צַדִּיקִים כַּנַּ''ל וְעַל יְדֵי זֶה נִטְהָר מַחֲשַׁבְתּוֹ גַּם, נִצּוֹל מִצָּרוֹת כִּי בִּלְבּוּל הַדַּעַת הוּא בְּחִינַת מחִין דְּקַטְנוּת וּמִזֶּה בָּאִין צָרוֹת כִּי מחִין דְּקַטְנוּת הֵם בְּחִינַת דִּינִין וְסִפּוּרֵי מַעֲשִׂיּוֹת שֶׁל צַדִּיקִים הֵם בְּחִינַת מחִין דְּגַדְלוּת כְּמוֹ שֶׁכָּתוּב: ''סַפְּרָה נָּא לִי אֶת הַגְּדלוֹת'' בְּחִינַת הַמָּאוֹר הַגָּדוֹל וְעַל יְדֵי זֶה מְטַהֵר מַחֲשַׁבְתּוֹ מִמַּחֲשָׁבוֹת רָעוֹת שֶׁהֵם נִמְשָׁכִין מִמּחִין דְּקַטְנוּת וְעַל יְדֵי זֶה מַמְתִּיק הַצָּרוֹת וְהַדִּינִים שֶׁכֻּלָּם הֵם מִבְּחִינַת מחִין דְּקַטְנוּת כַּנַּ''ל. גַּם צָרִיך לֵידַע אֵיך לְסַפֵּר הַמַּעֲשֶׂה כִּי בְּכָל מַעֲשֶׂה יֵשׁ צִמְצוּם וְגַם כְּשֶׁרוֹצֶה לְטַהֵר מַחֲשַׁבְתּוֹ עַל יְדֵי סִפּוּר הַמַּעֲשֶׂה שֶׁל הַצַּדִּיק נִמְצָא שֶׁנַּעֲשֶׂה אֶצְלוֹ מֵהַמַּעֲשֶׂה וּמֵהַסִּפּוּר שֶׁהוּא דִּבּוּר נַעֲשֶׂה אֶצְלוֹ מַחֲשָׁבָה וּבְוַדַּאי צָרִיך שֶׁיִּהְיֶה זֶה הַצַּדִּיק שֶׁמְּסַפֵּר מִמֶּנּוּ גָּבוֹהַּ מִמֶּנּוּ כְּדֵי שֶׁיִּהְיֶה מַעֲשִׂיּוֹת שֶׁל אוֹתוֹ הַצַּדִּיק, בִּבְחִינַת מַחֲשָׁבָה אֶצְלוֹ עַל כֵּן צָרִיך לֵידַע מִמִּי לְסַפֵּר וְאֵיך לְסַפֵּר וַאֲזַי נִטְהָר מַחֲשַׁבְתּוֹ וְיָכוֹל לַעֲלוֹת אֶל עוֹלַם הַמַּחֲשָׁבָה שֶׁזֶּה נִקְרָא עֲלִיַּת הָעוֹלָמוֹת כִּי הַמַּחֲשָׁבָה גָּבוֹהַּ מְאד וּמִי שֶׁרוֹצֶה לִכָּנֵס אֶל עוֹלַם הַמַּחֲשָׁבָה, צָרִיך לִשְׁתּק וַאֲפִלּוּ אִם יְדַבֵּר אָז דִּבּוּר הָגוּן הוּא מַפְסִיד הַמַּחֲשָׁבָה כִּי הַמַּחֲשָׁבָה הוּא דָּבָר גָּבוֹהַּ מְאד שֶׁאֲפִלּוּ דִּבּוּר הָגוּן מַפְסִידָהּ וְזֶה בְּחִינַת (מְנָחוֹת כט) : שְׁתֹק כָּך עָלָה בְּמַחֲשָׁבָה שֶׁלַּעֲלוֹת אֶל הַמַּחֲשָׁבָה צָרִיך לִשְׁתּק וַאֲפִלּוּ אִם יִשְׁתּק וְלא יְדַבֵּר כְּלָל עִם כָּל זֶה יֵשׁ בִּלְבּוּלִים שֶׁמְּבַלְבְּלִין הַמַּחֲשָׁבָה וּמוֹנְעִין אוֹתָהּ וְעַל זֶה צָרִיך טָהֳרַת הַמַּחֲשָׁבָה וְזֶה עַל יְדֵי סִפּוּרֵי מַעֲשִׂיּוֹת כַּנַּ''ל וְלִזְכּוֹת לָזֶה, שֶׁיּוּכַל לְהִדַּמּוֹת אֵלָיו יִתְבָּרַך לְהַבְדִּיל בֵּין אוֹר וְחֹשֶׁך כַּנַּ''ל הוּא עַל יְדֵי הַשְׁגָּחָה הַיְנוּ שֶׁיֵּצֵא מִטִּבְעִיּוּת שֶׁזֶּה בְּחִינַת כְּלָלִיּוּת הַקְּדֻשָּׁה וְזֶה זוֹכִין עַל יְדֵי אֶרֶץ יִשְׂרָאֵל כִּי אֶרֶץ יִשְׂרָאֵל הוּא כְּלָלִיּוּת הַקְּדֻשָּׁה שֶׁבְּכָל הַקְּדֻשּׁוֹת כִּי שָׁם כָּל הָעֶשֶׂר קְדֻשּׁוֹת וְעַל כֵּן נֶאֱמַר בְּאֶרֶץ יִשְׂרָאֵל, (דְּבָרִים י''א) : ''תָּמִיד עֵינֵי ה אֱלקֶיך בָּהּ'' כִּי שָׁם הוּא רַק הַשְׁגָּחָה, בְּחִינַת (דְּבָרִים כ''ו) ''הַשְׁקִיפָה מִמְּעוֹן קָדְשְׁך'' וְזֶה (תְּהִלִּים ט''ז) ''שִׁוִּיתִי ה לְנֶגְדִּי תָמִיד'' הַיְנוּ כְּשֶׁאֲנִי רוֹצֶה לְהַשְׁווֹת וּלְהִדַּמּוֹת עַצְמִי לְהַשֵּׁם יִתְבָּרַך כַּנַּ''ל אֲזַי ''לְנֶגְדִּי תָמִיד'' הַיְנוּ בְּחִינַת אֶרֶץ יִשְׂרָאֵל כְּמוֹ שֶׁכָּתוּב בַּמִּדְרָשׁ (תְּהִלִּים ק''ה). אֵין תָּמִיד אֶלָּא אֶרֶץ יִשְׂרָאֵל שֶׁנֶּאֱמַר: ''תָּמִיד עֵינֵי ה אֱלקֶיך בָּהּ'' וְדַע שֶׁיֵּשׁ שֵׁם שֶׁכְּשֶׁרוֹצִין לַעֲשׂוֹת מֶלֶך מִשְׁתַּמְּשִׁין בְּזֶה הַשֵּׁם וְהַשֵּׁם הוּא קמה (עיין ויקהל משה פרשה קמא) רָאשֵׁי תֵּבוֹת הַשְׁקִיפָה מִמְעוֹן קָדְשֶׁך וְזֶה בְּחִינַת (דָּנִיֵּאל ב) : ''מְהַעְדֵּה מַלְכִין וּמְהָקֵם מַלְכִין'' וְזֶה שֶׁנֶּאֱמַר בְּיוֹסֵף (בְּרֵאשִׁית ל''ז) : ''וְהִנֵּה קָמָה אֲלֻמָּתִי''.


~ רלה - מִּי שֶׁהוֹלֵך וְנֶחֱלָק וְנוֹפֵל

דַּע שֶׁ מִּי שֶׁהוֹלֵך וְנֶחֱלָק וְנוֹפֵל וַאֲזַי הָעוֹלָם שׂוֹחֲקִין מִמֶּנּוּ, וְהוּא מִתְבַּיֵּשׁ מִזֶּה זֶה בָּא עַל יְדֵי שֶׁפָּגַם בְּשִׂמְחַת יוֹם טוֹב כִּי  יוֹם טוֹב נִקְרָא רֶגֶל, וְגַם נִקְרָא מוֹעֵד וְ עַל יְדֵי שֶׁפָּגַם בְּשִׂמְחַת יוֹם טוֹב, נַעֲשֶׂה מִזֶּה רֶגֶל מוֹעֵד עַל כֵּן רַגְלוֹ מוֹעֲדָה וְנָפַל וְזֶה  הַשְּׂחוֹק שֶׁשּׂוֹחֲקִין, הוּא בְּחִינַת הַשְּׂמָחוֹת נְפוּלוֹת מִפְּגַם שִׂמְחַת יוֹם טוֹב וְ עַל כֵּן מִתְבַּיֵּשׁ כִּי עֲבוֹדַת אֱלִילִים נִקְרָא בּשֶׁת, (הוֹשֵׁעַ ט) וְהַמְבַזֶּה אֶת הַמּוֹעֲדוֹת כְּאִלּוּ עוֹבֵד עֲבוֹדַת אֱלִילִים (פְּסָחִים קיח)  עַל כֵּן בָּאָה עָלָיו בּוּשָׁה וְ לִפְעָמִים הוּא לוֹ לְכַפָּרָה וְלִפְעָמִים אֵין נִתְכַּפֵּר לוֹ בָּזֶה רַק כְּדֵי לְהַזְכִּירוֹ שֶׁיָּשׁוּב.


~ רלו - מִי שֶׁנּוֹהֵג רַבָּנוּת בְּכַשְׁרוּת וּבִתְמִימוּת כָּרָאוּי

מִי שֶׁנּוֹהֵג רַבָּנוּת בְּכַשְׁרוּת וּבִתְמִימוּת כָּרָאוּי עַל יְדֵי זֶה זוֹכֶה שֶׁיַּעֲלֶה לִגְדֻלָּה לְסוֹף יָמָיו וְכָל מַה שֶּׁנֶּחֱשָׁב לִגְדֻלָּה בְּאוֹתוֹ הַדּוֹר, הוּא עוֹלֶה לִגְדֻלָּה זוֹ כְּגוֹן בַּדּוֹר הַזֶּה שֶׁעִקַּר הַגְּדֻלָּה וְהַכָּבוֹד הוּא כְּשֶׁמַּחֲזִיקִין אוֹתוֹ לְצַדִּיק מְפֻרְסָם אֲזַי זוֹכֶה שֶׁיִּתְקַבֵּל בְּסוֹף יָמָיו לִמְפֻרְסָם גָּדוֹל אַף שֶׁבֶּאֱמֶת אֵינוֹ כֵּן, רַק שֶׁהוּא אִישׁ כָּשֵׁר פָּשׁוּט וְנוֹתְנִין לוֹ שְׂכָרוֹ קדֶם שֶׁיּוֹצֵא מִן הָעוֹלָם וְאַחַר כָּך וְכוּ


~ רלז - עִקַּר הַנִּגּוּן וְהַכְּלֵי שִׁיר, הֵבִיא לֵוִי לָעוֹלָם

עִקַּר הַנִּגּוּן וְהַכְּלֵי שִׁיר, הֵבִיא לֵוִי לָעוֹלָם כַּמּוּבָא בַּזּהַר (שְׁמוֹת י''ט.) שֶׁעִקַּר הַנִּגּוּן מִסִּטְרָא דְּלֵוָאי וְזֶה שֶׁאָמְרָה לֵאָה: ''הַפַּעַם יִלָּוֶה אִישִׁי אֵלַי'' (בְּרֵאשִׁית כ''ט) שֶׁעַתָּה הַפַּעַם שֶׁנּוֹלַד לֵוִי שֶׁעַל יָדוֹ בָּא בְּחִינַת הַנִּגּוּן וּכְלֵי שִׁיר לָעוֹלָם הַפַּעַם יִלָּוֶה אִישִׁי אֵלַי בְּוַדַּאי כִּי הִתְחַבְּרוּת שְׁנֵי דְּבָרִים הוּא עַל יְדֵי נִגּוּן וּכְלֵי שִׁיר, וְהָבֵן וְזֶה בְּחִינַת כְּלֵי זֶמֶר שֶׁמְּנַגְּנִין עַל חֲתֻנָּה (תְּהִלִּים קי''ט) : שָׂרִים רְדָפוּנִי חִנָּם רָאשֵׁי תֵּבוֹת רַחַשׁ [זֶה הָעִנְיָן הֵם דִּבְרֵי צַחוּת שֶׁאָמַר עַל עַצְמוֹ שֶׁהָיוּ נוֹהֲגִין לִתֵּן לוֹ רַחַשׁ הַמַּגִּיעַ לְהָרַב וּפַעַם אַחַת עָמַדְנוּ לְפָנָיו בְּעֵת שֶׁהָיָה חֲתֻנָּה בָּעִיר וְאָמַר אָז עִנְיָן הַנַּ''ל מֵעִנְיַן כְּלֵי זֶמֶר שֶׁמְּנַגְּנִין עַל הַחֲתֻנָּה כַּנַּ''ל [כִּי כֵן הָיָה דַּרְכּוֹ בַּקּדֶשׁ שֶׁעַל פִּי רב הָיָה אוֹמֵר תּוֹרָה מֵעֵין מַה שֶּׁהָיָה נַעֲשֶׂה וְנִדְבָּר אָז בְּאוֹתָהּ הָעֵת כַּאֲשֶׁר יִתְבָּאֵר מִזֶּה בְּמָקוֹם אַחֵר] רַחַשׁ הַמַּגִּיעַ לוֹ רַחַשׁ, שָׂרִים רְדָפוּנִי חִנָּם


~ רלח - כְּשֶׁשְּׁנֵי אֲנָשִׁים מְחֻלָּקִים בֵּינֵיהֶם עַל אֵיזֶה עִנְיָן

כְּשֶׁשְּׁנֵי אֲנָשִׁים מְחֻלָּקִים בֵּינֵיהֶם עַל אֵיזֶה עִנְיָן וּכְשֶׁיָּבוֹא הַשְּׁלִישִׁי אַף שֶׁאֵינוֹ יוֹדֵעַ כְּלָל מֵעִנְיָנָם אֲזַי יַסְכִּים עִם אֶחָד יוֹתֵר מֵעִם חֲבֵרוֹ זֶה מֵחֲמַת שֶׁהָאֶחָד סָמוּך לְשָׁרְשׁוֹ יוֹתֵר מֵחֲבֵרוֹ כִּי בְּוַדַּאי אִי אֶפְשָׁר שֶׁיִּהְיוּ שָׁוִים לוֹ כְּאֶחָד כִּי אֵין שְׁנֵי אֲנָשִׁים שָׁוִין וְאִם כֵּן בְּוַדַּאי אֶחָד סָמוּך יוֹתֵר וּמִזֶּה בָּא שֶׁהוּא מַסְכִּים עִם זֶה וְהָבֵן


~ רלט - עַל יְדֵי מַחֲלקֶת אִי אֶפְשָׁר לְדַבֵּר

עַל יְדֵי מַחֲלקֶת אִי אֶפְשָׁר לְדַבֵּר כִּי  עִקַּר הַדִּבּוּר הוּא מִשָּׁלוֹם, כְּמוֹ שֶׁכָּתוּב (תְּהִלִּים קכ''ב) : ''אֲדַבְּרָה נָּא שָׁלוֹם'' וְעַל כֵּן צָרִיך כָּל אֶחָד קדֶם הַתְּפִלָּה לְקַבֵּל עַל עַצְמוֹ מִצְוַת עֲשֵׂה: ''וְאָהַבְתָּ לְרֵעֲך כָּמוֹך'' כְּדֵי שֶׁ עַל יְדֵי זֶה שֶׁיֵּשׁ אַהֲבָה וְשָׁלוֹם עַל יְדֵי זֶה יוּכַל לְדַבֵּר בַּתְּפִלָּה אֲבָל  כְּשֶׁאֵין שָׁלוֹם וְיֵשׁ מַחֲלקֶת, אִי אֶפְשָׁר לְדַבֵּר וְעַל כֵּן  אֲפִלּוּ אִם אֶחָד רוֹצֶה שָׁלוֹם רַק שֶׁהֵם חוֹלְקִין עָלָיו עִם כָּל זֶה אֵין הַשָּׁלוֹם בִּשְׁלֵמוּת עַל כֵּן  אִי אֶפְשָׁר לְדַבֵּר וּלְהִתְפַּלֵּל אַף שֶׁהוּא אִישׁ שָׁלוֹם מֵאַחַר שֶׁהֵם חוֹלְקִין עָלָיו וְזֶה שֶׁאָמַר דָּוִד הַמֶּלֶך, עָלָיו הַשָּׁלוֹם, (שָׁם ק''כ) : ''אֲנִי שָׁלוֹם'' כִּי אֲנִי אִישׁ שָׁלוֹם וּמִצִּדִּי הֶיֵה שָׁלוֹם עִם כֻּלָּם וְעִם כָּל זֶה ''וְכִי אֲדַבֵּר, הֵמָּה לַמִּלְחָמָה'' הַיְנוּ שֶׁאַף שֶׁאֲנִי שָׁלוֹם, עִם כָּל זֶה אִי אֶפְשָׁר לְדַבֵּר מֵחֲמַת הַמִּלְחָמָה וְהַמַּחֲלקֶת שֶׁהֵם חוֹלְקִין עָלַי כַּנַּ''ל וְהִנֵּה כָּל הַדִּבּוּרִים הֵם מִשָּׁלוֹם כַּנַּ''ל וְעַל כֵּן  מִי שֶׁהוּא בִּבְחִינַת שָׁלוֹם יָכוֹל לֵידַע כָּל הַדִּבּוּרִים שֶׁל כָּל הָעוֹלָם כְּמוֹ הַקָּדוֹשׁ בָּרוּך הוּא שֶׁנִּקְרָא שָׁלוֹם שֶׁהוּא יוֹדֵעַ כָּל הַדִּבּוּרִים שֶׁל כָּל הָעוֹלָם כְּמוֹ שֶׁכָּתוּב (עָמוֹס ד) ''וּמַגִּיד לְאָדָם מַה שֵּׂחוֹ'' כִּי  כָּל הַדִּבּוּרִים בָּאִים מִשָּׁלוֹם כַּנַּ''ל וְזֶה אוֹתִיּוֹת שָׁלוֹם רָאשֵׁי תֵּבוֹת וּמַגִּיד לְאָדָם מַה שֵׂיחוֹ כָּל  הַדִּבּוּרִים בָּאִים מֵחֲמִימוּת וּמִי שֶׁיֵּשׁ בּוֹ חֲמִימוּת הַרְבֵּה מְדַבֵּר הַרְבֵּה וְכֵן מִי שֶׁנִּתְקָרֵר וְאֵין בּוֹ חֲמִימוּת, אֵין יָכוֹל לְדַבֵּר כִּי  הַדִּבּוּר הוּא מֵחֲמִימוּת כְּמוֹ שֶׁכָּתוּב (תְּהִלִּים ל''ט) ''חַם לִבִּי בְּקִרְבִּי בַּהֲגִיגִי תִבְעַר אֵשׁ דִּבַּרְתִּי בִּלְשׁוֹנִי'' וְהוּא  שַׁלְהוֹבָא דְּנוּרָא וְכוּ


~ רמ - כָּל הַהַשְׁפָּעוֹת וְכָל הַדְּבָרִים הֵם בָּאִים רַק מֵהַצַּדִּיק הָאֱמֶת

כָּל הַהַשְׁפָּעוֹת וְכָל הַדְּבָרִים הֵם בָּאִים רַק מֵהַצַּדִּיק הָאֱמֶת וְעַל כֵּן  כְּשֶׁמְּקרָב לְהַצַּדִּיק הָאֱמֶת יוּכַל לְקַבֵּל בְּקַל אֶת מַה שֶּׁצָּרִיך לוֹ הֵן עֲשִׁירוּת אוֹ בָּנִים אֲבָל כְּשֶׁהוּא רָחוֹק מֵהַצַּדִּיק אֲזַי בָּא לוֹ בְּקשִׁי גָּדוֹל כִּי כָּל אֶחָד מְקַבֵּל עֲשִׁירוּת אוֹ בָּנִים לְפִי הַמַּזָּל שֶׁלּוֹ וְהַמַּזָּל מְקַבֵּל הַהַשְׁפָּעָה מֵהַצַּדִּיק, כִּי מִשָּׁם בָּאִים כָּל הַהַשְׁפָּעוֹת וְעַל כֵּן כְּשֶׁהוּא רָחוֹק מֵהַצַּדִּיק, אֲזַי הַמַּזָּל צָרִיך לַעֲשׂוֹת לוֹ כּחַ גָּדוֹל כְּדֵי לְקַבֵּל הַהַשְׁפָּעָה מֵהַצַּדִּיק, מֵחֲמַת שֶׁהוּא רָחוֹק מִמֶּנּוּ וְעַל כֵּן נִמְצָא בָּזֶה חִלּוּקִים רַבִּים לִפְעָמִים מַגִּיעַ לְאָדָם עֲשִׁירוּת וְהוּא מֵת מִזֶּה וְנִשְׁאָר הָעֲשִׁירוּת לַיּוֹרְשִׁין וְלִפְעָמִים הוּא מֵת עַל יְדֵי זֶה שֶׁמְּקַבֵּל עֲשִׁירוּת, וְגַם אוֹבֵד אֶת הָעֲשִׁירוּת וְכֵן חִלּוּקִים רַבִּים וְהוּא כְּמוֹ לְמָשָׁל כְּשֶׁאֶחָד רוֹצֶה לְהַגְבִּיהַּ מַשָּׂא כָּבֵד וְהוּא מַכְנִיס כָּל כּחוֹ לְהַגְבִּיהַּ הַמַּשָּׂא מֵחֲמַת שֶׁכְּבֵדָה מְאד וְלִפְעָמִים מַגְבִּיהַּ הַמַּשָּׂא אֲבָל מֵחֲמַת גּדֶל הַכּחַ שֶׁהִכְנִיס בָּזֶה נֶעֶקְרוּ וְנִתְלְשׁוּ מֵעָיו בְּקִרְבּוֹ עַד שֶׁמֵּת מֵחֲמַת זֶה אֲבָל יָכוֹל לִהְיוֹת שֶׁאַף עַל פִּי כֵן נִשְׁאָר הַמַּשָּׂא בְּיָדוֹ וְלִפְעָמִים מֵחֲמַת שֶׁנִּתְלָשׁ בְּקִרְבּוֹ נָפַל גַּם הַמַּשָּׂא מִיָּדוֹ נִמְצָא שֶׁזֶּה מֵת מֵחֲמַת שֶׁהִגְבִּיהַּ הַמַּשָּׂא וְגַם הַמַּשָּׂא לא נִשְׁאֲרָה אֶצְלוֹ אֲפִלּוּ לְבָנָיו כְּמוֹ כֵן בְּהַנַּ''ל מֵחֲמַת שֶׁהַמַּזָּל צָרִיך לַעֲשׂוֹת לוֹ כּחַ גָּדוֹל כְּדֵי לְקַבֵּל מֵהַצַּדִּיק הַהַשְׁפָּעָה מֵחֲמַת שֶׁהוּא רָחוֹק מִמֶּנּוּ מֵחֲמַת זֶה יָכוֹל לִהְיוֹת כַּמָּה חִלּוּקִים כַּנַּ''ל אֲבָל הַמְקרָב לְהַצַּדִּיק, אֲזַי אֵין הַמַּזָּל צָרִיך לַעֲשׂוֹת לוֹ כּחַ מֵחֲמַת שֶׁהוּא קָרוֹב אֶצְלוֹ אֲבָל עִם כָּל זֶה,  לִפְעָמִים יָכוֹל לִהְיוֹת שֶׁאָדָם יִתְקָרֵב לְהַצַּדִּיק הָאֱמֶת וְעַל יְדֵי זֶה אוֹבֵד הָעֲשִׁירוּת דַּע כִּי זֶה מֵחֲמַת שֶׁהוּא רוֹאֶה דָּבָר יָקָר גָּבוֹהַּ מְאד וְאַף עַל פִּי דְּאִיהוּ לָא חָזֵי מַזְלֵהּ חָזֵי (מְגִלָּה ג) וּמֵחֲמַת שֶׁהַמַּזָּל רוֹאֶה דָּבָר יָקָר וְנַעֲלֶה מְאד עַל יְדֵי זֶה מַשְׁלִיך הָעֲשִׁירוּת מֵאֶצְלוֹ כְּמוֹ  מִי שֶׁנּוֹשֵׂא מַשָּׂא שֶׁל נְחֹשֶׁת וְרוֹאֶה זָהָב וַאֲבָנִים טוֹבוֹת וִיקָרִים אֲזַי מַשְׁלִיך הַכּל וְרָץ וְחוֹטֵף אֶת הַדְּבָרִים הַיְקָרִים כְּמוֹ כֵן מֵחֲמַת שֶׁנִּתְקָרֵב וְרוֹאֶה יָקָר מִפָּז וּמִפְּנִינִים אֲזַי מַשְׁלִיך הַמַּזָּל, את הָעֲשִׁירוּת כִּלְאַחַר יָד מִכָּל שֶׁכֵּן  כְּשֶׁזּוֹכֶה שֶׁיַּרְגִּישׁ גַּם בְּעַצְמוֹ שֶׁהַהִתְקָרְבוּת לְהַצַּדִּיק הוּא יָקָר מִכָּל הָעֲשִׁירוּת שֶׁבָּעוֹלָם אֲזַי בְּוַדַּאי אֵינוֹ מַשְׁגִּיחַ עַל מָמוֹן וְאֵינוֹ רוֹצֶה כְּלָל עֲשִׁירוּת.


~ רמא - כְּשֶׁיֵּשׁ דִּינִים, חַס וְשָׁלוֹם

כְּשֶׁיֵּשׁ דִּינִים, חַס וְשָׁלוֹם אֲזַי הַמִּדַּת הַדִּין הָיָה מְכַלֶּה אֶת הָאָדָם, חַס וְשָׁלוֹם אֲבָל הַמִּדַּת הַדִּין אֵין לָהּ כּחַ לְכַלּוֹת לְגַמְרֵי כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סוֹטָה ט) : חִצַּי כָּלִים וְהֵם אֵינָם כָּלִים אֲבָל הָאָדָם יֵשׁ לוֹ כּחַ לְכַלּוֹת לְגַמְרֵי אֶת חֲבֵרוֹ, חַס וְשָׁלוֹם וְעַל כֵּן כְּשֶׁיֵּשׁ דִּינִים עַל אָדָם אֶחָד, חַס וְשָׁלוֹם וּבָא אָדָם אַחֵר וְעוֹמֵד וְחוֹלֵק עָלָיו אֲזַי מִדַּת הַדִּין מִסְתַּלֵּק מִמֶּנּוּ כִּי הֵם רוֹצִים יוֹתֵר שֶׁיִּנְקם בּוֹ הָאָדָם כִּי יֵשׁ לוֹ כּחַ כַּנַּ''ל עַל כֵּן מִי שֶׁהוּא צַדִּיק גָּדוֹל וּמַשְׁגִּיחַ בְּתִקּוּן הָעוֹלָם הוּא חוֹלֵק לִפְעָמִים בְּכַוָּנָה עַל צַדִּיק אֶחָד כְּדֵי לְסַלֵּק מֵעָלָיו מִדַּת הַדִּין כַּנַּ''ל כִּי יִסְמְכוּ עָלָיו שֶׁהוּא יִנְקם יוֹתֵר אֲבָל אַחַר כָּך הוּא עוֹשֶׂה בְּרַחֲמִים וְאֵינוֹ עוֹשֶׂה יִסּוּרִים לְאוֹתוֹ הַצַּדִּיק וְזֶה פֵּרוּשׁ (בַּמִּדְבָּר כ''ה) : ''פִּינְחָס בֶּן אֶלְעָזָר וְכוּ הֵשִׁיב אֶת חֲמָתִי וְכוּ בְּקַנְּאוֹ אֶת קִנְאָתִי בְּתוֹכָם וְלא כִלִּיתִי'' וְכוּ הַיְנוּ שֶׁפִּינְחָס הֵשִׁיב אֶת חֲמַת ה וְסִלֵּק מִדַּת הַדִּין מִיִּשְׂרָאֵל עַל יְדֵי שֶׁהוּא לָבַשׁ נְקָמָה לִנְקם בָּהֶם עַל כֵּן נִסְתַּלְּקוּ הַדִּינִים כַּנַּ''ל וְזֶה מֵחֲמַת כִּי הַדִּינִים אֵינָם יְכוֹלִים לְכַלּוֹת וְכוּ עַל כֵּן הֵם רוֹצִים יוֹתֵר כְּשֶׁאָדָם רוֹצֶה לִנְקם כַּנַּ''ל וְזֶה: ''וְלא כִלִּיתִי אֶת בְּנֵי יִשְׂרָאֵל בְּקִנְאָתִי'' הַיְנוּ שֶׁבָּזֶה מוֹדִיעַ לָנוּ הַתּוֹרָה גּדֶל הַטּוֹבָה שֶׁעָשָׂה פִּינְחָס לְיִשְׂרָאֵל בְּקַנְּאוֹ אֶת קִנְאָתוֹ יִתְבָּרַך וְלָבַשׁ נְקָמָה לִנְקם בָּהֶם שֶׁבָּזֶה עָשָׂה לָהֶם טוֹבָה גְּדוֹלָה וְהַטַּעַם הוּא כִּי ''וְלא כִלִּיתִי אֶת בְּנֵי יִשְׂרָאֵל בְּקִנְאָתִי'' הַיְנוּ שֶׁבְּקִנְאָתִי בְּמִדַּת הַדִּין שֶׁלִּי, אֵינִי מְכַלֶּה אֶת בְּנֵי יִשְׂרָאֵל כִּי מִדַּת הַדִּין אֵין בָּהּ כּחַ לְכַלּוֹת כַּנַּ''ל אֲבָל הָאָדָם כְּשֶׁנּוֹקֵם יֵשׁ לוֹ כּחַ לְכַלּוֹת לְגַמְרֵי, חַס וְשָׁלוֹם עַל כֵּן עָשָׂה פִּינְחָס טוֹבָה נִפְלָאָה לְיִשְׂרָאֵל, בַּמֶּה שֶׁלָּבַשׁ קִנְאָה לִנְקם בָּהֶם כִּי עַל יְדֵי זֶה רָפְתָה מִיִּשְׂרָאֵל כּחַ הַדִּינִים בְּחֹשְׁבָם שֶׁפִּינְחָס יִנְקם בָּהֶם בְּיוֹתֵר כִּי פִּינְחָס הוּא אָדָם שֶׁיֵּשׁ לוֹ כּחַ לִנְקם יוֹתֵר לְכַלּוֹת לְגַמְרֵי, חַס וְשָׁלוֹם, וְכַנַּ''ל וְעַל כֵּן, עַל יְדֵי זֶה הֵשִׁיב פִּינְחָס אֶת חֲמָתִי וְסִלֵּק מִדַּת הַדִּין כַּנַּ''ל אֲבָל בֶּאֱמֶת, פִּינְחָס בְּוַדַּאי הָיָה רַחֲמָן וּבְוַדַּאי אַחַר כָּך הֵקֵל הַדִּינִים מֵעֲלֵיהֶם


~ רמב - יֵּשׁ בְּחִינַת אֲרִיך אַנְפִּין בַּקְּלִפָּה

דַּע שֶׁ יֵּשׁ בְּחִינַת אֲרִיך אַנְפִּין בַּקְּלִפָּה (עַיֵּן ''עֵץ חַיִּים'' שַׁעַר הַקְּלִפּוֹת פ''ג). וּ מִי שֶׁפּוֹגֵעַ בְּאִשָּׁה מִבְּחִינָה זוֹ קָשֶׁה לוֹ לְהִנָּצֵל מֵהִרְהוּר וְאַף אִם יַעֲצִים עֵינָיו, אַף עַל פִּי כֵן בְּכָל צַד שֶׁיִּפְנֶה תִּזְדַּמֵּן לוֹ כִּי הִיא בְּחִינַת אֲרִיך אַנְפִּין שֶׁל הַקְּלִפָּה, שֶׁהֵם פָּנִים אֲרֻכִּים וְעַל כֵּן בְּכָל צַד שֶׁיִּפְנֶה תִּזְדַּמֵּן לוֹ וְדַע שֶׁ צְּדָקָה הוּא סְגֻלָּה גְּדוֹלָה וּמוֹעֶלֶת מְאד לְהִנָּצֵל מֵהִרְהוּרֵי נִאוּף אַך  אַף עַל פִּי כֵן אָסוּר לִסְמך עַל זֶה וְלִהְיוֹת מְערָב עִם הַנָּשִׁים וּלְהַרְבּוֹת שִׂיחָה עִמָּהֶם חַס וְשָׁלוֹם רַק שֶׁאֵינוֹ מַזִּיק לוֹ כָּל כָּך וְזֶהוּ (אָבוֹת פֶּרֶק א) : וְיִהְיוּ עֲנִיִּים בְּנֵי בֵּיתְך וְאַל תַּרְבֶּה שִׂיחָה עִם הָאִשָּׁה הַיְנוּ שֶׁ אַף שֶׁאַתָּה עוֹשֶׂה צְדָקָה וַעֲנִיִּים הֵם בְּנֵי בֵּיתְך אַף עַל פִּי כֵן אַל תַּרְבֶּה וְכוּ כַּנַּ''ל אֲבָל אֵין הָאִסּוּר רַק שֶׁלּא יַרְבֶּה אֲבָל מַה שֶּׁהוּא מֻכְרָח אֵין מַזִּיק לוֹ וְזֶה נַעֲשֶׂה עַל יְדֵי  הַצְּדָקָה שֶׁהִיא מַצֶּלֶת מֵהִרְהוּרִים שֶׁל נִאוּף שֶׁהֵם בְּחִינַת אֲבִי אָבוֹת הַטֻּמְאָה, בְּחִינוֹת מֵת וּצְדָקָה מַצֶּלֶת מֵהֶם בִּבְחִינַת (מִשְׁלֵי י) : ''וּצְדָקָה תַּצִּיל מִמָּוֶת'' הַשֵּׁם יַצִּילֵנוּ


~ רמג - יֵּשׁ צַדִּיק גָּדוֹל מְאד, שֶׁאֵין הָעוֹלָם יָכוֹל לִסְבּל קְדֻשָּׁתוֹ

דַּע שֶׁיֵּשׁ צַדִּיק גָּדוֹל מְאד, שֶׁאֵין הָעוֹלָם יָכוֹל לִסְבּל קְדֻשָּׁתוֹ עַל כֵּן הוּא מִתְעַלֵּם מְאד וְאֵין רוֹאִים מִמֶּנּוּ שׁוּם קְדֻשָּׁה וּפְרִישׁוּת יְתֵרָה זֶה מֵחֲמַת גּדֶל קְדֻשָּׁתוֹ מְאד וְזֶה בְּחִינוֹת כָּל הַשִּׁירִים קדֶשׁ וְשִׁיר הַשִּׁירִים קדֶשׁ קָדָשִׁים (יָדַיִם פֶּרֶק ג) נִמְצָא שֶׁשִּׁיר הַשִּׁירִים הוּא קָדוֹשׁ מְאד יוֹתֵר הַרְבֵּה מִכָּל הַסְּפָרִים וְהִנֵּה מָצִינוּ שֶׁשְּׁלמה הַמֶּלֶך עָלָיו הַשָּׁלוֹם, חִבֵּר שְׁלשָׁה סְפָרִים : מִשְׁלֵי, קהֶלֶת וְשִׁיר הַשִּׁירִים וּבֶאֱמֶת מִשְׁלֵי וְקהֶלֶת הֵם כֻּלָּם מְלֵאִים מוּסָר וְיִרְאַת שָׁמַיִם מְאד וּמָצִינוּ בָּהֶם תֵּבוֹת קְדֻשָּׁה וְטָהֳרָה כַּמָּה פְּעָמִים אֲבָל בְּשִׁיר הַשִּׁירִים אֵינוֹ נִמְצָא תֵּבוֹת קְדֻשָּׁה וְטָהֳרָה כְּלָל פּוּק עַיֵּן וְתִשְׁכַּח, שֶׁבְּכָל סֵפֶר שִׁיר הַשִּׁירִים אֵין נִמְצָא שָׁם בְּכָל הַסֵּפֶר שׁוּם תֵּבוֹת קדֶשׁ וְטָהוֹר וְזֶה מֵחֲמַת גּדֶל עצֶם קְדֻשָּׁתוֹ אֵינָם רוֹאִים שָׁם שׁוּם קְדֻשָּׁה


~ רמד - מִי שֶׁהוּא מְערָב בֵּין הָעַכּוּ''ם

מִי שֶׁהוּא מְערָב בֵּין הָעַכּוּ''ם דְּהַיְנוּ שֶׁיֵּשׁ לוֹ עֲסָקִים וּמַשָּׂא וּמַתָּן עִמָּהֶם צָרִיך לִשְׁמר עַצְמוֹ מְאד מְאד שֶׁלּא יַזִּיק לוֹ כִּי בְּקַל יוּכַל לְהִתָּפֵס בְּרִשְׁתָּם, חַס וְשָׁלוֹם לַחֲלק עַצְמוֹ מִמַּדְרֵגַת יַהֲדוּתוֹ שֶׁיֵּשׁ לוֹ כִּי לא דַּי לְהָאָדָם שֶׁהוּא בָּעוֹלָם הַזֶּה הַשָּׁפָל אֲשֶׁר מַלְאָכִים אֵין לָהֶם כּחַ לַעֲמד בְּזֶה הָעוֹלָם כְּמוֹ שֶׁמָּצִינוּ שֶׁפַּעַם אַחַת בָּאוּ מַלְאָכִים בְּזֶה הָעוֹלָם וְנִלְכְּדוּ מְאד (זהַר בְּרֵאשִׁית דַּף נ''ח) אֲבָל בֶּאֱמֶת  יִשְׂרָאֵל יֵשׁ לָהֶם כּחַ יוֹתֵר מִמַּלְאָכִים וְהֵם יְכוֹלִין לַעֲמד בְּזֶה הָעוֹלָם וּלְהִתְגַּבֵּר עַל הָעוֹלָם הַזֶּה וּלְהִדָּבֵק בְּהַבּוֹרֵא יִתְבָּרַך שְׁמוֹ אֲבָל לִהְיוֹת גַּם כֵּן מְערָב עִם הָעַכּוּ''ם זֶה קָשֶׁה מְאד עַל כֵּן צָרִיך לִשְׁמר עַצְמוֹ מְאד מְאד לִהְיוֹת כְּיָתֵד חָזָק בַּל יִמּט מִמַּדְרֵגַת כַּשְׁרוּתוֹ וְיַהֲדוּתוֹ


~ רמה - דַּע שֶׁיֵּשׁ חַדְרֵי תּוֹרָה

דַּע שֶׁיֵּשׁ חַדְרֵי תּוֹרָה וּמִי שֶׁזּוֹכֶה לָהֶם כְּשֶׁמַּתְחִיל לְחַדֵּשׁ בַּתּוֹרָה, הוּא נִכְנָס בְּהַחֲדָרִים וְנִכְנָס מֵחֶדֶר לְחֶדֶר וּמֵחֶדֶר לְחֶדֶר כִּי בְּכָל חֶדֶר וָחֶדֶר יֵשׁ כַּמָּה וְכַמָּה פְּתָחִים לַחֲדָרִים אֲחֵרִים וְכֵן מֵאוֹתָן הַחֲדָרִים לַחֲדָרִים אֲחֵרִים וְהוּא נִכְנָס וּמְטַיֵּל בְּכֻלָּם, וּמְלַקֵּט מִשָּׁם אוֹצָרוֹת וּסְגֻלּוֹת יְקָרוֹת וַחֲמוּדוֹת מְאד אַשְׁרֵי חֶלְקוֹ אֲבָל דַּע, שֶׁצָּרִיך לִזָּהֵר מְאד, לְבַל יִטְעֶה בְּעַצְמוֹ, כִּי לא בִּמְהֵרָה זוֹכִין לָזֶה כִּי יֵשׁ כַּמָּה וְכַמָּה חִדּוּשִׁין שֶׁאֵינָם בָּאִים מִשָּׁם רַק מֵהֵיכְלֵי הַתְּמוּרוֹת כִּי אֶת זֶה לְעֻמַּת זֶה עָשָׂה אֱלקִים וְאַף שֶׁנִּדְמֶה לָאָדָם לְהַשָּׂגָה גְּדוֹלָה אַף עַל פִּי כֵן, גַּם שָׁם יֵשׁ חִדּוּשִׁים נָאִים שֶׁנִּדְמִין לְהַשָּׂגוֹת וְגַם בָּזֶה יֵשׁ כַּמָּה בְּחִינוֹת כְּמוֹ לְמָשָׁל כְּשֶׁכּוֹתְבִין תֵּבַת אָדָם יוֹדְעִין שֶׁזֶּה מְרַמֵּז עַל דְּמוּת הָאָדָם אֲבָל הוּא רַק בְּרֶמֶז בְּעָלְמָא כִּי אֵין כָּתוּב שָׁם שׁוּם צִיּוּר הָאָדָם וְיֵשׁ שֶׁמְּצַיְּרִין עַל הַנְּיָר צִיּוּר הָאָדָם, וְשָׁם נִגְלֶה יוֹתֵר קְצָת דְּמוּת הָאָדָם וְיֵשׁ שֶׁמְּנַסְּרִין צִיּוּר הָאָדָם מֵחֲתִיכַת עֵץ וְשָׁם נִתְגַּלֶּה עוֹד יוֹתֵר צִיּוּר הָאָדָם אֲבָל אַף עַל פִּי כֵן אֵין זֶה אָדָם מַמָּשׁ רַק הָאָדָם בְּעַצְמוֹ הוּא הָאָדָם בֶּאֱמֶת כְּמוֹ כֵן יֵשׁ כַּמָּה חִדּוּשִׁין שֶׁל תּוֹרָה שֶׁהֵם רַק כְּמוֹ פִּנְקָס וּכְמוֹ שֶׁכּוֹתְבִין תֵּבַת אָדָם לְבַד כִּי הַתּוֹרָה הִיא בְּחִינַת אָדָם, כְּמוֹ שֶׁכָּתוּב (בַּמִּדְבָּר י''ט) : ''זאת הַתּוֹרָה אָדָם'' וְיֵשׁ שֶׁהוּא נִכְנָס לִפְנִים מִזֶּה אֲבָל אַף עַל פִּי כֵן אֵין זֶה אָדָם כַּנַּ''ל רַק כְּשֶׁזּוֹכִין אֶל הַתּוֹרָה בְּעַצְמוֹ זֶהוּ בְּחִינַת אָדָם בֶּאֱמֶת וְזֶהוּ זאת הַתּוֹרָה אָדָם זאת הַתּוֹרָה דַּיְקָא הַיְנוּ רַק זאת הַתּוֹרָה הָאֲמִתִּית, הוּא בְּחִינַת אָדָם וְדַע שֶׁכָּל אָדָם קדֶם שֶׁמַּשִּׂיג בַּתּוֹרָה הַשָּׂגָה שֶׁל אֱמֶת צָרִיך לֵילֵך בְּהֶכְרֵחַ דֶּרֶך אֵלּוּ הֵיכְלוֹת הַתְּמוּרוֹת אֲבָל הַכְּלָל שֶׁאָסוּר לִטְעוֹת בְּעַצְמוֹ לִסְבּר שֶׁכְּבָר בָּא אֶל הַהַשָּׂגָה הָרָאוּי כִּי אִם יִסְבּר כֵּן יִשָּׁאֵר שָׁם חַס וְשָׁלוֹם אֲבָל כְּשֶׁיֵּדַע שֶׁעֲדַיִן לא הִתְחִיל לִכְנס לְחַדְרֵי תּוֹרָה הָאֲמִתִּיִּים אֲזַי יִתְחַזֵּק בַּעֲבוֹדַת הַשֵּׁם, וְיַרְבֶּה בִּתְפִלּוֹת, וְיַפְצִיר עַד שֶׁיִּפָּתְחוּ לוֹ שַׁעֲרֵי הַקְּדֻשָּׁה בֶּאֱמֶת, וְאָז יִרְאֶה הַהֶפְרֵשׁ וַאֲפִלּוּ אִם עָשָׂה עֻבְדּוֹת וְתַעֲנִיתִים וְסִגּוּפִים בִּשְׁבִיל הַשֵּׁם יִתְבָּרַך וְאַחַר כָּך זָכָה לְחִדּוּשִׁין אַף עַל פִּי כֵן אַל יַעֲמד עַל זֶה לִסְבּר שֶׁהֵם הַשָּׂגוֹת שֶׁל אֱמֶת הַנַּ''ל כִּי אֲפִלּוּ לְהַדִּמְיוֹנוֹת שֶׁל הֵיכְלֵי הַתְּמוּרוֹת צָרִיך עֻבְדּוֹת וְתַעֲנִיתִים וַאֲפִלּוּ בְּתַאֲוֹות עוֹלָם הַזֶּה יֵשׁ דֻּגְמָא לָזֶה כְּגוֹן לְמָשָׁל כְּשֶׁעוֹשִׂין שְׂחוֹק וְקוֹמֶדְיֶע אֲזַי נוֹסֵעַ אֶחָד וּמַכְרִיז וְחוֹשֵׁב כָּל הַדְּבָרִים שֶׁיַּעֲשׂוּ עַל הַקּוֹמֶדְיֶע וְאַף שֶׁהוּא תַּאֲוָה לִשְׁמעַ אַף עַל פִּי כֵן אֵין זֶה הַשְּׂחוֹק בְּעַצְמוֹ וְכֵן כְּשֶׁבָּא לְהַחֶדֶר שֶׁעוֹשִׂין שָׁם הַקּוֹמֶדְיֶע יֵשׁ שָׁם מְצֻיָּר עַל הַטַּבְלָא כָּל הַדְּבָרִים שֶׁיַּעֲשׂוּ שָׁם וְגַם זֶה אֵינוֹ הַדָּבָר בְּעַצְמוֹ וַאֲפִלּוּ כְּשֶׁבָּאִים לְשָׁם לִפְנִים, עוֹמֵד לֵץ אֶחָד, וְעוֹשֶׂה כְּמַעֲשֵׂה קוֹף וְכָל הַדְּבָרִים שֶׁעוֹשֶׂה הַבַּעַל קוֹמֶדְיֶע, הוּא עוֹשֶׂה אַחֲרָיו בְּלֵיצָנוּת וְגַם זֶה אֵינוֹ הַדָּבָר בְּעַצְמוֹ וְעִקָּר הוּא הַשְּׂחוֹק בְּעַצְמוֹ שֶׁעוֹשִׂין שָׁם וּכְמוֹ כֵן תָּבִין הַנִּמְשָׁל מֵעַצְמוֹ כִּי יֵשׁ מִי שֶׁנִּדְמֶה לוֹ שֶׁנִּכְנָס לִפְנִים, וְלִפְנַי וְלִפְנִים וַעֲדַיִן עוֹמֵד בַּחוּץ לְגַמְרֵי, כִּי לא הִתְחִיל לְהַשִּׂיג הַשָּׂגָה שֶׁל אֱמֶת. וְהַצַּדִּיק הַגָּדוֹל מְאד אַף כְּשֶׁזּוֹכֶה לְהַשִּׂיג הַשָּׂגוֹת גְּדוֹלוֹת שֶׁל הַקְּדֻשָּׁה בֶּאֱמֶת אַף עַל פִּי כֵן אֵינָם נֶחֱשָׁבִים בְּעֵינָיו לִכְלוּם לְגדֶל עצֶם הַכָּרָתוֹ אֶת גְּדֻלּוֹת הַבּוֹרֵא יִתְבָּרַך עַל כֵּן הוּא מִשְׁתַּדֵּל וּמִתְחַזֵּק בְּכָל פַּעַם שֶׁיַּתְחִיל הַשֵּׁם יִתְבָּרַך לְהַרְאוֹת לוֹ אוֹר הַתּוֹרָה כְּאִלּוּ לא הִתְחִיל לְהַשִּׂיג כְּלָל מִיָּמָיו.


~ רמו - לִפְעָמִים צָרִיך הָאָדָם שֶׁיִּהְיֶה לוֹ גַּדְלוּת

לִפְעָמִים צָרִיך הָאָדָם שֶׁיִּהְיֶה לוֹ גַּדְלוּת כְּמָה שֶׁכָּתוּב (דִּבְרֵי הַיָּמִים ב י''ז) : ''וַיִּגְבַּהּ לִבּוֹ בְּדַרְכֵי ה'' וְהוּא מוֹעִיל כְּמוֹ תַּעֲנִית כִּי  כְּשֶׁצָּרִיך לָבוֹא לְהַשָּׂגָה וְלַעֲלוֹת לְאֵיזֶה מַדְרֵגָה אֲזַי צָרִיך לִשְׁכּחַ אֶת חָכְמָתוֹ שֶׁמִּקּדֶם (בָּבָא מְצִיעָא פה) : שֶׁרַבִּי זֵירָא הִתְעַנָּה כְּדֵי לִשְׁכּחַ תַּלְמוּד בַּבְלִי כִּי הָיָה צָרִיך לָבוֹא לְהַשָּׂגָה יוֹתֵר גְּדוֹלָה שֶׁהִיא תּוֹרַת אֶרֶץ יִשְׂרָאֵל וְהַגַּדְלוּת מוֹעִיל כְּמוֹ הַתַּעֲנִית הַנַּ''ל כִּי  עַל יְדֵי הַגַּדְלוּת שׁוֹכֵחַ גַּם כֵּן אֶת חָכְמָתוֹ כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (פְּסָחִים סו:) : כָּל הַמִּתְגָּאֶה חָכְמָתוֹ מִסְתַּלֶּקֶת מִמֶּנּוּ אַך  צָרִיך לָזֶה חָכְמָה יְתֵרָה, כִּי בְּוַדַּאי גַּדְלוּת הוּא אִסּוּר גָּדוֹל מְאד וְאִם יִתְגָּאֶה בֶּאֱמֶת בְּוַדַּאי חָכְמָתוֹ תִּסְתַּלֵּק מִמֶּנּוּ לְגַמְרֵי, וְלא יָבוֹא לְהַשָּׂגָה וְיִהְיֶה נַעֲשֶׂה שׁוֹטֶה מַמָּשׁ אַך צָרִיך לָזֶה אָמָּנוּת יְתֵרָה, אֵיך לְהִתְנַהֵג בָּזֶה, שֶׁיִּהְיֶה לוֹ גַּדְלוּת רַק כְּדֵי לִשְׁכּחַ חָכְמָתוֹ שֶׁמִּקּדֶם שֶׁהוּא צָרִיך לִשְׁכּחַ כַּנַּ''ל וְאַף עַל פִּי כֵן יִהְיֶה עָנָו בֶּאֱמֶת


~ רמז - ''תֵּיקוּ'' - הוּא בְּחִינַת מְחֻסַּר תִּקּוּן

אִיתָא בַּזּהַר הַקָּדוֹשׁ (רַעֲיָא מְהֵימְנָא צַו כ''ז:) : שֶׁ ''תֵּיקוּ'' הַנֶּאֱמַר בַּשַּׁ''ס הוּא בְּחִינַת מְחֻסַּר תִּקּוּן דְּהַיְנוּ שֶׁנֶּחְסָר הַנּוּן שֶׁל תִּיקּוּן וְנַעֲשֶׂה תֵּיקוּ וְדַע שֶׁ זּאת הַנּוּן פְּשׁוּטָה כְּשֶׁנֶּחְסֶרֶת מֵהַתִּיקּוּן וְנַעֲשֶׂה בְּחִינַת תֵּיקוּ כַּנַּ''ל אֲזַי הִיא נִשְׁפֶּלֶת וְנִכְפֶּפֶת וְנַעֲשֶׂה מִזֶּה בְּחִינַת קִינוֹת שֶׁהוּא אוֹתִיּוֹת תִּיקּוּן, רַק שֶׁהַנּוּן נִכְפֶּפֶת כַּנַּ''ל ה יִגְאָלֵנוּ וְיִתְהַפְּכוּ הַקִּינוֹת לְתִּיקּוּן, וְיִתְתַּקֵּן הַתֵּיקוּ הַנַּ''ל


~ רמח - סִּפּוּרֵי מַעֲשִׂיּוֹת מִצַּדִּיקִים, הוּא דָּבָר גָּדוֹל מְאד

דַּע שֶׁ סִּפּוּרֵי מַעֲשִׂיּוֹת מִצַּדִּיקִים, הוּא דָּבָר גָּדוֹל מְאד כִּי  עַל יְדֵי סִפּוּרִים מִצַּדִּיקִים נִתְעוֹרֵר וְנִתְלַהֵב הַלֵּב בְּהִתְעוֹרְרוּת גָּדוֹל לְהַשֵּׁם יִתְבָּרַך בְּחֵשֶׁק נִמְרָץ מְאד כִּי  הָרְשִׁימוּ שֶׁעָשָׂה אוֹתוֹ הַצַּדִּיק שֶׁמְּסַפְּרִין מִמֶּנּוּ, עַל יְדֵי עֲבוֹדָתוֹ אֶת הַשֵּׁם יִתְבָּרַך זאת הָרְשִׁימוּ נִתְעוֹרֶרֶת בְּעֵת שֶׁמְּסַפְּרִין מֵהַצַּדִּיק וְהִיא מְעוֹרֶרֶת לְהַשֵּׁם יִתְבָּרַך בְּהִתְעוֹרְרוּת גָּדוֹל.


~ רמט - עִקַּר הַגְּבוּרָה בְּהַלֵּב

עִקַּר הַגְּבוּרָה בְּהַלֵּב כִּי  מִי שֶׁלִּבּוֹ חָזָק וְאֵינוֹ מִתְיָרֵא מִשּׁוּם אָדָם וּמִשּׁוּם דָּבָר יָכוֹל לַעֲשׂוֹת גְּבוּרוֹת נוֹרָאוֹת וְלִכְבּשׁ הַמִּלְחָמוֹת עַל יְדֵי חֹזֶק וְתֹקֶף לִבּוֹ שֶׁאֵינוֹ מִתְיָרֵא וְרָץ לְתוֹך תּקֶף הַמִּלְחָמָה וְזֶה בְּחִינַת (אָבוֹת פֶּרֶק ד) : אֵיזֶהוּ גִּבּוֹר הַכּוֹבֵשׁ אֶת יִצְרוֹ וְזֶה בְּחִינַת גְּבוּרוֹת שִׁמְשׁוֹן שֶׁנֶּאֱמַר בּוֹ (שׁוֹפְטִים י''ג) : ''וַתָּחֶל רוּחַ ה לְפַעֲמוֹ בְּמַחֲנֵה דָן בֵּין צָרְעָה וּבֵין אֶשְׁתָּאל'' שֶׁבְּאוֹתָן הַמְּקוֹמוֹת צָלְחָה עָלָיו רוּחַ ה וְלָבַשׁ גְּבוּרָה דְּהַיְנוּ שֶׁבָּא לוֹ חֹזֶק וְתֹקֶף גְּבוּרָה בַּלֵּב וְעַל יְדֵי זֶה עָשָׂה גְּבוּרוֹת נוֹרָאוֹת


~ רנ - כָּל מִינֵי צַעַר וְכָל הַיִּסּוּרִים אֵינָם רַק מֵחֶסְרוֹן הַדַּעַת

דַּע שֶׁ כָּל מִינֵי צַעַר וְכָל הַיִּסּוּרִים אֵינָם רַק מֵחֶסְרוֹן הַדַּעַת כִּי  מִי שֶׁיֵּשׁ לוֹ דַּעַת וְיוֹדֵעַ שֶׁהַכּל בְּהַשְׁגָּחָה מֵהַשֵּׁם יִתְבָּרַך אֵין לוֹ שׁוּם יִסּוּרִין, וְאֵינוֹ מַרְגִּישׁ שׁוּם צַעַר, כִּי ''ה נָתַן וַה לָקַח'' (אִיּוֹב א) וְ אַף עַל פִּי שֶׁיֵּשׁ יִסּוּרִין שֶׁבְּהֶכְרֵחַ מַרְגִּישִׁים אוֹתָם כְּגוֹן הַיִּסּוּרִים שֶׁבָּאִים מֵחֲמַת הַהַרְכָּבָה כְּמוֹ יִסּוּרִים שֶׁיֵּשׁ מִיצִיאַת הַנְּשָׁמָה מִן הַגּוּף וְהֵם יִסּוּרֵי הַחוֹלֶה שֶׁבָּאִים מֵחֲמַת שֶׁמַּתְחֶלֶת הַנְּשָׁמָה לְהִתְפַּשֵּׁט מִן הַגּוּף וּמֵחֲמַת שֶׁנִּקְשְׁרָה הַנְּשָׁמָה בְּהַגּוּף בְּקֶשֶׁר אַמִּיץ וְחָזָק עַל כֵּן בְּהֶכְרֵחַ מַרְגִּישׁ הַיִּסּוּרִים בְּעֵת הַפֵּרוּד אַף עַל פִּי כֵן הַיִּסּוּרִים קַלִּים מְאד וְנוֹחִים לְהִתְקַבֵּל בְּעֵת שֶׁיּוֹדֵעַ בְּדַעַת בָּרוּר שֶׁהַכּל בְּהַשְׁגָּחָה מֵהַשֵּׁם יִתְבָּרַך וּ מִכָּל שֶׁכֵּן שְׁאָר מִינֵי צַעַר וְיִסּוּרִין שֶׁאֵין מַרְגִּישִׁין כְּלָל כְּשֶׁיֵּשׁ לוֹ דַּעַת כַּנַּ''ל וְ עִקַּר הַצַּעַר מֵהַיִּסּוּרִין הוּא מֵחֲמַת שֶׁנּוֹטְלִין מִמֶּנּוּ הַדַּעַת כְּדֵי שֶׁיַּרְגִּישׁ הַיִּסּוּרִין. וְזֶה  עִקַּר צַעַר שֶׁל יִשְׂרָאֵל שֶׁיֵּשׁ לָהֶם בַּגָּלוּת הַכּל הוּא מֵחֲמַת שֶׁנָּפְלוּ מֵהַדַּעַת וְתוֹלִין הַכּל בַּטֶּבַע וּבְמִקְרִים וּבְמַזָּל וּמֵחֲמַת זֶה יֵשׁ לָהֶם צַעַר וְיִסּוּרִין כַּנַּ''ל וְזֶה בָּא לָהֶם מֵחֲמַת שֶׁהֵם שְׁרוּיִין בֵּין הָעַכּוּ''ם וְלָמְדוּ מֵהֶם מֵחֲמַת שֶׁרוֹאִין שְׁעָתָם מַצְלַחַת מְאד, וְיִשְׂרָאֵל נִבְזִים וּשְׁפָלִים עַל כֵּן הֵם לוֹמְדִים מֵהֶם וְתוֹלִין הַכּל בְּטֶבַע וּמִקְרֶה וּמַחֲמַת זֶה בְּעַצְמוֹ יֵשׁ לָהֶם יִסּוּרִים כִּי אִלּוּ הָיָה לָהֶם דַּעַת שֶׁהַכּל בְּהַשְׁגָּחָה לא הָיָה לָהֶם יִסּוּרִים כְּלָל כַּנַּ''ל וּבֶאֱמֶת  יִשְׂרָאֵל הֵם לְמַעְלָה מֵהַטֶּבַע רַק כְּשֶׁהֵם חוֹטְאִים, חַס וְשָׁלוֹם, אֲזַי נוֹפְלִים אֶל תַּחַת הַטֶּבַע כְּמוֹ הָעַכּוּ''ם שֶׁהֵם תַּחַת הַמַּזָּל וְהַטֶּבַע וַאֲזַי יֵשׁ לָהֶם גָּלוּת וָצַעַר, חַס וְשָׁלוֹם וְ עִקַּר הַצַּעַר וְהַגָּלוּת שֶׁלָּהֶם הוּא רַק עַל יְדֵי זֶה בְּעַצְמוֹ שֶׁאֵין לָהֶם דַּעַת, וְתוֹלִין בַּטֶּבַע וּ כְשֶׁהַקָּדוֹשׁ בָּרוּך הוּא רוֹצֶה לְרַחֵם עַל יִשְׂרָאֵל וּלְהוֹשִׁיעָם מִגָּלוּתָם, וְלַעֲשוֹת קֵץ וָסוֹף מֵהַמֵּצֵר לָהֶם אֲזַי מַמְשִׁיך עֲלֵיהֶם הַשְׁגָּחָה וַאֲזַי מַכְנִיעַ וּמְבַטֵּל הַטֶּבַע וְהַמַּזָּל שֶׁהָיָה מְחַיֵּב שֶׁיִּהְיוּ יִשְׂרָאֵל נְתוּנִים תַּחַת יָדָם וַאֲזַי מְחַיֵּב הַמֵּצֵר לָהֶם וְיִשְׂרָאֵל עוֹלִים עֲלֵיהֶם עַל יְדֵי הַהַשְׁגָּחָה וְדַע שֶׁ זּאת הַהַשְׁגָּחָה הוּא מַמְשִׁיך מִסּוֹף הָעוֹלָם כִּי לֶעָתִיד בְּעֵת הַקֵּץ יִתְבַּטֵּל הַטֶּבַע לְגַמְרֵי, וְלא יִהְיֶה רַק הַשְׁגָּחָה לְבַד כְּמָה שֶׁכָּתוּב (יְשַׁעְיָה נ''א) : ''כִּי הַשָּׁמַיִם כֶּעָשָׁן נִמְלָחוּ וְהָאָרֶץ כַּבֶּגֶד תִּבְלֶה'' הַיְנוּ שֶׁיִּתְבַּטֵּל הַטֶּבַע שֶׁהִיא עַל פִּי מַעֲרֶכֶת הַכּוֹכָבִים וּמַזָּלוֹת וְזֶהוּ  נִמְלָחוּ, הַיְנוּ שֶׁיִּתְבַּלְבְּלוּ וְיִתְעַרְבְּבוּ כָּל הַמַּזָּלוֹת וְלא יִהְיֶה שׁוּם מַזָּל רַק הַשְׁגָּחָה לְבַד וְאָז יִהְיוּ יִשְׂרָאֵל לְמַעְלָה וְעַל כֵּן גַּם עַתָּה כְּשֶׁהַשֵּׁם יִתְבָּרַך רוֹצֶה לַעֲשׂוֹת קֵץ וְסוֹף מֵאֵיזֶה עַכּוּ''ם וְשֶׁיִּהְיוּ יִשְׂרָאֵל לְמַעְלָה אֲזַי מַמְשִׁיך עֲלֵיהֶם הַשְׁגָּחָה מִקֵּץ וְסוֹף הָעוֹלָם שֶׁאָז לא יִהְיֶה רַק הַשְׁגָּחָה וְעַל יְדֵי זאת הַהַשְׁגָּחָה נִתְעַלִּים יִשְׂרָאֵל וְנַעֲשֵׂה קֵץ וְסוֹף מֵהָעַכּוּ''ם שֶׁהָיָה מְצֵרָה לָהֶם וְזֶה בְּחִינַת (יְחֶזְקֵאל ז) : ''קֵץ בָּא הַקֵּץ'' הַיְנוּ כְּשֶׁהַקָּדוֹשׁ בָּרוּך הוּא רוֹצֶה לְהָבִיא קֵץ עַל הָעַכּוּ''ם אֲזַי מַמְשִׁיך הַשְׁגָּחָה מִקֵּץ הָאַחֲרוֹן כַּנַּ''ל וּ תְפִלָּה הוּא בְּחִינַת הַשְׁגָּחָה לְמַעְלָה מֵהַטֶּבַע כִּי הַטֶּבַע מְחַיֵּב כָּך, וּתְפִלָּה מְשַׁנָּה הַטֶּבַע וְהוּא בְּחִינוֹת גָּדוֹל בְּחִינַת (דְּבָרִים ד) : ''כִּי מִי גוֹי גָּדוֹל אֲשֶׁר לוֹ אֱלקִים קְרוֹבִים אֵלָיו כַּה אֱלקֵינוּ בְּכָל קָרְאֵינוּ אֵלָיו'' כִּי זֶה גְּדֻלָּתֵנוּ, שֶׁהַשֵּׁם יִתְבָּרַך שׁוֹמֵעַ תְּפִלָּתֵנוּ וּמְשַׁנֶּה הַטֶּבַע עַל יְדֵי הַשְׁגָּחָתוֹ יִתְבָּרַך וּכְמוֹ שֶׁכָּתוּב (מְלָכִים ח) : ''סַפְּרָה נָּא לִי אֶת הַגְּדוֹלוֹת אֲשֶׁר עָשָׂה אֱלִישָׁע'' וּכְמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (מְגִלָּה כז) : וֶאֱלִישָׁע דַּעֲבַד בְּרַחֲמֵי הוּא דַּעֲבַד נִמְצָא שֶׁ תְּפִלָּה שֶׁהִיא בְּחִינַת נִסִּים וְהַשְׁגָּחָה הֶפֶך הַטֶּבַע הִיא בְּחִינַת גָּדוֹל וְזֶה פֵּרוּשׁ מַה שֶּׁהֵשִׁיב אוֹבֵי טַמְיָא לְרַב קְטִינָא (בְּרָכוֹת נט). מַאי גּוֹהָא ? בְּשָׁעָה שֶׁהַקָּדוֹשׁ בָּרוּך הוּא זוֹכֵר אֶת בָּנָיו שֶׁהֵן שְׁרוּיִין בְּצַעַר בֵּין הָעַכּוּ''ם מוֹרִיד שְׁנֵי דְּמָעוֹת לַיָּם הַגָּדוֹל וְקוֹלוֹ נִשְׁמָע מִסּוֹף עוֹלָם וְעַד סוֹפוֹ הַיְנוּ כְּשֶׁהַקָּדוֹשׁ בָּרוּך הוּא זוֹכֵר שֶׁהֵן שְׁרוּיִין בְּצַעַר בֵּין הָעַכּוּ''ם בֵּין הָעַכּוּ''ם דַּיְקָא כִּי זֶה עִקַּר הַצַּעַר מַה שֶּׁהֵן שְׁרוּיִין בֵּין הָעַכּוּ''ם וְלָמְדוּ מֵהֶם וְנָפְלוּ מֵהַדַּעַת וְתוֹלִין בְּהַמַּזָּל וְהַטֶּבַע וְזֶה עִקַּר הַצַּעַר שֶׁלָּהֶם כַּנַּ''ל וַאֲזַי  מוֹרִיד דְּמָעוֹת וְכוּ הַיְנוּ שֶׁמַּמְשִׁיך עֲלֵיהֶם הַשְׁגָּחָה כִּי דְּמָעוֹת הֵם בְּחִינוֹת הַשְׁגָּחָה כְּמָה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (שַׁבָּת קנא:) : עַל פָּסוּק (קהֶלֶת י''ב). ''וְשָׁבוּ הֶעָבִים אַחַר הַגָּשֶׁם'', זֶה הָרְאוּת שֶׁהוֹלֵך אַחַר הַבֶּכִי נִמְצָא שֶׁ הַדְּמָעוֹת הֵם לוֹקְחִים חֵלֶק הָרְאוּת, וְהָרְאוּת נִמְשָׁך לְתוֹכָם נִמְצָא שֶׁהַדְּמָעוֹת הֵם חֶלְקֵי הַהַשְׁגָּחָה וְהָרְאוּת כִּי הַדְּמָעוֹת לוֹקְחִים הָרְאוּת כַּנַּ''ל וְזֶה וּמוֹרִיד שְׁנֵי דְּמָעוֹת, הַיְנוּ שֶׁמַּמְשִׁיך חֶלְקֵי הַהַשְׁגָּחָה  לַיָּם הַגָּדוֹל הַיְנוּ בְּחִינוֹת הָעַכּוּ''ם הַמּוֹשְׁלִין עַל יִשְׂרָאֵל, בְּחִינַת (יְשַׁעְיָה נ''ז) ''וְהָרְשָׁעִים כַּיָּם נִגְרָשׁ'' וַאֲזַי נַעֲשֶׂה בְּחִינוֹת גָּדוֹל, בְּחִינַת הַשְׁגָּחָה, בְּחִינוֹת תְּפִלָּה, שֶׁהִיא בְּחִינַת גָּדוֹל כַּנַּ''ל וְזֶהוּ וְקוֹלוֹ נִשְׁמָע מִסּוֹף הָעוֹלָם וְעַד סוֹפוֹ הַיְנוּ שֶׁמַּמְשִׁיך הַשְׁגָּחָה מִסּוֹף הָעוֹלָם מִקֵּץ הָאַחֲרוֹן עַד סוֹפוֹ, לַעֲשׂוֹת סוֹף וְקֵץ מֵהָעַכּוּ''ם הַמּוֹשְׁלִים בְּיִשְׂרָאֵל בְּחִינוֹת קֵץ בָּא הַקֵּץ כַּנַּ''ל וְזֶה  בְּחִינַת דְּמָעוֹת שֶׁבּוֹכִין בְּעֵת הַצַּעַר כִּי מֵאַחַר שֶׁיֵּשׁ לוֹ יִסּוּרִין וָצַעַר עַל כֵּן הוּא צָרִיך לִבְחִינוֹת הַשְׁגָּחָה, כְּדֵי שֶׁיִּהְיֶה לוֹ יְשׁוּעָה כַּנַּ''ל וְעַל כֵּן מוֹרִידִין דְּמָעוֹת כְּדֵי לְהַמְשִׁיך עַל יָדָם חֶלְקֵי הַהַשְׁגָּחָה וְהָרְאוּת כִּי הַהַשְׁגָּחָה וְהָרְאוּת נִמְשָׁך לְתוֹך הַדְּמָעוֹת בִּבְחִינוֹת ''וְשָׁבוּ הֶעָבִים אַחַר הַגָּשֶׁם'' זֶה הָרְאוּת שֶׁהוֹלֵך אַחַר הַבֶּכִי הַיְנוּ שֶׁהֵם מְחַסְּרִים הָרְאוּת וְנוֹטְלִים חֵלֶק מֵהָרְאוּת נִמְצָא שֶׁהָרְאוּת נִמְשָׁך לְתוֹך הַדְּמָעוֹת כַּנַּ''ל וְזֶה בְּחִינוֹת (יְשַׁעְיָה ל''ח) : ''וַיֵּבְך חִזְקִיָּהוּ בְּכִי גָדוֹל'', הַנֶּאֱמַר בְּעֵת שֶׁחָלָה בְּכִי גָּדוֹל דַּיְקָא, כִּי הִמְשִׁיך לְתוֹך הַבְּכִי אֶת הָרְאוּת וְהַהַשְׁגָּחָה שֶׁזֶּה בְּחִינוֹת גָּדוֹל, בְּחִינוֹת תְּפִלָּה וְכוּ כַּנַּ''ל וְזֶה מַה שֶּׁנֶּאֱמַר בְּדָוִד בְּעֵת שֶׁבָּכָה עַל צַעֲרוֹ, (שְׁמוּאֵל א כ). ''עַד דָּוִד הִגְדִּיל'', שֶׁהִגִּיעַ בְּכִיָּתוֹ לִבְחִינוֹת הַשְׁגָּחָה בְּחִינוֹת גָּדוֹל כַּנַּ''ל כִּי עַל יְדֵי הַהַשְׁגָּחָה נִצּוֹלִים מִכָּל מִינֵי צַעַר וְיִסּוּרִין כַּנַּ''ל


~ רנא - עַל יְדֵי מִלְחָמוֹת הַיְנוּ מַחֲלקֶת

דַּע שֶׁ עַל יְדֵי מִלְחָמוֹת הַיְנוּ מַחֲלקֶת עַל יְדֵי זֶה נוֹפְלִים מַחֲשָׁבוֹת שֶׁל רְשָׁעִים עַל אֲנָשִׁים כְּשֵׁרִים הַיְנוּ מַחֲשָׁבוֹת שֶׁל כְּפִירוּת, שֶׁנּוֹפְלִים עֲלֵיהֶם עַל יְדֵי זֶה וְ הַתִּקּוּן לָזֶה לִמְסֹר הַמִּלְחָמָה עַל ה שֶׁה יִלָּחֵם הַמִּלְחָמָה עַל יְדֵי זֶה מְבַטֵּל מַחְשְׁבוֹת רְשָׁעִים הַנַּ''ל אֲבָל דַּע שֶׁ עַל יְדֵי צְדָקָה שֶׁלָּהֶם יֵשׁ כּחַ בְּמַחֲשַׁבְתָּם לְהִתְקַיֵּם אֲפִלּוּ אִם יִמְסֹר הַמִּלְחָמָה לַה כִּי יֵשׁ צְדָקוֹת שֶׁרְשָׁעִים נוֹתְנִים כִּי מָצִינוּ שֶׁאֲפִלּוּ מַלְכֵי עַכּוּ''ם נוֹתְנִים צְדָקָה וְעוֹשִׂים טוֹבוֹת כְּמוֹ שֶׁכָּתוּב (מִשְׁלֵי כ''ח) : ''לְחוֹנֵן דַּלִּים יְקַבְּצֶנּוּ'' (כְּמוֹ שֶׁפֵּרֵשׁ רַשִׁ''י עַיֵּן שָׁם) וְדַע שֶׁ אִישׁ אֱמֶת, דְּהַיְנוּ שֶׁעוֹשֶׂה מִצְווֹת בִּשְׁלֵמוּת וּבְכָל הַדִּקְדּוּקִים בֵּינוֹ לְבֵין קוֹנוֹ כְּמוֹ שֶׁמְּדַקְדֵּק לַעֲשׂוֹת הַמִּצְוָה בִּפְנֵי בְּנֵי אָדָם שֶׁזֶּה בְּחִינַת אֱמֶת, שֶׁהַכּל אֶחָד אֶצְלוֹ בֵּין כְּשֶׁעוֹשֶׂה מִצְוָה לִפְנֵי ה וּבֵין כְּשֶׁעוֹשֶׂה בִּפְנֵי בְּנֵי אָדָם זֶה הָאִישׁ הָאֱמֶת, יֵשׁ לוֹ כּחַ לְהַמְשִׁיך לְעַצְמוֹ כָּל הַצְּדָקוֹת כִּי  אֵלּוּ הַצְּדָקוֹת הַנַּ''ל שֶׁהֵם עוֹשִׂין, הִיא עוֹמֶדֶת רְחוֹקָה מֵהֶם וְאֵינָהּ אֶצְלָם כִּי  דֶּרֶך הַצְּדָקָה לִמְשׁך עַצְמָהּ לָאֱמֶת וּ מֵחֲמַת שֶׁהֵם רְחוֹקִים מֵאֱמֶת, הַצְּדָקָה רְחוֹקָה מֵהֶם וְ זֶה הָאִישׁ אֱמֶת מוֹשֵׁך לְעַצְמוֹ כָּל הַצְּדָקוֹת כִּי הַצְּדָקָה נִמְשֶׁכֶת רַק אַחַר הָאֱמֶת וְזֶה בְּחִינַת (יְשַׁעְיָה נ''ט) : ''וּצְדָקָה מֵרָחוֹק תַּעֲמד, כִּי כָשְׁלָה בָרְחוֹב אֱמֶת'' הַיְנוּ שֶׁהַצְּדָקָה עוֹמֶדֶת מֵרָחוֹק זֶה מֵחֲמַת, שֶׁנִּכְשַׁל בָּרְחוֹב אֱמֶת כִּי מֵחֲמַת שֶׁאֵין אֱמֶת, עַל כֵּן הַצְּדָקָה רְחוֹקָה מֵהֶם כַּנַּ''ל וְזֶה שֶׁכָּתוּב (דְּבָרִים ו) : ''וּצְדָקָה תִּהְיֶה לָנוּ כִּי נִשְׁמר לַעֲשׂוֹת אֶת כָּל הַמִּצְוָה הַזּאת לִפְנֵי ה אֱלקֵינוּ כַּאֲשֶׁר צִוָּנוּ'' הַיְנוּ כְּשֶׁיִּהְיֶה לָנוּ  בְּחִינוֹת אֱמֶת דְּהַיְנוּ לִשְׁמר לַעֲשׂוֹת כָּל הַמִּצְווֹת לִפְנֵי ה לְבַדּוֹ בְּכָל הַדִּקְדּוּקִים, כְּמוֹ שֶׁעוֹשֶׂה בִּפְנֵי בְּנֵי אָדָם שֶׁזֶּה בְּחִינַת אֱמֶת כַּנַּ''ל וְזֶה ''כִּי נִשְׁמר לַעֲשׂוֹת אֶת כָּל הַמִּצְוָה הַזּאת לִפְנֵי ה אֱלקֵינוּ כַּאֲשֶׁר צִוָּנוּ'' וְכוּ לִפְנֵי ה אֱלקֵינוּ דַּיְקָא הַיְנוּ שֶׁנִּשְׁמר לַעֲשׂוֹת כָּל הַמִּצְווֹת לִפְנֵי ה לְבַד, בֵּינֵינוּ לְבֵין קוֹנֵנוּ בְּכָל הַדִּקְדּוּקִים וְהַפְּרָטִים כַּאֲשֶׁר צִוָּנוּ הַיְנוּ בְּכָל הַדִּקְדּוּקִים כַּאֲשֶׁר צִוָּנוּ הַשֵּׁם יִתְבָּרַך, הַיְנוּ בְּחִינַת אֱמֶת הַנַּ''ל שֶׁגַּם כְּשֶׁעוֹשֶׂה הַמִּצְוָה לִפְנֵי הַשֵּׁם יִתְבָּרַך לְבַד הוּא מְדַקְדֵּק בְּכָל הַדִּקְדּוּקִים וְכוּ כַּנַּ''ל וְאָז: ''וּצְדָקָה תִּהְיֶה לָנוּ'' לָנוּ דַּיְקָא הַיְנוּ שֶׁנַּמְשִׁיך לְעַצְמֵנוּ כָּל הַצְּדָקוֹת כִּי דֶּרֶך הַצְּדָקָה לִמְשׁך לָאֱמֶת כַּנַּ''ל נִמְצָא כְּשֶׁזֶּה הָאִישׁ אֱמֶת מוֹשֵׁך לְעַצְמוֹ הַצְּדָקוֹת אֲזַי אֵין לָהֶם כּחַ הַצְּדָקָה וְאֵין כּחַ בְּמַחֲשַׁבְתָּם לְהִתְקַיֵּם כַּנַּ''ל וּ מַה שֶּׁצְּדָקָה נִמְשֶׁכֶת לָאֱמֶת כִּי צְדָקָה הוּא בְּחִינַת אֱמֶת (עיין זוהר אמור פ''ט) כִּי  אֱמֶת הוּא אֶחָד כִּי  אֶחָד הוּא רַק אֶחָד כִּי לִפְנֵי אֶחָד מָה אַתָּה סוֹפֵר (סֵפֶר יְצִירָה) וְאִם יֵשׁ שֵׁנִי וְכוּ אֵינוֹ אֶחָד וְכֵן  הָאֱמֶת הוּא רַק אֶחָד כִּי כְּשֶׁאוֹמְרִים עַל אֵיזֶה דָּבָר הָאֱמֶת אִי אֶפְשָׁר לוֹמַר כִּי אִם אֶחָד, דְּהַיְנוּ הָאֱמֶת כְּמוֹ שֶׁהוּא אֲבָל שֶׁקֶר אֶפְשָׁר לוֹמַר עַל דָּבָר אֶחָד דְּבָרִים רַבִּים (כַּמְבאָר בְּמָקוֹם אַחֵר לְעֵיל בְּסִימָן נ''א, עַיֵּן שָׁם מַה שֶּׁמְּבאָר שָׁם) כִּי עַל כְּלִי כֶּסֶף אִי אֶפְשָׁר לוֹמַר הָאֱמֶת כִּי אִם אֶחָד דְּהַיְנוּ שֶׁהוּא כְּלִי כֶּסֶף לְבַד אֲבָל אִם יִרְצֶה לוֹמַר שֶׁקֶר, יָכוֹל לוֹמַר הַרְבֵּה כִּי יוּכַל לוֹמַר שֶׁהוּא כְּלִי זָהָב אוֹ נְחֹשֶׁת אוֹ שְׁאָר שֵׁמוֹת וְכֵן בְּכָל הַדְּבָרִים שֶׁבָּעוֹלָם, אִי אֶפְשָׁר לוֹמַר הָאֱמֶת כִּי אִם דָּבָר אֶחָד כְּמוֹ שֶׁהוּא אֲבָל הַשֶּׁקֶר הוּא הַרְבֵּה כַּנַּ''ל נִמְצָא שֶׁאֱמֶת הוּא אֶחָד (וְעַיֵּן שָׁם עוֹד דְּבָרִים נִפְלָאִים מֵעִנְיַן הָאֱמֶת שֶׁהוּא אֶחָד עַיֵּן שָׁם) וְעַל כֵּן  קֻדְשָׁא בְּרִיך הוּא וְאוֹרַיְתָא וְיִשְׂרָאֵל כּלָּא חָד כִּי הַשֵּׁם יִתְבָּרַך אֱמֶת וְתוֹרָתוֹ אֱמֶת וְיִשְׂרָאֵל אֱמֶת וְכֵיוָן שֶׁכֻּלָּם אֱמֶת, הַכּל אֶחָד כִּי בֶּאֱמֶת אֵין בּוֹ שׁוּם שִׁנּוּי כְּמוֹ שֶׁכָּתוּב (מַלְאָכִי ג) : אֲנִי ה לא שָׁנִיתִי וְאַתֶּם בֵּית יַעֲקב לא כְלִיתֶם כִּי  הַשֵּׁם יִתְבָּרַך אֱמֶת וְהוּא אֶחָד בְּלִי שִׁנּוּי, חַס וְשָׁלוֹם, כַּנַּ''ל וְהַשִּׁנּוּי הוּא רַק אֵצֶל הַמְקַבְּלִים כִּי כְּפִי הַמְקַבֵּל כֵּן נִתְהַוֶּה אֶצְלוֹ הַשִּׁנּוּי אֲבָל הַשֵּׁם יִתְבָּרַך אֵין בּוֹ שׁוּם שִׁנּוּי, חַס וְשָׁלוֹם וְ זֶה בְּחִינַת שֶׁמֶשׁ כִּי הַשֶּׁמֶשׁ הוּא רַק כּחַ אֶחָד לְבַד וְהַשִּׁנּוּי הוּא אֵצֶל הַמְקַבְּלִים כִּי כַּמָּה שִׁנּוּיִים נִתְהַוִּים עַל יְדֵי הַשֶּׁמֶשׁ כְּגוֹן לְהַתִּיך וּלְהַקְפּוֹת לְקָרֵר וּלְחַמֵּם וּשְׁאָר הַכּחוֹת (כַּמְבאָר בְּמָקוֹם אַחֵר) וְזֶה רַק מֵחֲמַת הַמְקַבְּלִים כְּגוֹן כְּשֶׁהַשֶּׁמֶשׁ בָּאָה עַל שַׁעֲוָה מַתֶּכֶת אוֹתוֹ זֶה מֵחֲמַת שֶׁהַשַּׁעֲוָה אֵינוֹ קָשֶׁה בֶּאֱמֶת וְעַל כֵּן נִתְהַוֶּה אֶצְלָהּ הַכּחַ לְהַתִּיך, וְכֵן בִּשְׁאָר הַכּחוֹת אֲבָל הַשֶּׁמֶשׁ הוּא רַק כּחַ אֶחָד לְבַד וְזֶה בְּחִינַת צְדָקָה, שֶׁהִיא בְּחִינַת שֶׁמֶשׁ בְּחִינַת אֱמֶת כַּנַּ''ל (מַלְאָכִי ג) ''וְזָרְחָה לָכֶם יִרְאֵי שְׁמִי שֶׁמֶשׁ צְדָקָה'' וְזֶה שֶׁאָמְרוּ חַכָמֵינוּ, זִכְרוֹנָם לִבְרָכָה (בְּרָכוֹת ו:) : כְּרוּם זֻלֻּת לִבְנֵי אָדָם, כֵּיוָן שֶׁנִּצְרָך אָדָם לַבְּרִיּוֹת פָּנָיו מִשְׁתַּנִּין לְכַמָּה גְּוָנִין כִּי  עַל יְדֵי הַצְּדָקָה בָּאִים כַּמָּה שִׁנּוּיִים וְהַכּל הוּא רַק מֵחֲמַת הַמְקַבְּלִים אֲבָל הַצְּדָקָה שֶׁהוּא בְּחִינַת אֱמֶת בְּחִינַת שֶׁמֶשׁ כַּנַּ''ל הוּא רַק כּחַ אֶחָד לְבַד, וְאֵין בָּהּ שִׁנּוּי כַּנַּ''ל וְהַשִּׁנּוּי הוּא רַק אֵצֶל הַמְקַבְּלִים שֶׁנִּשְׁתַּנִּין פְּנֵיהֶם לְכַמָּה גְּוָנִין וְיֵשׁ שֶׁנִּשְׁתַּנֶּה פָּנָיו מֵחֲמַת גַּדְלוּת שֶׁיֵּשׁ לוֹ בַּאֲשֶׁר שֶׁאֵינוֹ רָאוּי לוֹ שֶׁיִּצְטָרֵך לַבְּרִיּוֹת וְיֵשׁ מֵחֲמַת קַטְנוּת עַל שֶׁהוּא נִצְטָרֵך לַבְּרִיּוֹת וְיֵשׁ שֶׁנִּשְׁתַּנֶּה פָּנָיו מֵחֲמַת שִׂמְחָה, שֶׁשָּׂמֵחַ עַל שֶׁנּוֹתְנִים לוֹ וְגַם בָּזֶה יֵשׁ שִׁנּוּיִים כִּי יֵשׁ מִי שֶׁשָּׂמֵחַ מְאד עַל שֶׁנּוֹתְנִין לוֹ נִמְצָא שֶׁהַשִּׁנּוּיִים הוּא רַק אֵצֶל הַמְקַבְּלִים כָּל אֶחָד לְפִי בְּחִינָתוֹ כֵּן נִשְׁתַּנִּין פְּנֵיהֶם כַּנַּ''ל אֲבָל  הַצְּדָקָה הִיא רַק כּחַ אֶחָד לְבַד כִּי הִיא בְּחִינַת אֱמֶת, בְּחִינַת שֶׁמֶשׁ וְעַל כֵּן מוֹשֶׁכֶת עַצְמָהּ לָאֱמֶת כַּנַּ''ל וְ יַעֲקב שֶׁהוּא בְּחִינַת אֱמֶת כְּמוֹ שֶׁכָּתוּב (מִיכָה ז) : ''תִּתֵּן אֱמֶת לְיַעֲקב'' נֶאֱמַר בּוֹ (בְּרֵאשִׁית ל''ב) : ''וַיִּזְרַח לוֹ הַשֶּׁמֶשׁ'' הַיְנוּ בְּחִינַת וְלָנוּ תִּהְיֶה צְדָקָה הַנַּ''ל כִּי שֶׁמֶשׁ הִיא בְּחִינַת צְדָקָה כַּנַּ''ל ''וְזָרְחָה לָכֶם יִרְאֵי שְׁמִי שֶׁמֶשׁ צְדָקָה'' הַיְנוּ שֶׁיַּעֲקב עַל יְדֵי הָאֱמֶת הָיָה לוֹ כּחַ לְהַמְשִׁיך וּלְהַזְרִיחַ לְעַצְמוֹ כָּל הַצְּדָקוֹת, שֶׁהֵם בְּחִינַת שֶׁמֶשׁ וְזֶה ''וַיִּזְרַח לוֹ הַשֶּׁמֶשׁ'', לוֹ דַּיְקָא, בְּחִינַת ''וְלָנוּ תִּהְיֶה צְדָקָה'' כַּנַּ''ל. בַּגְּמָרָא (יְבָמוֹת צו:) : מַעֲשֶׂה שֶׁנֶּחְלְקוּ בְּבֵית הַמִּדְרָשׁ עַד שֶׁנִּקְרַע סֵפֶר תּוֹרָה מֵחֲמָתָן וְאָמַר: תָּמֵהַּ אֲנִי אִם לא יִהְיֶה בַּיִת זֶה עֲבוֹדַת אֱלִילִים נִמְצָא שֶׁ עַל יְדֵי מַחֲלקֶת נַעֲשֶׂה עֲבוֹדַת אֱלִילִים וּכְפִירוּת וְזֶה שֶׁכָּתוּב (תְּהִלִּים ק''ם) : ''אֲשֶׁר חָשְׁבוּ רָעוֹת בְּלֵב כָּל יוֹם יָגוּרוּ מִלְחָמוֹת'' שֶׁעַל יְדֵי הַמִּלְחָמוֹת, הַיְנוּ מַחֲלקֶת, עַל יָדוֹ חָשְׁבוּ רָעוֹת בְּלֵב עַל יְדֵי זֶה בָּאִים מַחֲשָׁבוֹת רָעוֹת, הַיְנוּ כְּפִירוּת כַּנַּ''ל וְהַתִּקּוּן לָזֶה לִמְסֹר הַמִּלְחָמָה לַה שֶׁה יִלָּחֵם הַמִּלְחָמָה כַּנַּ''ל וְזֶה  בְּחִינַת שְׁתִיקָה הַיְנוּ שֶׁצָּרִיך לִשְׁתּק לָהֶם רַק לִסְמך עַל ה שֶׁהוּא יִלָּחֵם בִּשְׁבִילֵנוּ וְזֶה בְּחִינַת (שְׁמוֹת י''ד) : ''ה יִלָּחֵם לָכֶם וְאַתֶּם תַּחֲרִישׁוּן'' וְ עַל יְדֵי הַשְּׁתִיקָה זוֹ נִתְעַלֶּה הַמַּחֲשָׁבָה כִּי נִתְבַּטְּלִין מַחֲשָׁבוֹת רָעוֹת שֶׁל כְּפִירוּת כַּנַּ''ל וְזֶה בְּחִינַת שְׁתֹק, כָּך עָלָה בְּמַחֲשָׁבָה (מְנָחוֹת כט) שֶׁ עַל יְדֵי הַשְּׁתִיקָה נִתְעַלֶּה הַמַּחֲשָׁבָה כַּנַּ''ל אַך  כְּשֶׁגַּם הֵם שׁוֹתְקִים אֲזַי יְכוֹלִים, חַס וְשָׁלוֹם, לְקַלְקֵל הַתִּקּוּן שֶׁנַּעֲשָׂה עַל יְדֵי שְׁתִיקָתוֹ וְזֶה בְּחִינַת (תְּהִלִּים קכ''ט) ''עַל גַּבִּי חָרְשׁוּ  חוֹרְשִׁים'' לְשׁוֹן שְׁתִיקָה בְּחִינַת ''וְאַתֶּם תַּחֲרִישׁוּן'' הַיְנוּ שֶׁשְּׁתִיקָתָם עוֹלָה עַל גַּבּוֹ כַּנַּ''ל וְזֶהוּ הֶאֱרִיכוּ לְמַעֲנִיתָם, זֶה בְּחִינַת הַצְּדָקָה שֶׁלָּהֶם, בְּחִינַת (בְּרֵאשִׁית ל) ''וְעָנְתָה בִּי צִדְקָתִי'' הַיְנוּ שֶׁעַל יְדֵי הַצְּדָקָה שֶׁלָּהֶם, הֵם יְכוֹלִין, חַס וְשָׁלוֹם, לְהִתְגַּבֵּר שֶׁשְּׁתִיקָתָם יַעֲלֶה, חַס וְשָׁלוֹם, עַל שְׁתִיקָתֵנוּ בִּבְחִינַת ''עַל גַּבִּי חָרְשׁוּ חוֹרְשִׁים'' וְכוּ וּמֵחֲמַת זֶה אֵין מוֹעִיל הָעֵצָה הַנַּ''ל דְּהַיְנוּ לִמְסֹר הַמִּלְחָמָה לַה שֶׁהוּא בְּחִינַת ''ה יִלָּחֵם לָכֶם וְאַתֶּם תַּחֲרִישׁוּן'' כַּנַּ''ל אַך  הָאִישׁ הָאֱמֶת מוֹשֵׁך לְעַצְמוֹ כָּל הַצְּדָקוֹת וְנִתְבַּטֵּל כּחַ הַצְּדָקָה שֶׁלָּהֶם וַאֲזַי מִמֵּילָא נִתְבַּטֵּל מַחֲשַׁבְתָּם הָרָעָה וְנִתְבַּטְּלִין כָּל הַכְּפִירוֹת כַּנַּ''ל


~ רנב - כְּשֶׁיֵּשׁ אַחְדוּת בֵּין הַצַּדִּיקִים, אֵין הַצְּדָקָה מַזֶּקֶת

כְּשֶׁיֵּשׁ אַחְדוּת בֵּין הַצַּדִּיקִים, אֵין הַצְּדָקָה מַזֶּקֶת כִּי  עַל פִּי הַטֶּבַע כְּשֶׁנּוֹתְנִין צְדָקָה נֶחְסָר מֵאִתּוֹ מַה שֶּׁנָּתַן אֲבָל עַל יְדֵי הָאַחְדוּת שֶׁבֵּין הַצַּדִּיקִים יוּכַל לִתֵּן צְדָקָה וְלא יֶחְסַר כְּלָל וְכֵן עַל יְדֵי זֶה יְכוֹלִים שֶׁיִּהְיֶה לְהָאָדָם מְסִירַת נֶפֶשׁ בֶּאֱמֶת וְאַף עַל פִּי כֵן לא יַזִּיק לוֹ וְיִשָּׁאֵר בַּחַיִּים


~ רנג - מִּעוּט שֵׁנָה, הוּא מְמַעֵט תַּאֲוַת נִאוּף

דַּע שֶׁ מִּעוּט שֵׁנָה, הוּא מְמַעֵט תַּאֲוַת נִאוּף כִּי  יֵשׁ אֵשׁ בָּאָדָם מִתְּחִלַּת הַתּוֹלָדָה שֶׁמֵּהָאֵשׁ הַזֶּה בּוֹעֲרִין בְּאָדָם כָּל הַתַּבְעֵרוֹת שֶׁל כָּל הַתַּאֲווֹת וְגַם כָּל הָאֲכִילָה וּשְׁתִיָּה שֶׁנּוֹתְנִין לְהַגּוּף הָאֵשׁ הַזֶּה הוּא מְכַלֶּה וְשׂוֹרֵף הַכּל וְעַל יְדֵי מִעוּט שֵׁנָה, הָאֵשׁ הַזֶּה נֶחֱלָשׁ וְאֵין לוֹ כּחַ לִבְער אַך שֶׁ מַּזִּיק לְהַמּחַ מִעוּט שֵׁנָה וְכֵן רִבּוּי שֵׁנָה כְּשֶׁהָאָדָם מַכְרִיחַ עַצְמוֹ לִישׁן הַרְבֵּה גַּם זֶה מַחֲלִישׁ וּמְמַעֵט הָאֵשׁ הַנַּ''ל וְגַם זֶה מַזִּיק לְהַמּחַ רַק  כְּשֶׁאָדָם יָשֵׁן בְּמִדָּה כָּרָאוּי אֲזַי תַּאֲוַת הַמִּשְׁגָּל בְּתָקְפָּהּ וְכחָהּ כִּי לא נֶחֱלָשׁ הָאֵשׁ הַנַּ''ל [כָּל זֶה שָׁמַעְנוּ מִתּוֹך שִׂיחוֹתָיו הַקְּדוֹשִׁים. וְתֹכֶן כַּוָּנָתוֹ בָּזֶה לא בֵּאֵר הֵיטֵב. אַך כְּפִי מַה שֶּׁהֵבַנְתִּי מִשִּׂיחָתוֹ הַכַּוָּנָה שֶׁאֵין מוֹעִיל שׁוּם עֵצָה לְמַעֵט תַּאֲוַת נִאוּף עַל יְדֵי אֵיזֶה תַּחְבּוּלָה כִּי מַזִּיק לְהַמּחַ כִּי הָיָה אֶפְשָׁר לְהַחֲלִישׁ הַתַּאֲוָה עַל יְדֵי מִעוּט שֵׁנָה אוֹ רִבּוּי שֵׁנָה אֲבָל שְׁנֵיהֶם מַזִּיקִים לְהַמּחַ עַל כֵּן אֵין חָכְמָה וְאֵין עֵצָה כְּנֶגֶד זֶה רַק לְהִתְחַזֵּק לִהְיוֹת גִּבּוֹר לִכְבּשׁ אֶת יִצְרוֹ וַה יַעֲזר לוֹ לְסַלֵּק תַּאֲוָה זאת מֵאִתּוֹ]


~ רנד - עֵינַיִם הֵם דְּבָרִים עֶלְיוֹנִים וּגְבוֹהִים מְאד

עֵינַיִם הֵם דְּבָרִים עֶלְיוֹנִים וּגְבוֹהִים מְאד וְהֵם רוֹאִים תָּמִיד דְּבָרִים גְּדוֹלִים וְנוֹרָאִים וְ אִם הָיָה הָאָדָם זוֹכֶה לְעֵינַיִם כְּשֵׁרִים הָיָה יוֹדֵעַ דְּבָרִים גְּדוֹלִים רַק מִמַּה שֶּׁעֵינָיו רוֹאוֹת כִּי הֵם רוֹאוֹת תָּמִיד, אַך שֶׁאֵין יוֹדֵעַ מָה רוֹאֶה כְּמוֹ לְמָשָׁל  כְּשֶׁמַּעֲבִירִין דָּבָר לִפְנֵי עֵינֵי הָאָדָם בְּהַעֲבָרָה וּבִמְהִירוּת גָּדוֹל וַאֲזַי אֵין הָאָדָם יוֹדֵעַ מָה רָאָה וְהִנֵּה אַף שֶׁבְּשָׁעָה שֶׁהֶעֱבִירוּ הַדָּבָר לִפְנֵי עֵינָיו בְּוַדַּאי רָאָה אוֹתוֹ בִּרְאִיָּה גְּמוּרָה עִם כָּל זֶה אֵין יוֹדֵעַ מָה רָאָה כִּי אַף שֶׁעֵינָיו רָאוּ הַדָּבָר בִּשְׁלֵמוּת עִם כָּל זֶה מֵחֲמַת הַמְּהִירוּת לא הָיָה פְּנַאי בִּכְדֵי שֶׁיָּבִיא הָרְאוּת לְהַדַּעַת שֶׁיֵּדַע מָה רָאָה כִּי לֵידַע הַדָּבָר שֶׁרָאָה זֶה תָּלוּי בַּדַּעַת וְלָזֶה צָרִיך קְצָת זְמַן שֶׁיַּשְׁהֶה קְצָת הַדָּבָר הַנִּרְאֶה לִפְנֵי עֵינָיו בִּכְדֵי שֶׁיָּבוֹא וְיוֹשִׁיט כּחַ הָרְאוּת לְהַדַּעַת אֶת הַדָּבָר הַנִּרְאֶה כְּדֵי שֶׁיֵּדַע בְּהַדַּעַת מָה רָאָה וּמֵחֲמַת הַמְּהִירוּת לא רָאָה הַדָּבָר רַק בְּכחַ הָרְאוּת אֲבָל לא הָיָה זְמַן לְהוֹשִׁיט הַדָּבָר לְהַדַּעַת וְעַל כֵּן אֵינוֹ יוֹדֵעַ מָה רָאָה וְכֵן  הָאָדָם רוֹאֶה בְּעֵינָיו תָּמִיד דְּבָרִים גְּדוֹלִים [הַיְנוּ מַרְאוֹת וְחֶזְיוֹנוֹת] אַך שֶׁהוּא כְּמוֹ שֶׁמַּעֲבִירִין לְפָנָיו בְּהַעֲבָרָה בְּעָלְמָא וּבִמְהִירוּת גָּדוֹל עַל כֵּן אֵינוֹ יוֹדֵעַ מָה רָאָה כַּנַּ''ל, וְהָבֵן


~ רנה - כְּשֶׁהָאָדָם הוּא מַאֲמִין בְּהַצַּדִּיק בְּלִי שׁוּם דַּעַת

כְּשֶׁהָאָדָם הוּא מַאֲמִין בְּהַצַּדִּיק בְּלִי שׁוּם דַּעַת אֶפְשָׁר לוֹ לִפּל מֵהָאֱמוּנָה כִּי מֵאֱמוּנָה לְבַד אֶפְשָׁר לִפּל אֲבָל אִם יֵשׁ לוֹ גַּם דַּעַת שֶׁמֵּבִין גַּם בְּהַדַּעַת אֲזַי אִי אֶפְשָׁר לוֹ לִפּל


~ רנו - שֵׁם אַתָּה מְסֻגָּל עַל הַיָּם

שֵׁם אַתָּה מְסֻגָּל עַל הַיָּם לְהַכְנִיעַ הַגַּלִּים וְהַסּוֹד (תְּהִלִּים פ''ט) : ''בְּשׂוֹא גַלָּיו אַתָּה תְשַׁבְּחֵם'' (עיין זוהר נח סט ובמק''מ שם)


~ רנז - כִּי תָבא בְּכֶרֶם רֵעֶך

''כִּי תָבא בְּכֶרֶם רֵעֶך'' וְכוּ (דְּבָרִים כ''ג) עַל פִּי מַעֲשֶׂה וְכוּ שֶׁהִנִּיחָה לוֹ אִמּוֹ צַוָּאָה שֶׁמִּי שֶׁאֵינוֹ יָכוֹל לְסָבְלוֹ לא יַנִּיחֶנּוּ לִהְיוֹת אֶצְלוֹ וְאִם לָאו, יִצְטָרֵך לְעֵזֶר מֵהָרְחוֹקִים עַל הַקְּרוֹבִים אֶצְלוֹ וְכוּ (וְיִתְבָּאֵר בְּמָקוֹם אַחֵר) כִּי  כְּשֶׁאוֹכֵל יוֹתֵר מִצָּרְכּוֹ זֶה הַמַּאֲכָל מַזִּיק לוֹ כִּי  כָּל דָּבָר יֵשׁ לוֹ שׁרֶשׁ שֶׁיֵּשׁ לוֹ חִיּוּת מִמֶּנּוּ כְּגוֹן הַסַּמִּים יֵשׁ לָהֶם חִיּוּת מִמַּה שֶּׁהָאָדָם לוֹקֵחַ אוֹתָם לִרְפוּאָה וְכֵן הַמַּאֲכָלִים יֵשׁ לָהֶם חִיּוּת מִזֶּה שֶׁהָאָדָם אוֹכֵל אוֹתָם וּמְקַבֵּל חִיּוּת מֵהֶם מִזֶּה יֵשׁ חִיּוּת לְהַמַּאֲכָלִים אֲבָל כְּשֶׁאוֹכֵל יוֹתֵר מִצָּרְכּוֹ אֵין לְזֶה הַמַּאֲכָל מִמִּי לְקַבֵּל חִיּוּת מֵאַחַר שֶׁאֵין הָאָדָם צָרִיך אֵלָיו וְהוּא דּוֹמֶה כְּאִלּוּ הִנִּיחוֹ הָאָדָם לְתוֹך כְּלִי שֶׁבְּוַדַּאי אֵינוֹ מְקַבֵּל חִיּוּת מִשָּׁם וְעַל כֵּן הַמַּאֲכָל מְבַקֵּשׁ לוֹ חִיּוּת לְהַחֲיוֹת עַצְמוֹ וַאֲזַי הוּא מוֹצִיא הַחִיּוּת שֶׁל הָאָדָם וְעַל יְדֵי זֶה הוּא מַזִּיק לְהָאָדָם וּמֵחֲמַת זֶה נִצְטָרְפִין עִמּוֹ אֲפִלּוּ שְׁאָר הַמַּאֲכָלִים וּמַזִּיקִים לוֹ וְזֶה: ''וְאָכַלְתָּ כְּנַפְשְׁך שָׂבְעֲך'', לא יוֹתֵר וְזֶה ''וְאֶל כֶּלְיְך לא תִתֵּן'' הַיְנוּ שֶׁלּא תּאכַל יוֹתֵר מִצָּרְכְּך שֶׁזֶּה דּוֹמֶה כְּנוֹתֵן לְתוֹך הַכְּלִי מֵאַחַר שֶׁאֵין צָרִיך לוֹ כַּנַּ''ל

~ רנח - כְּשֶׁיֵּשׁ מַחֲלקֶת עַל הָאָדָם

כְּשֶׁיֵּשׁ מַחֲלקֶת עַל הָאָדָם יְכוֹלִים לְהַטּוֹת אוֹתוֹ מִדֶּרֶך הַשֵּׁם יִתְבָּרַך וּלְהַפִּילוֹ מִמַּדְרֵגָתוֹ, חַס וְשָׁלוֹם וְזֶה שֶׁהִתְפָּאֵר דָּוִד הַמֶּלֶך, עָלָיו הַשָּׁלוֹם . ''רַבִּים רוֹדְפַי וְצָרָי, מֵעֵדוֹתֶיך לא נָטִיתִי'' שֶׁאַף שֶׁהָיָה עָלָיו מַחֲלקֶת רַבִּים עִם כָּל זֶה לא נָטָה מִדֶּרֶך הַשֵּׁם יִתְבָּרַך


~ רנט - כְּשֶׁאָדָם מִתְבּוֹדֵד וּמְפָרֵשׁ שִׂיחָתוֹ

כְּשֶׁאָדָם מִתְבּוֹדֵד וּמְפָרֵשׁ שִׂיחָתוֹ וְצַעֲרוֹ לִפְנֵי הַשֵּׁם יִתְבָּרַך וּמִתְוַדֶּה וּמִתְחָרֵט עַל גּדֶל הַפְּגָמִים שֶׁעָשָׂה אֲזַי גַּם הַשְּׁכִינָה כְּנֶגְדּוֹ מְפָרֶשֶׁת לְפָנָיו שִׂיחָתָהּ וְצַעֲרָהּ וּמְנַחֶמֶת אוֹתוֹ כִּי כָּל פְּגָם וּפְגָם שֶׁפָּגַם בְּנִשְׁמָתוֹ, פָּגַם אֶצְלָהּ גַּם כֵּן כִּבְיָכוֹל וְזֶה בְּחִינַת (דְּבָרִים כ''ו) : ''אֶת ה הֶאֱמַרְתָּ וַה הֶאֱמִירְך'' וְכוּ


~ רס - הַשֵּׁם הוּא הַנֶּפֶשׁ

הַשֵּׁם הוּא הַנֶּפֶשׁ כְּמוֹ שֶׁמְּבאָר בְּהַתּוֹרָה הֵיכַל הַקּדֶשׁ [בְּסִימָן נ''ט, (בְּרֵאשִׁית ב) : ''נֶפֶשׁ חַיָּה הוּא שְׁמוֹ'' עַיֵּן שָׁם] וְיֵשׁ בִּבְחִינָה זוֹ מְסִירַת נֶפֶשׁ כִּי יֵשׁ עֲשָׂרָה הֲרוּגֵי מַלְכוּת שֶׁ מָּסְרוּ נַפְשָׁם עַל קִדּוּשׁ ה בִּשְׁבִיל יִחוּד קֻדְשָׁא בְּרִיך הוּא וּשְׁכִינְתֵּהּ כַּיָּדוּעַ שֶׁעִקַּר הַיִּחוּד עַל יְדֵי מְסִירַת נֶפֶשׁ וְהֵם רָאוּ בְּאוֹתָן הַדּוֹרוֹת, שֶׁאִי אֶפְשָׁר לְתַקֵּן וְלַעֲשׂוֹת יִחוּדִים לְמַעְלָה כִּי אִם עַל יְדֵי נִשְׁמוֹתֵיהֶם עַל כֵּן מָסְרוּ נַפְשָׁם עַל קִדּוּשׁ הַשֵּׁם כִּי  כְּשֶׁהַנְּפָשׁוֹת עוֹלוֹת לְמַעְלָה עַל יְדֵי מְסִירַת נֶפֶשׁ אֲזַי הֵם חוֹזְרִים לְהַשְּׁכִינָה, כִּי מִשָּׁם יָצְאוּ כִּי יִשְׂרָאֵל הֵם חֵלֶק אֱלוֹהַּ מִמַּעַל מַמָּשׁ שֶׁהֵם חֶלְקֵי הַשְּׁכִינָה מַמָּשׁ בִּבְחִינַת ''הָעֲמֻסִּים מִנִּי בֶטֶן'' (יְשַׁעְיָה מ''ו) וּכְשֶׁהֵם חוֹזְרִים לְהַשְּׁכִינָה אֲזַי הַשְּׁכִינָה מִתְפָּאֶרֶת חֲזִי בַּמָּה בְּרָא קָאָתֵינָא לְגַבָּך (זהַר וַיִּקְרָא י''ג) וַאֲזַי מִתְעוֹרֵר הִשְׁתּוֹקְקוּת עֶלְיוֹן וְנַעֲשֶׂה יִחוּד כַּיָּדוּעַ וְלִפְעָמִים בָּא לְצרֶך זֶה הֲרִיגָה, חַס וְשָׁלוֹם שֶׁנֶּהֱרָגִין, חַס וְשָׁלוֹם, כַּמָּה וְכַמָּה נְפָשׁוֹת מִיִּשְׂרָאֵל כְּדֵי שֶׁיִּהְיֶה יִחוּד עַל יְדֵי נַפְשׁוֹתֵיהֶם הָעוֹלוֹת לְמַעְלָה כִּי לִפְעָמִים צְרִיכִין אֶל הַיִּחוּד הַרְבֵּה נְפָשׁוֹת מְאד, חַס וְשָׁלוֹם עַל כֵּן בָּא הֲרִיגָה, חַס וְשָׁלוֹם וְכֵן עַל יְדֵי אֲבֵדַת הַשֵּׁם, הַיְנוּ הַמְפֻרְסָם דְּהַיְנוּ שֶׁיֵּשׁ אֶחָד שֶׁהוּא מְפֻרְסָם וְאֵינוֹ מְפֻרְסָם דְּהַיְנוּ שֶׁהוּא מְפֻרְסָם בְּפִי כּל וְהַכּל מְדַבְּרִים מִמֶּנּוּ וְאַף עַל פִּי כֵן אֵינוֹ מְפֻרְסָם, כִּי אֵינוֹ חָשׁוּב כְּלָל וְיֵשׁ אֶחָד שֶׁאֵינוֹ חָפֵץ בָּזֶה, רַק שֶׁאִבֵּד אֶת הַמְפֻרְסָם דְּהַיְנוּ אֲבֵדַת הַשֵּׁם שֶׁהִיא הַנֶּפֶשׁ דְּהַיְנוּ אַף עַל פִּי שֶׁאֵין רְצוֹנוֹ שֶׁלּא יִהְיֶה מְפֻרְסָם אַף עַל פִּי כֵן אִבֵּד אוֹתוֹ כְּמוֹ שֶׁ אָדָם אוֹבֵד דָּבָר שֶׁלּא בִּרְצוֹנוֹ דְּהַיְנוּ שֶׁאִבֵּד אֶת הַשֵּׁם, שֶׁהוּא בְּחִינַת מְפֻרְסָם שֶׁיֵּשׁ לוֹ שֵׁם בָּעוֹלָם אֲבָל  יֵשׁ אֶחָד שֶׁעוֹשֶׂה זאת בִּרְצוֹנוֹ וּבְדַעְתּוֹ שֶׁמּוֹסֵר אֶת נַפְשׁוֹ עַל קִדּוּשׁ הַשֵּׁם דְּהַיְנוּ הַמְפֻרְסָם שֶׁלּוֹ, שֶׁהוּא בְּחִינַת שֵׁם כַּנַּ''ל, שֶׁהוּא בְּחִינַת נֶפֶשׁ כַּנַּ''ל וּמֵחֲמַת זֶה אַף עַל פִּי שֶׁהוּא מְפֻרְסָם אַף עַל פִּי כֵן אֵינוֹ מְפֻרְסָם כְּלָל כִּי אַדְּרַבָּא הוּא לְהֵפֶך, כִּי הַכּל דּוֹבְרִים עָלָיו, וּבוֹדִים עָלָיו כְּזָבִים שֶׁלּא עָלָה עַל דַּעְתּוֹ וְיֵשׁ לוֹ שְׁפִיכוּת דָּמִים מַמָּשׁ מִזֶּה וְעוֹשֶׂה זֶה בְּכַוָּנָה, כִּי הוּא בְּחִינַת מְסִירַת נֶפֶשׁ מַמָּשׁ כִּי הַשֵּׁם הוּא הַנֶּפֶשׁ כַּנַּ''ל, וְגַם יֵשׁ לוֹ שְׁפִיכוּת דָּמִים מִזֶּה כַּנַּ''ל וְהוּא מַצִּיל אֶת יִשְׂרָאֵל בָּזֶה מִמַּה שֶּׁהָיָה רָאוּי לָבוֹא עֲלֵיהֶם חַס וְשָׁלוֹם, בִּשְׁבִיל הַיִּחוּד כַּנַּ''ל וְעַל יְדֵי מְסִירַת שְׁמוֹ שֶׁהוּא נַפְשׁוֹ כַּנַּ''ל הוּא מַצִּיל אוֹתָם כַּנַּ''ל


~ רסא - כְּשֶׁנּוֹפֵל אָדָם מִמַּדְרֵגָתוֹ יֵדַע שֶׁמִּן הַשָּׁמַיִם הוּא

כְּשֶׁנּוֹפֵל אָדָם מִמַּדְרֵגָתוֹ יֵדַע שֶׁמִּן הַשָּׁמַיִם הוּא כִּי הִתְרַחֲקוּת תְּחִלַּת הִתְקָרְבוּת עַל כֵּן נָפַל שֶׁיִּתְעוֹרֵר יוֹתֵר לְהִתְקָרֵב לְהַשֵּׁם יִתְבָּרַך וַ עֲצָתוֹ שֶׁיַּתְחִיל מֵחָדָשׁ לִכָּנֵס בַּעֲבוֹדַת ה כְּאִלּוּ לא הִתְחִיל עֲדַיִן כְּלָל מֵעוֹלָם וְ זֶה כְּלָל גָּדוֹל בַּעֲבוֹדַת ה שֶׁצְּרִיכִין מַמָּשׁ בְּכָל יוֹם לְהַתְחִיל מֵחָדָשׁ. [וְעַיֵּן עִנְיָן זֶה עוֹד בְּכַמָּה מְקוֹמוֹת בְּסִפְרֵי רַבֵּנוּ, זִכְרוֹנוֹ לִבְרָכָה כַּמָּה  צָרִיך הָאָדָם לְהִתְחַזֵּק בַּעֲבוֹדַת ה וְלִבְלִי לִפּל מִשּׁוּם דָּבָר שֶׁבָּעוֹלָם רַק לְהַתְחִיל בְּכָל פַּעַם מֵחָדָשׁ עַיֵּן הֵיטֵב בְּעִנְיָן זֶה, וְיֶעֱרַב לְך לָעַד].


~ רסב - עַל יְדֵי הִתְחַדְּשׁוּת הַתּוֹרָה נַעֲשֶׂה נְהָרוֹת

דַּע, שֶׁ עַל יְדֵי הִתְחַדְּשׁוּת הַתּוֹרָה נַעֲשֶׂה נְהָרוֹת כִּי  כְּשֶׁמַּתְחִיל לְחַדֵּשׁ בַּתּוֹרָה, אֲזַי מַתְחִיל לִנְבּעַ מַעְיָן בִּבְחִינַת (יוֹאֵל ד) : ''וּמַעְיָן מִבֵּית ה יֵצֵא'' שֶׁהוּא הַשֵּׂכֶל כְּמוֹ שֶׁכָּתוּב (מִשְׁלֵי כ''ד) : ''בְּחָכְמָה יִבָּנֶה בָּיִת'' וְ זֶה הַמַּעְיָן בַּתְּחִלָּה הוּא צַר וְקָטָן וְאַחַר כָּך מִתְרַחֵב וּמִתְפַּשֵּׁט יוֹתֵר וְיוֹתֵר, עַד שֶׁנַּעֲשֶׂה מִמֶּנּוּ נְהָרוֹת וְהַכּל בָּאִים לִשְׁתּוֹת מֵאֵלּוּ הַנְּהָרוֹת עַל כֵּן  מִי שֶׁרוֹצֶה לְחַדֵּשׁ חִדּוּשִׁין דְּאוֹרַיְתָא שֶׁיֵּשׁ בָּהֶן מַמָּשׁ הוּא צָרִיך לִבְכּוֹת מִקּדֶם כִּי  כְּשֶׁנַּעֲשִׂין נְהָרוֹת הַנַּ''ל וְהַכּל בָּאִים לִשְׁתּוֹת מֵהֶם אֲזַי יָבוֹאוּ גַּם כֵּן קְלִפּוֹת וְסִטְרָא אָחֳרָא, חַס וְשָׁלוֹם, לִשְׁתּוֹת גַּם כֵּן מִשָּׁם  עַל כֵּן צָרִיך לִבְכּוֹת מִקּדֶם וַאֲזַי עוֹשֶׂה עַל יְדֵי הַבְּכִי נְהָרוֹת, בִּבְחִינַת (אִיּוֹב כ''ח, עַיֵּן רַשִׁ''י שָׁם) : ''מִבְּכִי נְהָרוֹת חִבֵּשׁ'' שֶׁעַל יְדֵי הַבְּכִי מְתַקֵּן נְהָרוֹת וּמִשָּׁם שׁוֹתִין דֵּי סִפּוּקָם כָּל הַקְּלִפּוֹת וְסִטְרָא אָחֳרָא וְאַחַר כָּך כְּשֶׁעוֹשֶׂה נְהָרוֹת מֵחִדּוּשִׁין דְּאוֹרַיְתָא שֶׁמְּחַדֵּשׁ אַחַר כָּך אֲזַי יָכוֹל לְהַמְשִׁיכָם רַק לִמְקוֹמוֹת שֶׁצָּרִיך, שֶׁלּא יִשְׁתּוּ מִמֶּנּוּ זָרִים וְעַל כֵּן  חִבּוּר הַהֲלָכוֹת וְהַחִדּוּשִׁין נִקְרָא מַסֶּכֶת זֶה בְּחִינַת (תְּהִלִּים ק''ב) ''וְשִׁקֻּוַי בִּבְכִי מָסָכְתִּי'' שֶׁצָּרִיך לִמְסֹך הַמַּשְׁקֶה בִּבְכִי, כִּי צָרִיך לִבְכּוֹת מִקּדֶם כַּנַּ''ל וְזֶה בְּחִינַת (תְּהִלִּים קל''ז) : ''עַל נַהֲרוֹת בָּבֶל שָׁם יָשַׁבְנוּ גַּם בָּכִינוּ'' זֶה בְּחִינַת תַּלְמוּד בַּבְלִי שֶׁנַּעֲשֶׂה אֵצֶל הַיְשִׁיבוֹת שֶׁמֵּהֶם נַעֲשִׂין נְהָרוֹת כַּנַּ''ל גַּם בָּכִינוּ כִּי צָרִיך לִבְכּוֹת מִקּדֶם, בִּבְחִינַת: ''וְשִׁקֻּוַי בִּבְכִי מָסָכְתִּי'' כַּנַּ''ל


~ רסג - חֳלִי הַקַּדַּחַת - בָּא עַל יְדֵי מַה שֶּׁאָדָם אוֹכֵל אֲכִילָה יְתֵרָה

דַּע שֶׁחֳלִי הַקַּדַּחַת, רַחֲמָנָא לִצְלָן בָּא עַל יְדֵי מַה שֶּׁאָדָם אוֹכֵל אֲכִילָה יְתֵרָה כִּי  כְּשֶׁאוֹכֵל יוֹתֵר מִמַּה שֶּׁצָּרִיך הוּא בְּחִינַת מַאֲכַל בְּהֵמָה כִּי  גֶּדֶר הָאָדָם לֶאֱכל רַק כְּפִי מַה שֶּׁצָּרִיך וּכְשֶׁאוֹכֵל יוֹתֵר הוּא מַעֲשֵׂה בְּהֵמָה, שֶׁאוֹכֶלֶת וְלוֹעֶסֶת כָּל הַיּוֹם וְעַל יְדֵי זֶה בָּא קַדַּחַת, רַחֲמָנָא לִצְלָן וְכֵן כְּשֶׁנִּזְדַּמֵּן לְהָאָדָם בְּתוֹך מַאֲכָלוֹ נִיצוֹצוֹת שֶׁלּא נִתְבָּרְרוּ עֲדַיִן מִמַּאֲכַל בְּהֵמָה לְמַאֲכַל אָדָם עַל יְדֵי זֶה בָּא גַּם כֵּן חֹלִי הַנַּ''ל [אִם לא מִי שֶׁהוּא אָדָם גָּדוֹל מְאד שֶׁיָּכוֹל לְדַלֵּג מַדְרֵגָה שְׁלֵמָה וּלְהַעֲלוֹת הַמַּאֲכָל לְמַעֲלַת מְדַבֵּר] כִּי  כְּשֶׁאוֹכֵל מַאֲכַל בְּהֵמָה כַּנַּ''ל נִמְצָא שֶׁיּוֹצֵא מִגֶּדֶר אָדָם לְגֶדֶר בְּהֵמָה וְזֶה בְּחִינַת (תְּהִלִּים ס''ו) ''הִרְכַּבְתָּ אֱנוֹשׁ לְראשֵׁנוּ'' הַיְנוּ שֶׁגֶּדֶר אֱנוֹשִׁי לְמַעְלָה מִמֶּנּוּ כִּי הוּא לְמַטָּה מִגֶּדֶר אָדָם, כִּי יָרַד לְגֶדֶר בְּהֵמָה כַּנַּ''ל אֲזַי בָּאנוּ בָּאֵשׁ וּבַמַּיִם זֶה בְּחִינַת חֳלִי הַקַּדַּחַת, רַחֲמָנָא לִצְלָן שֶׁהוּא אֵשׁ וּמַיִם חֲמִימוּת וּקְרִירוּת וְזֶה שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּאָבוֹת דְּרַבִּי נָתָן פֶּרֶק א וּבְתַּנָּא דְּבֵי אֵלִיָּהוּ רַבָּא פֶּרֶק ל''א שָׁם אִיתָא לָשׁוֹן זֶה). בְּשָׁעָה שֶׁאָמַר הַקָּדוֹשׁ בָּרוּך הוּא לָאָדָם הָרִאשׁוֹן וְאָכַלְתָּ אֶת עֵשֶׂב הַשָּׂדֶה נִזְדַּעְזְעוּ אֵיבָרָיו אָמַר: אֲנִי וַחֲמוֹר נאכַל בְּאֵבוּס אֶחָד נִזְדַּעְזְעוּ אֵיבָרָיו, זֶה בְּחִינַת חֳלִי הַקַּדַּחַת שֶׁבָּא עַל יְדֵי אֲכִילַת עֵשֶׂב הַשָּׂדֶה עַל יְדֵי מַאֲכַל בְּהֵמָה כַּנַּ''ל וְזֶה שֶׁאָמְרוּ כֵּיוָן שֶׁשָּׁמַע בְּזֵעַת אַפֶּך תּאכַל לֶחֶם נִתְיַשְּׁבָה דַּעְתּוֹ כִּי  חֳלִי הַקַּדַּחַת זֶה בְּחִינַת פְּגַם הַדַּעַת כִּי  עִקַּר הַדַּעַת הוּא עַל יְדֵי חִבּוּר אֵשׁ וּמַיִם וְזֶה כֵּיוָן שֶׁשָּׁמַע בְּזֵעַת אַפֶּך וְכוּ כִּי רְפוּאַת הַחֹלִי הַנַּ''ל הוּא עַל יְדֵי זֵעָה וְעַל יְדֵי זֶה נִתְיַשְּׁבָה דַּעְתּוֹ הוּא בְּחִינַת מַה שֶּׁנִּתְרַפֵּא מֵחֹלִי הַנַּ''ל שֶׁהוּא שְׁלֵמוּת הַדַּעַת כַּנַּ''ל.


~ רסד - צְדָקָה הִיא תִּקּוּן הַבְּרִית

צְדָקָה הִיא תִּקּוּן הַבְּרִית כִּי פְּגַם הַבְּרִית הוּא, כִּי הוּא הָיָה צָרִיך לְהַשְׁפִּיעַ בִּקְדֻשָּׁה לְמָקוֹם שֶׁצָּרִיך לְהַשְׁפִּיעַ וְהוּא סִלֵּק הַהַשְׁפָּעָה מִשָּׁם וְהִמְשִׁיכָהּ, חַס וְשָׁלוֹם לְמָקוֹם אַחֵר וְעַל כֵּן הַתִּקּוּן עַל יְדֵי הַצְּדָקָה שֶׁעַל יְדֵי זֶה חוֹזֵר וּמַשְׁפִּיעַ לְשָׁם אֶל הַקְּדֻשָּׁה וְעַל יְדֵי זֶה נִתְתַּקֵּן וְזֶה בְּחִינַת ''וַיָּבוֹאוּ הָאֲנָשִׁים עַל הַנָּשִׁים'' הַנֶּאֱמַר בְּנִדְבַת הַמִּשְׁכָּן (שְׁמוֹת ל''ה) הַיְנוּ בְּחִינַת זִוּוּג שֶׁנַּעֲשָׂה עַל יְדֵי הַצְּדָקָה שֶׁל נִדְבַת הַמִּשְׁכָּן כַּנַּ''ל וְעַל כֵּן כְּשֶׁנּוֹתֵן לְעָנִי שֶׁאֵינוֹ הָגוּן אֲזַי אַדְּרַבָּא הוּא נִפְגָּם יוֹתֵר, כִּי חוֹזֵר וּמַשְׁפִּיעַ לְמָקוֹם שֶׁאֵינוֹ צָרִיךְ. וְעַיֵּן בְּמָקוֹם אַחֵר [לְעֵיל בְּסִימָן ל''א וּבְסִימָן נ''ד] שֶׁמְּבאָר גַּם כֵּן שֶׁצְּדָקָה הוּא תִּקּוּן הַבְּרִית.


~ רסה - טַעַם עַל שְׁבִירַת כְּלִי חֶרֶס בִּשְׁעַת הִתְקַשְּׁרוּת הַשִּׁדּוּך

טַעַם עַל שְׁבִירַת כְּלִי חֶרֶס בִּשְׁעַת הִתְקַשְּׁרוּת הַשִּׁדּוּך כִּי [כָּל] אֵלּוּ נְשָׁמוֹת שֶׁל הַזִּוּוּג הֵם לְמַעְלָה אֶחָד (עיין זוהר לך לך פ''ה: ובדצ''א ובזהר תזריע מג) אַך לְמַטָּה הַהִתְקַשְּׁרוּת וְהַהִתְאַחֲדוּת שֶׁלָּהֶם הוּא בְּהֶעְלֵם כִּי אֵין יוֹדְעִין מֵהִתְאַחֲדוּת שֶׁלָּהֶם עַד הַשִּׁדּוּך וַאֲזַי נִתְגַּלֶּה הַהִתְקַשְּׁרוּת שֶׁלָּהֶם שֶׁהָיָה עַד עַתָּה בְּהֶעְלֵם אַך זֶה הַהִתְגַּלּוּת שֶׁל הַהִתְקַשְּׁרוּת שֶׁנִּתְגַּלֶּה בְּעֵת הַתְּנָאִים הוּא בִּבְחִינַת: ''וְהַחַיּוֹת רָצוֹא וָשׁוֹב'' (יְחֶזְקֵאל א) כִּי בִּשְׁעַת הַשִּׁדּוּך נִתְגַּלֶּה הַהִתְקַשְּׁרוּת וְתֵכֶף וּמִיָּד נִתְעַלֵּם כִּי אַחַר כָּך נִתְפָּרְדִין וְנִתְרַחֲקִין כִּי עֲדַיִן הִיא אֲסוּרָה עָלָיו עַד הַחֻפָּה נִמְצָא שֶׁבִּשְׁעַת הַשִּׁדּוּך נִתְגַּלֶּה אוֹר הָאַחְדוּת שֶׁלָּהֶם שֶׁהָיָה עַד עַתָּה בְּהֶעְלֵם וְתֵכֶף וּמִיָּד נִתְעַלֵּם כַּנַּ''ל בִּבְחִינַת וְהַחַיּוֹת רָצוֹא וָשׁוֹב כַּנַּ''ל וּבִשְׁבִיל זֶה שׁוֹבְרִין כְּלִי חֶרֶס בִּשְׁעַת הִתְקַשְּׁרוּת הַשִּׁדּוּך כִּי כְּתִיב (שָׁם) ''וְהַחַיּוֹת רָצוֹא וָשׁוֹב כְּמַרְאֵה הַבָּזָק'' פֵּרוּשׁ כָּאוֹר הַיּוֹצֵא מִן הַחֲרָסִין דְּהַיְנוּ הַנִּיצוֹץ שֶׁיּוֹצֵא בְּשָׁעָה שֶׁשּׁוֹבְרִין כְּלִי חֶרֶס שֶׁהוּא רַק לְפִי שָׁעָה וְעַל כֵּן בִּשְׁעַת הִתְקַשְּׁרוּת הַשִּׁדּוּך שֶׁאָז אוֹר הָאַחְדוּת שֶׁלָּהֶם נִתְגַּלֶּה בִּבְחִינַת רָצוֹא וָשׁוֹב כַּנַּ''ל עַל כֵּן שׁוֹבְרִין כְּלִי חֶרֶס זֶה מְרַמֵּז עַל סוֹד וְהַחַיּוֹת רָצוֹא וָשׁוֹב כְּמַרְאֵה הַבָּזָק כַּנַּ''ל [וְעַיֵּן עוֹד טַעַם עַל זֶה לְעֵיל בְּסִימָן ס וּבְ''לִקּוּטֵי תִּנְיָנָא'' בְּסוֹפוֹ]


~ רסו - מִּיתוֹת בְּהֵמוֹת וְחַיּוֹת בְּלא זְמַנָּן

דַּע שֶׁמִּיתוֹת בְּהֵמוֹת וְחַיּוֹת בְּלא זְמַנָּן הוּא עַל יְדֵי שֶׁאֵינָן נִזְהָרִין בְּמִצְוַת סֻכָּה כָּרָאוּי כִּי סֻכָּה בְּחִינוֹת אִמָּא דִּמְסַכְּכָא עַל בְּנִין (תִּקּוּנִים דַּף ג), בְּחִינוֹת: ''אִם לַבִּינָה תִּקְרָא'' (מִשְׁלֵי ב) וְזֶהוּ בְּחִינוֹת הַהֶבְדֵּל שֶׁבֵּין גֶּדֶר אָדָם לְגֶדֶר בְּהֵמָה כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרָכוֹת י) : ''בָּרְכִי נַפְשִׁי אֶת ה וְאַל תִּשְׁכְּחִי כָּל גְּמוּלָיו'' שֶׁעָשָׂה לָהּ דַּדִּים בִּמְקוֹם בִּינָה אֲבָל הַבְּהֵמָה יוֹנֶקֶת מִדַּדֵּי בְּהֵמָה לְמַטָּה וְזֶהוּ הַהֶפְרֵשׁ שֶׁבֵּין גֶּדֶר אָדָם לִבְהֵמָה שֶׁהָאָדָם יוֹנֵק מִדַּדֵּי אָדָם שֶׁהוּא בִּמְקוֹם בִּינָה בְּחִינוֹת ''אִם לַבִּינָה תִּקְרָא'' בְּחִינוֹת סֻכָּה אֲבָל הַבְּהֵמָה יוֹנֶקֶת מִדַּדֵּי בְּהֵמָה שֶׁהֵם לְמַטָּה וְעַל כֵּן כְּשֶׁפּוֹגֵם בְּמִצְוַת סֻכָּה אֲזַי נוֹפֵל מִבְּחִינוֹת דַּדֵּי אָדָם שֶׁהֵם בִּמְקוֹם בִּינָה, בְּחִינוֹת סֻכָּה וַאֲזַי נוֹפֵל לִבְחִינַת דַּדֵּי בְּהֵמָה, וְיוֹנֵק מִשָּׁם נִמְצָא שֶׁיּוֹנֵק מִשֶּׁפַע שֶׁל הַבְּהֵמָה וְעַל כֵּן יוֹנֵק אֶת חִיּוּתָם וְעַל יְדֵי זֶה הֵם מֵתִים עַל יְדֵי שֶׁנּוֹטֵל מֵהֶם אֶת הַשְׁפָּעָתָם וּלְפִי הַפְּגָם שֶׁפָּגַם בַּסֻּכָּה כֵּן הוּא נְפִילָתוֹ וְכֵן נוֹטֵל אֶת הַשֶּׁפַע שֶׁל הַבְּהֵמוֹת וּכְמוֹ כֵן גּוֹרֵם מִיתוֹת הַבְּהֵמוֹת וְהַחַיּוֹת וְזֶהוּ בְּחִינַת וּלְמִקְנֵהוּ עָשָׂה סֻכּוֹת (בְּרֵאשִׁית ל''ג). כִּי הַסֻּכָּה הוּא בִּשְׁבִיל מִקְנֵהוּ כַּנַּ''ל גַּם הָעוֹסְקִין בְּבִנְיָן מַזִּיק לָהֶם כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סוֹטָה יא) : כָּל הָעוֹסֵק בְּבִנְיָן מִתְמַסְכֵּן כִּי צָרִיך לִבְנוֹת הַבַּיִת בְּחָכְמָה וָשֵׂכֶל וַאֲזַי אֵין מַזִּיק לוֹ הַבִּנְיָן וַאֲזַי רָאוּי לוֹ לִבְנוֹת בַּיִת כְּמוֹ שֶׁכָּתוּב (מִשְׁלֵי כ''ד) : ''בְּחָכְמָה יִבָּנֶה בָּיִת וּבִתְבוּנָה יִתְכּוֹנָן וּבְדַעַת חֲדָרִים יִמָּלְאוּ'', (עיין סנהדרין צב) [כִּי יֵשׁ לוֹ מָקוֹם לְהַכְנִיס הַשֶּׁפַע] אֲבָל כְּשֶׁבּוֹנֶה בְּלא שֵׂכֶל, אֲזַי מַזִּיק לוֹ וְעַל כֵּן מִתְמַסְכֵּן כִּי זֶה עָנְשׁוֹ עַל שֶׁפָּגַם בַּחָכְמָה כִּי הָיָה רָאוּי לוֹ לִבְנוֹת הַבַּיִת בְּחָכְמָה כַּנַּ''ל וְעַל כֵּן עָנְשׁוֹ שֶׁמִּתְמַסְכֵּן שֶׁזֶּה בְּחִינוֹת פְּגַם הַחָכְמָה, בְּחִינוֹת ''חָכְמַת הַמִּסְכֵּן בְּזוּיָה'' (קהֶלֶת ט) וְעַל כֵּן עַל יְדֵי הַסֻּכָּה שֶׁהִיא בְּחִינַת שֵׂכֶל, בְּחִינַת אִם לַבִּינָה כַּנַּ''ל עַל יְדֵי זֶה יָכוֹל לִבְנוֹת בַּיִת בִּבְחִינַת ''בְּחָכְמָה יִבָּנֶה בָּיִת'' וְכוּ כַּנַּ''ל וְזֶה בְּחִינַת (בְּרֵאשִׁית שָׁם) : ''וְיַעֲקב נָסַע סֻכּוֹתָה וַיִּבֶן לוֹ בָּיִת'' כַּנַּ''ל וְזֶה בְּחִינַת שָׁבוּעוֹת כִּי שָׁבוּעוֹת וְסֻכּוֹת הֵם אֶחָד כִּי הַתּוֹרָה יוֹצֵאת מִבִּינָה שֶׁהִיא בְּחִינַת סֻכָּה כְּמוֹ שֶׁכָּתוּב (מִשְׁלֵי א) ''וְאַל תִּטּשׁ תּוֹרַת אִמֶּך'' בְּחִינַת: ''אִם לַבִּינָה'' שֶׁהוּא בְּחִינַת סֻכָּה כַּנַּ''ל וְעַל כֵּן תֵּכֶף אַחַר סֻכּוֹת הוּא שִׂמְחַת תּוֹרָה כִּי מִבְּחִינַת סֻכָּה מִשָּׁם יוֹצֵאת הַתּוֹרָה נִמְצָא עַל יְדֵי שֶׁנִּכְנְסוּ בַּסֻּכָּה, נַעֲשִׂים בְּעַצְמָם בִּבְחִינוֹת הַתּוֹרָה כִּי מִשָּׁם יוֹצֵאת הַתּוֹרָה כַּנַּ''ל וְאָז מַתְחֶלֶת הַתּוֹרָה שֶׁהוּא בְּרֵאשִׁית, בְּחִינוֹת בַּיִת הַיְנוּ בֵּית דִּבְרֵאשִׁית, בְּחִינוֹת: ''וְיַעֲקב נָסַע סֻכּוֹתָה וַיִּבֶן לוֹ בָּיִת'' כַּנַּ''ל וְזֶהוּ בְּחִינַת סִיון (צ''ל סיון ביוד ואו כי כן מבואר בש''ע אה''ע סי קכו סעיף ז ו) [רצונו לומר: בפסוק זה מרומז ענין סיון שני פעמים כי ויעקב נסע סוכותה ר''ת סיון היינו הוי''ו יוד של ויעקב כי הואו אינה משרש התיבה ע''כ צריכין לצרף עמה גם היוד וכן נסע סוכותה ויבן ר''ת ג''כ סיון כנ''ל] שֶׁאָז הוּא זְמַן מַתַּן תּוֹרָה רָאשֵׁי תֵּבוֹת וְיַעֲקב נָסַע סֻכּוֹתָה וַיִּבֶן לוֹ בָּיִת וְכוּ כַּנַּ''ל [לב ר''ת לו בית לב זו התורה כי בית מבראשית ל מלעיני כל ישראל היינו כלל התורה זה מצאתי מכת''י ז''ל]


~ רסז - שָׁבוּעוֹת הוּא רְפוּאָה לְהָרֵאָה

שָׁבוּעוֹת הוּא רְפוּאָה לְהָרֵאָה כִּי  חֲמִשָּׁה כַּנְפֵי רֵאָה כְּנֶגֶד חֲמִשָּׁה חֻמְשֵׁי תוֹרָה, (תִּקּוּן כ''ה) וּבְשָׁבוּעוֹת  מְקַבְּלִין הַתּוֹרָה יְכוֹלִין לְקַבֵּל חִיּוּת חָדָשׁ


~ רסח - כְּשֶׁאֵין הָאָדָם מִסְתַּכֵּל עַל הַתַּכְלִית, לָמָּה לוֹ חַיִּים

כְּשֶׁאֵין הָאָדָם מִסְתַּכֵּל עַל הַתַּכְלִית, לָמָּה לוֹ חַיִּים וְהִנֵּה  הַנֶּפֶשׁ מִתְגַּעְגַּעַת תָּמִיד לַעֲשׂוֹת רְצוֹן יוֹצְרָהּ וּ כְשֶׁרוֹאֶה שֶׁאֵין הָאָדָם עוֹשֶׂה רְצוֹנוֹ יִתְבָּרַך, חַס וְשָׁלוֹם אֲזַי הִיא מִתְגַּעְגֵּעַ מְאד לַחֲזר לְשָׁרְשָׁהּ וּמַתְחֶלֶת לְהַמְשִׁיך עַצְמָהּ לְהִסְתַּלֵּק מִגּוּף הָאָדָם וּמִזֶּה נֶחֱלֶה הָאָדָם עַל יְדֵי שֶׁנֵּחֱלָשׁ כּחַ הַנֶּפֶשׁ עַל יְדֵי שֶׁמַּמְשֶׁכֶת עַצְמָהּ מִמֶּנּוּ מֵחֲמַת שֶׁאֵין מְמַלֵּא רְצוֹנָהּ כִּי הִיא רוֹצָה רַק שֶׁיַּעֲשֶׂה רְצוֹן הַמָּקוֹם בָּרוּך הוּא וּ מַה שֶּׁהָאָדָם חוֹזֵר לִבְרִיאוּתוֹ עַל יְדֵי רְפוּאוֹת הוּא מֵחֲמַת שֶׁהַנֶּפֶשׁ רוֹאָה שֶׁזֶּה הָאָדָם יָכוֹל לָכף עַצְמוֹ לַעֲשׂוֹת הֶפֶך תַּאֲוָתוֹ וּרְגִילוּתוֹ כִּי הוּא מֻרְגָּל בַּאֲכִילַת לֶחֶם וּשְׁאָר מַאֲכָלִים וְעַכְשָׁו כּוֹפֶה תַּאֲוָתוֹ וּמְקַבֵּל רְפוּאוֹת וְסַמִּים מָרִים בִּשְׁבִיל בְּרִיאוּתוֹ וּמֵחֲמַת שֶׁהַנֶּפֶשׁ רוֹאָה שֶׁהוּא יָכוֹל לָכף תַּאֲוָתוֹ בִּשְׁבִיל אֵיזֶה תַּכְלִית עַל כֵּן הִיא חוֹזֶרֶת אֵלָיו כִּי הִיא מְצַפָּה שֶׁיָּכף תַּאֲוָתוֹ בִּשְׁבִיל הַתַּכְלִית הָאֲמִתִּי לַעֲשׂוֹת רְצוֹן יוֹצְרוֹ יִתְבָּרַך.


~ רסט - מִדִּירַת הַצַּדִּיק נִכָּר מַעֲשֵׂה הַדּוֹר

[לְשׁוֹן רַבֵּנוּ, זִכְרוֹנוֹ לִבְרָכָה] מִדִּירַת הַצַּדִּיק נִכָּר מַעֲשֵׂה הַדּוֹר וְסִימָן לַדָּבָר, וְהִיא יוֹשֶׁבֶת תַּחַת תּמֶר (שׁוֹפְטִים ד) וְאָמְרוּ חֲכָמֵינוּ, זִכְרוֹנָם לִבְרָכָה (מְגִלָּה יד) : מַה תָּמָר אֵין לוֹ אֶלָּא לֵב אֶחָד אַף יִשְׂרָאֵל כֵּן. [עַד כָּאן לְשׁוֹנוֹ, זִכְרוֹנוֹ לִבְרָכָה]


~ רע - כְּמוֹ שֶׁיֵּשׁ הִתְעוֹרְרוּת מֵאָדָם לַחֲבֵרוֹ

כְּמוֹ שֶׁיֵּשׁ הִתְעוֹרְרוּת מֵאָדָם לַחֲבֵרוֹ כְּגוֹן כְּשֶׁרוֹאִין שֶׁאֶחָד אוֹמֵר בַּקָּשׁוֹת וּסְלִיחוֹת בְּהִתְעוֹרְרוּת בְּלֵב נִשְׁבָּר אֲזַי חֲבֵרוֹ מִתְעוֹרֵר מִמֶּנּוּ גַּם כֵּן כִּי מִתְעוֹרֵר מֵחֲבֵרוֹ וּמַתְחִיל לְהִסְתַּכֵּל עַל עַצְמוֹ וְנִתְעוֹרֵר גַּם כֵּן, וּמַתְחִיל לוֹמַר גַּם כֵּן בַּקָּשׁוֹת בְּהִתְעוֹרְרוּת הַלֵּב כְּמוֹ כֵן יֵשׁ אֵצֶל הָאָדָם עַצְמוֹ הִתְעוֹרְרוּת מִנֵּהּ וּבֵהּ שֶׁמִּתְעוֹרֵר מִתּוֹך דִּבְרֵי עַצְמוֹ דְּהַיְנוּ שֶׁאוֹמֵר בַּקָּשׁוֹת וּתְחִנּוֹת בְּהִתְעוֹרְרוּת וְצוֹעֵק וַי לִי וּבְתוֹך כָּך נִתְעוֹרֵר מִזֶּה וּמַתְחִיל לְהִסְתַּכֵּל עַל עַצְמוֹ הֵיכָן אֲנִי וּמִי צוֹעֵק כָּך הֲלא וַי לִי, לִי מַמָּשׁ וּמַתְחִיל שֵׁנִית לִצְעק וַי לִי, לִי דַּיְקָא וְ אַף שֶׁבַּתְּחִלָּה נִדְמֶה לוֹ כְּאִלּוּ גַּם כֵּן אוֹמֵר בֶּאֱמֶת כָּרָאוּי עִם כָּל זֶה אַחַר כָּך רוֹאִין הַהֶפְרֵשׁ בֵּין קדֶם לְאַחַר כָּך וְהָבֵן


~ רעא - צָרִיך שֶׁיִּהְיֶה לְהָאָדָם עַזּוּת דִּקְדֻשָּׁה

צָרִיך שֶׁיִּהְיֶה לְהָאָדָם עַזּוּת דִּקְדֻשָּׁה כַּמְבאָר בְּכַמָּה מְקוֹמוֹת (אָבוֹת פֶּרֶק ה) : הֱוֵי עַז כַּנָּמֵר, וְכַמּוּבָא לְעֵיל וַ אֲפִלּוּ נֶגֶד הָרַב בְּעַצְמוֹ צָרִיך שֶׁיִּהְיֶה לוֹ עַזּוּת שֶׁיָּעֵז פָּנָיו לְדַבֵּר עִמּוֹ כָּל מַה שֶּׁצָּרִיך, וְלא יִתְבַּיֵּשׁ וְ זֶה שֶׁאֶחָד מְקרָב יוֹתֵר, הוּא רַק עַל יְדֵי שֶׁיֵּשׁ לוֹ עַזּוּת יוֹתֵר וּמֵחֲמַת זֶה מְדַבֵּר עִמּוֹ יוֹתֵר אַך  זֶה תָּלוּי בָּזֶה שֶׁזֶּה שֶׁיֵּשׁ לוֹ עַזּוּת לְדַבֵּר הוּא מֵחֲמַת עֲבוֹדָתוֹ שֶׁהוּא עוֹשֶׂה וְעוֹבֵד הַרְבֵּה אֶת ה וּמֵחֲמַת זֶה יֵשׁ לוֹ עַזּוּת לְדַבֵּר עִם הָרַב וּמֵחֲמַת זֶה שֶׁהוּא מְדַבֵּר עִמּוֹ עַל יְדֵי זֶה עוֹשֶׂה וְעוֹבֵד הַרְבֵּה עַל יְדֵי שֶׁמִּתְעוֹרֵר בְּיוֹתֵר עַל יְדֵי שֶׁמְּדַבֵּר הַרְבֵּה עִמּוֹ נִמְצָא שֶׁזֶּה תָּלוּי בָּזֶה וְכֵן  יֵשׁ כַּמָּה דְּבָרִים בָּעוֹלָם שֶׁהֵם תְּלוּיִים זֶה בָּזֶה וְאֵין יוֹדְעִין מֵהֵיכָן הַהַתְחָלָה כִּי כָּל אֶחָד מַתְחִיל מֵחֲבֵרוֹ כִּי זֶה תָּלוּי בָּזֶה כַּנַּ''ל.


~ רעב - הַיּוֹם אִם בְּקוֹלוֹ תִשְׁמָעוּ

הַיּוֹם אִם בְּקוֹלוֹ תִשְׁמָעוּ (תְּהִלִּים צ''ה) זֶה  כְּלָל גָּדוֹל בַּעֲבוֹדַת הַשֵּׁם שֶׁלּא יָשִׂים לְנֶגֶד עֵינָיו כִּי אִם אוֹתוֹ הַיּוֹם הֵן בְּעֵסֶק פַּרְנָסָה וְהִצְטָרְכוּתוֹ צָרִיך שֶׁלּא יַחֲשׁב מִיּוֹם לַחֲבֵרוֹ כַּמּוּבָא בַּסְּפָרִים וְכֵן בַּעֲבוֹדָתוֹ יִתְבָּרַך לא יָשִׂים לְנֶגֶד עֵינָיו כִּי אִם אוֹתוֹ הַיּוֹם וְאוֹתוֹ הַשָּׁעָה כִּי  כְּשֶׁרוֹצִין לִכָּנֵס בַּעֲבוֹדַת ה נִדְמֶה לְהָאָדָם כְּאִלּוּ הוּא מַשָּׂא כָּבֵד וְאִי אֶפְשָׁר לוֹ לִשָּׂא מַשָּׂא כָּבֵד כָּזוֹ אֲבָל כְּשֶׁיַּחֲשׂב שֶׁאֵין לוֹ רַק אוֹתוֹ הַיּוֹם, לא יִהְיֶה לוֹ מַשָּׂא כְּלָל וְ גַם שֶׁלּא יִדְחֶה אֶת עַצְמוֹ מִיּוֹם לְיוֹם לֵאמר מָחָר אַתְחִיל, מָחָר אֶתְפַּלֵּל בְּכַוָּנָה וּבְכחַ כָּרָאוּי וְכַיּוֹצֵא בָּזֶה בִּשְׁאָר הָעֲבוֹדוֹת כִּי  אֵין לְאָדָם בְּעוֹלָמוֹ כִּי אִם אוֹתוֹ הַיּוֹם וְאוֹתוֹ הַשָּׁעָה שֶׁעוֹמֵד בּוֹ כִּי יוֹם הַמָּחֳרָת הוּא עוֹלָם אַחֵר לְגַמְרֵי הַיּוֹם אִם בְּקוֹלוֹ תִשְׁמָעוּ, הַיּוֹם דַּיְקָא, וְהָבֵן.


~ רעג - יֵשׁ בְּנֵי עֲלִיָּה גְּדוֹלִים מְאד שֶׁמּוֹלִידִים נְשָׁמוֹת

דַּע שֶׁיֵּשׁ בָּנִים שֶׁמּוֹלִידִים בְּזֶה הָעוֹלָם אֲבָל יֵשׁ בְּנֵי עֲלִיָּה גְּדוֹלִים מְאד שֶׁמּוֹלִידִים נְשָׁמוֹת שֶׁהֵם לְמַעְלָה מֵהַנְּשָׁמוֹת הַמִּתְלַבְּשִׁים בַּבָּנִים הַנּוֹלָדִים בָּעוֹלָם כִּי כָל הַנְּשָׁמוֹת שֶׁהֵם בָּעוֹלָם הֵם שִׁשִּׁים רִבּוֹא וְאַף שֶׁיֵּשׁ יוֹתֵר, הֵם רַק מֵהִתְחַלְּקוּת הַנִּיצוֹצוֹת אֲבָל בִּכְלָל הֵם רַק שִׁשִּׁים רִבּוֹא אֲבָל אֵלּוּ הַנְּשָׁמוֹת הַנַּ''ל הֵם לְמַעְלָה מִשִּׁשִּׁים רִבּוֹא נְשָׁמוֹת שֶׁמִּתְלַבְּשִׁים בְּזֶה הָעוֹלָם כִּי הֵם אֵינָם רְאוּיִין כְּלָל לְהִתְלַבֵּשׁ בְּזֶה הָעוֹלָם וַאֲפִלּוּ כְּשֶׁבָּאִין בְּזֶה הָעוֹלָם, הֵם אֵינָם נֶחֱשָׁבִים מִזֶּה הָעוֹלָם כְּלָל וְזֶה בְּחִינוֹת בְּנֵי משֶׁה, שֶׁכָּתוּב בָּהֶם ''וּבְנֵי רְחַבְיָה רַבּוּ לְמַעְלָה'' וְדָרְשׁוּ חֲכָמֵינוּ, זִכְרוֹנָם לִבְרָכָה (בְּרָכוֹת ז) : לְמַעְלָה מִשִּׁשִּׁים רִבּוֹא כִּי הֵם לא הָיוּ נֶחֱשָׁבִים בִּכְלַל הַשִּׁשִּׁים רִבּוֹא כִּי הֵם הָיוּ לְמַעְלָה מֵהֶם כַּנַּ''ל.


~ רעד - יֵּשׁ רְשָׁעִים שֶׁעוֹבְדִים וִיגֵעִים כָּל יְמֵיהֶם

דַּע שֶׁיֵּשׁ רְשָׁעִים שֶׁעוֹבְדִים וִיגֵעִים כָּל יְמֵיהֶם כְּדֵי לַעֲקר עַצְמָן מֵהַשֵּׁם יִתְבָּרַך וּמִתּוֹרָתוֹ לְגַמְרֵי כִּי הַנְּקֻדָּה הַקְּדוֹשָׁה שֶׁל קְדֻשַּׁת יִשְׂרָאֵל שֶׁיֵּשׁ עֲדַיִן בְּתוֹכָם אַף עַל פִּי שֶׁהֵם רְשָׁעִים גְּמוּרִים הִיא מְבַלְבֶּלֶת אוֹתָם וּמְבִיאָה בָּהֶם הִרְהוּרֵי תְּשׁוּבָה וְיִרְאָה מֵאֵימַת הַדִּין הַגָּדוֹל וּמֵחֲמַת זֶה אֵין לָהֶם תַּעֲנוּג מֵהָעֲבֵרוֹת וְהַתַּאֲווֹת שֶׁלָּהֶם עַל כֵּן הֵם מִתְאַוִּים וִיגֵעִים כְּדֵי שֶׁיַּגִּיעוּ לִכְפִירָה גְּמוּרָה בְּדַעְתָּם, חַס וְשָׁלוֹם בְּאפֶן שֶׁלּא יִהְיֶה לָהֶם עוֹד צַד סָפֵק לִנְטוֹת אֶל הָאֱמֶת אֲבָל צְרִיכִים לָזֶה יְגִיעָה גְּדוֹלָה מְאד מְאד כַּמָּה וְכַמָּה שָׁנִים רַחֲמָנָא לִצְלָן, רַחֲמָנָא לִשֵּׁזְבַן כִּי הַיַּהֲדוּת שֶׁבָּהֶם אֵינָהּ מַנַּחַת אוֹתָם וּמְבַלְבֶּלֶת אוֹתָם תָּמִיד וְדַע שֶׁיֵּשׁ מֵהֶם כְּשֶׁמַּגִּיעִין וּבָאִין לְמַה שֶּׁהִתְאַוּוּ דְּהַיְנוּ לִכְפִירָה גְּמוּרָה חַס וְשָׁלוֹם, בְּלִי שׁוּם סָפֵק אֶל הָאֱמֶת אֲזַי תֵּכֶף וּמִיָּד מֵתִים מִן הָעוֹלָם וְאָז רוֹאִין הָאֱמֶת


~ רעה - כָּל מִצְוָה וּמִצְוָה שֶׁעוֹשִׂין, נַעֲשֶׂה מִמֶּנָּה נֵר אֶחָד

דַּע שֶׁ כָּל מִצְוָה וּמִצְוָה שֶׁעוֹשִׂין, נַעֲשֶׂה מִמֶּנָּה נֵר אֶחָד (עיין זוהר תרומה קסו) וּכְשֶׁנִּסְתַּלֵּק הָאָדָם אִם הִיא נְשָׁמָה גְּדוֹלָה שֶׁהִיא יְקָרָה מְאד בְּעֵינֵי הַשֵּׁם יִתְבָּרַך אֲזַי נוֹתְנִין לָהּ לִהְיוֹת מְחַפֵּשׂ בְּגִנְזַיָּא דְּמַלְכָּא שֶׁיְּחַפֵּשׂ וְיִקַּח לוֹ מַה שֶּׁיִּרְצֶה מִגִּנְזֵי הַמֶּלֶך יִתְבָּרַך וְזֶהוּ תַּכְלִית כָּל תַּעֲנוּגֵי עוֹלָם הַבָּא וּ לְחִפּוּשׂ: צְרִיכִין נֵרוֹת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (פְּסָחִים י:) : שֶׁחִפּוּשׂ בְּנֵרוֹת וְלָמְדוּ מִפָּסוּק ''נֵר ה נִשְׁמַת אָדָם חוֹפֵשׂ כָּל חַדְרֵי בָטֶן'' וְ הַנֵּרוֹת נַעֲשִׂין מִן הַמִּצְווֹת כַּנַּ''ל, בִּבְחִינַת: ''נֵר מִצְוָה'' (מִשְׁלֵי ו) וְאֵצֶל אֵלּוּ הַנֵּרוֹת, מְחַפֶּשֶׂת הַנְּשָׁמָה אַחַר הַהִסְתַּלְּקוּת בְּגִנְזַיָּא דְּמַלְכָּא וְזֶה בְּחִינַת  ''בַּמֵּתִים חָפְשִׁי'' כֵּיוָן שֶׁמֵּת אָדָם נַעֲשֶׂה חָפְשִׁי מִן הַמִּצְוֹת (שַׁבָּת קנא:) חָפְשִׁי הַיְנוּ בְּחִינַת הַחִפּוּשׂ שֶׁנַּעֲשֶׂה מִן הַמִּצְווֹת כִּי הַמִּצְווֹת הֵם נֵרוֹת שֶׁעַל יָדָם הַחִפּוּשׂ כַּנַּ''ל. אֲבָל  יֵשׁ צַדִּיק שֶׁמֵּמִית עַצְמוֹ בְּחַיָּיו וְגַם בְּעוֹדוֹ בַּחַיִּים הוּא מְחַפֵּשׂ בְּגִנְזֵי אָבִיו


~ רעו - אֲכִילַת שַׁבָּת אֵינָהּ בִּשְׁבִיל שְׂבִיעָה כְּלָל

דַּע כִּי  אֲכִילַת שַׁבָּת אֵינָהּ בִּשְׁבִיל שְׂבִיעָה כְּלָל רַק בְּגִין דְּיִתְבָּרְכוּן כֻּלְּהוֹ שִׁתָּא יוֹמִין, כַּמּוּבָא בַּזּהַר (יִתְרוֹ פ''ח) : כִּי מֵאֲכִילַת שַׁבָּת נִשְׁפָּעִין וְנִתְבָּרְכִין כָּל שֵׁשֶׁת הַיָּמִים כִּי  עִקַּר הַשְּׂבִיעָה בְּשַׁבָּת כִּי  סוּמָא אֵין לוֹ שׂבַע כְּמוֹ שֶׁלָּמְדוּ רַבּוֹתֵינוּ, זִכְרוֹנָם לִבְרָכָה (יוֹמָא עד:) מִפָּסוּק ''הַמַּאֲכִילְך מָן בַּמִּדְבָּר לְמַעַן עַנּתְך'' וְכוּ וּפְסִיעָה גַּסָּה נוֹטֶלֶת מְאוֹר עֵינָיו שֶׁל אָדָם וּמְהַדֵּר לֵהּ בְּקִדּוּשָׁא דְּבֵי שִׁמְשֵׁי (בְּרָכוֹת מג:) נִמְצָא שֶׁ עִקַּר שְׁלֵמוּת מְאוֹר עֵינַיִם הוּא בְּשַׁבָּת וְעַל כֵּן אָז הַשְּׂבִיעָה, כִּי הַשְּׂבִיעָה עַל יְדֵי רְאִיַּת עֵינַיִם כַּנַּ''ל וְזֶה פּוֹסְעִים בּוֹ פְּסִיעָה קְטַנָּה סוֹעֲדִים בּוֹ לְבָרֵך שָׁלֹשׁ פְּעָמִים הַיְנוּ שֶׁבְּשַׁבָּת פּוֹסְעִים פְּסִיעָה קְטַנָּה שֶׁעַל יְדֵי זֶה הַמְּאוֹר עֵינַיִם בִּשְׁלֵמוּת שֶׁעַל יְדֵי זֶה הַשְּׂבִיעָה כַּנַּ''ל וְעַל כֵּן  מַה שֶּׁסּוֹעֲדִים בּוֹ שָׁלֹשׁ פְּעָמִים הוּא רַק לְבָרֵך, דְּהַיְנוּ בְּגִין דְּיִתְבָּרְכוּן כָּל שִׁתָּא יוֹמִין כַּנַּ''ל אֲבָל  בִּשְׁבִיל שַׁבָּת עַצְמוֹ לא הָיָה צָרִיך לֶאֱכל כָּל כָּך שָׁלֹשׁ פְּעָמִים כִּי בְּשַׁבָּת הַשְּׂבִיעָה, רַק הוּא לְבָרֵך כַּנַּ''ל.


~ רעז - כְּשֶׁיֵּשׁ מַחֲלקֶת עַל הָאָדָם, אֵין לַעֲמד עַצְמוֹ כְּנֶגֶד הַשּׂוֹנְאִים

דַּע כְּשֶׁיֵּשׁ מַחֲלקֶת עַל הָאָדָם אֵין לַעֲמד עַצְמוֹ כְּנֶגֶד הַשּׂוֹנְאִים, לוֹמַר כְּמוֹ שֶׁעוֹשֶׂה לִי, כֵּן אֶעֱשֶׂה לוֹ כְּנֶגְדּוֹ כִּי זֶה גּוֹרֵם שֶׁהַשּׂוֹנֵא יָבוֹא לִמְבֻקָּשׁוֹ לִרְאוֹת בּוֹ, חַס וְשָׁלוֹם, מַה שֶּׁהוּא רוֹצֶה לִרְאוֹת בּוֹ רַק אַדְּרַבָּא רָאוּי לָדוּן אוֹתָם לְכַף זְכוּת וְלַעֲשׂוֹת לָהֶם כָּל הַטּוֹבוֹת בְּחִינוֹת: ''וְנַפְשִׁי כְּעָפָר לַכּל תִּהְיֶה'' כְּמוֹ הֶעָפָר שֶׁהַכּל דָּשִׁין עָלֶיהָ וְהִיא נוֹתֶנֶת לָהֶם כָּל הַטּוֹבוֹת אֲכִילָה וּשְׁתִיָּה וְזָהָב וְכֶסֶף וַאֲבָנִים טוֹבוֹת, הַכּל הָיָה מִן הֶעָפָר כְּמוֹ כֵן אַף עַל פִּי שֶׁהֵם חוֹלְקִים עָלָיו וּמְבַקְּשִׁים רָעָתוֹ אַף עַל פִּי כֵן יֵעָשֶׂה לָהֶם כָּל הַטּוֹבוֹת, כְּמוֹ הֶעָפָר כַּנַּ''ל וְהוּא כְּמָשָׁל, כְּשֶׁאֶחָד חוֹתֵר תַּחַת בֵּית חֲבֵרוֹ אִם הוּא יַעֲמד עַצְמוֹ וְיַחְתּר גַּם כֵּן כְּנֶגְדּוֹ אֲזַי בְּוַדַּאי בְּקַל יָבוֹא הַחוֹתֵר לִמְבֻקָּשׁוֹ אֲבָל כְּשֶׁאֶחָד חוֹתֵר וַחֲבֵרוֹ עוֹמֵד בִּפְנִים וְשׁוֹפֵך עָפָר וְעוֹשֶׂה תֵּל כְּנֶגְדּוֹ אֲזַי מֵפִיר מַחֲשַׁבְתּוֹ, וְאֵינוֹ יָכוֹל הַשּׂוֹנֵא לַעֲשׂוֹת מְבֻקָּשׁוֹ כְּמוֹ כֵן אֵין לַעֲמד כְּנֶגֶד הַשּׂוֹנְאִים לַעֲשׂוֹת כְּנֶגְדָּם שֶׁזֶּהוּ בְּחִינַת שֶׁחוֹתֵר גַּם כֵּן כְּמוֹ הַשּׂוֹנֵא שֶׁעַל יְדֵי זֶה יָבוֹא לִמְבֻקָּשׁוֹ בְּקַל אֲבָל עַל יְדֵי בְּחִינַת עָפָר בְּחִינַת ''וְנַפְשִׁי כֶּעָפָר'' כַּנַּ''ל עַל יְדֵי זֶה מֵפִיר מַחֲשֶׁבֶת הַשּׂוֹנֵא כַּנַּ''ל וַאֲזַי כּוֹרֶה שַׁחַת בָּהּ יִפּל כִּי נוֹפֵל וְנִשְׁאָר בְּהַשַּׁחַת שֶׁכָּרָה עַל חֲבֵרוֹ עַל יְדֵי הֶעָפָר שֶׁנִּשְׁפָּך עָלָיו כִּי חֲבֵרוֹ עוֹמֵד וְשׁוֹפֵך עָלָיו עָפָר כְּנֶגְדּוֹ כַּנַּ''ל עַל יְדֵי בְּחִינַת וְנַפְשִׁי כְּעָפָר כַּנַּ''ל. וְכָל זֶה כְּשֶׁהַחוֹלְקִים הֵם רְשָׁעִים אֲבָל כְּשֶׁחוֹלְקִים עָלָיו צַדִּיקִים, בְּוַדַּאי כַּוָּנָתָם הוּא רַק לְטוֹבָה שֶׁמְּרִימִין וּמְנַשְּׂאִין אוֹתוֹ עַל יְדֵי זֶה, וּמַמְתִּיקִים דִּינִים מֵעָלָיו וְהוּא כְּמוֹ אֶחָד שֶׁחוֹפֵר עַצְמוֹ תַּחַת חֲבֵרוֹ וּמַשְׁלִיך לוֹ מַתָּנָה טוֹבָה וּכְמוֹ שֶׁמָּצִינוּ כְּעֵין זֶה בִּצְדָקָה שֶׁכַּמָּה תַּנָּאִים הִשְׁלִיכוּ צְדָקוֹת בְּהֶצְנֵעַ, כְּדֵי שֶׁלּא יֵדַע הַמְקַבֵּל (כְּתֻבּוֹת סז:) כֵּן זאת הַמַּחֲלקֶת שֶׁל צַדִּיקִים, הוּא שֶׁנּוֹתְנִין לוֹ טוֹבָה בְּהֶעְלֵם וְהֶצְנֵעַ כַּנַּ''ל וְזֶה שֶׁבִּקֵּשׁ דָּוִד (תְּהִלִּים צ''ב) ''בַּקָּמִים עָלַי מְרֵעִים'' וְכוּ כִּי יֵשׁ תָּמָר בִּקְדֻשָּׁה בְּחִינַת ''צַדִּיק כַּתָּמָר יִפְרָח'' (שָׁם) וּכְנֶגְדּוֹ תָּמָר בְּסִטְרָא אָחֳרָא בְּחִינַת שְׂאוֹר בְּכַכּוֹתֶבֶת (לשון זה הובא בסידור האריז''ל וכבר ביארו בזה המקובלים ועיין בשו''ת חתם סופר חלק או''ח סי קלז) וְכוֹתֶבֶת הִיא תְּמָרָה, הַיְנוּ הַתָּמָר שֶׁבְּסִטְרָא אָחֳרָא כִּי שְׂאוֹר הוּא כְּלָלוּת וְתֹקֶף הַדִּינִים, כִּי הוּא בְּחִינַת אֱלקִים בְּרִבּוּעַ וּבְמִלּוּי כַּמּוּבָא וְעַל כֵּן נִקְרָא תָּמָר לְשׁוֹן תְּמוּרָה הַיְנוּ הַסִּטְרָא אָחֳרָא שֶׁהִיא נִקְרֵאת תְּמוּרָה כִּי תְּמוּרַת חָכְמָה אִוֶּלֶת, תְּמוּרַת חַיִּים וְכוּ כַּמּוּבָא (בְּסֵפֶר יְצִירָה) וְשׁרֵשׁ הַדִּינִים וְהַסִּטְרָא אָחֳרָא הוּא מַחֲלקֶת שֶׁבִּקְדֻשָּׁה כִּי הַסִּטְרָא אָחֳרָא הוּא בְּחִינַת מַחֲלקֶת וְשָׁרְשָׁם מַחֲלקֶת שֶׁבִּקְדֻשָּׁה וְאֵין הַדִּין נִמְתָּק אֶלָּא בְּשָׁרְשׁוֹ וְעַל כֵּן עַל יְדֵי מַחֲלקֶת שֶׁל צַדִּיקִים שֶׁהִיא מַחֲלקֶת שֶׁבִּקְדֻשָּׁה עַל יְדֵי זֶה נִמְתָּקִים הַדִּינִים בְּשָׁרְשָׁן כַּנַּ''ל וְעַל יְדֵי זֶה ''צַדִּיק כַּתָּמָר יִפְרָח'' כִּי נִמְתָּק וְנִתְבַּטֵּל הַתָּמָר דְּסִטְרָא אָחֳרָא עַל יְדֵי הַמַּחֲלקֶת שֶׁהִיא בְּחִינַת הַמְתָּקַת הַדִּינִים בְּשָׁרְשָׁן נִמְצָא שֶׁמַּחֲלקֶת שֶׁל צַדִּיקִים הִיא טוֹבָה גְּדוֹלָה רַק מֵחֲמַת שֶׁמִּשָּׁם נִשְׁתַּלְשֵׁל וְנֶאֱחָז הַסִּטְרָא אָחֳרָא וְהַדִּינִים שֶׁהֵם מַחֲלקֶת גְּמוּרָה עַל כֵּן אֶפְשָׁר שֶׁיִּדָּמֶה שֶׁהַמַּחֲלקֶת שֶׁל צַדִּיקִים הִיא גַּם כֵּן מַחֲלקֶת גָּמוּר שֶׁל שִׂנְאָה חַס וְשָׁלוֹם מֵחֲמַת שֶׁהֵם נֶאֱחָזִין שָׁם כַּנַּ''ל אֲבָל בֶּאֱמֶת הוּא רַק לְטוֹבָה וְזֶה שֶׁבִּקֵּשׁ דָּוִד, כְּשֶׁיִּהְיֶה עָלָיו מַחֲלקֶת שֶׁל צַדִּיקִים שֶׁלּא יִשְׁמַע מִן הַמַּחֲלקֶת רַק טוֹבוֹת, כִּי בְּוַדַּאי כַּוָּנָתָם לְטוֹבָה כַּנַּ''ל וְזֶה בַּקָּמִים עָלַי מְרֵעִים הַיְנוּ מַחֲלקֶת שֶׁל צַדִּיקִים שֶׁהֵם אַחִים וְרֵעִים בְּחִינַת תְּרֵין רֵעִין דְּלָא מִתְפָּרְשִׁין (זהַר וַיִּקְרָא ע''א) כִּי בְּוַדַּאי הֵם אוֹהֲבִים גְּדוֹלִים וּכְשֶׁהֵם יָקוּמוּ עָלַי תִּשְׁמַעְנָה אָזְנָי צַדִּיק כַּתָּמָר יִפְרָח שֶׁלּא יִשְׁמַע מִן הַמַּחֲלקֶת כִּי אִם הַטּוֹבוֹת שֶׁעוֹשִׂין לוֹ בָּזֶה שֶׁהוּא בְּחִינַת ''צַדִּיק כַּתָּמָר יִפְרָח'' בְּחִינַת הַמְתָּקַת הַדִּינִים כַּנַּ''ל וְלא יִטְעֶה, חַס וְשָׁלוֹם, שֶׁהִיא מַחֲלקֶת גְּמוּרָה, חַס וְשָׁלוֹם, כַּנַּ''ל כְּדֵי שֶׁלּא לִתֵּן לָהֶם אֲחִיזָה בְּזאת הַמַּחֲלקֶת כִּי זאת הַמַּחֲלקֶת הוּא רַק לְטוֹבָה כַּנַּ''ל גַּם כָּל הָרְפוּאוֹת בָּאִין מִן הָאָרֶץ וְעַל כֵּן בְּעֵת שֶׁהָאָרֶץ נוֹתֶנֶת יְבוּלָהּ שֶׁנּוֹתֶנֶת כּחַ בְּכָל הָאִילָנוֹת וְהַצְּמָחִים דְּהַיְנוּ בִּזְמַן הַחֲנִיטָה שֶׁהוּא בְּחֹדֶשׁ אִיָּר אֲזַי יֵשׁ כּחַ יוֹתֵר בְּכָל הָרְפוּאוֹת כִּי אָז נוֹתֶנֶת הָאָרֶץ בָּהֶם כּחַ אֲבָל בִּזְמַן אַחֵר אֲפִלּוּ אִם יִקְחוּ אוֹתָן הָרְפוּאוֹת בְּעַצְמָן, אֵין לָהֶם זֶה הַכּחַ וְעַל כֵּן לוֹקְחִין רְפוּאוֹת בְּחֹדֶשׁ אִיָּר (שֶׁהוּא מַאי) וְעִקָּר הוּא אֶרֶץ יִשְׂרָאֵל כִּי כָּל הָאֲרָצוֹת מְקַבְּלִין מִתַּמְצִית אֶרֶץ יִשְׂרָאֵל וְאֶרֶץ יִשְׂרָאֵל יֵשׁ לָהּ ב בְּחִינוֹת לִפְעָמִים נִקְרֵאת אֶרֶץ כְּנַעַן, וְלִפְעָמִים נִקְרֵאת אֶרֶץ סְתָם הַיְנוּ כְּשֶׁיֵּשׁ מַחֲלקֶת, אֲזַי נִקְרֵאת אֶרֶץ כְּנַעַן בְּחִינַת כָּאן עָנִי כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (פְּסָחִים נ) : עַל פָּסוּק ''וְלא יִהְיֶה כְּנַעֲנִי'' אֵין כָּאן עָנִי נִמְצָא כְּנַעַן הוּא בְּחִינוֹת כָּאן עָנִי וְזֶה עַל יְדֵי מַחֲלקֶת כִּי מַחֲלקֶת אַחַת דּוֹחָה מֵאָה פַּרְנָסוֹת (כמובא בשל''ה דף רמב) וְזֶה בְּחִינוֹת (בְּרֵאשִׁית י''ג) : ''וַיְהִי רִיב בֵּין רוֹעֵי מִקְנֵה אַבְרָם וּבֵין רוֹעֵי מִקְנֵה לוֹט וְהַכְּנַעֲנִי אָז בָּאָרֶץ'' שֶׁעַל יְדֵי הָרִיב וְהַמַּחֲלקֶת עַל יְדֵי זֶה וְהַכְּנַעֲנִי וְכוּ כִּי אֲזַי נִקְרֵאת בְּחִינַת אֶרֶץ כְּנַעַן כַּנַּ''ל אֲבָל כְּשֶׁיֵּשׁ שָׁלוֹם אֲזַי הִיא נִקְרֵאת בְּחִינַת אֶרֶץ סְתָם וַאֲזַי הִיא בְּחִינַת ''אֶרֶץ נָתְנָה יְבוּלָהּ'' (תְּהִלִּים ס''ז) שֶׁנּוֹתֶנֶת כּחוֹתֶיהָ לְכָל יְבוּל הָאָרֶץ, וַאֲזַי יֵשׁ כּחַ לְכָל הָרְפוּאוֹת כַּנַּ''ל וְעַל כֵּן אוֹתִיּוֹת אִיָּיר רָאשֵׁי תֵּבוֹת איְבַי יָשׁוּבוּ יֵבשׁוּ רָגַע (תְּהִלִּים ו) : (כמובא בדן ידין מאמר ז ובמגלה עמוקות אופן קכא) כִּי אֲזַי הֵם כָּל הָרְפוּאוֹת שֶׁהֵם בְּחִינַת שָׁלוֹם בְּחִינַת אֶרֶץ נָתְנָה יְבוּלָהּ כַּנַּ''ל שֶׁהוּא הֶפֶך הַמַּחֲלקֶת, שֶׁהִיא בְּחִינַת אֶרֶץ כְּנַעַן כַּנַּ''ל וְדַע שֶׁעִקַּר כְּבוֹד שַׁבָּת הִיא הָאֲכִילָה, כְּמוֹ שֶׁכָּתוּב (שְׁמוֹת ט''ז) ''אִכְלוּהוּ הַיּוֹם'' כִּי אֲכִילַת שַׁבָּת יְקָרָה מְאד, כִּי הוּא כֻּלּוֹ אֱלהוּת כֻּלּוֹ קדֶשׁ, וְכַמְבאָר (לְעֵיל בְּסִימָן נ''ז) וְעַל כֵּן מִצְוָה גְּדוֹלָה לְהַרְבּוֹת בִּסְעֻדַּת שַׁבָּת, וְהוּא תִּקּוּן לְחִלּוּל שַׁבָּת כִּי מֵחִלּוּל שַׁבָּת אִי אֶפְשָׁר לִזָּהֵר כִּי בְּקַל אֶפְשָׁר לְהִכָּשֵׁל בְּחִלּוּל שַׁבָּת, חַס וְשָׁלוֹם וְהַתִּקּוּן הוּא עַל יְדֵי הָאֲכִילָה שֶׁל שַׁבָּת כִּי חִלּוּל שַׁבָּת הוּא בְּחִינוֹת חָלָל, בְּחִינַת הִסְתַּלְּקוּת, בְּחִינוֹת ''כִּי יִמָּצֵא חָלָל בַּאֲדָמָה'' (דְּבָרִים כ''א) וּמִי שֶׁמֵּתָה אִשְׁתּוֹ הָרִאשׁוֹנָה פְּסִיעוֹתָיו מִתְקַצְּרוֹת כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (סַנְהֶדְּרִין כב) וְשַׁבָּת הִיא בְּחִינַת אִשְׁתּוֹ רִאשׁוֹנָה, כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה (בְּרֵאשִׁית רַבָּה פָּרָשָׁה י''א). שֶׁאָמְרָה שַׁבָּת לִפְנֵי הַקָּדוֹשׁ בָּרוּך הוּא לַכּל נָתַתָּ בֶּן זוּג וְלִי לא נָתַתָּ וֶהֱשִׁיבָהּ הַשֵּׁם יִתְבָּרַך שֶׁכְּנֶסֶת יִשְׂרָאֵל הוּא בֶּן זוּג שֶׁלָּהּ נִמְצָא שֶׁחִלּוּל שַׁבָּת הוּא בְּחִינוֹת פְּסִיעוֹת קְצָרוֹת, בְּחִינוֹת פְּסִיעוֹתָיו מִתְקַצְּרוֹת כַּנַּ''ל וְהִנֵּה מָצִינוּ לְהֵפֶך, כִּי הֲלא אַדְּרַבָּא רַבּוֹתֵינוּ, זִכְרוֹנָם לִבְרָכָה, אָסְרוּ לִפְסֹעַ בְּשַׁבָּת פְּסִיעָה גַּסָּה (שַׁבָּת קיג:) וְצָרִיך דַּוְקָא לִפְסֹעַ בְּשַׁבָּת פְּסִיעָה קְטַנָּה אַך דַּע, כִּי בְּחֹל כְּשֶׁעוֹשִׂין מִצְוָה, וְכָל מִצְוָה הִיא קוֹמָה שְׁלֵמָה יֵשׁ מְקוֹמוֹת שֶׁהַסִּטְרָא אָחֳרָא יוֹנֶקֶת מֵהֶם וְהֵן הָרַגְלִין שֶׁל הַמִּצְוָה שֶׁמִּשָּׁם יְנִיקַת הַסִּטְרָא אָחֳרָא, בִּבְחִינוֹת ''רַגְלֶיהָ יוֹרְדוֹת מָוֶת'' (מִשְׁלֵי ה) וּבְשַׁבָּת עוֹלִין הָרַגְלִין מִן הַקְּלִפּוֹת בִּבְחִינוֹת ''אִם תָּשִׁיב מִשַּׁבָּת רַגְלֶך'' (יִשַׁעְיָה נ''ח) שֶׁבְּשַׁבָּת מְשִׁיבִין הָרַגְלִין שֶׁל מִצְוָה אֶל הַקְּדֻשָּׁה וַאֲזַי מַתְחֶלֶת לֵילֵך לִפְנֵי הַשֵּׁם יִתְבָּרַך וְהִנֵּה בְּוַדַּאי בִּתְחִלַּת הַהֲלִיכָה אֵינָהּ יְכוֹלָה לַעֲשׂוֹת דֶּרֶך כְּבוּשָׁה רַק הוּא עֲדַיִן שְׁבִיל דַּקִּיק פַּעֲמֵי הָרַגְלִין אַך הוּא כִּמְשַׁל הַתִּינוֹק כְּשֶׁמַּתְחִיל לֵילֵך שֶׁבַּתְּחִלָּה אֵינוֹ יָכוֹל לַהֲלך יָפֶה אַך הָאָב מֵחֲמַת גּדֶל אַהֲבָתוֹ וְשַׁעֲשׁוּעָיו עִם בְּנוֹ הוּא עוֹשֶׂה מִפַּעֲמֵי רַגְלָיו דֶּרֶך כְּמוֹ שֶׁאָנוּ רוֹאִין כְּשֶׁהַתִּינוֹק עוֹשֶׂה אֵיזֶה דָּבָר קָטָן אוֹ מְדַבֵּר אֵיזֶה דִּבּוּר אַף שֶׁאֵינוֹ חָכְמָה כְּלָל עִם כָּל זֶה מֵחֲמַת אַהֲבַת הָאָב וְשַׁעֲשׁוּעָיו מִזֶּה הוּא מְחַבֵּב הַדָּבָר וּמַגְדִּילוֹ וּמַרְחִיבוֹ וְעוֹשֶׂה מִזֶּה דָּבָר גָּדוֹל כְּמוֹ כֵן הַשֵּׁם יִתְבָּרַך כְּשֶׁהַמִּצְוָה מַתְחֶלֶת לֵילֵך, אוֹ כְּשֶׁאָדָם עוֹשֶׂה אֵיזֶה דֶּרֶך חָדָשׁ לְהַשֵּׁם יִתְבָּרַך אַף שֶׁבַּתְּחִלָּה הוּא שְׁבִיל דַּקִּיק עִם כָּל זֶה מֵחֲמַת גּדֶל שַׁעֲשׁוּעָיו יִתְבָּרַך מִזֶּה הוּא עוֹשֶׂה מִפַּעֲמֵי רַגְלָיו דֶּרֶך כְּבוּשָׁה וְזֶה בְּחִינוֹת (תְּהִלִּים פ''ה) ''צֶדֶק לְפָנָיו יְהַלֵּך'' צֶדֶק, הַיְנוּ הַמִּצְווֹת כְּמָה שֶׁכָּתוּב (שָׁם קי''ט) : ''כָּל מִצְוֹתֶיך צֶדֶק'' כְּשֶׁמַּתְחֶלֶת הַמִּצְוָה לֵילֵך לְפָנָיו יִתְבָּרַך, אֲזַי ''וְיָשֵׂם לְדֶרֶך פְּעָמָיו'' שֶׁהוּא יִתְבָּרַך עוֹשֶׂה דֶּרֶך כְּבוּשָׁה מִפַּעֲמֵי הָרַגְלִין, שֶׁהֵם רַק שְׁבִיל דַּקִּיק וּמֵחֲמַת שַׁעֲשׁוּעָיו, הוּא מֵשִׂים לְדֶרֶך רָחָב וְכָבוּשׁ אֶת פְּעָמָיו, שֶׁהֵם רַק שְׁבִיל דַּקִּיק כַּנַּ''ל וְכָל זֶה נַעֲשֶׂה עַל יְדֵי אֲכִילַת שַׁבָּת שֶׁמִּשָּׁם מְקַבְּלִין כּחַ הָרַגְלִין בִּבְחִינַת (שַׁבָּת קנב) : דּוּק בְּכַכֵּי וְתִשְׁכַּח בָּרַגְלִין שֶׁעַל יְדֵי הָאֲכִילָה מְקַבְּלִין הָרַגְלִין כּחַ וַאֲזַי נַעֲשֶׂה מִפַּעֲמֵי הָרַגְלִין, שֶׁהֵם רַק שְׁבִיל דַּקִּיק, פְּסִיעוֹת קְטַנּוֹת נַעֲשֶׂה מֵהֶם דֶּרֶך כְּבוּשָׁה כַּנַּ''ל וְזֶה בְּחִינוֹת: פּוֹסְעִים בּוֹ פְּסִיעָה קְטַנָּה, סוֹעֲדִים בּוֹ לְבָרֵך שָׁלֹשׁ פְּעָמִים הַיְנוּ שֶׁבְּשַׁבָּת פּוֹסְעִים פְּסִיעָה קְטַנָּה וְהוּא תָּמוּהַּ לִכְאוֹרָה כִּי הֲלא אַדְּרַבָּה, מִי שֶׁמֵּתָה אִשְׁתּוֹ הָרִאשׁוֹנָה, פְּסִיעוֹתָיו מִתְקַצְּרוֹת וְשַׁבָּת הוּא בְּחִינוֹת אִשְׁתּוֹ הָרִאשׁוֹנָה כַּנַּ''ל וְהָיָה רָאוּי שֶׁיִּהְיֶה בּוֹ פְּסִיעוֹת גְּדוֹלוֹת וּרְחָבוֹת אַך סוֹעֲדִים בּוֹ לְבָרֵך וְכוּ הַיְנוּ שֶׁאוֹכְלִים סְעֻדַּת שַׁבָּת וְעַל יְדֵי זֶה בֶּאֱמֶת נִתְתַּקְּנִין הַפְּסִיעוֹת קְטַנּוֹת וְנִתְרַחֲבִין וְנַעֲשֶׂה מֵהֶם דֶּרֶך כְּבוּשָׁה בִּבְחִינַת ''וְיָשֵׂם לְדֶרֶך פְּעָמָיו'' כַּנַּ''ל וְעַל כֵּן עַל יְדֵי אֲכִילַת שַׁבָּת נִתְתַּקֵּן חִלּוּל שַׁבָּת, שֶׁהוּא בְּחִינוֹת פְּסִיעוֹת קְצָרוֹת כַּנַּ''ל כִּי עַל יְדֵי אֲכִילַת שַׁבָּת נַעֲשֶׂה מִפְּסִיעוֹת קְצָרוֹת רְחָבוֹת וְנַעֲשֶׂה מֵהֶם דֶּרֶך כְּבוּשָׁה כַּנַּ''ל רֶגֶל הוּא רְפוּאָה לְהָרֵאָה כַּיָּדוּעַ לְחַכְמֵי הָרְפוּאוֹת ''אוֹיָה לִי כִּי גַרְתִּי מֶשֶׁך'' (תְּהִלִּים ק''כ) הָיָה דַּרְכּוֹ לְכַוֵּן בִּתְפִלָּתוֹ, שֶׁמִּצְטַעֵר עַל שֶׁהָיָה מִתְיָרֵא מִיִרְאוֹת הַנְּפוּלוֹת שֶׁהֵם בָּאִים מִשַּׁ''ך דִּינִים וְזֶה: ''כִּי גַרְתִּי מֶשֶׁך'' תָּמָר הוּא גַּם כֵּן שְׁתֵּי פְּעָמִים שַׁ''ך כַּמּוּבָא


~ רעח - דַּע שֶׁעַל חֲלִיף [סכין שחיטה] טוֹב

דַּע שֶׁעַל חֲלִיף [סכין שחיטה] טוֹב יְכוֹלִין לִרְאוֹת כָּל הַכֵּלִים שֶׁל הַבֵּית הַמִּקְדָּשׁ אֵיזֶה פָּנִים יֵשׁ לָהֶם וְזֶה שֶׁכָּתוּב כְּשֶׁאָמַר יִצְחָק לְעֵשָׂו שֶׁיִּבְדּק הַסַּכִּין וְיִשְׁחַט יָפֶה ''שָׂא נָא כֵלֶיך'', (בְּרֵאשִׁית כ''ז) רָמַז עַל כֵּלִים שֶׁל בֵּית הַמִּקְדָּשׁ שֶׁהֵם נִרְאִים עַל הַסַּכִּין הַיָּפָה כַּנַּ''ל וְכֵן אִיתָא בַּמִּדְרָשׁ (בְּרֵאשִׁית פָּרָשָׁה ס''ה) שֶׁ כֵּלֶיך רֶמֶז עַל כֵּלִים שֶׁל בֵּית הַמִּקְדָּשׁ כְּמוֹ שֶׁאָמְרוּ שָׁם : כֵּלֶיך זֶה בָּבֶל שֶׁנֶּאֱמַר: ''וְאֶת הַכֵּלִים הֵבִיא בֵּית אוֹצַר אֱלהָיו'' נִמְצָא שֶׁכֵּלֶיך מְרַמֵּז עַל כֵּלִים שֶׁל בֵּית הַמִּקְדָּשׁ  ''בְּקַנְּאוֹ אֶת קִנְאָתִי'' (בַּמִּדְבָּר כ''ה) בְּחִינַת הַצַּדִּיק שֶׁאֵינוֹ מְקַנֵּא שׁוּם צַדִּיק לא בָּעוֹלָם הַזֶּה וְלא בָּעוֹלָם הַבָּא רַק אוֹתוֹ לְבַדּוֹ יִתְבָּרַך.


~ רעט - יֵּשׁ שֶׁאוֹמְרִים תּוֹרָה מִלְּמַטָּה לְמַעְלָה

דַּע שֶׁ יֵּשׁ שֶׁאוֹמְרִים תּוֹרָה מִלְּמַטָּה לְמַעְלָה וְהִיא מִלְּמַטָּה רְחָבָה מְאד שֶׁלְּמַטָּה מַרְחִיבִין הַדָּבָר וּמַגְדִּילִין אוֹתוֹ מְאד וּלְמַעְלָה הוּא קָצָר, וְהוֹלֵך וּמְקַצֵּר וְעוֹלֶה עַד שֶׁלְּמַעְלָה מַעְלָה הוּא קָצָר מְאד מְאד כִּי לְמַעְלָה לא נִשְׁאָר מִמֶּנָּה כְּלוּם, רַק מְעַט מְעַט כִּי בְּוַדַּאי יֵשׁ שָׁם אֵיזֶה נִיצוֹץ הַקָּדוֹשׁ  אֲבָל יֵשׁ לְהֵפֶך שֶׁאוֹמְרִים תּוֹרָה מִלְּמַעְלָה לְמַטָּה וְשָׁם לְמַעְלָה הִיא רְחָבָה מְאד מְאד וְכָל מַה שֶּׁיּוֹרֶדֶת לְמַטָּה מִתְקַצֶּרֶת וְיוֹרֶדֶת עַד שֶׁלְּמַטָּה הִיא קְצָרָה מְאד וְהִיא רַק מְעַט מְעַט לְמַטָּה אֲבָל לְמַעְלָה הִיא רְחָבָה מְאד. וְכֵן בְּהִתְעוֹרְרוּת מִלְּמַטָּה צָרִיך שֶׁיִּהְיֶה מִלְּמַטָּה קָצָר בִּבְחִינוֹת (תְּהִלִּים ס''ו) ''וְדִבֶּר פִּי בַּצַּר לִי'' בִּבְחִינַת  שׁוֹפָר, שֶׁהָרָחָב הוּא לְמַעְלָה וְהַקָּצָר הוּא לְמַטָּה אֵצֶל הַפֶּה וְזֶה בְּחִינוֹת ''וְדִבֶּר פִּי בַּצַּר לִי'' הַיְנוּ שֶׁיִּהְיֶה הַצַּד הַצַּר וְהַקָּצָר אֵלַי, אֵצֶל פִּי, בִּבְחִינוֹת שׁוֹפָר כַּנַּ''ל וּכְמוֹ שֶׁמָּצִינוּ אֵצֶל דָּוִד בְּכָל תְּפִלּוֹתָיו שֶׁהַהַתְחָלָה הָיָה מִן הַמֵּצַר וְהַדּחַק, שֶׁהָיָה צַר לוֹ מְאד כְּגוֹן מֵחֲמַת שֶׁנָּפַל עָלָיו צָרוֹת אַבְשָׁלוֹם אוֹ צָרַת נָבָל וְכַדּוֹמֶה וְאַחַר כָּך בָּא בְּאוֹתוֹ תְּפִלָּה לְתוֹך רוּחַ הַקּדֶשׁ


~ רפ - מִי שֶׁצָּרִיך לָדוּן לִפְנֵי דַּיָּנִים בְּדִין תּוֹרָה

דַּע מִי שֶׁצָּרִיך לָדוּן לִפְנֵי דַּיָּנִים בְּדִין תּוֹרָה זֶה לוֹ ענֶשׁ וּנְקָמָה שֶׁהַתּוֹרָה נוֹקֶמֶת בּוֹ כִּי בֶּאֱמֶת כָּל הַמַּשָּׂא וּמַתָּן הוּא תּוֹרָה כִּי לְמָשָׁל הַדִּין הַמַּחֲלִיף פָּרָה בַּחֲמוֹר הוּא תּוֹרָה וּמִכָּל שֶׁכֵּן כְּשֶׁעוֹשִׂין הַדָּבָר בְּעַצְמוֹ הוּא בְּוַדַּאי תּוֹרָה [וּכְמוֹ שֶׁמְּסַפְּרִין כָּל זֶה בְּשֵׁם הַבַּעַל שֵׁם טוֹב זִכְרוֹנוֹ לִבְרָכָה] וְעַל כֵּן כְּשֶׁעוֹשִׂין מַשָּׂא וּמַתָּן צָרִיך שֶׁיְּקַשֵּׁר מַחֲשַׁבְתּוֹ רַק בְּהַתּוֹרָה וְהַדִּינִים הַמְלֻבָּשִׁים שָׁם וּמִי שֶׁעוֹקֵר הַמַּשָּׂא וּמַתָּן מִן הַתּוֹרָה, וְנוֹפֵל אֶל הַמַּשָּׂא וּמַתָּן בְּעַצְמוֹ וְאֵינוֹ מְקַשֵּׁר מַחֲשַׁבְתּוֹ אֶל הַתּוֹרָה הַמְּלֻבָּשׁ שָׁם אֲזַי עָנְשׁוֹ, שֶׁאַחַר כָּך הוּא צָרִיך לָדוּן בְּדִין תּוֹרָה וַאֲזַי צָרִיך לַחֲזר וּלְהָבִיא כָּל הַדְּבָרִים וְכָל הַמַּחֲשָׁבוֹת וְכָל הָעֲסָקִים שֶׁהָיָה לוֹ בִּשְׁעַת הַמַּשָּׂא וּמַתָּן מִתְּחִלָּתוֹ וְעַד סוֹפוֹ צָרִיך לְהָבִיא הַכּל אֶל הַתּוֹרָה דְּהַיְנוּ שֶׁצָּרִיך לַחֲזר וּלְסַפֵּר הַכּל לִפְנֵי הַדַּיָּנִים וְהֵם פּוֹסְקִים עַל זֶה דִּין תּוֹרָה נִמְצָא שֶׁחָזַר וְנַעֲשֶׂה מִכָּל דִּבְרֵי הַמַּשָּׂא וּמַתָּן תּוֹרָה וְהוּא לוֹ נְקָמָה שֶׁהַתּוֹרָה נוֹקֶמֶת בּוֹ עַל אֲשֶׁר עָקַר הַדִּינִים הַמְלֻבָּשִׁים בְּהַמַּשָּׂא וּמַתָּן מִן הַתּוֹרָה וְנָפַל אֶל הַמַּשָּׂא וּמַתָּן בְּעַצְמוֹ כְּאִלּוּ אֵין שׁוּם תּוֹרָה בְּהַמַּשָּׂא וּמַתָּן עַל כֵּן עָנְשׁוֹ שֶׁצָּרִיך לָבוֹא לִפְנֵי דִּין תּוֹרָה וַאֲזַי צָרִיך לְהָבִיא כָּל דִּבְרֵי הַמַּשָּׂא וּמַתָּן וְלַעֲשׂוֹת מֵהֶם תּוֹרָה וַאֲזַי מַרְאִים לוֹ שֶׁכָּל הַמַּשָּׂא וּמַתָּן הוּא תּוֹרָה כִּי עַכְשָׁו נַעֲשֶׂה מֵהַכּל דִּין תּוֹרָה כַּנַּ''ל כִּי בְּוַדַּאי הוּא צָרִיך לְהָבִיא כָּל הַדְּבָרִים אֲפִלּוּ כָּל הַמַּחֲשָׁבוֹת לִפְנֵי הַדַּיָּנִים כִּי אִם חָסֵר אֵיזֶה דִּבּוּר אוֹ אֵיזֶה מַחֲשָׁבָה יִתְקַלְקֵל הַדִּין תּוֹרָה וְצָרִיך דַּוְקָא לְהָבִיא הַכּל כָּל מַה שֶּׁעָבַר בִּשְׁעַת הַמַּשָּׂא וּמַתָּן לִפְנֵי הַדַּיָּנִים וְהֵם עוֹשִׂין מִזֶּה דִּין תּוֹרָה נִמְצָא שֶׁחָזַר וְנַעֲשָׂה מֵהַמַּשָּׂא וּמַתָּן תּוֹרָה וּמַרְאִין לוֹ שֶׁאֵין הַדָּבָר כְּמוֹ שֶׁהוּא סָבַר מִתְּחִלָּה שֶׁאֵין בְּהַמַּשָּׂא וּמַתָּן תּוֹרָה כִּי הֲלא רְאֵה בְּעֵינֶיך שֶׁכָּל דִּבְרֵי הַמַּשָּׂא וּמַתָּן כֻּלָּם הֵם תּוֹרָה כִּי עַכְשָׁו נַעֲשֶׂה מֵהַכּל דִּין תּוֹרָה כַּנַּ''ל וְהַכּל לְפִי הַפְּגָם כִּי יֵשׁ אֶחָד שֶׁאֵין עָנְשׁוֹ רַק שֶׁצָּרִיך לָדוּן, אֲבָל זוֹכֶה בַּדִּין רַק שֶׁמַּרְאִין לוֹ שֶׁפָּגַם כַּנַּ''ל אֲבָל יֵשׁ אֶחָד שֶׁעָקַר יוֹתֵר הַמַּשָּׂא וּמַתָּן מִן הַתּוֹרָה אֲזַי עָנְשׁוֹ יוֹתֵר, שֶׁגַּם אֵינוֹ זוֹכֶה בַּדִּין כִּי בֶּאֱמֶת כְּשֶׁעוֹשִׂין מַשָּׂא וּמַתָּן צָרִיך שֶׁיִּהְיֶה רַק חִיצוֹנִית הַמַּחֲשָׁבָה בְּתוֹך הַמַּשָּׂא וּמַתָּן אֲבָל פְּנִימִיּוּת מַחֲשַׁבְתּוֹ צָרִיך לְקַשֵּׁר אֶל הַתּוֹרָה כַּנַּ''ל גַּם צָרִיך אֱמוּנָה בְּהַמַּשָּׂא וּמַתָּן דְּהַיְנוּ שֶׁיִּשָּׂא וְיִתֵּן בֶּאֱמוּנָה, וְיִהְיֶה הַדִּבּוּר דִּבּוּר אֱמֶת כְּמָה שֶׁאָמְרוּ (שַׁבָּת לא) : נָשָׂאתָ וְנָתַתָּ בֶּאֱמוּנָה כִּי מַשָּׂא וּמַתָּן הוּא בְּחִינוֹת שֶׁמְּנַשְּׂאִין וּמְרִימִין הַדָּבָר וְנוֹתְנִין וּמְשִׁיבִין אוֹתוֹ לִמְקוֹמוֹ כִּי יֵשׁ קְדֻשּׁוֹת נְפוּלוֹת הַיְנוּ בְּחִינוֹת נִיצוֹצוֹת שֶׁנָּפְלוּ וְעַל יְדֵי מַשָּׂא וּמַתָּן מְנַשְּׂאִין וּמְרִימִין אוֹתָן, וְנוֹתְנִין אוֹתָן לִמְקוֹמָן וְזֶה בְּחִינוֹת מַשָּׂא וּמַתָּן כַּנַּ''ל וְעִקַּר בֵּרוּר הַנִּיצוֹצוֹת מִן הַקְּלִפּוֹת הוּא עַל יְדֵי אֱמוּנָה כִּי דֶּרֶך הָאֱמוּנָה לִשְׁכּן תָּמִיד אֵצֶל אֵלּוּ הַקְּדֻשּׁוֹת הַנְּפוּלוֹת בִּבְחִינוֹת (יְחֶזְקֵאל ה) : ''זאת יְרוּשָׁלַיִם בְּתוֹך הַגּוֹיִם שַׂמְתִּיהָ וּסְבִיבוֹתֶיהָ אֲרָצוֹת'' יְרוּשָׁלַיִם הִיא קִרְיָה נֶאֱמָנָה, בְּחִינוֹת אֱמוּנָה הִיא שׁוֹכֶנֶת בְּתוֹך הַגּוֹיִים וּסְבִיבוֹתֶיהָ וְכוּ כִּי הִיא בֵּינֵיהֶם תָּמִיד כַּנַּ''ל וְעַל כֵּן אֵלּוּ הַנִּיצוֹצוֹת שֶׁנָּפְלוּ הֵם נִדְבָּקִים וְנִתְאַחֲזִין סְבִיבוֹת הָאֱמוּנָה וְהִיא מַעֲלָה אוֹתָם מִשָּׁם וְעַל כֵּן צָרִיך לַעֲשׂוֹת מַשָּׂא וּמַתָּן בֶּאֱמוּנָה שֶׁעַל יְדֵי הָאֱמוּנָה מַעֲלִין הַנִּיצוֹצוֹת כַּנַּ''ל שֶׁזֶּה עִקַּר בְּחִינוֹת מַשָּׂא וּמַתָּן, לְהַעֲלוֹת הַנִּיצוֹצוֹת כַּנַּ''ל וְזֶה בְּחִינוֹת פְּנִימִיּוּת חַבַּ''ד [חָכְמָה בִּינָה דַּעַת] דַּעֲשִׂיָּה שֶׁעוֹלָה אֶל הַיְצִירָה וּמַלְכוּת דַּעֲשִׂיָּה עוֹלָה מִן הַקְּלִפּוֹת יְצִירָה הִיא בְּחִינַת וָא''ו, שֶׁהִיא בְּחִינַת הַתּוֹרָה (כַּמּוּבָא בַּזּהַר הַקָּדוֹשׁ) וְעַל יְדֵי שֶׁמְּקַשֵּׁר פְּנִימִיּוּת מַחֲשַׁבְתּוֹ בִּשְׁעַת עֲשִׂיַּת הַמַּשָּׂא וּמַתָּן אֶל הַתּוֹרָה כַּנַּ''ל זֶהוּ בְּחִינַת פְּנִימִיּוּת הַמּחִין דַּעֲשִׂיָּה הַיְנוּ שֶׁל הַמַּשָּׂא וּמַתָּן, שֶׁהוּא בְּחִינוֹת עֲשִׂיָּה שֶׁעוֹלָה אֶל הַיְצִירָה, דְּהַיְנוּ הַתּוֹרָה כַּנַּ''ל וּמַלְכוּת דַּעֲשִׂיָּה, הַיְנוּ בְּחִינוֹת הָאֱמוּנָה שֶׁבַּמַּשָּׂא וּמַתָּן כַּנַּ''ל עוֹלָה מִן הַקְּלִפּוֹת, כִּי הִיא מְבָרֶרֶת הַנִּיצוֹצוֹת מֵהֶם וְעוֹלָה מֵהֶם. וְעַל יְדֵי שֶׁעָלָה חַבַּ''ד דַּעֲשִׂיָּה לַיְצִירָה עַל יְדֵי זֶה יֵשׁ מָקוֹם לַמַּלְכוּת לַעֲלוֹת לַעֲשִׂיָּה גַּם עַל יְדֵי זֶה שֶׁעוֹלֶה חַבַּ''ד לַיְצִירָה דְּהַיְנוּ עַל יְדֵי שֶׁמְּקַשֵּׁר מַחֲשַׁבְתּוֹ אֶל הַתּוֹרָה עַל יְדֵי זֶה מְקַבֶּלֶת הָאֱמוּנָה כּחַ לְבָרֵר הַנִּיצוֹצוֹת מִן הַקְּלִפּוֹת וְלַעֲלוֹת מֵהֶם כִּי בְּלא זֶה הַכּחַ, הָיָה אֶפְשָׁר שֶׁיִּתְאַחֲזוּ גַּם הֵם בְּעַצְמָן בְּהָאֱמוּנָה, חַס וְשָׁלוֹם אַך עַל יְדֵי שֶׁמְּקַשְּׁרִין פְּנִימִיּוּת הַמַּחֲשָׁבָה אֶל הַתּוֹרָה מְקַבֶּלֶת כּחַ לַעֲלוֹת כַּנַּ''ל וַאֲזַי נַעֲשֵׂית מִלְחָמָה כִּי צָרִיך לִלְחֹם עִמָּהֶם לְהוֹצִיא הַנִּיצוֹצוֹת מֵהֶם וְזֶה פֵּרוּשׁ (דְּבָרִים כ''א) : ''כִּי תֵצֵא לַמִּלְחָמָה'' וְכוּ כִּי תֵצֵא, זֶה בְּחִינוֹת מַשָּׂא וּמַתָּן, בְּחִינַת (דְּבָרִים ל''ג) : ''שְׂמַח זְבוּלוּן בְּצֵאתֶך'' וְכוּ כִּי מַשָּׂא וּמַתָּן נִקְרָא בְּחִינַת צֵאתְך כִּי אַף עַל פִּי שֶׁזְּבוּלוּן וְיִשָּׂשׂכָר שָׁוִים מֵחֲמַת שֶׁזְּבוּלוּן הָיָה מַסְפִּיק לְיִשָּׂשׂכָר, וְנֶאֱמַר עָלָיו שְׂמַח זְבוּלוּן עַל כָּל זֶה נִקְרָא צֵאתְך וְיִשָּׂשׂכָר אהֳלֶיך כִּי אַף עַל פִּי כֵן, עֲבוֹדַת הַתּוֹרָה הִיא פְּנִימִיּוּת יוֹתֵר וְהִיא לְמַעְלָה מֵעֲבוֹדַת הַמַּשָּׂא וּמַתָּן אַף עַל פִּי שֶׁגַּם הַמַּשָּׂא וּמַתָּן הִיא עֲבוֹדָה גְּדוֹלָה כִּי הוּא מַסְפִּיק אֶת הַתַּלְמִידֵי חֲכָמִים, וְנֶאֱמַר עָלָיו שְׂמַח זְבוּלוּן עַל כָּל זֶה נִקְרָא צֵאתְך נֶגֶד עֲבוֹדַת הַתּוֹרָה שֶׁהִיא בְּחִינוֹת יִשָּׂשׂכָר בְּאהֳלֶיך כִּי אַף עַל פִּי כֵן עֲבוֹדַת הַתּוֹרָה לְמַעְלָה יוֹתֵר וְכֵן כָּל מַדְרֵגָה וּמַדְרֵגָה נֶגֶד הַמַּדְרֵגָה שֶׁלְּמַעְלָה מִמֶּנָּה נִקְרֵאת הַמַּדְרֵגָה שֶׁלְּמַטָּה צֵאתְך נֶגֶד הַמַּדְרֵגָה שֶׁלְּמַעְלָה, שֶׁהִיא נִקְרֵאת אהֳלֶיך וַאֲפִלּוּ מִי שֶׁעוֹבֵד הַשֵּׁם יִתְבָּרַך בִּדְבֵקוּת עִם כָּל זֶה נֶגֶד הַמַּדְרֵגָה שֶׁלְּמַעְלָה מִמֶּנָּה עוֹד נִקְרָא אֲפִלּוּ דְּבֵקוּת בְּחִינַת צֵאתְך וְזֶהוּ כִּי תֵצֵא הַיְנוּ בְּחִינַת מַשָּׂא וּמַתָּן כַּנַּ''ל וְזֶהוּ לַמִּלְחָמָה עַל איְבֶיך כִּי אָז הוּא שְׁעַת מִלְחָמָה עִם הָאוֹיְבִים כַּנַּ''ל כִּי צָרִיך לְבָרֵר וּלְהַעֲלוֹת הַנִּיצוֹצוֹת מֵהֶם כַּנַּ''ל וְזֶהוּ וּנְתָנוֹ ה אֱלהֶיך בְּיָדֶיך, זֶה בְּחִינַת אֱמוּנָה (שְׁמוֹת י''ז). ''וַיְהִי יָדָיו אֱמוּנָה'' כִּי עַל יְדֵי אֱמוּנָה מַעֲלִין הַנִּיצוֹצוֹת כַּנַּ''ל וְשָׁבִיתָ שִׁבְיוֹ זֶה בְּחִינוֹת הַתּוֹרָה כְּמוֹ שֶׁכָּתוּב (תְּהִלִּים ס''ח) : ''עָלִיתָ לַמָּרוֹם שָׁבִיתָ שֶׁבִי'' כַּנַּ''ל


~ רפא - אִם יֵשֵׁב עַצְמוֹ עַל הַסֵּפֶר יָכוֹל לִרְאוֹת חֲדָשׁוֹת וְנִפְלָאוֹת

אֲפִלּוּ אָדָם פָּשׁוּט אִם יֵשֵׁב עַצְמוֹ עַל הַסֵּפֶר, וְיִסְתַּכֵּל עַל אוֹתִיּוֹת הַתּוֹרָה יָכוֹל לִרְאוֹת חֲדָשׁוֹת וְנִפְלָאוֹת הַיְנוּ שֶׁעַל יְדֵי הִסְתַּכְּלוּתוֹ הֵיטֵב הֵיטֵב עַל אוֹתִיּוֹת הַתּוֹרָה יַתְחִילוּ הָאוֹתִיּוֹת לְהָאִיר וּלְהִצְטָרֵף בִּבְחִינַת אוֹתִיּוֹת בּוֹלְטוֹת וּמִצְטָרְפוֹת כמו שֶׁאָמְרוּ רַבּוֹתֵינוּ, זִכְרוֹנָם לִבְרָכָה (יוֹמָא עג:) וַאֲזַי יִרְאֶה נִפְלָאוֹת צֵרוּפִים חֲדָשִׁים וִיכוֹלִין לִרְאוֹת בְּהַסֵּפֶר מַה שֶּׁבַּעַל הַמְחַבֵּר לא כִּוֵּן לָזֶה כְּלָל וְזֶה אֶפְשָׁר אֲפִלּוּ אָדָם פָּשׁוּט כִּי אָדָם גָּדוֹל יָכוֹל לִרְאוֹת זאת בְּלֹא יְגִיעָה רַק אֲפִלּוּ אָדָם פָּשׁוּט לְגַמְרֵי יָכוֹל לְהַשִּׂיג וְלִרְאוֹת חֲדָשׁוֹת כַּנַּ''ל אִם יֵשֵׁב עַצְמוֹ וְיִסְתַּכֵּל עַל אוֹתִיּוֹת הַתּוֹרָה כַּנַּ''ל אַך שֶׁלּא יַעֲמִיד הַדָּבָר לְנִסָּיוֹן כִּי יָכוֹל לִהְיוֹת שֶׁאָז דַּוְקָא לא יִרְאֶה כְּלָל אַך אַף עַל פִּי כֵן יָכוֹל לְהַשִּׂיג לָזֶה, אֲפִלּוּ אָדָם פָּשׁוּט כַּנַּ''ל


~ רפב - צָרִיך לָדוּן אֶת כָּל אָדָם לְכַף זְכוּת

דַּע כִּי  צָרִיך לָדוּן אֶת כָּל אָדָם לְכַף זְכוּת וַאֲפִלּוּ מִי שֶׁהוּא רָשָׁע גָּמוּר צָרִיך לְחַפֵּשׂ וְלִמְצא בּוֹ אֵיזֶה מְעַט טוֹב, שֶׁבְּאוֹתוֹ הַמְּעַט אֵינוֹ רָשָׁע וְעַל יְדֵי זֶה שֶׁמּוֹצֵא בּוֹ מְעַט טוֹב, וְדָן אוֹתוֹ לְכַף זְכוּת עַל יְדֵי זֶה מַעֲלֶה אוֹתוֹ בֶּאֱמֶת לְכַף זְכוּת וְיוּכַל לַהֲשִׁיבוֹ בִּתְשׁוּבָה וְזֶה בְּחִינַת (תְּהִלִּים ל''ז) ''וְעוֹד מְעַט וְאֵין רָשָׁע וְהִתְבּוֹנַנְתָּ עַל מְקוֹמוֹ וְאֵינֶנּוּ'' הַיְנוּ שֶׁהַפָּסוּק מַזְהִיר לָדוּן אֶת הַכּל לְכַף זְכוּת וְ אַף עַל פִּי שֶׁאַתָּה רוֹאֶה שֶׁהוּא רָשָׁע גָּמוּר אַף עַל פִּי כֵן צָרִיך אַתָּה לְחַפֵּשׂ וּלְבַקֵּשׁ לִמְצא בּוֹ מְעַט טוֹב, שֶׁשָּׁם אֵינוֹ רָשָׁע וְזֶהוּ וְעוֹד מְעַט וְאֵין רָשָׁע שֶׁצָּרִיך אַתָּה לְבַקֵּשׁ בּוֹ עוֹד מְעַט טוֹב שֶׁיֵּשׁ בּוֹ עֲדַיִן, שֶׁשָּׁם אֵינוֹ רָשָׁע כִּי  אַף עַל פִּי שֶׁהוּא רָשָׁע, אֵיך אֶפְשָׁר שֶׁאֵין בּוֹ מְעַט טוֹב עֲדַיִן כִּי אֵיך אֶפְשָׁר שֶׁלּא עָשָׂה אֵיזֶה מִצְוָה אוֹ דָּבָר טוֹב מִיָּמָיו וְ עַל יְדֵי זֶה שֶׁאַתָּה מוֹצֵא בּוֹ עוֹד מְעַט טוֹב שֶׁשָּׁם אֵינוֹ רָשָׁע וְאַתָּה דָּן אוֹתוֹ לְכַף זְכוּת עַל יְדֵי זֶה אַתָּה מַעֲלֶה אוֹתוֹ בֶּאֱמֶת מִכַּף חוֹבָה לְכַף זְכוּת, עַד שֶׁיָּשׁוּב בִּתְשׁוּבָה עַל יְדֵי זֶה וְזֶהוּ וְעוֹד מְעַט וְאֵין רָשָׁע  עַל יְדֵי שֶׁמּוֹצֵא בְּהָרָשָׁע עוֹד מְעַט טוֹב, שֶׁשָּׁם אֵינוֹ רָשָׁע עַל יְדֵי זֶה וְהִתְבּוֹנַנְתָּ עַל מְקוֹמוֹ וְאֵינֶנּוּ הַיְנוּ כְּשֶׁתִּתְבּוֹנֵן וְתִסְתַּכֵּל עַל מְקוֹמוֹ וּמַדְרֵגָתוֹ וְאֵינֶנּוּ שָׁם עַל מְקוֹמוֹ הָרִאשׁוֹן כִּי עַל יְדֵי שֶׁמּוֹצְאִין בּוֹ עוֹד מְעַט טוֹב, אֵיזֶה נְקֻדָּה טוֹבָה, וְדָנִין אוֹתוֹ לְכַף זְכוּת עַל יְדֵי זֶה מוֹצִיאִין אוֹתוֹ בֶּאֱמֶת מִכַּף חוֹבָה לְכַף זְכוּת וְהִתְבּוֹנַנְתָּ עַל מְקוֹמוֹ וְאֵינֶנּוּ כַּנַּ''ל וְהָבֵן וְכֵן צָרִיך הָאָדָם לִמְצא גַּם בְּעַצְמוֹ כִּי זֶה יָדוּעַ שֶׁ צָּרִיך הָאָדָם לִזָּהֵר מְאד לִהְיוֹת בְּשִׂמְחָה תָּמִיד וּלְהַרְחִיק הָעַצְבוּת מְאד מְאד [כַּמְבאָר אֶצְלֵנוּ כַּמָּה פְּעָמִים] וַאֲפִלּוּ שכְּשֶׁמַּתְחִיל לְהִסְתַּכֵּל בְּעַצְמוֹ וְרוֹאֶה שֶׁאֵין בּוֹ שׁוּם טוֹב, וְהוּא מָלֵא חֲטָאִים וְרוֹצֶה הַבַּעַל דָּבָר לְהַפִּילוֹ עַל יְדֵי זֶה בְּעַצְבוּת וּמָרָה שְׁחוֹרָה, חַס וְשָׁלוֹם אַף עַל פִּי כֵן אָסוּר לוֹ לִפּל מִזֶּה רַק  צָרִיך לְחַפֵּשׂ וְלִמְצא בְּעַצְמוֹ אֵיזֶה מְעַט טוֹב כִּי אֵיך אֶפְשָׁר שֶׁלּא עָשָׂה מִיָּמָיו אֵיזֶה מִצְוָה אוֹ דָּבָר טוֹב וְאַף שֶׁכְּשֶׁמַּתְחִיל לְהִסְתַּכֵּל בְּאוֹתוֹ הַדָּבָר הַטּוֹב הוּא רוֹאֶה שֶׁהוּא גַּם כֵּן מָלֵא פְּצָעִים וְאֵין בּוֹ מְתֹם הַיְנוּ שֶׁרוֹאֶה שֶׁגַּם הַמִּצְוָה וְהַדָּבָר שֶׁבִּקְדֻשָּׁה שֶׁזָּכָה לַעֲשׂוֹת הוּא גַּם כֵּן מָלֵא פְּנִיּוֹת וּמַחֲשָׁבוֹת זָרוֹת וּפְגָמִים הַרְבֵּה עִם כָּל זֶה אֵיך אֶפְשָׁר שֶׁלּא יִהְיֶה בְּאוֹתָהּ הַמִּצְוָה וְהַדָּבָר שֶׁבִּקְדֻשָּׁה אֵיזֶה מְעַט טוֹב כִּי עַל כָּל פָּנִים אֵיך שֶׁהוּא, עַל כָּל פָּנִים הָיָה אֵיזֶה נְקֻדָּה טוֹבָה בְּהַמִּצְוָה וְהַדָּבָר טוֹב שֶׁעָשָׂה כִּי  צָרִיך הָאָדָם לְחַפֵּשׂ וּלְבַקֵּשׁ לִמְצא בְּעַצְמוֹ אֵיזֶה מְעַט טוֹב כְּדֵי לְהַחֲיוֹת אֶת עַצְמוֹ, וְלָבוֹא לִידֵי שִׂמְחָה כַּנַּ''ל וְ עַל יְדֵי זֶה שֶׁמְּחַפֵּשׂ וּמוֹצֵא בְּעַצְמוֹ עֲדַיִן מְעַט טוֹב עַל יְדֵי זֶה הוּא יוֹצֵא בֶּאֱמֶת מִכַּף חוֹבָה לְכַף זְכוּת וְיוּכַל לָשׁוּב בִּתְשׁוּבָה בִּבְחִינוֹת ''וְעוֹד מְעַט וְאֵין רָשָׁע וְהִתְבּוֹנַנְתָּ עַל מְקוֹמוֹ וְאֵינֶנּוּ'' כַּנַּ''ל הַיְנוּ כְּמוֹ  שֶׁצְּרִיכִין לָדוּן אֲחֵרִים לְכַף זְכוּת אֲפִלּוּ אֶת הָרְשָׁעִים וְלִמְצא בָּהֶם אֵיזֶה נְקֻדּוֹת טוֹבוֹת וְעַל יְדֵי זֶה מוֹצִיאִין אוֹתָם בֶּאֱמֶת מִכַּף חוֹבָה לְכַף זְכוּת בִּבְחִינַת וְעוֹד מְעַט וְכוּ וְהִתְבּוֹנַנְתָּ וְכוּ כַּנַּ''ל כְּמוֹ כֵן הוּא אֵצֶל הָאָדָם בְּעַצְמוֹ שֶׁ צָּרִיך לָדוּן אֶת עַצְמוֹ לְכַף זְכוּת וְלִמְצא בְּעַצְמוֹ אֵיזֶה נְקֻדָּה טוֹבָה עֲדַיִן כְּדֵי לְחַזֵּק אֶת עַצְמוֹ שֶׁלּא יִפּל לְגַמְרֵי, חַס וְשָׁלוֹם רַק אַדְּרַבָּא יְחַיֶּה אֶת עַצְמוֹ, וִישַׂמַּח אֶת נַפְשׁוֹ בִּמְעַט הַטּוֹב שֶׁמּוֹצֵא בְּעַצְמוֹ דְּהַיְנוּ מַה שֶּׁזָּכָה לַעֲשׂוֹת מִיָּמָיו אֵיזֶה מִצְוָה אוֹ אֵיזֶה דָּבָר טוֹב וּכְמוֹ כֵן  צָרִיך לְחַפֵּשׂ עוֹד, לִמְצא בְּעַצְמוֹ עוֹד אֵיזֶה דָּבָר טוֹב וְאַף שֶׁגַּם אוֹתוֹ הַדָּבָר הַטּוֹב הוּא גַּם כֵּן מְערָב בִּפְסֹלֶת הַרְבֵּה עִם כָּל זֶה יוֹצִיא מִשָּׁם גַּם כֵּן אֵיזֶה נְקֻדָּה טוֹבָה וְכֵן יְחַפֵּשׂ וִילַקֵּט עוֹד הַנְּקֻדּוֹת טוֹבוֹת וְעַל יְדֵי זֶה נַעֲשִׂין נִגּוּנִים כַּמְבאָר בְּמָקוֹם אַחֵר (בְּמַאֲמַר וַיְּהִי מִקֵּץ בְּסִימָן נ''ד) בְּחִינַת  מְנַגֵּן בִּכְלֵי זֶמֶר שֶׁהוּא בְּחִינַת שֶׁמְּלַקֵּט הָרוּחַ טוֹבָה מִן הָרוּחַ נְכֵאָה עַצְבוּת רוּחַ עַיֵּן שָׁם [וְהַכְּלָל כִּי נְגִינָה דִּקְדֻשָּׁה הִיא גָּבוֹהַּ מְאד מְאד כַּיָּדוּעַ וְ עִקַּר הַנִּגּוּן נַעֲשֶׂה, עַל יְדֵי בֵּרוּר הַטּוֹב מִן הָרָע שֶׁ עַל יְדֵי שֶׁמְּבָרְרִין וּמְלַקְּטִין הַנְּקֻדּוֹת טוֹבוֹת מִתּוֹך הָרָע עַל יְדֵי זֶה נַעֲשִׂים נִגּוּנִים וּזְמִירוֹת, עַיֵּן שָׁם הֵיטֵב] וְעַל כֵּן, עַל יְדֵי שֶׁאֵינוֹ מַנִּיחַ לְהַפִּיל אֶת עַצְמוֹ וּמְחַיֶּה אֶת עַצְמוֹ בַּמֶּה שֶּׁמְּחַפֵּשׂ וּמְבַקֵּשׁ וּמוֹצֵא בְּעַצְמוֹ אֵיזֶה נְקֻדּוֹת טוֹבוֹת וּמְלַקֵּט וּמְבָרֵר אֵלּוּ הַנְּקֻדּוֹת טוֹבוֹת, מִתּוֹך הָרָע וְהַפְּסֹלֶת שֶׁבּוֹ וְכוּ כַּנַּ''ל עַל יְדֵי זֶה נַעֲשִׂין נִגּוּנִים כַּנַּ''ל וַאֲזַי הוּא יָכוֹל לְהִתְפַּלֵּל וּלְזַמֵּר וּלְהוֹדוֹת לַה מֵחֲמַת גַּשְׁמִיּוּתוֹ וּמַעֲשָׂיו הָרָעִים שֶׁרוֹאֶה שֶׁהוּא רָחוֹק מְאד מְאד מִן הַקְּדֻשָּׁה בֶּאֱמֶת אֲזַי עַל פִּי רב אֵינוֹ יָכוֹל לְהִתְפַּלֵּל כְּלָל מֵחֲמַת זֶה וְאֵינוֹ יָכוֹל לִפְתּחַ פִּיו כְּלָל מֵחֲמַת גּדֶל הָעַצְבוּת וְהַמָּרָה שְׁחוֹרָה וְהַכְּבֵדוּת שֶׁנּוֹפֵל עָלָיו עַל יְדֵי שֶׁרוֹאֶה גּדֶל עצֶם רִחוּקוֹ מֵהַשֵּׁם יִתְבָּרַך אֲבָל כְּשֶׁהוּא מְחַיֶּה אֶת עַצְמוֹ עַל פִּי הָעֵצָה הַנַּ''ל דְּהַיְנוּ שֶׁאַף עַל פִּי שֶׁיּוֹדֵעַ בְּעַצְמוֹ שֶׁיֵּשׁ לוֹ מַעֲשִׂים רָעִים וַחֲטָאִים הַרְבֵּה מְאד וְהוּא רָחוֹק מְאד מְאד מֵהַשֵּׁם יִתְבָּרַך אַף עַל פִּי כֵן הוּא מְחַפֵּשׂ וּמְבַקֵּשׁ וּמוֹצֵא בְּעַצְמוֹ עֲדַיִן אֵיזֶה נְקֻדּוֹת טוֹבוֹת כַּנַּ''ל וּמְחַיֶּה וּמְשַׂמֵּחַ אֶת עַצְמוֹ בָּזֶה כִּי בְּוַדַּאי  רָאוּי לְהָאָדָם, לְהַגְדִּיל שִׂמְחָתוֹ מְאד בְּכָל נְקֻדָּה וּנְקֻדָּה טוֹבָה מִקְּדֻשַּׁת יִשְׂרָאֵל שֶׁמּוֹצֵא בְּעַצְמוֹ עֲדַיִן וַאֲזַי כְּשֶׁמְּחַיֶּה וּמְשַׂמֵּחַ אֶת עַצְמוֹ עַל יְדֵי זֶה כַּנַּ''ל אֲזַי הוּא יָכוֹל לְהִתְפַּלֵּל וּלְזַמֵּר וּלְהוֹדוֹת לַה וְזֶה בְּחִינַת (תְּהִלִּים קמ''ו) : אֲזַמְּרָה לֵאלקַי בְּעוֹדִי דַּיְקָא הַיְנוּ עַל יְדֵי בְּחִינַת הָעוֹד שֶׁלִּי שֶׁאֲנִי מוֹצֵא בְּעַצְמִי בְּחִינַת עוֹד מְעַט וְאֵין רָשָׁע כַּנַּ''ל עַל יְדֵי אוֹתָהּ הַנְּקֻדָּה עַל יְדֵי זֶה אוּכַל לְזַמֵּר וּלְהוֹדוֹת לַה כַּנַּ''ל אֲזַמְּרָה דַּיְקָא הַיְנוּ זְמִירוֹת וְנִגּוּנִים שֶׁנַּעֲשִׂין עַל יְדֵי שֶׁמְּלַקֵּט הַנְּקֻדּוֹת טוֹבוֹת כַּנַּ''ל. [וְהִזְהִיר רַבֵּנוּ, זִכְרוֹנוֹ לִבְרָכָה, מְאד לֵילֵך עִם הַתּוֹרָה הַזּאת כִּי הוּא יְסוֹד גָּדוֹל לְכָל מִי שֶׁרוֹצֶה לְהִתְקָרֵב לְהַשֵּׁם יִתְבָּרַך, וּלְבַל יאבַד עוֹלָמוֹ לְגַמְרֵי חַס וְשָׁלוֹם כִּי  רב בְּנֵי אָדָם שֶׁרְחוֹקִים מֵהַשֵּׁם יִתְבָּרַך עִקַּר רִחוּקָם הוּא מֵחֲמַת מָרָה שְׁחוֹרָה וְעַצְבוּת מֵחֲמַת שֶׁנּוֹפְלִים בְּדַעְתָּם מֵחֲמַת שֶׁרוֹאִים בְּעַצְמָם גּדֶל קִלְקוּלָם שֶׁקִּלְקְלוּ מַעֲשֵׂיהֶם כָּל אֶחָד כְּפִי מַה שֶּׁיּוֹדֵעַ בְּעַצְמוֹ אֶת נִגְעֵי לְבָבוֹ וּמַכְאוֹבָיו וּמֵחֲמַת זֶה הֵם נוֹפְלִים בְּדַעְתָּם, וְרֻבָּן מְיָאֲשִׁים עַצְמָן לְגַמְרֵי וְעַל יְדֵי זֶה אֵינָם מִתְפַּלְּלִים בְּכַוָּנָה כְּלָל וְאֵינָם עוֹשִׂים אֲפִלּוּ מַה שֶּׁהָיוּ יְכוֹלִים לַעֲשׂוֹת עֲדַיִן עַל כֵּן צָרִיך הָאָדָם לְהַשְׂכִּיל מְאד עַל דָּבָר זֶה כִּי כָּל הַנְּפִילוֹת שֶׁבְּדַעְתּוֹ, אַף עַל פִּי שֶׁהוּא מֵחֲמַת מַעֲשִׂים רָעִים שֶׁעָשָׂה בֶּאֱמֶת עִם כָּל זֶה, הַנְּפִילָה שֶׁבְּדַעְתּוֹ, וְהָעַצְבוּת וְהַמָּרָה שְׁחוֹרָה שֶׁנּוֹפֵל עָלָיו עַל יְדֵי זֶה הַכּל הוּא רַק מַעֲשֵׂי בַּעַל דָּבָר שֶׁמַּחֲלִישׁ דַּעְתּוֹ כְּדֵי לְהַפִּילוֹ לְגַמְרֵי, חַס וְשָׁלוֹם עַל כֵּן צְרִיכִין לְהִתְחַזֵּק מְאד, לֵילֵך עִם הַתּוֹרָה הַזּאת לְחַפֵּשׂ וּלְבַקֵּשׁ בְּעַצְמוֹ בְּכָל פַּעַם אֵיזֶה מְעַט טוֹב וּנְקֻדּוֹת טוֹבוֹת וְכוּ כַּנַּ''ל וְעַל יְדֵי זֶה יְחַיֶּה וִישַׂמַּח אֶת עַצְמוֹ, וִיצַפֶּה לִישׁוּעָה עֲדַיִן וְיוּכַל לְהִתְפַּלֵּל וּלְזַמֵּר וּלְהוֹדוֹת לַה, בִּבְחִינַת אֲזַמְּרָה לֵאלקַי בְּעוֹדִי כַּנַּ''ל וְעַל יְדֵי זֶה יִזְכֶּה לָשׁוּב בֶּאֱמֶת אֶל ה כַּנַּ''ל] וְדַע שֶׁ מִּי שֶׁיָּכוֹל לַעֲשׂוֹת אֵלּוּ הַנִּגּוּנִים דְּהַיְנוּ לְלַקֵּט הַנְּקֻדּוֹת טוֹבוֹת שֶׁנִּמְצָא בְּכָל אֶחָד מִיִּשְׂרָאֵל אֲפִלּוּ בְּהַפּוֹשְׁעֵי יִשְׂרָאֵל כַּנַּ''ל הוּא יָכוֹל לְהִתְפַּלֵּל לִפְנֵי הָעַמּוּד כִּי  הַמִּתְפַּלֵּל לִפְנֵי הָעַמּוּד, הוּא נִקְרָא שְׁלִיחַ צִבּוּר וְצָרִיך שֶׁיִּהְיֶה נִשְׁלָח מִכָּל הַצִּבּוּר דְּהַיְנוּ שֶׁצָּרִיך שֶׁיְּקַבֵּץ כָּל נְקֻדָּה טוֹבָה שֶׁנִּמְצָא בְּכָל אֶחָד מֵהַמִּתְפַּלְּלִין וְכָל הַנְּקֻדּוֹת טוֹבוֹת יִהְיוּ נִכְלָלִין בּוֹ, וְהוּא יַעֲמד וְיִתְפַּלֵּל עִם כָּל הַטּוֹב הַזֶּה וְזֶהוּ שְׁלִיחַ צִבּוּר וְ צָרִיך שֶׁיִּהְיֶה בּוֹ בְּחִינָה גָּבוֹהַּ כָּזוֹ שֶׁעַל יְדֵי זֶה, יִהְיוּ כָּל הַנְּקֻדּוֹת תְּאֵבִים אֵלָיו וְיִהְיוּ נִכְלָלִין בּוֹ וּמִי שֶׁיָּכוֹל לַעֲשׂוֹת נִגּוּנִים הַנַּ''ל דְּהַיְנוּ שֶׁיָּכוֹל לָדוּן אֶת כָּל אָדָם לְכַף זְכוּת, אֲפִלּוּ אֶת הַקַּלִּים וְהָרְשָׁעִים כִּי מִשְׁתַּדֵּל לְחַפֵּשׂ וּלְבַקֵּשׁ לִמְצא בְּכֻלָּם נְקֻדּוֹת טוֹבוֹת כַּנַּ''ל שֶׁעַל יְדֵי זֶה נַעֲשִׂין נִגּוּנִים כַּנַּ''ל זֶה הַצַּדִּיק שֶׁאוֹחֵז בְּמַדְרֵגָה זאת, הוּא יָכוֹל לִהְיוֹת חַזָּן וּשְׁלִיחַ צִבּוּר דְּהַיְנוּ לְהִתְפַּלֵּל לִפְנֵי הָעַמּוּד כִּי הוּא יֵשׁ בּוֹ בְּחִינָה זוֹ הַצְּרִיכָה לְהַשְּׁלִיחַ צִבּוּר הֶהָגוּן בֶּאֱמֶת שֶׁצָּרִיך שֶׁיִּהְיֶה בּוֹ בְּחִינָה שֶׁיִּהְיוּ כָּל הַנְּקֻדּוֹת טוֹבוֹת תְּאֵבִים אֵלָיו וְיִהְיוּ נִכְלָלִין בּוֹ כַּנַּ''ל כִּי הוּא יָכוֹל לְקַבֵּץ כָּל הַנְּקֻדּוֹת טוֹבוֹת שֶׁנִּמְצָא בְּכָל אֶחָד מִיִּשְׂרָאֵל אֲפִלּוּ בְּפוֹשְׁעֵי יִשְׂרָאֵל כַּנַּ''ל וְדַע שֶׁ יֵּשׁ בְּכָל דּוֹר וָדוֹר רוֹעֶה, וְהוּא בְּחִינוֹת משֶׁה, שֶׁהוּא רְעָיָא מְהֵימָנָא וְזֶה הָרוֹעֶה הוּא עוֹשֶׂה מִשְׁכָּן וְדַע שֶׁתִּנוֹקוֹת שֶׁל בֵּית רַבָּן מְקַבְּלִים הֶבֶל פִּיהֶם שֶׁאֵין בּוֹ חֵטְא מִזֶּה הַמִּשְׁכָּן וְעַל כֵּן הַתִּינוֹק כְּשֶׁמַּתְחִיל לִקְרוֹת וּלְהִכָּנֵס בַּתּוֹרָה הוּא מַתְחִיל מִן ''וַיִּקְרָא אֶל משֶׁה'' (מִדְרָשׁ רַבָּה צַו פָּרָשָׁה ז) שֶׁהוּא אָלֶף זְעִירָא כִּי ''וַיִּקְרָא'' מְדַבֵּר מִגְּמַר הֲקָמַת הַמִּשְׁכָּן שֶׁאָז קְרָאוֹ הַשֵּׁם יִתְבָּרַך וְהִתְחִיל לְדַבֵּר עִמּוֹ מֵהַמִּשְׁכָּן וְעַל כֵּן מִשָּׁם מַתְחִילִין הַתִּינוֹקוֹת, כִּי מִשָּׁם מְקַבְּלִין הֶבֶל פִּיהֶם כַּנַּ''ל וּמִשָּׁם מַתְחִילִין לִקְרוֹת וּלְהִכָּנֵס לְתוֹך הַתּוֹרָה וְדַע שֶׁ כָּל הַצַּדִּיקִים שֶׁבַּדּוֹר כָּל אֶחָד וְאֶחָד הוּא בְּחִינַת רוֹעֶה כִּי  בְּכָל אֶחָד וְאֶחָד יֵשׁ בּוֹ בְּחִינַת משֶׁה וְכָל אֶחָד וְאֶחָד לְפִי בְּחִינָתוֹ, הוּא עוֹשֶׂה בְּחִינַת מִשְׁכָּן, שֶׁמִּשָּׁם מְקַבְּלִין הַתִּינוֹקוֹת הֶבֶל פִּיהֶם כַּנַּ''ל וְכָל אֶחָד לְפִי בְּחִינָתוֹ, לְפִי בְּחִינַת הַמִּשְׁכָּן שֶׁהוּא עוֹשֶׂה כְּמוֹ כֵן יֵשׁ לוֹ תִּינוֹקוֹת שֶׁהֵם מְקַבְּלִין מִשָּׁם נִמְצָא שֶׁיֵּשׁ לְכָל אֶחָד וְאֶחָד מִצַּדִּיקֵי הַדּוֹר סַך תִּינוֹקוֹת שֶׁהֵם מְקַבְּלִין הֶבֶל פִּיהֶם מִמֶּנּוּ כָּל אֶחָד לְפִי בְּחִינָתוֹ כַּנַּ''ל וְזֶה בְּחִינַת מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה (שַׁבָּת לג:) : שֶׁתִּינוֹקוֹת נִתְפָּסִין עַל עֲווֹן הַדּוֹר שֶׁנֶּאֱמַר: ''וּרְעִי אֶת גְּדִיּוֹתַיִך עַל מִשְׁכְּנוֹת הָרוֹעִים'' שֶׁמִּתְמַשְׁכְּנִין עַל הָרוֹעִים וְזֶהוּ: ''עַל מִשְׁכְּנוֹת הָרוֹעִים'', שֶׁהֵם מְקַבְּלִין הֶבֶל פִּיהֶם מִבְּחִינַת הַמִּשְׁכָּנוֹת שֶׁל הָרוֹעִים דְּהַיְנוּ הַצַּדִּיקִים שֶׁבַּדּוֹר שֶׁכָּל אֶחָד עוֹשֶׂה מִשְׁכָּן כַּנַּ''ל. אַך  לֵידַע כָּל זאת דְּהַיְנוּ לָדַעַת כָּל צַדִּיק וְצַדִּיק, אֵיזֶה הֵם הַתִּינוֹקוֹת הַשַּׁיָּכִים לוֹ וְכַמָּה הֵם מְקַבְּלִין מִמֶּנּוּ וְלֵידַע כָּל הַבְּחִינוֹת שֶׁיֵּשׁ בָּזֶה, וְהַדּוֹר שֶׁיָּבוֹא מֵהֶם עַד הַסּוֹף דַּע, מִי שֶׁיּוּכַל לַעֲשׂוֹת נִגּוּנִים הַנַּ''ל, הוּא יָכוֹל לֵידַע כָּל זֶה וְזֶהוּ סוֹד מַה שֶּׁאָמְרוּ רַבּוֹתֵינוּ, זִכְרוֹנָם לִבְרָכָה בַּמִּשְׁנָה (שַׁבָּת יא) בֶּאֱמֶת אָמְרוּ הַחַזָּן רוֹאֶה הֵיכָן הַתִּינוֹקוֹת קוֹרְאִים הַחַזָּן, דְּהַיְנוּ מִי שֶׁיָּכוֹל לַעֲשׂוֹת הַנִּגּוּנִים הַנַּ''ל שֶׁהוּא יָכוֹל לִהְיוֹת חַזָּן וּשְׁלִיחַ צִבּוּר לְהִתְפַּלֵּל לִפְנֵי הָעַמּוּד כַּנַּ''ל הֵיכָן הַתִּינוֹקוֹת קוֹרִין הַיְנוּ אֵצֶל אֵיזֶה צַדִּיק הֵם מְקַבְּלִין הֶבֶל פִּיהֶם שֶׁעַל יָדוֹ הֵם קוֹרְאִין וְנִכְנָסִין בְּהַתּוֹרָה כַּנַּ''ל


~ רפג - יֵשׁ שְׁנֵי צַדִּיקִים שֶׁהֵם מִשּׁרֶשׁ אֶחָד

[שָׁמַעְתִּי בִּשְׁמוֹ אֵיזֶה דְּבָרִים יְקָרִים מִתּוֹרָה נִפְלָאָה אַך כְּפִי הַנִּרְאֶה שֶׁחָסֵר מֵהֶם הַרְבֵּה אַך אַף עַל פִּי כֵן אֶרְשׁם מַה שֶּׁשָּׁמַעְתִּי] דַּע כִּי  יֵשׁ שְׁנֵי צַדִּיקִים שֶׁהֵם מִשּׁרֶשׁ אֶחָד וְאַף עַל פִּי כֵן יֵשׁ בֵּינֵיהֶם מַחֲלקֶת זֶה מֵחֲמַת שֶׁאֶחָד מְשַׁנֶּה מִדָּתוֹ שֶׁבְּשָׁרְשׁוֹ וְזֶה בְּחִינַת מַחֲלקֶת שֶׁבֵּין שָׁאוּל וְדָוִד כִּי כְּתִיב (תְּהִלִּים כ''ג) ''אַך טוֹב וָחֶסֶד יִרְדְּפוּנִי'' (תְּרוּמָה קס''ח)  הַיְנוּ טוֹב הַיְנוּ חֶסֶד אֶלָּא טוֹב טוּבֵהּ כְּלִיל בְּגַוֵּהּ חֶסֶד דְּאִתְפַּשַּׁט לְבַר וְזֶה בְּחִינַת  שְׁנֵי צַדִּיקִים שֶׁשְּׁנֵיהֶם מִשּׁרֶשׁ אֶחָד רַק שֶׁזֶּה בְּחִינַת טוֹב שֶׁטּוּבֵהּ כְּלִיל בְּגַוֵּהּ דְּהַיְנוּ שֶׁאֵינוֹ מְגַלֶּה תּוֹרָתוֹ לַאֲחֵרִים וְהַשֵּׁנִי הוּא בְּחִינַת חֶסֶד דְּאִתְפַּשַּׁט לְבַר שֶׁמְּגַלֶּה תּוֹרָתוֹ לַאֲחֵרִים שֶׁזֶּהוּ בְּחִינַת חֶסֶד בְּחִינַת: ''וְתוֹרַת חֶסֶד עַל לְשׁוֹנָהּ'' (עַיֵּן סֻכָּה מט:) וְעַל יְדֵי זֶה יֵשׁ בֵּינֵיהֶם מַחֲלקֶת וְזֶה בְּחִינַת הַמַּחֲלקֶת שֶׁהָיָה בֵּין שָׁאוּל וְדָוִד שֶׁשְּׁנֵיהֶם הָיוּ צַדִּיקִים גְּדוֹלִים וְאַף עַל פִּי כֵן הָיָה בֵּינֵיהֶם מַחֲלקֶת הַיְנוּ מֵחֲמַת בְּחִינוֹת הַנַּ''ל כִּי זֶה הָיָה בְּחִינַת טוֹב וְזֶה הָיָה בְּחִינַת חֶסֶד כִּי אָמְרוּ רַבּוֹתֵינוּ, זִכְרוֹנָם לִבְרָכָה (עֵרוּבִין נג). דָּוִד דִּגְלֵי מַסֶּכְתָּא כְּתִיב בֵּהּ: ''יְרֵאֶיך יִרְאוּנִי וְיִשְׂמָחוּ'' שָׁאוּל דְּלָא גְּלֵי מַסֶּכְתָּא כְּתִיב בֵּהּ: ''אֶל כָּל אֲשֶׁר יִפְנֶה יַרְשִׁיעַ'' הַיְנוּ כַּנַּ''ל כִּי שָׁאוּל דְּלָא גְּלֵי מַסֶּכְתָּא, זֶהוּ בְּחִינַת טוֹב דְּטוּבֵהּ גְּנִיז בְּגַוֵּהּ אֲבָל דָּוִד דִּגְלֵי מַסֶּכְתָּא שֶׁהָיָה מְלַמֵּד תּוֹרָתוֹ לָרַבִּים זֶהוּ בְּחִינַת חֶסֶד דְּאִתְפַּשַּׁט לְבַר, בְּחִינַת ''וְתוֹרַת חֶסֶד עַל לְשׁוֹנָהּ'' וּמֵחֲמַת זֶה הָיָה בֵּינֵיהֶם מַחֲלוֹקֶת כִּי הַמַּחֲלקֶת הוּא בְּחִינַת רְעָמִים כַּמּוּבָא בְּמָקוֹם אַחֵר (בְּסִימָן נ''ו) וְאִיתָא שֶׁ הָרְעָמִים נַעֲשִׂין עַל יְדֵי שֶׁיּוֹצְאִין אֵדִים חַמִּים כְּמוֹ אֵשׁ וְהָעֲנָנִים שׁוֹאֲבִין אוֹתָן הָאֵדִים חַמִּים וּמֵחֲמַת שֶׁשּׁוֹאֲבִין אוֹתָם הָאֵדִים הַרְבֵּה עַד שֶׁאֵין יְכוֹלִין לְהַחֲזִיקָם בְּתוֹכָם עַל יְדֵי זֶה נִבְקָע הֶעָנָן וּמִזֶּה נַעֲשִׂין רְעָמִים וְזֶה בְּחִינַת מַחֲלקֶת הַנַּ''ל כִּי מֵחֲמַת שֶׁהַתּוֹרָה שֶׁהִיא בְּחִינַת אֵשׁ, כְּמוֹ שֶׁכָּתוּב (יִרְמְיָה כ''ג) : ''הֲלא כה דְבָרִי כָּאֵשׁ'' וְכוּ הִיא עֲצוּרָה בְּלִבּוֹ כְּאֵשׁ בּוֹעֶרֶת, מֵחֲמַת שֶׁאֵינוֹ מְגַלֶּה אוֹתָהּ עַל יְדֵי זֶה בּוֹקַעַת וְיוֹצֵאת בִּבְחִינַת רְעָמִים שֶׁהוּא בְּחִינַת מַחֲלוֹקֶת כַּנַּ''ל וְזֶה בְּחִינַת (עֲבוֹדָה זָרָה י''ט) : שִׂיחָתָן שֶׁל תַּלְמִידֵי חֲכָמִים צְרִיכִין לִמּוּד הַיְנוּ כָּל הַשִּׂיחוֹת שֶׁל הַתַּלְמִידֵי חֲכָמִים שֶׁמְּשִׂיחִין וְחוֹלְקִין זֶה עַל זֶה לָזֶה צְרִיכִין לִמּוּד כִּי  עִקַּר הַמַּחֲלקֶת הוּא מֵחֲמַת חֶסְרוֹן הַלִּמּוּד מֵחֲמַת שֶׁאֵין מְלַמֵּד תּוֹרָתוֹ לַאֲחֵרִים וְטוּבֵהּ גְּנִיז בְּגַוֵּהּ כַּנַּ''ל נִמְצָא שֶׁהַמַּחֲלקֶת שֶׁל צַדִּיקִים, הוּא נִמְשָׁך מֵהַתּוֹרָה כַּנַּ''ל אֲבָל יֵשׁ מַחֲלקֶת שֶׁל הָרְשָׁעִים שֶׁאֵינוֹ נִמְשָׁך מֵהַתּוֹרָה כְּלָל וְזֶהוּ שֶׁהָיָה קוֹבֵל דָּוִד לִפְנֵי הַשֵּׁם יִתְבָּרַך (תְּהִלִּים קי''ט) : ''כָּרוּ לִי זֵדִים שִׁיחוֹת אֲשֶׁר לא כְּתוֹרָתֶך'' שֶׁהֵם מְשִׂיחִין וְחוֹלְקִין עָלַי שֶׁלּא עַל פִּי הַתּוֹרָה כְּלָל וְזֶה שֶׁבִּקֵּשׁ דָּוִד (שָׁם כ''ג) : ''אַך טוֹב וָחֶסֶד יִרְדְּפוּנִי'' שֶׁבְּכָל עֵת שֶׁיִּהְיֶה עָלַי רְדִיפוֹת וּמַחֲלקֶת שֶׁיִּהְיֶה הַמַּחֲלקֶת רַק מִשָּׁם, מִבְּחִינַת טוֹב וָחֶסֶד כַּנַּ''ל


~ רפד - הוֹכִיחַ אֶת אֶחָד שֶׁאָמַר לוֹ, שֶׁאֵין לוֹ פְּנַאי לִלְמד

שָׁמַעְתִּי בִּשְׁמוֹ, שֶׁהוֹכִיחַ אֶת אֶחָד שֶׁאָמַר לוֹ שֶׁאֵין לוֹ פְּנַאי לִלְמד מֵחֲמַת שֶׁעוֹסֵק בְּמַשָּׂא וּמַתָּן אָמַר: שֶׁאַף עַל פִּי כֵן רָאוּי לוֹ לַחֲטף אֵיזֶה זְמַן לַעֲסֹק בַּתּוֹרָה בְּכָל יוֹם וְאָמַר, שֶׁזֶּהוּ מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה (שַׁבָּת לא) שֶׁשּׁוֹאֲלִין אֶת הָאָדָם : קָבַעְתָּ עִתִּים לַתּוֹרָה ?  קֶבַע הוּא לְשׁוֹן גְּזֵלָה, כְּמוֹ שֶׁכָּתוּב (מִשְׁלֵי כ''ב) : ''וְקָבַע אֶת קבְעֵיהֶם נָפֶשׁ'' הַיְנוּ שֶׁשּׁוֹאֲלִין אֶת הָאָדָם, אִם גָּזַל מִן הַזְּמַן שֶׁהוּא טָרוּד בַּעֲסָקָיו אִם גָּזַלְתָּ מֵהֶן עִתִּים לַתּוֹרָה כִּי צָרִיך הָאָדָם לַחֲטף וְלִגְזל עִתִּים לַתּוֹרָה מִתּוֹך הַטִּרְדָּא וְהָעֵסֶק


~ רפה - טָעֲמָה כִּי טוֹב סַחְרָהּ

''טָעֲמָה כִּי טוֹב סַחְרָהּ'' (מִשְׁלֵי ל''א) הַיְנוּ  תֵּכֶף כְּשֶׁטּוֹעֲמִין טַעַם הַתּוֹרָה שֶׁל הַצַּדִּיק הָאֱמֶת שׁוּב ''לא יִכְבֶּה בַּלַּיְלָה נֵרָהּ'' הַיְנוּ אַף עַל פִּי שֶׁאַחַר כָּך יִמְנַע וְלא יִתְקָרֵב אֵלָיו וְיִהְיֶה רָחוֹק מִמֶּנּוּ שֶׁזֶּהוּ בְּחִינַת לַיְלָה וְחֹשֶׁך אַף עַל פִּי כֵן לְעוֹלָם יָאִיר לוֹ אוֹר הַתּוֹרָה שֶׁטָּעַם קְצָת מִמֶּנָּה בִּהְיוֹתוֹ אֶצְלוֹ וְזֶהוּ: ''טָעֲמָה כִּי טוֹב סַחְרָהּ''  תֵּכֶף כְּשֶׁטּוֹעֲמִין ''כִּי טוֹב סַחְרָהּ'', שֶׁהוּא הַתּוֹרָה שֶׁל הַצַּדִּיק שֶׁהַסְּחוֹרָה שֶׁלּוֹ, הַיְנוּ הַתּוֹרָה שֶׁלּוֹ טַעֲמָהּ טוֹב אֲזַי שׁוּב לְעוֹלָם ''לא יִכְבֶּה בַּלַּיְלָה נֵרָהּ'' כִּי תָּמִיד תָּאִיר לוֹ אוֹר הַתּוֹרָה שֶׁטָּעַם אֶצְלוֹ אֲפִלּוּ בַּלַּיְלָה, הַיְנוּ בְּעֵת הַהִתְרַחֲקוּת, שֶׁהִיא בְּחִינַת לַיְלָה כִּי לא יִכְבֶּה בַּלַּיְלָה נֵרָהּ לְעוֹלָם וָעֶד


~ רפו - יֵשׁ גַּן עֵדֶן, וְהֵם שְׁנֵי בְּחִינוֹת: גַּן וְעֵדֶן

[שָׁמַעְתִּי מִשְּׁמוֹ מִכְּבָר מַה שֶּׁאָמַר עַל פָּרָשַׁת שׁפְטִים וְשׁטְרִים וְנִשְׁכַּח הָרב וְזֶהוּ הַיּוֹצֵא מִשָּׁם, מַה שֶּׁאָנוּ זוֹכְרִים עֲדַיִן] כִּי יֵשׁ  גַּן עֵדֶן, וְהֵם שְׁנֵי בְּחִינוֹת: גַּן וְעֵדֶן וְהֵם בְּחִינַת חָכְמָה עִלָּאָה וְחָכְמָה תַּתָּאָה כִּי  עִקַּר תַּעֲנוּג גַּן עֵדֶן הוּא הַשָּׂגַת חָכְמַת אֱלקוּת הַיְנוּ  חָכְמָה עִלָּאָה וְחָכְמָה תַּתָּאָה, שֶׁהֵם בְּחִינַת גַּן עֵדֶן כַּנַּ''ל אַך  לִזְכּוֹת לָזֶה אִי אֶפְשָׁר כִּי אִם עַל יְדֵי הַשְּׁעָרִים כִּי יֵשׁ שְׁעָרִים, הַיְנוּ בְּחִינַת שַׁעֲרֵי גַּן עֵדֶן שֶׁעַל יְדֵי זֶה זוֹכִין לִכְנס לְגַן עֵדֶן דְּהַיְנוּ לְהַשָּׂגַת חָכְמָה עִלָּאָה וְחָכְמָה תַּתָּאָה אַך אֵלּוּ הַשְּׁעָרִים גְּנוּזִים וּטְמוּנִים בָּאָרֶץ, בְּחִינַת (אֵיכָה ב) : ''טָבְעוּ בָאָרֶץ שְׁעָרֶיהָ'' וּצְרִיכִים לָזֶה בַּעַל הַבַּיִת עַל הָאָרֶץ, שֶׁיִּהְיֶה מוֹשֵׁל בָּאָרֶץ שֶׁיּוּכַל לְהוֹצִיא וּלְהָקִים וּלְהַעֲמִיד הַשְּׁעָרִים שֶׁנִּטְבְּעוּ בָּאָרֶץ וְדַע, שֶׁעַל יְדֵי לִמּוּד פּוֹסְקִים זוֹכִין לִהְיוֹת מֶלֶך וּמוֹשֵׁל בָּאָרֶץ וְאָז יְכוֹלִין לְהַעֲמִיד וּלְהָקִים הַשְּׁעָרִים שֶׁטָּבְעוּ בָּאָרֶץ (מִשְׁלֵי כ''ט). ''מֶלֶך בְּמִשְׁפָּט יַעֲמִיד אָרֶץ'' בְּמִשְׁפָּט דַּיְקָא, הַיְנוּ עַל יְדֵי מִשְׁפָּט, שֶׁהוּא מִשְׁפְּטֵי וְדִינֵי הַתּוֹרָה דְּהַיְנוּ לִמּוּד פּוֹסְקִים, שֶׁמְּבָרְרִים מִשְׁפְּטֵי וְדִינֵי הַתּוֹרָה עַל יְדֵי זֶה נַעֲשֶׂה מֶלֶך וּמוֹשֵׁל וְעַל יְדֵי זֶה יוּכַל לְהַעֲמִיד אֶרֶץ וְאָז מַעֲמִיד וּמֵקִים וּמְגַלֶּה הַשְּׁעָרִים שֶׁטָּבְעוּ בָּאָרֶץ שֶׁעַל יְדֵי זֶה זוֹכִין לְגַן עֵדֶן כַּנַּ''ל וְזֶהוּ: ''שׁפְטִים וְשׁטְרִים תִּתֶּן לְך בְּכָל שְׁעָרֶיך וְכוּ לִשְׁבָטֶיך'' (דְּבָרִים ט''ז)  ''שֵׁבֶט'' רָאשֵׁי תֵּבוֹת טָבְעוּ בָאָרֶץ שְׁעָרֶיהָ [הַיְנוּ הַשְּׁעָרִים שֶׁנִּטְבְּעוּ בָּאָרֶץ] וְזֶהוּ: שׁפְטִים וְשׁטְרִים תִּתֶּן לְך וְכוּ כִּי הַשּׁוֹפְטִים וְשׁוֹטְרִים שֶׁהֵם בְּחִינַת הַמַּנְהִיגִים וְהַמּוֹשְׁלִים בָּאָרֶץ וְזֶהוּ שׁוֹפְטִים דַּיְקָא, כִּי הָעִקָּר עַל יְדֵי מִשְׁפְּטֵי הַתּוֹרָה, בְּחִינַת פּוֹסְקִים, בְּחִינַת: ''מֶלֶך בְּמִשְׁפָּט יַעֲמִיד אָרֶץ'' עַל יְדֵי זֶה נִתְגַּלִּין הַשְּׁעָרִים שֶׁנִּטְבְּעוּ בָּאָרֶץ וְזֶהוּ תִּתֶּן לְך בְּכָל שְׁעָרֶיך לִשְׁבָטֶיך כִּי הַשּׁוֹפְטִים וְשׁוֹטְרִים מְקִימִין הַשְּׁעָרִים שֶׁנִּטְבְּעוּ בָּאָרֶץ ''שְׁבָטֶיך'', כִּי הֵם מְקִימִין וּמְגַלִּין הַשְּׁעָרִים שֶׁנִּתְעַלְּמוּ בְּחִינַת טָבְעוּ בָאָרֶץ שְׁעָרֶיהָ, הֵם מְקִימִין אוֹתָם עַל יְדֵי הַמִּשְׁפָּט שֶׁלָּהֶם דְּהַיְנוּ לִמּוּד פּוֹסְקִים, בְּחִינַת: ''מֶלֶך בְּמִשְׁפָּט יַעֲמִיד אָרֶץ'', כַּנַּ''ל בָּרוּך הַנּוֹתֵן לַיָּעֵף כּחַ וּלְאֵין אוֹנִים, אֲשֶׁר עַד כּה עֲזָרָנוּ בְּרַחֲמָיו הָעֲצוּמִים לְהַתְחִיל וְלִגְמר דְּבָרָיו הָרִאשׁוֹנִים, אֲשֶׁר הוּבְאוּ בַּכֶּרֶך הַנּוֹרָא הַזֶּה סֵפֶר ''לִקּוּטֵי מוֹהֲרַ''ן'' אֲפַרְסְמוֹנָא דַּכְיָא תְּלֵיסַר נַהֲרִין, צָפְנַת פַּעְנֵחַ כָּל צְפוּנוֹת בּוֹ מִתְגַּלִּין וּמִתְבָּאֲרִין, כִּשְׁבִילֵי דִּנְהַרְדְּעָא כֵּן כָּל שְׁבִילֵי הַחָכְמָה הָאֲמִתִּית וְיִרְאַת שָׁמַיִם וְעֵצוֹת דִּקְדֻשָּׁה לֵהּ נְהִירִין, הֲנִמְצָא כָּזֶה אִישׁ אֲשֶׁר רוּחַ אֱלקִים בּוֹ דִּמְגַלְיַא לֵהּ דְּמִטַּמְרִין, כָּל דְּבָרָיו כְּגַחֲלֵי אֵשׁ זִקּוּקִין דְּנוּר וּבִעוּרִין קוּמוּ וּבָרְכוּ אֶת ה אֱלקֵיכֶם מִן הָעוֹלָם וְעַד הָעוֹלָם דְּגַלִי לָן נְהוֹרִין עֶזְרַת אֲבוֹתֵינוּ הוּא מֵעוֹלָם מָגֵן וּמוֹשִׁיעַ לָהֶם וְלִבְנֵיהֶם אַחֲרֵיהֶם לְדָרֵי דָּרִין כְּעַן נַחֲוֵי קִדָּה וּנְצַלֵּי קֳדָם רַחֲמָנָא, דְּיֶהֱוֵי בְּסַעֲדָנָא, לְהַתְחִיל וְלִגְמר סֵפֶר ''לִקּוּטֵי מוֹהֲרַ''ן תִּנְיָנָא'' אָנָּא ה הוֹשִׁיעָה נָּא כַּאֲשֶׁר זָכִינוּ לְסַדֵּר אוֹתָם כֵּן נִזְכֶּה לַעֲשׂוֹתָם עֲדֵי נָשׁוּב לְצִיּוֹן בִּרְנָנָה, וּבִמְהֵרָה בְּיָמֵינוּ יְקֻיַּם תָּבוֹאִי תָּשׁוּרִי מֵראשׁ אֲמָנָה אָמֵן, כֵּן יְהִי רָצוֹן חֲזַק חֲזַק וְנִתְחַזֵּק


